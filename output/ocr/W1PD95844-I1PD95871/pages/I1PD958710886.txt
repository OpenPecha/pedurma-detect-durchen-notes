ཕྱག་རྒྱ་བཞིའི་རྒྱ་ཆེར་འགྲེལ་པ་རིན་པོ་ཆེའི་སྙིང་པོ་ཞེས་བྱ་བ།
བསྡུ་བ་དག་ལ་བར་དུ་གཅོད་པ་ཉེ་བར་ཞི་•བའི་དོན་དུ། བྱ་བ་ལ་འཇུག་པའི་
སྔོན་རོལ་དུ་ཡུལ་རང་གི་འདོད་པའི་ལྷ་ལ་མཆོད་པ་•བརྗོད་པ་ནི། རྣམ་དག་ཡེ་
ཤེས་དེ་•རང་བཞིན། །རྡོ་རྗེ་སེམས་ལ་ཕྱག་འཚལ་ཏེ། །ཞེས་བྱ་བ་ནི∶། དེ་
ཡང་དང་པོར་དོན་གྱི་རང་བཞིན་ལ་མཆོད་པར་བརྗོད་པ་དང་། དེའི་ཚིག་གི་་་
དོན་གསལ་བར་བྱ་བའོ། །དེ་ལ་ཆོས་ཀྱི་སྐུ་ནི་རྣམ་པར་དག་པའི་ཡེ་ཤེས་ཏེ།
ཡོད་པ་དང་མེད་པ་དང་། གཉིས་དང་གཉིས་མ་ཡིན་པའི་མཐའ་ལས་འདས་པ།
དྲི་མ་དང་བྲལ་བའི་ཆ། སྒྲོ་སྐུར་གྱིས་•དབེན་པ། ཤེས་ཤིང་བརྗོད་པའི་ཡུལ་
ལས་འདས་པ་བློས་ཡུལ་དུ་མ་བྱས་པ་སྟེ། ཕྱག་རྒྱ་ཆེན་པོའོ། །དེ་ལ་•ལོངས་་
སྤྱོད་རྫོགས་པ་དང་སྤྲུལ་པའི་སྐུར་•སྣང་བ་ནི། སེམས་ཅན་གྱི་བློས་བཞག་•པ་ལ།
གཉུག་མས་བསྡུས་པས་དབྱེར་མི་ཕྱེད་པའི་ཕྱིར། ངོ་བོ་ཉིད་ཀྱི་སྐུ་དེའི་རང་་་་་་
བཞིན་ནོ། །དེ་ཡང་བདེ་བ་སྟོང་པ་དབྱེར་མི་ཕྱེད་པའི་བདེ་བ་ཆེན་པོ་སྟེ། རྡོ་
རྗེ་སེམས་དཔའོ།
།[【ཡང་ན་རྡོ་རྗེ་སེམས་དཔའ་•ནི་སྟོང་པ་ཉིད་མཚོན་པ་ཡིན་ལ།
སེམས་དཔས་ནི་སྙིང་རྗེ་མཚོན་པ་དང་བཅས་པའི་བདེ་བ་བསྟན་པར་ཤེས་པར་་་་
བྱའོ།༑ ། དེ་ཡང་གསུང་རབ་ལས།
སྲ་ཞིང་བརྟན་ལ་མཁྲེགས་པ་སྟེ།
།
གཅད་མེད་གཞིག་ཏུ་མེད་མཚན་ཉིད། །སྲེག་• ཏུ་མེད་ཅིང་གཞོམ་དུ་མེད།
།
སྟོང་ཉིད་རྡོ་རྗེ་ཞེས་བྱར་བརྗོདད།
།ཅེས་གསུངས་པས་སོ། །གཞན་ཡང་།
སྟོང་ཉིད་མྱོང་བ་བདེ་སེམས་པ།
།སེམས་དཔའ་དེ་ཡིས་གཞན་སེམས་ཉིད། །
བདེ་དང་སྙིང་རྗེ་དབྱེར་མེད་པ། །དེ་ནི་སྙིང་པོའི་སེམས་དཔའོ། །དེ་དག་ལ་
གཉིས་མེད་ཀྱི་ཚུལ་དུ་ཕྱག་འཚལ་བ་ནི། མཆོད་པ་ཐམས་ཅད་ཀྱི་ཕུལ་དུ་གྱུར་པ་
སྟེ༑ ཇི་ལྟར་ཆུ་ལ་ཆུ་བཞག་དང་། །ཇི་ལྟར་མར་ལ་མར་བཞག་བཞིན། །
རང་རིག་ཡིད་ཀྱི་ཡེ་ཤེས་ཀྱི། །དེ་རྟོག་•པ་ནི་འདིར་ཕྱག་ཡིན། །ཞེས་འབྱུང་་
26-829