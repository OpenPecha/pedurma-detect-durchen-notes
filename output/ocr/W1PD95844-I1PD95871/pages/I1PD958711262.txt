དོ་ཧ་མཛོད་ཀྱི་སྙིང་པོ་དོན་གྱི་གླུའི་འགྲེལ་པ་ཞེས་བྱ་བ།
१२०३
པ་མཐོང་བས། མཆོག་ཏུ་བདེ་ཆེན་སྐད་ཅིག་གཅིག་ལ་ནི། །ཡིད་ལ་བྱས་
ཡིན་པས། དྲན་པའི་རྣམ་རྟོག་ལ་སེམས་ངལ་སོ་བ་ཤེས་ལ། དྲན་པ་མེད་པ་་
པ་ནི་བསམ་པའི་སྡིག་པ་ཡིནན་ལ། ཡིད་ལ་མ་བྱས་པ་ནི་མི་བསྒོམ་•པའི་དགེ་བ་
ལ་ཉམས་སུ་མྱོང་བའི་ཕྱིར་ཡིད་ཕམ་པས།
བསམས་པའི་སྡིག་པ་མ་ལུས་ཕམ་་་་
པར་བྱེད་པའོ།།
ད་ནི་རྟོགས་ན་སེམས་གླང་པོ་ཆེ་ཡན་པའི་དཔེས་བསྟན་པར་བྱའོ། །དེ་ལ་
རེ་ཞིག་སྤྲུལ་སྐུ་རྟོགས་པར་བྱའོ། །ཚད་པས་གདུངས་པའི་སེམས་ཅན་ནི། །
མིག་གིས་ཉི་མའི་དཀྱིལ་འཁོར་གྱི་ནང་དུ་ཅེ་རེ་ལྟ་བ་•མི་བཟོད་པ་བཞིན་དུ།
སེམས་ཅན་ལ་ལའི་ལུས་ཀྱང་མིག་དང་འདྲ་བས། ཉི་མ་ལ་སྡུག་བསྔལ་དུ་མཐོང་
བས༑ ནམ་ཞིག་ནུས་པར་འགྱུར་སྙམ་མོ། །ཉི་མ་ནུབ་པ་དང་། ནམ་་་་་་
མཁའ་ལ་ཁྱབ་པ་སྐར་མའི་བདག་པོ་ཟླ་བ་དང་། གཟའ་དང་བསིལ་བར་གྱུར་པ་
མཉམ་དུ་ཤར། ། དེ་བཞིན་དུ་རྣལ་འབྱོར་པ་རྣམས་ཀྱིས་འཁོར་བའི་རྒྱུར་དྲན་པ་
འདི༑ སྡུག་བསྔལ་གྱི་ཉི་མ་དང་འདྲ་བས་ན།
ནམ་ཞིག་ནུབ་པར་འགྱུར་་་་་
སྙམ་པས་ན། སྡུག་བསྔལ་སྣང་བྱེད་ནུབ་པ་ན། ། ཟླ་བ་ཉ་བའི་དུས་ཉི་མ་ནུབ་
པ་དངང་། སྐར་མ་ཟླ་བ་གཟའ་གསུམ་མཉམ་དུ་ཤར་བ་བཞིན་དུ། རྣལ་འབྱོར་•
པའི་དྲན་པ་ནུབ་པའི་དུས་དང་། ཀུན་ལ་ཁྱབ་པ་དྲན་མེད་དང་།
།གཟུགས་
ཅན་མ་ཡིན་པ་སྐྱེ་•མེད་དང་། འགྲོ་འོང་མེད་པ་བློ་ལས་འདས་པ། མན་ངག་
གིས་བསྟན་མ་ཐག་ཏུ་ཤར་བས། སྐར་མའི་བདག་པོ་གཟའ་དང་མཉམ་དུ་ཤར། །
འདི་ལྟར་དྲན་མེད་སྐྱེ་མེད་བློ་ལས་འདས་པའི་དབྱིངས་སུ་གནས་ཤིང་། སྤྲུལ་པའི་
རྣམ་པ་དུ་མ་དེ་ལས་སྤྲུལ་པ་ཡིན་པས། འདི་ལྟར་གནས་པས་སྤྲུལ་པ་སྤྲུལ། །
26-1203