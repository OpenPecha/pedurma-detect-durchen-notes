རྡོ་རྗེ་རྣལ་འབྱོར་མའི་མཆོད་པའི་ཆོ་ག
༧༢ ༡
དམར་པོ་འདབ་མ་བཞི་པ་དེ་ལ་ལྔ་པ་•ལྔའི་གསུམ་པའི་ནཱ་ད་ལས་ཕྱིར་འཕྲོ་བའི་
འོད་ཟེར་གྱིས་བཅོམ་ལྡན་འདས་མའི་སྐུ་ལུས་ཐམས་ཅད་འོད་ཟེར་གྱི་རང་བཞིན་
དུ་བསྒོམ་པར་བྱའོ། །དྲུག་པ་ལ་འོད་ཟེར་དང་བཅས་པའི་སྐུ་ལུས་དེ་ཉིད་དུ●།
ཇི་ལྟར་དབུགས་རླུང་མེ་ལོང་ལ། །ཀུན་དུ་ཐིམ་པར་འགྱུར་བ་ཉིད། །དེ་བཞིན་་་་
རྣལ་འབྱོར་ཡང་དག་མཐར། །ཡང་དང་ཡང་དུ་རབ་ཏུ་ཐིམ། །ཞེས་པའི་རིམ་པ་་
འདིས་ཐམས་ཅད་•སྟོང་པ་ཉིད་དུ་བསྒོམ་པར་བྱའོ། །སྟོང་པའི་རང་བཞིན་དེ་་་་
ལས་ལྔ་པ་ལྔའི་གསུམ་པ་ཉི་མ་ལྟ་བུ་དེའི་སྟེང་དུ་མགོ་ཐུར་དུ་འཕྱང་བའི་ཥི་ཌ་གང་
བའི་བྱང་ཆུབ་ཀྱི་སེམས་ཀྱི་•རང་བཞིན་ལྔ་པ་ལྔའི་གསུམ་པའི་འོད་ཟེར་གྱིས་བཞུ་
ནས་སྔར་བཤད་པའི་ནཱ་ད་དེ་ཉིད་ལ་རབ་ཏུ་ཐིམ་སྟེ། དེ་ནས་ལྔ་པ་ལྔའི་གསུམ་་་་
པའི་ནཱ་ད་དེས་ཟུང་འཇུག་གི་གཟུགས་ཅན་བཅོམ་ལྡན་འདས་མ་བསྒོམ་པར་བྱའོ། །
ཁྱད་པར་དུ་སྲིན་པོའི་ཞལ་བསྡམས་ནས། ཕྲེང་བ་གསུམ་མམ་བདུན་རྣམ་པར་་་་་
བསྒོམས་ལ་ལྟེ་བར་ལྔ་པ་ལྔའི་གསུམ་པའི་ནཱ་དའི་འོད་ཟེར་གྱིས་ཥི་ཌ་གང་བཞུ་བ་
གཉི་གས【བདེ་བ་•ཆེན་པོ་གཅིག་ཏུ་གྱུར་ཏེ། ཆོས་འབྱུང་ནས་འཐོན་ནས། སྲིན་
པོའི་ཞལ་བསྡམས་པའི་འོད་ཟེར་གྱིས་འཁོར་ལོ་ལྟ་བུར་འཁོར་བའོ། །ཁྱད་པར་་་་
གཉིས་པ་ནི་སྲིན་པོའི་ཞལ་བསྡམས་པའི་འོད་ཟེར་གྱིས་ལྕེའི་མདུན་དུ་གཡུང་དྲུང་
སྟེ།༑ ཕྲེང་བ་གསུམ་མམ་བདུན་གྱིས་གཡོན་སྐོར་•འཁོར་ལོ་ལྟ་བུར་འཁོར་བའོ། །
དམར་པོ་འཁོར་ཞིང་རྣ་བ་གཡོན་པའི་ལ་ལ་ནཱའི་•འོག་སྒོ་ནས་ཆོས་འབྱུང་དུ་སོང་
གྲུབ་པ་ཐོབ་པ་རྣམས་ཀྱི་•མན་ངག་ལས་བྱུང་བ།
དཔལ་རྡོ་རྗེ་རྣལ་འབྱོར་མའི་་་
མན་ངག་སློབ་དཔོན་ཆེན་པོ་དཱ་རི་ཀ་པས་མཛད་པ་རྫོགས་སོ།།
རྒྱ་གར་ཤར་ཕྱོགས་ཛ་ག་ཏ་ལའི་པཎྜི་ཏ་ཆེན་པོ་དཱ་ན་ཤཱི་ལས་བོད་ཡུལ་་་་་་
དབུས་ཀྱི་དྲང་སྲོང་སྲིན་པོ་རིར་རང་འགྱུར་དུ་མཛད་པའོ།།
12-721