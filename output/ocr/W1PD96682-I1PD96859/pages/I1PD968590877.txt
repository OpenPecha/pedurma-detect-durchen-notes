འཕགས་པ་བྱམས་པའི་མདོ་ཞེས་བྱ་བ།
२५९
པར་བྱེད་དོ། །ནམ་མཁའི་ལྷ་རྣམས་ཀྱང་ལྷའི་མེ་ཏོག་ལག་ཏུ་ཁྱེར་ནས་ལེགས་སོ་
ལེགས་སོ། །ཞེས་འོག་མིན་གྱི་བར་དུ་སྒྲ་ཆེར་སྒྲོགས་ཤིང་འཁོད་པར་བྱེད་དོ། །
དེ་ནས་རིན་པོ་ཆེའི་ཁང་བཟངས་རྫ་མཁན་གྱི་འཁོར་ལོ་བཞིན་དུ་འཁོར་ཞིང་ནམ་་
མཁའ་ལ་སོང་ནས་བཅྭ་ལྔའི་ཟླ་བ་སྐར་མའི་ཚོགས་ཀྱིས་ཡོངས་སུ་བསྐོར་བ་བཞིན་་
དུ་བྱང་ཆུབ་སེམས་དཔའ་ནི་ཟླ་བའི་གདོང་ཅན་མ་དང་། གཞན་བཙུན་མོའི་
ཚོགས་དང་བཅས་པ་ནམ་མཁའ་ལ་འགྲོ་བར་བྱེད་དོ། །སེམས་དཔའ་ཆེན་པོ་དེ་
དང་ཐབས་གཅིག་ཏུ་འགྲོ་བའི་སེམས་ཡོད་པ་ཐམས་ཅད་ཀྱང་ནམ་མཁའ་ལ་འགྲོ་་་
བར་བྱེད་དོ། །དེ་ནས་ཚངས་པ་ཆེན་པོས་ནི་དཔག་ཚད་གསུམ་ཙམ་ཡོད་པའི་
གདུགས་དཀར་པོར་འཛིན་ཅིང་ལྷའི་དབང་པོའི་རྒྱལ་པོས་དུང་འབུད་པར་བྱེད་་་་་
དོ༑
།འདི་ལྟར་བསོད་ནམས་ཀྱི་དཔལ་ཆེན་པོའི་ལྷ་དང་མིས་བསྐོར་བའི་ཁང་
བཟངས་དང་བཅས་པས་བྱང་ཆུབ་ཀྱི་ཤིང་གི་དྲུང་དུ་ཉེ་བར་འོངས་ཏེ། དེ་ཇི་
ལྟར་ཞེ་ན། ཤིང་སྡོང་ཁྲུ་བརྒྱ་ཉི་ཤུ་སྟེ། །ཡལ་གའང་ཁྲུ་བརྒྱ་ཉི་ཤུའི་སྲིད། །
རླུང་གིས་དལ་བུར་བསྐྱོད་པ་ན། །རྨ་བྱའི་གར་གྱི་གདུགས་ལྟར་སྣང་།
།དུས་
ཀུན་ལྷ་ཡི་མེ་ཏོག་ནི། །ཤིན་དུ་ལེགས་པར་རྒྱས་པ་ཡང་། །འཁོར་ལོ་ཙམ་གྱི་ལྟེ་
བ་ལ། །གེ་སར་དྲི་བཟང་བྲེ་གང་ཙམ། །རླུང་གིས་ཕྱོགས་བཅུར་བསྐྱོད་པ་ན།
དཔག་ཚད་བཅུར་ནི་དྲི་ཡིས་བབ། །མེ་ཏོག་ས་ལ་བབ་པ་ཡང་། །བྱང་ཆུབ་
ཤིང་དྲུང་ཉིད་དུ་གནས། །དེའི་དུས་སུ་ནམ་མཁའ་ལ་འགྲོ་བའི་བྱའི་རིགས་མང་
པོ་སྐད་སྙན་པོས་མཆོད་པ་བྱེད་ཅིང་འགྲོ་བར་བྱེད་དོ། །དེ་ལྟར་ན་བྱང་ཆུབ་ཀྱི་
ཤིང་ཀླུ་ཤིང་གི་ཉེ་འཁོར་དུ་འོངས་ཏེ་ནམ་མཁའ་ལས་བབས་ནས་ཁང་བཟངས་་་་
Iའི་ཉེ་འཁོར་ཡིད་དུ་འཐད་པའི་སྟེང་དེ་ཉིད་དུ་འཁོད་པར་བྱེད་དོ།
།དེར་
དཔལ་གྱི་ཁང་བཟངས་ཀྱི་ནང་དུ་ཞག་བདུན་དུ་དཀའ་ཐུབ་བྱེད་དོ།
།དེ་ནས་
76-859