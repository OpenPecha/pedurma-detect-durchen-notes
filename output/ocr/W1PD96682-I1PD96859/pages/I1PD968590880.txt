१७२
བཀའ་འགྱུར། མདོ་སྡེ། ༼༽
کالا
སྨིན་མ་གཉིས་ལའང་ཁྲུ་ལྔ་ལྔའོ། །སྨིན་ཕྲག་ལའང་ཁྲུ་ལྔའོ། །ཤངས་ཀྱི་དཀྱུས་
ལ་ཁྲུ་བདུན་ནོ། །མཆུ་གཉིས་ལ་ཁྲུ་བཅུའོ། །ལྗགས་ཀྱི་སྐོར་ལ་ཁྲུ་ལྔའོ།
གཙུག་ཏོར་ལ་ཁྲུ་ལྔའོ། །ཞལ་གྱི་སྐོར་གསེར་གྱི་མེ་ལོང་ལྟ་བུ་ལ་ཁྲུ་ཉི་ཤུ་རྩ་ལྔའོ། །
མགྲིན་པ་ལའང་ཁྲུ་ལྔའོ། །ཕྱག་གཉིས་ཀྱི་དཀྱུས་ལ་ཁྲུ་བཞི་བཅུ་རྩ་བཞི་བཞི་བཅུ་
རྩ་བཞི་འབྱུང་བ་ཡིན་ནོ། །དེ་ལྟ་བུའི་སངས་རྒྱས་དེ་ནི་དཔེ་མེད་པའི་དཔལ་
དང་༑ སངས་རྒྱས་ཀྱི་ཡོན་ཏན་མཐའ་མེད་པ་དང་ལྡན་ཞིང་། འཇིག་རྟེན་
འཁོར་ལོ་སྟོང་ཕྲག་བཅུ་པོ་ཐམས་ཅད་ཀྱི་ལྷ་དང་མིའི་དབུས་སུ་བཞུགས་ནས་ཆོས་་
ཀྱི་འཁོར་ལོ་བསྐོར་ཞིང་སྟོན་པར་མཛད་པ་ཡིན་ནོ། །དེའི་རྗེས་སུ་ས་ཡ་འབུམ་
ཕྲག་གཅིག་གི་ལྷ་དང་མི་རྣམས་འཛིན་པ་མེད་པར་དང་པོ་ཉིད་དུ་ཆོས་ཀྱི་མཆོག་་་་
གིས་རྣམ་པར་གྲོལ་བ་ཐོབ་པར་འགྱུར་ཏེ། རྣམ་པར་གྲོལ་བ་མ་ཐོབ་པ་རྣམས་
ལྷའི་ཡུལ་དུ་སྐྱེ་བར་འགྱུར་རོ། །འདི་ལྟར་བྱམས་པ་ལེགས་པའི་མཆོག་ཆེན་པོ་དེ་
གང་གིས་མི་མཐོང་ཞེ་ན། མ་བསད་པ་དང་། ཕ་བསད་པ་དང་། དགྲ་
བཅོམ་པ་བསད་པ་དང་། དགེ་སློང་མ་སུན་ཕྱུང་བ་དང་། དགེ་འདུན་གྱི་
དབྱེན་བྱེད་པ་སྟེ་སྡིག་པའི་ལས་ལྔ་བྱེད་པ་དང་། མཆོད་རྟེན་བཤིག་པ་དང་།
བྱང་ཆུབ་ཀྱི་ཤིང་བཅད་པ་དངང་། བྱང་ཆུབ་སེམས་དཔའ་གསོད་པ་དང་།
དགེ་འདུན་གྱི་འཚོ་བ་ཉམས་པར་བྱེད་པ་དང་། སེར་སྣ་ཆེ་བ་དང་། རྟག་ཆད་
དུ་ངེས་པར་ལྟ་བའི་མུ་སྟེགས་དང་། འཕགས་པ ་རྣམས་ལ་སྨོད་པ་དང་།
གཅེར་བུ་བའི་རིགས་ཅན་རྣམས་ཀྱིས་མི་མཐོང་བ་ཡིན་ནོ། །ཚིགས་སུ་བཅད་པ་
སྟོང་ཕྲག་གཅིག་གི་རྒྱན་ཡོད་པའི་ཐམས་ཅད་སྒྲོལ་བའི་སྐྱེས་རབས་ཆེན་པོ་སྟོང་་་་་་
ཕྲག་གསུམ་པ་ཞག་གཅིག་ལ་འཆད་ཅིང་ཉན་པར་བྱེད་པའི་མི་དང་།
མར་མེ་
སྟོང་ཕྲག་གཅིག་འབུལ་བ་དང་། དྲི་བཟང་པོ་མེད་ན་ཡང་མེ་ཏོག་སྟོང་ཕྲག་
།
76-862