འཕགས་པ་བྱམས་པའི་མདོ་ཞེས་བྱ་བ།
༨༥༣
དུ་མི་དགེ་བ་སྤྱོད་པ་ཤས་ཆེ་བར་འགྱུར་རོ། །མི་རྣམས་ངོ་ཚ་དང་ཁྲེལ་མེད་པར་
འགྱུར་ཏེ། མ་དང་། སྲིང་མོ་དང་། བུ་མོ་ཡིན་པའི་སེམས་མི་བྱེད་པར་ཕག་
དང་།༑ ཝ་དང་འདྲ་སྟེ་ངོ་ཚ་མེད་པར་འགྱུར་རོ། །དེ་ཉིད་ཀྱིས་སྡིག་པ་ཤས་
ཆེར་སོང་ནས་ཚེ་ཐུང་ངུར་སོང་སྟེ་ཚེ་ལོ་བཅུ་པར་འགྱུར་རོ། །ལོ་ལྔ་པའི་སྐྱེས་པ་
དང་བུད་མེད་ཁྱིམ་ཐབ་བྱེད་དོ། །ཡང་ལོ་ལྔའི་ནང་དུ་བུ་དང་བུ་མོ་དང་ཚ་བོ་
འབྱུང་བ་ཡིན་ནོ། །དེའི་དུས་སུ་མཚོན་གྱི་བསྐལ་པ་འབྱུང་སྟེ། བར་གྱི་བསྐལ་
པ་གསུམ་ནི་མུ་གེའི་བསྐལ་པ་དང་། ནད་ཀྱི་བསྐལ་པ་དང་།
མཚོན་གྱི་བསྐལ་
པའོ།༑ །གང་གི་ཚེ་འཇིག་རྟེན་གྱི་སེམས་ཅན་རྣམས་སེར་སྣ་ཤས་ཆེར་གྱུར་པ་ན།
མུ་གེའི་བསྐལ་པ་འབྱུང་བ་ཡིན་ནོ། །གང་གི་ཚེ་གཏི་མུག་ཤས་ཆེར་གྱུར་པ་ན་
ནད་ཀྱི་བསྐལ་པ་འབྱུང་བ་ཡིན་ནོ།
།གང་གི་ཚེ་ཞེ་སྡང་ཤས་ཆེར་གྱུར་པ་ན་
མཚོན་གྱི་བསྐལ་པ་འབྱུང་སྟེ། མུ་གེའི་བསྐལ་པ་ལ་ཤི་བའི་སེམས་ཅན་རྣམས་ཡི་
དགས་སུ་སྐྱེ་བར་འགྱུར་རོ། །ནད་ཀྱི་བསྐལ་པ་ལ་ཤི་བའི་སེམས་ཅན་རྣམས་དུད་
འགྲོའི་ཡུལ་དུ་སྐྱེ་བར་འགྱུར་རོ། །མཚོན་གྱི་བསྐལ་པ་ལ་ཤི་བའི་སེམས་ཅན་
རྣམས་དམྱལ་བར་སྐྱེ་བར་འགྱུར། དེའི་ཚེ་མི་རྣམས་གཅིག་ལ་གཅིག་རི་དགས་●
ཡིན་པའི་སེམས་སུ་བྱེད་དེ། མཚོན་ཆ་རྩེ་གཅིག་པ་དང་། རྩེ་གཉིས་པ་དང་།
རྩེ་གསུམ་པ་རྣོན་པོ་སྤུ་གྲི་ལྟ་བུ་ཁྱེར་ནས་གཅིག་གིས་གཅིག་བསད་དེ་འཆི་བར་་་་
འགྱུར་རོ། །དེ་དག་གི་ནང་ནས་བསོད་ནམས་ཡོད་པའི་མཁས་པ་ལ་ལས་ཞག་
བདུན་ནས་མཚོན་གྱི་བསྐལ་པ་འབྱུང་ཞེས་ནུབ་མོ་ལྷ་ལ་●ཐོས་ཏེ།
རིའི་ཕུག་
གམ་སའི་འོག་ཏུ་ཞག་བདུན་བདུན་གྱི་འཚོ་བ་ཁྱེར་ཏེ་སྡོད་པར་བྱེད་དོ། །དེ་དག་
མ་ཡིན་པའི་སེམས་ཅན་ལྷག་མ་རྣམས་གཅིག་གིས་གཅིག་བསད་དེ། འཆི་བར་
འགྱུར་རོ། །ས་ཐམས་ཅད་ཤ་དང་ཁྲག་གིས་གང་བར་འགྱུར་རོ། །དེའི་རྗེས་ལ་
76-853
: