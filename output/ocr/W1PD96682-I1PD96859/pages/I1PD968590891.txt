འཕགས་པ་བྱམས་པ་ལུང་བསྟན་པ།
མཆོད་སྦྱིན་གྱིས་ནི་མདུན་དྲངས་ཏེ། །བྲམ་ཟེ་དག་ལ་རབ་ཏུ་འབུལ། །མཆོད་
སྡོང་ཡིད་འོང་རིན་ཆེན་རྒྱུ། །དེ་ནི་ཕུལ་མ་ཐག་ཏུ་ཡང༌་། །བྲམ་ཟེ་སྟོང་བོ་
རྣམས་ཀྱིས་ནི།
།དེའི་མོད་ལ་བགེད་པར་གྱུར། །བྱམས་པས་མཆོད་སྡོང་དེ་ཡི་
ནི༑
།མི་རྟག་ཉིད་དུ་མཐོང་ནས་ཀྱང་། །འཁོར་བ་མཐའ་དག་རྣམས་བསམས་
ཏེ༑ །རབ་ཏུ་འབྱུང་བར་འདོད་པར་འགྱུར། །འདིར་བདག་རབ་ཏུ་བྱུང་ནས་
ནི༑
།བདུད་རྩིའི་འཕང་རེག་འགྱུར་དང་། །སྐྱེ་བོ་འཆི་བདག་ནད་རྒ་བའི། །
འཇིགས་ལས་འགྲོལ་བར་འགྱུར་སྙམ་ཞེསས། །སྐྱེ་བོ་རབ་དང་གཟིགས་ནས་ནི། །
སྡུག་བསྔལ་སྡུག་བསྔལ་ཀུན་འབྱུང་དང་། །སྡུག་བསྔལ་ཡང་དག་འོང་བ་དང་། །
བདེ་བ་མྱ་ངན་ལས་འདས་འགྲོ། །འཕགས་ལམ་ཡན་ལག་བརྒྱད་པ་ཡི།
བདེན་པ་དག་ཀྱང་སྟོན་པར་འགྱུར། །དེའི་ཆོས་དེ་ཐོས་ནས་ཀྱང་། །བསྟན་པ་
ལ་ནི་ནན་ཏན་སྒྲུབ། །བྱམས་པ་གང་ཟག་མཆོག་གྱུར་ཏེ། །སྟོང་ཕྲག་བཞི་པོ་
དག་དང་ནི། །བརྒྱད་བཅུ་དག་གིས་མདུན་བདར་ནས། །རབ་ཏུ་འབྱུང་བར་
ངེས་འབྱུང་འགྱུར། །དེ་ཚེ་དེ་ཡི་བྱང་ཆུབ་ཤིང་། །ཀླུ་ཤིང་ཞེས་བྱ་འབྱུང་འགྱུར་
ཏེ༑ །དེའི་ཡལ་ག་གནམ་འཕང་དུ། །དཔག་ཚད་ཙམ་དུ་ཡང་དག་འཕགས། །
དེ་ནི་བྱང་ཆུབ་ཤིང་དེའི། །ཡལ་ག་གེལ་པ་ཐམས་ཅད་དུ། །ཁོ་ར་ཁོར་ཡུག་
རྒྱང་གྲགས་དྲུག །ཁེབས་པ་ཁོ་ན་དག་ཏུ་འགྱུར། །བྱབྱམས་པ་རྐང་གཉིས་མཆོག་
གྱུར་དེ། །དེའི་དྲུང་དུ་གཤེགས་ནས་སུ། །བླ་མེད་བྱང་ཆུབ་ཞི་བ་ནི། །འཐོབ་
འགྱུར་འདི་ལ་ཐེ་ཙོམ་མེད། །གང་གི་ནུབ་མོ་ཁོ་ན་ལ། །རབ་ཏུ་འབྱུང་བར་
མངོན་འབྱུང་བ། །དེ་ནི་ནུབ་མོ་ཁོ་ན་ལ། །བྱང་ཆུབ་དམ་པ་འཐོབ་པར་
འགྱུར༑ །དེ་ཡི་འོག་ཏུ་ཐུབ་མཆོག་དེ། །དམ་ཆོས་སྡུག་བསྔལ་ཀུན་སྤོང་ཞིང་། །
ཞི་བ་ཡན་ལག་བརྒྱད་ལྡན་པའི། །གསུང་གིས་སྟོན་པར་མཛད་པར་འགྱུར། །
76-873
1