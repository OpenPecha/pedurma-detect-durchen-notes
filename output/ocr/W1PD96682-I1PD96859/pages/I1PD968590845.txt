འཕགས་པ་དུམ་བུ་ཞེ་གཉིས་པ་ཞེས་བྱ་བའི་མདོ།
༨༢༧
དང་བྲལ་ཞིང་རང་གི་སེམས་ཉིད་ཡོངས་སུ་ཤེས་ནས་སངས་རྒྱས་ཀྱི་ལམ་ཟབ་མོའི་་
དོན་འདུས་བྱས་པ་རྟོགས་པར་བྱས་པས། ཐོབ་པ་མེད་པ། ཚོལ་བ་མེད་པ།
ལམ་གྱིས་བཅིང་དུ་མེད་པ། ལམ་གྱིས་སྦྱོར་དུ་མེད་པ། བསམ་དུ་མེད་པ།
བྱེད་དུ་མེད་པ། བསྒོམ་དུ་མེད་པ། མངོན་དུ་བྱར་མེད་པ། ཐམས་ཅད་དུ་མི་
གནས་པ། རང་བཞིན་གྱིས་མཆོག་ཕུལ་དུ་བྱུང་བ་དེ་ལ་ལམ་ཞེས་བྱའོ། །ཡང་
བཅོམ་ལྡན་འདས་ཀྱིས་བཀའ་སྩལ་པ།
སྐྲ་དང་ཁ་སྤུ་བྲེགས་ཏེ་དགེ་སློང་དུ་གྱུར་
ནས་བཅོམ་ལྡན་འདས་ཀྱི་བསྟན་པ་ལ་རབ་ཏུ་ཞུགས་པ་རྣམས་ཀྱིས་འཇིག་རྟེན་གྱི་་
ཟང་ཟིང་སྤངས་ཏེ་བསོད་སྙོམས་ལ་སྤྱོད་ཅིང་ཉིན་ཕྱེད་དུ་ཟས་གཅིག་བཟའ་ཞིང་་་
གནས་མལ་ཤིང་དྲུང་དུ་འཆའ་ཞིང་བག་ཡོད་པས་ཟས་ཕྱིས་ལེན་པར་མི་བྱའོ། །
དེ་ཅིའི་ཕྱིར་ཞེ་ན། འདོད་པ་ལ་སྲེད་པས་སྐྱེ་བོ་དག་རྨོངས་པར་བྱེད་པའི་ཕྱིར་
རོ༑ །ཡང་བཅོམ་ལྡན་འདས་ཀྱིས་བཀའ་སྩལ་པ། སེམས་ཅན་དག་གིས་རྣམ་པ་
བཅུས་དགེ་བ་སྒྲུབ་པར་འགྱུར་ལ་རྣམ་པ་བཅུས་མི་དགེ་བ་སྒྲུབ་པར་འགྱུར་རོ། །
བཅུ་གང་ཞེ་ན། ལུས་ཀྱི་གསུམ་དང་། ངག་གི་བཞི་དང་། ཡིད་ཀྱི་གསུམ་མོ། །
ལུས་ཀྱི་རྣམ་པ་གསུམ་གང་ཞེ་ན། སྲོག་གཅོད་པ་དང་། མ་བྱིན་པར་ལེན་པ་
དང་༑ འདོད་པས་ལོག་པར་གཡེམ་པའོ། །ངག་གི་རྣམ་པ་བཞི་གང་ཞེ་ན།
རྫུན་དུ་སྨྲ་བ་དང་། ཚིག་འཁྱལ་སྨྲ་བ་དང་། ཚིག་རྩུབ་སྨྲ་བ་དང་། ཕྲ་མ་སྨྲ་
བའོ།༑ །ཡིད་ཀྱི་གསུམ་གང་ཞེ་ན། བརྣབས་སེམས་དང་། གནོད་སེམས་དང་།
རྨོངས་པས་མཆོག་གསུམ་ལ་ཡིད་མི་ཆེས་ཤིང་ཕྱིན་ཅི་ལོག་ཏུ་ལྟ་བའོ། །དགེ་
བསྙེན་རྣམས་ཆོས་རྣམ་པ་ལྔ་ལས་ལེ་ལོས་མི་ལྡོག་ཅིང་རྣམ་པ་བཅུས་དགེ་བ་ལ་་་
སྤྱད་པས་ངེས་པར་འབྲས་བུ་ཐོབ་པར་འགྱུར་རོ། །ཡང་བཅོམ་ལྡན་འདས་ཀྱིས་
བཀའ་སྩལ་པ། སྐྱེ་བོ་དག་ཉེས་པ་མང་པོ་བྱས་ལ་འགྱོད་པ་མེད་པར་རིམ་གྱིས་
76-827