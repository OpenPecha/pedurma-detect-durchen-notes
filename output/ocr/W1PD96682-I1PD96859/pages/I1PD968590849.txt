འཕགས་པ་དུམ་བུ་ཞེ་གཉིས་པ་ཞེས་བྱ་བའི་མདོ།
༨༣༡
ངའོ་སྙམ་པའི་ང་རྒྱལ་གཞོམ་པ་དཀའ། དགེ་བའི་བཤེས་གཉེན་དང་འཕྲད་པ་
དཀའ༑ སེམས་ཀྱི་རང་བཞིན་ཤེས་ནས་ལམ་ལ་སློབ་པ་དཀའ། ཡུལ་དང་ཕྲད་
པའི་ཚེ་ཀུན་ནས་མི་གཡོ་བ་དཀའ། བློ་དང་འཚམས་པའི་ཐབས་ཀྱིས་སྤྱོད་པ་
དཀའ༑ ཁམས་དང་མཐུན་པར་གདུལ་བ་དཀའ། སེམས་བཏང་སྙོམས་སུ་
འཇོག་པ་དཀའ། བྱ་བ་དང་བྱ་བ་མ་ཡིན་པ་མི་སྨྲ་བ་དཀའོ། །བཅོམ་ལྡན་
འདས་ལ་དགེ་སློང་ཞིག་གིས་གསོལ་པ། རྒྱུ་གང་གིས་བྱང་ཆུབ་ཐོབ་པར་འགྱུར།
རྐྱེན་གང་གིས་སྔོན་གྱི་གནས་རྗེས་སུ་དྲན་པར་འགྱུར་ལགས། བཅོམ་ལྡན་འདས་
ཀྱིས་བཀའ་སྩལ་པ། བྱང་ཆུབ་ལ་རྟགས་དང་མཚན་མ་མེད་དེ་ཤེས་པ་ཙམ་གྱིས་
མི་ཕན་པས་སེམས་ཀྱི་སྤྱོད་པ་བསྲུང་བ་གལ་ཆེའོ། །དཔེར་ན། མེ་ལོང་ཕྱིས་
པས་གཡའ་དག་སྟེ་དྭངས་ཤིང་གསལ་བར་གྱུར་པས་གཟུགས་བརྙན་གསལ་བར་
སྣང་བར་འགྱུར་རོ། །དེ་བཞིན་དུ་འདོད་པ་ཡོངས་སུ་སྤངས་ཤིང་སྟོང་པའི་ཆོས་
ལ་ཀུན་ཏུ་སྤྱད་པས་འཕགས་པའི་ལམ་ཡང་དག་པ་ཇི་ལྟ་བ་བཞིན་དུ་འཐོབ་པར་་་་
འགྱུར་ཞིང་སྔོན་གྱི་གནས་ཀྱང་རྗེས་སུ་དྲན་པར་འགྱུར་རོ། །ཡང་བཅོམ་ལྡན་
འདས་ཀྱིས་བཀའ་སྩལ་པ། དགེ་བའི་མཆོག་གང་ཞེ་ན། ལམ་ལ་སྤྱོད་པ་ཉིད་
དགེ་བའི་མཆོག་གོ། །ཆེ་བའི་མཆོག་གང་ཞེ་ན། བློ་ཆོས་དང་མཐུན་པར་སྦྱོར་
བ་ཆེ་བའི་མཆོག་གོ། །སྟོབས་དང་ལྡན་པའི་མཆོག་གང་ཞེ་ན། བཟོད་པ་གང་
ཡིན་པ་སྟེ། བཟོད་པ་དང་ལྡན་ན་སྡིག་པའི་ལས་མི་བྱེད་པས་ངེས་པར་མི་རྣམས་
ཀྱིས་བཀུར་བར་འགྱུར་རོ། །མཆོག་ཏུ་གསལ་བ་གང་ཞེ་ན། གང་སྒྲིབ་པ་མེད་
པ་དྲི་མ་དང་བྲལ་བ། ཉེས་སྤྱོད་མེད་པ་ཡོངས་དག་པ། ཐོག་མ་མེད་པ་ནས་
ད་ལྟའི་བར་གྱི་ཕྱོགས་བཅུའི་འཇིག་རྟེན་ན་གང་དག་ཡོད་པ་དེ་དག་ཐམས་ཅད་མ་
མཁྱེན་པའམ། མ་གཟིགས་པའམ། རྣམ་པར་མ་མཁྱེན་པའམ། མ་གསན་
76-831