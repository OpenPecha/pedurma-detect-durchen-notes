१५०
བཀའ་འགྱུར། མདོ་སྡེ།
کالا
འབྲུག་སྒྲ་ཆེན་པོ་བྱུང་སྟེ་ཆར་འབབ་བོ། །རོ་དང་ཤ་ཐམས་ཅད་ཕྱིའི་རྒྱ་མཚོར་
འཁྱེར་བར་འགྱུར་རོ། །ལྷས་ཀྱང་ཆར་ཆེན་པོ་ཕབ་པའི་རྗེས་ལ་དྲི་བཟང་པོའི་
ཆར་འབབ་བོ། །དེའི་རྗེས་ལ་ས་ཐམས་ཅད་གཙང་མར་འགྱུར་ཏེ།
ས་ཐམས་
ཅད་དག་པར་གྱུར་ནས་འབྲུའི་ཆར་འབབ་བོ། །འབྲུའི་ཆར་གྱི་རྗེས་ལ་འབྲས་ཀྱི་
ཆར་འབབ་བོ། །ཆར་དེའི་བར་དུ་གོས་དང་རྒྱན་གྱི་ཆར་འབབ་བོ། །དེའི་བར་
དུ་པུས་མོ་ནུབ་ཙམ་གྱི་རིན་པོ་ཆེ་སྣ་བདུན་གྱི་ཆར་འབབ་པར་འགྱུར་རོ། །དེ་ལ་
འདི་སྐད་ཅེས་བྱ་སྟེ།
དྲི་བཟང་ཆར་པ་རབ་འབབ་ཅིང་། །འབྲུ་རྣམས་དང་ནི་
འབྲས་རྣམས་དང་། གོས་དང་རྒྱན་རྣམས་སྣ་ཚོགས་འབབ། །དེའི་ཚེ་དགའ་
ཚལ་ཡང་འོད་སྣང་།
།དེ་ཚེ་རིན་ཆེན་སྣ་བདུན་མང༌་།
།དེ་ཚེ་དེར་ནི་འབབ་
གྱུར་ཏེ། །དེ་ཚེ་ས་ཀུན་གང་བར་འགྱུར། །དེ་ཚེ་དགའ་ཚལ་ཡིད་འོང་འགྱུར། །
མཚོན་གྱི་བསྐལ་པ་ཞག་བདུན་འདས་ནས་དེའི་ཚེ་མི་རིའི་ཕུག་ལ་སོགས་པར་བྲོས་་
ཏེ༑ ༑ གབ་པ་རྣམས་ཕྱིར་འོངས་ནས་གཅིག་ལ་གཅིག་འཁྱུད་དེ་ངུ་ཞིང་ཕན་པར་
སེམས་པས་ཆོས་ཡིད་ལ་བྱེད་ཅིང་སྡོམ་པ་ལྔ་ལེགས་པར་སྲུང་བར་བྱེད་དོ། །དེ་
ནས་ལོ་བཅུ་པའི་མི་ལ་བུ་ལོ་ཉི་ཤུ་པ་འབྱུང་བ་ཡིན་ནོ། །དེ་ནས་མི་རྣམས་ཆོས་ལ་
ཤིན་ཏུ་ལེགས་པར་དད་དེ་རིམ་གྱིས་ཚེ་རིང་པོར་འཕེལ་ཞིང་ཚེ་ལོ་གྲངས་མེད་པར་
འགྱུར་རོ། །དེའི་དུས་སུ་སེམས་ཅན་རྣམས་ལ་རྒས་པ་དང་། ཤི་བ་མི་མཐོང་སྟེ།
དེར་སེམས་ཅན་རྣམས་ཡང་ཆོས་ལ་དད་པ་མེད་པར་གྱུར་ནས་དམྱལ་བའི་སྡུག་་་་
བསྔལ་གང་ཡིན་པ་ཡང་མི་ཤེས་ཏེ། ཚེ་ལོ་གྲངས་མེད་པ་ཐུང་ངུར་འགྱུར་ཞིང་
རིམ་གྱིས་མར་ལ་འགྲིབས་ཏེ་ཚེ་ལོ་བརྒྱད་ཁྲི་བར་འགྱུར་བ་ཡིན་ནོ། །དེའི་དུས་ན་
འཛམ་བུའི་གླིང་ཐམས་ཅད་དུ་ལྷ་ལྟ་བུའི་སྐྱེས་པ་དང་། ལྷ་མོ་ལྟ་བུའི་བུད་མེད་
ཤིན་དུ་མང་པོ་འབྱུང་བ་ཡིན་ནོ། །ལྷ་རྣམས་ཀྱིས་ཟླ་བ་ཕྱེད་ཙམ་དང་། ཞག་
76-854