འཕགས་པ་དུམ་བུ་ཞེ་གཉིས་པ་ཞེས་བྱ་བའི་མདོ།
༨༣༥
བའི་རྐྱལ་པ་ཁྱོད་ཅིའི་ཕྱིར་དུ་འོངས། སྐྱེ་བོ་ཐ་མལ་པ་བསླུ་ནུས་ཀྱི་དེ་བཞིན་
གཤེགས་པ་མངོན་པར་ཤེས་པ་དྲུག་དང་ལྡན་པ་རྣམ་པ་ཐམས་ཅད་དུ་གཡོ་བར་ག་
ལ་ནུས། ཁྱོད་དེ་བཞིན་གཤེགས་པ་ལ་དགོས་པ་མེད་དོ་སོང་ཞིག །དེ་ནས་ལྷ་
དེ་བཅོམ་ལྡན་འདས་ལ་མངོན་པར་དད་པར་གྱུར་ནས་སེམས་ཀྱི་རྟོག་པ་ཞུས་པ་་་་་
དང་༑ བཅོམ་ལྡན་འདས་ཀྱིས་རྣམ་པར་ཕྱེ་སྟེ་བསྟན་པས་རྒྱུན་དུ་ཞུགས་པའི་
འབྲས་བུ་ལ་བཀོད་པར་མཛད་དོ། །ཡང་བཅོམ་ལྡན་འདས་ཀྱིས་བཀའ་སྩལ་པ།
སྐྱེ་བོ་དག་ལམ་ལ་སློབ་པའི་ཚེ་ཆུའི་ཁ་ལ་གཡེངས་པའི་ཤིང་དང་མཚུངས་ཏེ།
གལ་ཏེ་ཤིང་དེ་ཆུའི་རྒྱུན་ཕྱོགས་སུ་ཁྱེར་བ་ཕར་འགྲམ་དུ་ཡང་མ་རེག་ཚུར་འགྲམ་་་་
དུ་ཡང་མ་རེག །མིས་མ་བླངས། ལྷ་འདྲེ་དག་གིས་ཀྱང་མ་བཟློག །ཀློང་
དུའང་མ་ལུས། རུལ་བར་ཡང་མ་གྱུར་ན་ངེས་པར་རྒྱ་མཚོ་ཆེན་པོར་འབབས་
པར་འགྱུར་རོ་ཞེས་ང་སྨྲའོ། །དེ་བཞིན་དུ་གལ་ཏེ་སྐྱེ་བོ་གང་དག་ལམ་ལ་སློབ་
པའི་ཚེ་འདོད་ཆགས་ཀྱིས་རྨོངས་པར་མ་གྱུར། ཕྱིན་ཅི་ལོག་དག་གིས་མ་ཟིན།
ནེམ་ནུར་མི་བྱེད་ཅིང་འབད་པས་འགྲུས་པར་བྱས་ན་སྐྱེ་བོ་དེ་ངེས་པར་ལམ་ཐོབ་་་་
པར་འགྱུར་རོ་ཞེས་ང་སྨྲའོ། །ཡང་བཅོམ་ལྡན་འདས་ཀྱིས་བཀའ་སྩལ་པ། དགེ་
སྦྱོང་དག་སེམས་ལ་ཡིད་མ་ཆེས་ཤིག །སེམས་ལ་གཏན་ནས་ཡིད་ཆེས་པར་མི་
བྱའོ།༑ །བག་ཡོད་པར་གྱིས་ཤིག །གཟུགས་ལ་ཆགས་པར་མ་བྱེད་ཅིག
གཟུགས་ལ་ཆགས་པས་སྡུག་བསྔལ་འབྱུང་ངོ་། །གང་ཚེ་དགྲ་བཅོམ་པ་མངོན་དུ་
བྱས་པ་དེའི་ཚེ་གདོད་སེམས་ལ་ཡིད་ཆེས་པར་རིགས་སོ། །དེ་ནས་བཅོམ་ལྡན་
འདས་ཀྱིས་ཡང་དགེ་སྦྱོང་རྣམས་ལ་བཀའ་སྩལ་པ། དགེ་སྦྱོང་དག་བག་ཡོད་པར་
གྱིས་ཤིག །བུད་མེད་ལ་བལྟ་བར་མི་བྱའོ། །གལ་ཏེ་འཕྲད་པའི་ཚེ་ཡང་བལྟ་
བར་མི་བྱ་བག་དང་ལྡན་པར་བགྱིས་ཏེ་གཏམ་སྨྲ་བར་མི་བྱ་སྟེ། གལ་ཏེ་གཏམ་སྨྲ་
76-835
1