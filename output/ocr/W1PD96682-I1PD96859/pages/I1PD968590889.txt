འཕགས་པ་བྱམས་པ་ལུང་བསྟན་པ།
ولر
།མི་
།
དེ་ཚེ་དེ་ཡི་ཆུང་མ་ནི། །ཚངས་ལྡན་མ་ཞེས་བྱ་བ་སྟེ། །མཛེས་ཤིང་བལྟ་ན་སྡུག་
པ་དང་། །གཟུགས་བཟང་“གྲགས་དང་ལྡན་པ་འབྱུང་། །བྱམས་པ་གང་ཟག་
མཆོག་གྱུར་པ། །དགའ་ལྡན་གནས་ནས་ཤི་འཕོས་ནས། །དེ་ཚེ་དེའི་ལྷུམས་སུ་
ནི༑ །ངེས་པར་ཉིང་མཚམས་སྦྱོར་བར་འགྱུར། །གཟི་བརྗིད་ཆེན་པོ་ཟླ་བ་བཅུ། །
ཚང་བར་ལྷུམས་སུ་བཞུགས་ནས་ཀྱང་། །བྱམས་པའི་ཡུམ་ནི་སྐྱེད་མོས་ཚལ། །
མེ་ཏོག་བཟང་རྒྱས་ནང་གཤེགས་ནསས། །ཆོས་སྟོན་མ་དེ་མི་འདུག་ཅིང་།
ཉལ་འགྲེང་བཞིན་དག་ཏུ་ནི། །ཤིང་གི་ཡལ་ག་ལ་བཟུང་ནས། །བྱམས་པ་
བལྟམ་•པ་ཉིད་དུ་འགྱུར། །མི་ཡི་མཆོག་ཏུ་གྱུར་པ་དེ། །གློ་གཡས་ནས་ནི་
འབྱུང་འགྱུར་ཏེ། །དཔེར་ན་སྤྲིན་གྱི་ཕུང་པོ་ནས། །ཉི་མ་བྱུང་བ་བཞིན་དུ་
གསལ༑ །ཇི་ལྟར་ཆུ་ཡི་པད་མ་བཞིན། །མངལ་གྱི་འདམ་གྱིས་མི་གོས་སོ།
ཁམས་གསུམ་འདི་ནི་ཐམས་ཅད་དུ། །འོད་ཀྱིས་རྒྱས་པར་འགེངས་པར་འགྱུར། །
དེ་ནས་བརྒྱ་བྱིན་ལྷ་དབང་པོ། །བདེ་སོགས་མངའ་བདག་དགའ་འགྱུར་ནས། །
བྱམས་པ་རྐང་གཉིས་མཆོག་གྱུར་པ། །བལྟམ་པའི་ཚེ་ན་ལོན་པར་འགྱུར། །དེ་
ནི་བལྟམ་•མ་ཐག་ཏུ་ཡང་། །གོམ་པ་བདུན་དག་འདོར་བར་འགྱུར། །གོམ་པ་
རེ་རེར་གཏེར་དང་ནི། །པད་མ་རེ་རེ་འབྱུང་བར་འགྱུར། །ཕྱོགས་བཞི་དག་ཏུ་
གཟིགས་ནས་ནི། །བདག་གི་སྐྱེ་བ་ཐ་མ་ནི། །འདི་ཡིན་ཡང་སྲིད་ཡོད་མ་ཡིན། །
ཡང་དང་ཡང་དུ་ཕྱིར་མི་འོང་། །ཟག་མེད་མྱ་ངན་འདས་འགྲོ་ཞེས། །གསུང་
ཡང་རབ་ཏུ་བཀའ་སྩལ་ཏོ། །ཀླུ་རྣམས་ཀྱིས་ནི་ཆུ་ཡི་རྒྱུན། །བསིལ་དང་འཇམ་
པས་སྐུ་བསིལ་འགྱུར། །ནམ་མཁའི་ངོས་ནས་ལྷ་རྫས་ཀྱི། །གོས་དང་མེ་ཏོག་
འབབ་པར་འགྱུར། །དེའི་དབུ་ལ་གདུགས་དཀར་པོ། །ལྷ་རྣམས་ཀྱིས་ནི་འཛིན་
པར་འགྱུར། །མཚན་མཆོག་སུམ་བཅུ་གཉིས་མངའ་བ། །བྱམས་པ་དཔལ་གྱིས་
76-871