བཀའ་འགྱུར། མདོ་སྡེ།
༨༢༨
کالا
བསགས་པའི་སྡིག་པའི་འབྲས་བུ་རང་ཉིད་ལ་སྨིན་པར་འགྱུར་ཏེ། དཔེར་ན།
ཆུ་ཀླུང་རྣམས་རྒྱ་མཚོ་ཆེན་པོར་བབས་པ་ན་རང་གིས་ཟབ་ཅིང་ཡངས་པར་འགྱུར་་
ཏེ་བརྒལ་དཀའ་བར་འགྱུར་བ་བཞིན་ནོ། །སྐྱེ་བོ་དག་ཉེས་པ་མཐོང་ནས་སླན་
ཆད་བསྡམས་པས་དགེ་བའི་ཆོས་རྣམས་འཕེལ་བར་འགྱུར་ཞིང་སྡིག་པ་རིམ་གྱིས་་་་
ཞི་བར་འགྱུར་ཏེ་ལམ་རྣམས་ཀྱང་འགྲུབ་པར་འགྱུར་རོ། །ཡང་བཅོམ་ལྡན་འདས་
ཀྱིས་བཀའ་སྩལ་པ། སྐྱེ་བོ་རྨོངས་པ་དག་གིས་དེ་བཞིན་གཤེགས་པ་ལ་སྡིག་པ་མི་
དགེ་བའི་ལས་བྱས་ཀྱང་བྱམས་པ་ཚད་མེད་པས་ཡོངས་སུ་འཛིན་ཅིང་ ཕྱི་ཕྱིར་་་
ཚུལ་མིན་གྱིས་ཐོ་བཙམས་ཀྱང་ཕྱིར་ཞིང་བྱམས་སོགས་ཚད་མེད་པའི་ཐུགས་རྗེས་
བསྐྱངས་པར་མཛད་དོ། །གཞི་དེས་དེ་བཞིན་གཤེགས་པ་ནི་བསོད་ནམས་དང་
ཡོན་ཏན་གྱི་དཔལ་ལ་མངའ་བརྙེས་སོ། _ །སྐྱེ་བོ་དེ་དག་ལ་གནོད་པ་དང་སྡུག་
བསྔལ་བ་འབྱུང་ངོ་། །ཡང་རྨོངས་པ་འགའ་ཞིག་སངས་རྒྱས་བཅོམ་ལྡན་འདས་
ཀྱི་ཀུན་ཏུ་སྤྱོད་པའི་ཆོས་ཉིད་ནི་བྱམས་པ་དང་ཐུགས་རྗེའི་བདག་ཉིད་ཅན་ལགས་་
པས་ཐོ་བཙམས་ཀྱང་ཕྱིར་ཞིང་བྱམས་པར་མཛད་དོ་ཞེས་ཐོས་ནས་བཅོམ་ལྡན་་་
འདས་ཀྱི་དྲུང་དུ་འོངས་ཏེ་སྤྱོས་ཀྱང་ཅང་མི་གསུང་བར་བཞུགས་ཏེ། འདི་ནི་
གཏི་མུག་ཅན་མི་གསལ་བ་རྨོངས་པའོ་ཞེས་ཐུགས་རྗེ་ཆེན་པོས་དགོངས་སོ།
1
སྤྱོས་རྗེས་བཅོམ་ལྡན་འདས་ཀྱིས་བཀའ་སྩལ་པ། བུ་ཁྱོད་ཀྱི་ས་གཞན་ཞིག་ལ་
བསྙེན་བཀུར་བྱས་པ་ལ་དེས་དང་དུ་མ་བླངས་ན་ཇི་ལྟར་བྱ། དེས་གསོལ་པ།
ཕྱིར་འཁུར་བར་བྱའོ། །བཅོམ་ལྡན་འདས་ཀྱིས་བཀའ་སྩལ་པ། བུ་ཁྱོད་ཀྱིས་
ད་གཟོད་སྤྱོས་པ་དེ་བཞིན་གཤེགས་པས་བདག་གིར་མ་མཛད་པས་ཕྱིར་ཁུར་ཞིག་
ཁྱོད་ལ་སྡུག་བསྔལ་འབྱུང་ངོ་། །དཔེར་ན། བྲག་ཆ་སྒྲའི་རྗེས་སུ་འབྲངས་པ་
དང་༑ གྲིབ་མ་ལུས་ཀྱི་རྗེས་སུ་འབྲངས་པ་ལྟར་ནམ་ཡང་རྣམ་སྨིན་དེ་དང་འབྲལ་
76-828