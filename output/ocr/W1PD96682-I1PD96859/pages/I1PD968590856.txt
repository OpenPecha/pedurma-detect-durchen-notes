イタイ
བཀའ་འགྱུར། མདོ་སྡེ།
کالا
ཅིར་འགྱུར། སྒྲ་འཆད་པར་འགྱུར་རོ། །རྒྱུད་རན་པར་བྱས་ན་ཅིར་འགྱུར།
སྒྲ་མཐོ་དམན་མེད་ཅིང་སྙོམས་པར་འགྱུར་ལགས་སོ། །དེ་ནས་བཅོམ་ལྡན་འདས་
ཀྱིས་དགེ་སྦྱོང་དེ་ལ་བཀའ་སྩལ་པ། ལམ་ལ་སློབ་པའི་ཚེ་ཡང་དེ་ལྟ་བུར་སེམས་
སྙོམས་པར་བསྡམས་པས་ལམ་ཐོབ་པར་འགྱུར་རོ། །ཡང་བཅོམ་ལྡན་འདས་ཀྱིས་
བཀའ་སྩལ་པ། ལམ་ལ་སློབ་པ་དག །དཔེར་ན། ལྕགས་བཞུ་སྦྱང་བྱས་ཏེ་
རིམ་གྱིས་བརྡུངས་པས་གཡའ་དག་པར་བྱས་པ་དེ་ལས་སྣོད་ཅི་བྱེད་ཀྱང་ལས་སུ་
རུང་བར་འགྱུར་བ་ལྟ་བུ་སྟེ། ལམ་ལ་སློབ་པ་དག་སེམས་ཀྱི་དྲི་མ་རིམ་གྱིས་དག་
པར་བྱས་ཏེ་བརྩོན་པས་བྱང་ཆུབ་སྒྲུབ་པར་བྱས་པས་གདོན་མི་ཟ་བར་བྱང་ཆུབ་
འགྲུབ་པར་འགྱུར་ཏེ། གཞན་ཏུ་ན་རང་ཉིད་སྐྱོ་བར་འགྱུར། སྐྱོ་བས་ཉོན་
མོངས་པར་འགྱུར། ཀུན་ནས་ཉོན་མོངས་པས་ལམ་ལས་ལྡོག་པར་འགྱུར། ལམ་
ལས་ལོག་པས་སྡིག་པའི་ལས་གསོགས་པར་འགྱུར་རོ། །ཡང་བཅོམ་ལྡན་འདས་
ཀྱིས་བཀའ་སྩལ་པ། སྐྱེ་བོ་དག་ལམ་ལ་སྤྱོད་ཀྱང་སྡུག་བསྔལ་ལ་ལམ་ལ་མི་སྤྱོད་
ཀྱང་སྡུག་བསྔལ་ལོ། །སེམས་ཅན་སྐྱེས་ནས་རྒ་བའི་བར་དང་། རྒས་ནས་ན་བ་
དང་འཆི་བའི་བར་སྡུག་བསྔལ་འབྱུང་བ་ནི་དཔག་པར་དཀའ་སྟེ། སེམས་ཉོན་
མོངས་པས་དཀྲུགས་ཤིང་སྡིག་པའི་ལས་བསགས་པས་སྐྱེ་འཆི་བརྒྱུད་མར་འབྱུང་
བའི་ཕྱིར་སྡུག་བསྔལ་བརྗོད་ཀྱིས་ལོངས་པ་མ་ཡིན་ནོ། །ཡང་བཅོམ་ལྡན་འདས་
ཀྱིས་བཀའ་སྩལ་པ། སེམས་ཅན་ངན་སོང་ལས་གྲོལ་ཏེ་མིའི་ལུས་རྟེན་ཐོབ་པ་
དཀའ༑ མིའི་ལུས་རྟེན་ཐོབ་ཀྱང་བུད་མེད་ཀྱི་རྟེན་ལས་ལོག་སྟེ་སྐྱེས་པའི་དངོས་
པོ་ཐོབ་པ་དཀའ། སྐྱེས་པའི་ལུས་རྟེན་ཐོབ་ཀྱང་དབང་པོ་ཀུན་ཚང་བ་དཀའ།
དབང་པོ་ཐམས་ཅད་ཚང་ཡང་ཡུལ་དབུས་སུ་སྐྱེ་བ་དཀའ། ཡུལ་དབུས་སུ་སྐྱེས་
ཀྱང་སངས་རྒྱས་ཀྱི་བསྟན་པའི་རྗེས་སུ་སློབ་པ་དཀའ། སངས་རྒྱས་ཀྱི་བསྟན་པའི་
76-838