९७०
བཀའ་འགྱུར། འབུམ། ༼༽ ༡༩
དོ༑ །འཇིག་རྟེན་ལས་འདས་པའི་ཆོས་རྣམས་ཐོབ་པར་མྱི་བྱེད་དོ། །ཟག་པ་
དང་བཅས་པའི་ཆོས་རྣམས་ཐོབ་པར་མྱི་བྱེད་དོ། ། །ཟག་པ་མྱེད་པའི་ཆོས་རྣམས་
ཐོབ་པར་མྱི་བྱེད་དོ། །ཁ་ན་མ་ཐོ་བ་དང་བཅས་པའི་ཆོས་རྣམས་ཐོབ་པར་མྱི་་་
བྱེད་དོ། །ཁ་ན་མ་ཐོ་བ་མྱེད་པའི་ཆོས་རྣམས་ཐོབ་པར་མྱི་བྱེད་དོ། །འདུས་་་
བྱས་ཀྱི་ཆོས་རྣམས་ཐོབ་པར་མྱི་བྱེད་དོ། །འདུས་མ་བྱས་ཀྱི་ཆོས་རྣམས་ཐོབ་པར་
མྱི་བྱེད་དོ། །དེ་ཅིའི་ཕྱིར་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན【པ་ནི། ཆོས་
གང་གི་ཕྱིར་ཡང་དམྱིགས་པའི་ཚུལ་གྱིས། ཉེ་བར་མི་གནས་ཏེ●། དེའི་ཕྱིར་་
ཆོས་གང་ཡང་ཐོབ་པར་བྱེད་པ་མ་ཡིན་ནོ། །དེ་ནས་ལྷའི་དབང་པོ་བརྒྱ་བྱིན་་
གྱིས༑ བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཅི་
ལགས༑
ཤེས་རབ་ཀྱི་ཕ་རོལ་ཏུ་ཕྱིན་པ་འདི། རྣམ་པ་ཐམས་ཅད་མཁྱེན་པ་
ཉིད་ཀྱང་ཐོབ་པར་མྱི་བགྱིད་●དམ་བཅོམ་ལྡན་འདས་ཀྱིས་བཀའ་སྩལ་པ། ཀཽ་་
ཤི་ཀ་གང་དེ་སྐད་དུ་ཅི་ལགསས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་རྣམ་པ་་་
ཐམས་ཅད་མཁྱེན་པ་ཉིད་ཀྱང་ཐོབ་པར་མྱི་བགྱིད་དམ་ཞེས་ཟེར་བ་ནི། ཀཽ་ཤི་ཀ་
དེ་དེ་བཞིན་ནོ། །དེ་དེ་བཞིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ནི།
རྣམ་
པ་ཐམས་ཅད་མཁྱེན་པ་ཉིད་ཀྱང་ཐོབ་པར་མྱི་བྱེད། དམྱིགས་པར་མྱི་བྱེད་དོ། །
བརྒྱ་བྱིན་གྱིས་གསོལ་པ། བཅོམ་ལྡན་འདས་ཇི་ལྟར་ན། ཤེས་རབ་ཀྱི་ཕ་རོལ་
ཏུ་ཕྱིན་པ་རྣམ་པ་ཐམས་ཅད་མཁྱེན་པ་ཉིད་ཀྱང་ཐོབ་པར་མྱི་བགྱིད། དམྱིགས་
པར་མྱི་བགྱིད་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཀཽ་ཤི་ཀ་་་་
ཤེས་རབ་ཀྱི་ཕ་རོལ་ཏུ་ཕྱིན་པ་ནི། མྱིང་ཇི་ལྟ་བ་དང་། མཚན་མ་ཇི་ལྟ་བ་་་
དང་། མངོན་པར་འདུ་བྱེད་པ་ཇི་ལྟ་བ་དེ་བཞིན་དུ་ཐོབ་པར་མྱི་བྱེད་པ་ཡིན་ནོ།།
བརྒྱ་བྱིན་གྱིས་གསོལ་པ། བཅོམ་ལྡན་འདས་འོ་ན་ཇི་ལྟར་ཐོབ་པར་བགྱིད་པ་་་་
19-460