༡༢༠
བཀའ་འགྱུར། འབུམ། ༼༽ ༡༩
དོར་བ་མྱེད་པ་སྟོང་པ་ཉིད་བདག་མྱེད་ཅེས་བྱ་བར་རྟོག་པར་འགྱུར་རོ། །དོར་་
བ་མྱེད་པ་སྟོང་པ་ཉིད་མྱི་སྡུག་ཅེས་བྱ་བར་རྟོག་པར་འགྱུར་རོ། །དེ་ལྟར་དེ་དག་
དོར་བ་མྱེད་པ་སྟོང་པ་ཉིད་མྱི་རྟག་གོ་ཞེས་•བྱ་བར་རྟོག་པ་དང་། དོར་བ་མྱེད་
པ་སྟོང་པ་ཉིད་སྡུག་བསྔལ་ལོ་ཞེས་བྱ་བར་རྟོག་པ་དང་། དོར་བ་མྱེད་པ་སྟོང་པ་
ཉིད་བདག་མྱེད་དོ་ཞེས་བྱ་བར་རྟོག་པ་དང་། དོར་བ་མྱེད་པ་སྟོང་པ་ཉིད་མྱི་་་
སྡུག་གོ་ཞེས་བྱ་བར་རྟོག་པས། ཤེས་རབ་ཀྱི་ཕ་རོལ་ཏུ་ཕྱིན་པའི་གཟུགས་བརྙན་
ལ་སྤྱོད་པར་འགྱུར་རོ། །རང་བཞིན་སྟོང་པ་ཉིད་མྱི་རྟག་གོ་ཞེས་བྱ་བར་སྟོན།
རང་བཞིན་སྟོང་པ་ཉིད་སྡུག་བསྔལ་ལོ་ཞེས་བྱ་བར་སྟོན། རང་བཞིན་སྟོང་པ་་་་
ཉིད་བདག་མྱེད་དོ་ཞེས་བྱ་བར་སྟོན། རང་བཞིན་སྟོང་པ་ཉིད་མྱི་སྡུག་གོ་ཞེས་བྱ་
བར་སྟོན་ཅིང་། འདི་སྐད་དུ་གང་དེ་ལྟར་སྤྱོད་པ་ནི། ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་དོ་ཞེས་རྗོད་དེ། སུ་ལ་བསྟན་པ་དེ་དག་ཀྱང་། རང་བཞིན་་་་
སྟོང་པ་ཉིད་མྱི་རྟག་ཅེས་བྱ་བར་རྟོག་པར་འགྱུར་རོ། །རང་བཞིན་སྟོང་པ་ཉིད་་
སྡུག་བསྔལ་ཞེས་བྱ་བར་རྟོག་པར་འགྱུར་རོ། །རང་བཞིན་སྟོང་པ་ཉིད་བདག་་་་
མྱེད་ཅེས་བྱ་བར་རྟོག་པར་འགྱུར་རོ། །རང་བཞིན་སྟོང་པ་ཉིད་མྱི་སྡུག་ཅེས་བྱ་་
བར་རྟོག་པར་འགྱུར་རོ། །དེ་ལྟར་དེ་དག་རང་བཞིན་སྟོང་པ་ཉིད་མྱི་རྟག་གོ་་་་
ཞེས་བྱ་བར་རྟོག་པ་དང་། རང་བཞིན་སྟོང་པ་ཉིད་སྡུག་བསྔལ་ལོ་ཞེས་བྱ་བར་་
རྟོག་པ་དང་། རང་བཞིན་སྟོང་པ་ཉིད་བདག་མྱེད་དོ་ཞེས་བྱ་བར་རྟོག་པ་དང་།
རང་བཞིན་སྟོང་པ་ཉིད་མྱི་སྡུག་གོ་ཞེས་•བྱ་བར་རྟོག་པས། ཤེས་རབ་ཀྱི་ཕ་རོལ་
ཏུ་ཕྱིན་པའི་གཟུགས་བརྙན་ལ་སྤྱོད་པར་འགྱུར་རོ། །ཆོས་ཐམས་ཅད་སྟོང་པ་་་་
ཉིད་མྱི་རྟག་གོ་ཞེས་བྱ་བར་སྟོན། ཆོས་ཐམས་ཅད་སྟོང་པ་ཉིད་སྡུག་བསྔལ་ལོ་་་
ཞེས་བྱ་བར་སྟོན། ཆོས་ཐམས་ཅད་སྟོང་པ་ཉིད་བདག་མྱེད་དོ་ཞེས་བྱ་བར་སྟོན།
19-120