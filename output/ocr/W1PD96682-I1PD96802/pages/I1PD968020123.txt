ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
१०৯
རྟོག་པར་འགྱུར་རོ། །དེ་ལྟར་དེ་དག་རེག་པ་མྱི་རྟག་གོ་ཞེས་བྱ་བར་རྟོག་པ་དང་།
རེག་པ་སྡུག་བསྔལ་ལོ་ཞེས་བྱ་བར་རྟོག་པ་དང་། རེག་པ་བདག་མྱེད་དོ་ཞེས་བྱ་
བར་རྟོག་པ་དང་། རེག་པ་མྱི་སྡུག་གོ་ཞེས་བྱ་བར་རྟོག་པས། ཤེས་རབ་ཀྱི་ཕ་
རོལ་ཏུ་ཕྱིན་པའི་གཟུགས་བརྙན་ལ་སྤྱོད་པར་འགྱུར་རོ། །ཚོར་བ་མྱི་རྟག་གོ་ཞེས་
བྱ་བར་སྟོན། ཚོར་བ་སྡུག་བསྔལ་ལོ་ཞེས་བྱ་བར་སྟོན། ཚོར་བ་བདག་མྱེད་དོ་
ཞེས་བྱ་བར་སྟོན།
ཚོར་བ་མྱི་སྡུག་གོ་ཞེས་བྱ་བར་སྟོན་ཅིང་། འདི་སྐད་དུ་་་་
གང་དེ་ལྟར་སྤྱོད་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་ཞེས་རྗོད་དེ།
སུ་ལ་བསྟན་པ་དེ་དག་ཀྱང་། ཚོར་བ་མྱི་རྟག་ཅེས་བྱ་བར་རྟོག་པར་འགྱུར་རོ། །
ཚོར་བ་སྡུག་བསྔལ་ཞེས་བྱ་བར་རྟོག་པར་འགྱུར་རོ། །ཚོར་བ་བདག་མྱེད་ཅེས་བྱ་
བར་•རྟོག་པར་འགྱུར་རོ། །ཚོར་བ་མྱི་སྡུག་ཅེས་བྱ་བར་རྟོག་པར་འགྱུར་རོ། །
དེ་ལྟར་དེ་དག་ཚོར་བ་མྱི་རྟག་གོ་ཞེས་བྱ་བར་རྟོག་པ་དང་། ཚོར་བ་སྡུག་བསྔལ་
ལོ་ཞེས་བྱ་བར་རྟོག་པ་དང་། ཚོར་བ་བདག་མྱེད་དོ་ཞེས་བྱ་བར་རྟོག་པ་དང་།
ཚོར་བ་མྱི་སྡུག་གོ་ཞེས་བྱ་བར་རྟོག་•པས། ཤེས་རབ་ཀྱི་ཕ་རོལ་ཏུ་ཕྱིན་པའི་་་་་
གཟུགས་བརྙན་ལ་སྤྱོད་པར་འགྱུར་རོ། །སྲེད་པ་མྱི་རྟག་གོ་ཞེས་བྱ་བར་སྟོན།
སྲེད་པ་སྡུག་བསྔལ་ལོ་ཞེས་བྱ་བར་སྟོན། སྲེད་པ་བདག་མྱེད་དོ་ཞེས་བྱ་བར་སྟོན།
སྲེད་པ་མྱི་སྡུག་གོ་ཞེས་བྱ་བར་སྟོན་ཅིང་། འདི་སྐད་དུ་གང་དེ་ལྟར་སྤྱོད་པ་ནི།
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ་ཞེས་རྗོད་དེ།
སུ་ལ་བསྟན་པ་དེ་དག་་
ཀྱང་། སྲེད་པ་མྱི་རྟག་ཅེས་བྱ་བར་རྟོག་པར་འགྱུར་རོ། །།སྲེད་པ་སྡུག་བསྔལ་
ཞེས་བྱ་བར་རྟོག་པར་འགྱུར་རོ། །སྲེད་པ་བདག་མྱེད་•ཅེས་•བྱ་བར་རྟོག་པར་
འགྱུར་རོ། །སྲེད་པ་མྱི་སྡུག་ཅེས་བྱ་བར་རྟོག་པར་འགྱུར་རོ། །དེ་ལྟར་དེ་དག་
སྲེད་པ་མྱི་རྟག་གོ་ཞེས་བྱ་བར་རྟོག་པ་དང་། སྲེད་པ་སྡུག་བསྔལ་ལོ་ཞེས་བྱ་བར་
19-107