བཀའ་འགྱུར། འབུམ། ༼༽ ༡༩
འཇིགས་པ་བཞི་ཆེ་བར་མྱི་བགྱིད་ཆུང་བར་མི་བགྱིད་དོ། །སོ་སོ་ཡང་དག་པར་་
རིག་པ་བཞི་ཆེ་བར་མི་བགྱིད་ཆུང་བར་མྱི་བགྱིད་དོ།
།།སྙིང་རྗེ་ཆེན་པོ་ཆེ་བར་མྱི་
བགྱིད་ཆུང་བར་མྱི་བགྱིད་དོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཆེ་་་
བར་མྱི་བགྱིད་ཆུང་བར་མྱི་བགྱིད་དོ། ། རྒྱུན་ཏུ་ཞུགས་པའི་འབྲས་བུ་ཆེ་བར་མི་་
བགྱིད་ཆུང་བར་མྱི་བགྱིད་དོ།
།ལན་ཅིག་ཕྱིར་འོང་བའི་འབྲས་བུ་ཆེ་བར་མྱི་་་
བགྱིད་ཆུང་བར་མྱི་བགྱིད་དོ། །ཕྱིར་མྱི་འོང་བའི་འབྲས་བུ་ཆེ་བར་མི་བགྱིད་ཆུང་
བར་མི་བགྱིད་དོ། །དགྲ་བཅོམ་པ་ཉིད་ཆེ་བར་མྱི་བགྱིད་ཆུང་བར་མི་བགྱིད་དོ། །
རང་བྱང་ཆུབ་ཆེ་བར་མི་བགྱིད་ཆུང་བར་མི་བགྱིད་དོ།
།ལམ་གྱི་རྣམ་པ་ཤེས་པ་
ཉིད་ཆེ་བར་མྱི་བགྱིད་ཆུང་བར་མྱི་བགྱིད་དོ། །བྱང་ཆུབ་དང་སངས་རྒྱས་དང་་་
སངས་རྒྱས་ཀྱི་ཆོས་རྣམས་ཆེ་བར་མྱི་བགྱིད་ཆུང་བར་མྱི་བགྱིད་དོ། །གཞན་ཡང་
ཤེས་རབ་ཀྱི་ཕ་རོལ་ཏུ་ཕྱིན་པ་ནི། གཟུགས་འདུ་བར་མྱི་བགྱིད་ཡངས་པར་མྱི་་་
བགྱིད་དོ། །ཚོར་བ་འདུ་བར་མི་བགྱིད་ཡངས་པར་མྱི་བགྱིད་དོ། །འདུ་ཤེས་་
འདུ་བར་མྱི་བགྱིད་ཡངས་པར་མྱི་བགྱིད་དོ། །འདུ་བྱེད་འདུ་བར་མི་བགྱིད་་་
ཡངས་པར་མྱི་བགྱིད་དོ། །རྣམ་པར་ཤེས་པ་འདུ་བར་མི་བགྱིད་ཡངས་པར་མི་་་
བགྱིད་དོ། །མྱིག་འདུ་བར་མྱི་བགྱིད་ཡངས་པར་མྱི་བགྱིད་དོ། །རྣ་བ་འདུ་་
བར་མྱི་བགྱིད་ཡངས་པར་མྱི་བགྱིད་དོ། །སྣ་འདུ་བར་མྱི་བགྱིད་ཡངས་པར་མྱི་་་
བགྱིད་དོ། །ལྕེ་འདུ་བར་མྱི་བགྱིད་ཡངས་པར་མྱི་བགྱིད་དོ། །ལུས་འདུ་བར་་
མྱི་བགྱིད་ཡངས་པར་མྱི་བགྱིད་དོ། །ཡིད་འདུ་བར་མྱི་བགྱིད་ཡངས་པར་མྱི་་་
བགྱིད་དོ། །གཟུགས་འདུ་བར་མྱི་བགྱིད་ཡངས་པར་མྱི་བགྱིད་དོ། །སྒྲ་འདུ་་་
བར་མྱི་བགྱིད་ཡངས་པར་མྱི་བགྱིད་དོ། །དྲི་འདུ་བར་མི་བགྱིད་ཡངས་པར་མྱི་་་
བགྱིད་དོ། །རོ་འདུ་བར་མྱི་བགྱིད་ཡངས་པར་མྱི་བགྱིད་དོ། །རེག་འདུ་བར་་
19-494