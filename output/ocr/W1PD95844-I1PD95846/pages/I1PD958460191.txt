ལྷ་ལས་ཕུལ་དུ་བྱུང་བར་བསྟོད་པའི་རྒྱ་ཆེར་འགྲེལ་པ།
749
བཅད་པར་གྱུར་ལ། འོན་ཀྱང་བདུད་རྩི་ལ་ལོངས་སྤྱོད་ཅིང་བལྡགས་པས་མགོ་ནི་
དེང་སང་ན་ཡང་གནས་ལ། ལུས་ལྷག་མ་རྣམས་ནི་ཤི་བར་གྱུར་ཏོ། །དེ་ནས་སྒྲ་
གཅན་འཛིན་དང་ཉི་མ་ཞེ་འགྲས་•པར་གྱུར་པས། གང་གི་ཚེ། ཉི་མའི་དཀྱིལ་
འཁོར་འགེབས་ཤིང་སྒྲིབ་•པར་བྱེད་པ་ཡིན་ནོ་ཞེས་གཏམ་དུ་གྲག་གོ། །ལྷ་དང་ལྷ་
མ་ཡིན་གྱི་རིན་པོ་ཆེ་འཕྲོག་•པ་ན། དེས་ཇི་ལྟར་བྱས་པ་དེ་བརྗོད་པར་བྱ་སྟེ།
རྒྱལ་པོ་གསལ་བ་ཞེས་བྱ་བ་ལ་ས་མནྟ་ཀ་ཞེས་བྱ་བའི་ནོར་བུ་ཞིག་ཡོད་པར་གྱུར་ལ།
དེ་ཁྱབ་འཇུག་གིས་བསླངས་•པ་དང་། མ་བྱིན་པར་གྱུར་ནས་ཁྱབ་འཇུག་དཔུང་
གི་ཚོགས་བཅུ་དགུ་དང་བཅས་པར་དེའི་དོན་དུ་གཡུལ་འགྱེད་དུ་སོང་ངོ་། །གསལ་
བ་ཡང་ནོར་བུའི་མཐུ་ཡིད་•ལ་བསམས་པ་ཙམ་གྱིས་དཔུང་གི་ཚོགས་སྟོབས་ཆེ་་་་་་
ཞིང་༌༑ ཕ་རོལ་གནོན་པ་དང་བཅས་པ་ཉི་ཤུ་དང་བཅས་ཏེ་གཡུལ་བཀྱེ་བ་དང་།
དེ་ཁྱབ་འཇུག་ལས་རྒྱལ་ཏེ་གྱེས་སོ། །དུས་གཞན་ཞིག་ན་རྒྱལ་པོ་གསལ་བ་རི་་་་་་
དྭགས་ཤོར་•དུ་སོང་བ་དང་། སེང་གེས་བསད་དོ། །དྲེད་ཀྱི་བདག་པོ་འཛམ་
བུའི་བུ་ཞེས་བྱ་བས་སེང་གེའི་ལྐོག་མར་ནོར་བུ་ཡོད་པ་མཐོང་སྟེ། དེ་བསད་ནས་
ཁྱེར་རོ། །རིན་པོ་ཆེའི་དོན་དུ་ཁྱབ་འཇུག་གིས་•རྒྱལ་པོ་གསལ་བ་བསད་དོ་ཞེས་
གྲགས་པ་མ་ཡིན་པ་བྱུང་བར་གྱུར་པ་དང་། ཁྱབ་འཇུག་གིས་དེ་བཙལ་བའི་ཕྱིར་
ལྷར་བཅས་བཏང་ནས། དེས་•ཕུག་གཅིག་གི་ནང་ན་གཞོན་ནུ་མ་ངུ་བ་དང་།
མ་མས་སྤྲོ་བསྲིང་བའི་ཕྱིར་སྨྲས་པ། གསལ་བ་སེང་གེས་བསད་•གྱུར་ལ། །སེང་
གེ་འཛམ་བུའི་བུ་ཡིས་བསད། །ཁྱེད་ཀྱིས་•ས་མནྟ་ཀ་འདི། །གཞོན་ནུ་བཟང་མོ་
མ་ངུ་ཞིག །དེ་ལྟ་བུའི་གཏམ་ཟེར་བ་ཐོས་ནས། དེ་ལ་བཟླས་པ་དང་། དེ་
བླང་བའི་ཕྱིར་དེ་ཉིད་ཕོ་ཉར་བཏང་ངོ། །ཕོ་ཉ་དེ་ཤིན་ཏུ་བློ་དང་ལྡན་ཞིང་དཀའ་
བ་མེད་པས་ཐོབ་པར་བྱ་བའི་ཕྱིར་འཛམ་བུའི་བུ་མོ་ཁྱབ་འཇུག་གི་དོན་དུ་བླངས་སོ༎
1-153