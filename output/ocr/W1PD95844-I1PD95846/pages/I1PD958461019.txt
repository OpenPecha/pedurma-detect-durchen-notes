རྡོ་རྗེ་སྙིང་པོའི་འགྲེལ་པ།
م لام
མར་མེའི་འོ། །ཨོཾ་བཛྲ་གནྟེ་ཨཱཿཧཱུཾ་སྭཱ་ཧཱ། དྲིའི་འོ། །ཨོཾ་བཛྲ་ནཻ་བེ་དྱེ་ཨཱཿཧཱུཾ་སྭཱ་
ཧཱ༑ ཞལ་ཟས་ཀྱིའོ། །སྣ་ཚོགས་ཧཱུཾ་ལས་རྫོགས་པ་དང་། །མེ་ཏོག་ལ་སོགས་
དབུལ་བ་ཉིད། །གོང་མའི་རྒྱུད་ཀྱི་ཆོ་གའི་རིམ། །མཆོད་ཡོན་ཞལ་བསིལ་གོང་
བཞིན་དབུལལ། །ཞེས་བྱ་བ་ལ་རང་རང་གི་སྔགས་ཀྱིས་*བྱིན་གྱིས་བརླབས་ཤིང་་་
དབུལ་བར་བྱ་བ་དེ་བཞིན་གཤེགས་པ་དེ་ཡིན་ལ། ངེས་པའི་དོན་ནི་ཇི་སྐད་དུ་རྩ་
བའི་རྒྱུད་ལས། ཡིད་འོང་ཉི་ཟླའི་མེ་ཏོག་དང་། །རལ་པ་མེད་པའི་ཚུལ་ཁྲིམས་
སྤོས༑ །བདེ་བ་གསལ་བས་མར་མེ་ཡིན། །བདེ་བས་ཚིམ་པས་དྲི་ཡི་མཆོག །
ལུས་ངག་ཡིད་གསུམ་བདེ་རྒྱས་པ། །ཏིང་འཛིན་ཟས་ཏེ་ཞལ་ཟས་མཆོག
འཇམ་ཞིང་སྙན་པར་སྨྲ་བ་དང་། །རང་སྲོག་སྒྲ་ནི་སིལ་སྙན་སྒྲ། །ཞེས་གསུངས་
པ་ནི་ངེས་པའི་དོན་ཏོ། །དེ་བཞིན་དུ་བྱང་ཆུབ་ཀྱི་སེམས་མ་ཤོར་བ་•བསྟེན་པའི་
བདེ་བའི་ཁྲུས་དང་། དེ་ཉིད་ཀྱི་བདེ་བའི་གནས་སུ་ཁྲིད་པའི་ཕྱིར་ཞབས་བསིལ་བ་
ཡིན་ནོ། །ད་ནི་སྦྱིན་སྲེག་བསྟན་པའི་ཕྱིར། །ཞི་བར་ཐབ་ཁུང་ཟླུམ་པོ་ཉིད། །
དཔྲལ་བར་ཆུ་ཡི་དཀྱིལ་འཁོར་རོ། །རྒྱས་པ་ཉིད་ཀྱི་གྲུ་བཞི་ནི། །ལྟེ་བར་ས་ཡི་
དཀྱིལ་འཁོར་རོ། །གསད་པ་ལ་ནི་གྲུ་གསུམ་ཉིད། །གཙུག་གི་འཁོར་ལོ་ནམ་་་
མཁའི་རང་བཞིན་ནོ། །འདི་ཉིད་ལ་ནི་ལྷག་མ་བསྒྲུབས། །ཞེས་པ་ནི། དབང་
ལ་མགྲིན་པ་མེའི་རིགས་ལའོ། །ཁྲུ་གང་དང་ནི་ཁྲུ་ཕྱེད་ཉིད། །ཞི་བའི་སྟེང་དང་
འོག་ཏུ་ཡིན། །ཞེས་པ་ནས། གསད་པའི་སྟེང་དང་འོག་ཏུའོ། །ཞེས་པ་ནི་སྒྲ་
ཇི་བཞིན་དུ་བསྟན་པ་སྟེ་ངེས་པའི་དོན་ཡོད་པར་མ་གསུངས་སོ། །ད་ནི་ཁ་དོག་གི་
བྱེ་བྲག་བསྟན་པར་བྱ་བའི་ཕྱིར། ཞི་བར་ཁ་དོག་དཀར་པོར་འགྱུར། །རྒྱས་ལ་
སེར་པོ་དེ་བཞིན་ནོ། །གསད་པ་ལ་ནི་ཁ་དོག་གནག །དབང་ལ་དམར་པོར་རབ་
ཏུ་གྲགས། །ཞེས་བྱ་བ་ལ་ཕྱིར་ནི་ལས་ཀྱི་བྱེ་བྲག་ལས་ཁ་དོག་བྱེ་བྲག་ཏུ་བྱ་ཞེས་་་་
།
1-979