ཀྱེའི་རྡོ་རྗེའི་རྒྱུད་ཀྱི་དཀའ་འགྲེལ་པདྨ་ཅན་ཞེས་བྱ་བ།
777
རབ་དབྱེ་བས། །ཞེས་པ་ནི་སོ་སོར་ཡང་དག་པས་དབྱེ་བས་སོ། །དེ་ཉིད་ལས་གཽ་
རཱི་ལ་སོགས་པར་འགྱུར་རོ།
།ཡི་གེའི་དབྱེ་བས་ཞེས་པ་ནི་རང་རང་གི་དབྱེ་བས་་་
སོ༑ །གཞན་སོ་སོར་ཞེས་པ་ནི་བདག་མེད་མ་ལ་སོགས་པ་འདི་རྣམས་མཚན་མ་་་
ཡང་ཐུན་མོང་ཉིད་དོ། །ཉིས་བརྩེགས་ཞེས་པ་ནི་སྔར་བཤད་དོ། །དེ་ལས་་་་་་
བརྩེགས་མ་གང་དུ་རྣལ་འབྱོར་མ་དུ་ཞིག་བཞུགས་སྙམ་པ་ལ། ནང་གི་བརྩེགས་མ་
ཞེས་བྱ་བ་གསུངས་སོ། །དབང་པོར་ཞེས་པ་ནི་དབང་པོའི་ཕྱོགས་ཀྱི་འདབ་མ་་་་་
ལའོ།༑ །འོག་ཏུ་གནས་པ་དང་ལྡན་པ་ནི་འོག་ལྡན་མ་སྟེ། ཁ་འོག་ཏུ་བལྟས་པ་
འཁོར་བའི་གཟུགས་ཅན་དང་། སྙིང་རྗེའི་རང་བཞིན་ཉིད་དོ། །སྟེང་དུ་གནས་
པ་དང་ལྡན་པ་ནི་སྟེང་ལྡན་མ་སྟེ་མཁའ་སྤྱོད་མ་མྱ་ངན་ལས་འདས་པའི་རང་བཞིན་་
དང༑༌༑ ཤིན་ཏུ་སྟོང་པ་ཉིད་ཀྱི་རང་བཞིན་ཉིད་དོ། །དེ་དག་གི་དབུས་སུ་ནི་གང་
དག་བདག་མེད་རྣལ་འབྱོར་མ་སྲིད་པ་དང་ཞི་བའི་རང་བཞིན་གང་ཡིན་པ་དེ་ནི་མི་་
གནས་པའི་མྱ་ངན་ལས་འདས་པ་སྟེ། སྟོང་པ་ཉིད་དང་"སྙིང་རྗེ་དབྱེར་མེད་པའི་
སྐུ་ཉིད་དོ། །གྲི་གུག་ཐོད་པ་ཕྱག་ན་བསྣམས། །ཞེས་པ་ནི་གྲི་གུག་དང་ཐོད་པ་
དག་གོ། །བསྣམས་པ་ནི་འབྲེལ་•བའོ། །ལག་པར་ནི་ལག་པར་ཏེ་འདི་རྣམས་
ཀྱིས་ཞེས་བྱ་བའི་དོན་ཏོ། །དེ་ཉིད་ཀྱིས་བཤད་པ། ལག་པ་གཅིག་ནི་ཐོད་
པས་བྲེལ། །ཞེས་པ་ནི། གང་དག་གི་ལག་པ་གཅིག་ནི་• ཐོད་པས་བྲེལ་བ་དེ་ནི་
ལག་པ་གཅིག་ནི་ཐོད་པས་བྲེལ་བའོ། །ང་རྒྱལ་ལ་སོགས་སྐྱོན་དྲུག་རྣམས། །གྲི་
གུག་གཅོད་པར་བྱེད་པས་གནས། །ཞེས་པ་ནི་ང་རྒྱལ་དང་། མ་རིག་པ་དང་།
ཐེ་ཚོམ་དང་། འདོད་ཆགས་དང་། ཁོང་ཁྲོ་བ་དང་ལྟ་བ་སྟེ། རྩ་བའི་ཉོན་
མོངས་པ་དྲུག་པོ་ང་རྒྱལ་ལ་སོགས་པ་གནས་ངན་ལེན་དང་བཅས་པའོ། །དེ་གཅོད་
པས་འདི་དག་ཐམས་ཅད་ཀྱི་ཕྱག་ནི་གྲི་གུག་བསྣམས་པའོ། །དངོས་དང་དངོས་་་
1-1141