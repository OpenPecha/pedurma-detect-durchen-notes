དཔལ་དགྱེས་པ་རྡོ་རྗེའི་རྣམ་བཤད་རྣམ་པར་འགྲེལ་པ་ཞེས་བྱ་བ།
༡༢༣༣
པའི[ཚིག་ལས་•སོ། །དེ་ལྟ་བུའི་བྷ་ག་བག་ཆགས་དང་བཅས་པའི་ཉོན་མོངས་པའི་
ཕུང་པོ་འཇོམས་པར་བྱེད་པའི་ཕྱིར་རམ། དེ་བཞིན་གཤེགས་པ་ཐམས་ཅད་སྐྱེད་
པར་བྱེད་པས་སམ། ཡང་དེ་བཞིན་གཤེགས་པ་ཐམས་ཅད་ཀྱི་ཆོས་འབྱུང་བ་དང་
རྒྱུར་གྱུར་པས་སམ། དགའ་བའི་གནས་སུ་གྱུར་པས་སོ། །དེ་ཉིད་གསུངས་པ།
གང་གི་ཕྱིར་ན་བྷ་ག་ནི། །བཅོམ་ལྡན་འདས་དང་སངས་རྒྱས་ཏེ། །དེས་ན་་་་་
འདོད་ཆགས་ཉེས་པ་མེད། །ཅེས་པ་སྟེ། སངས་རྒྱས་རྡོ་རྗེ་འཆང་ཆེན་པོའོ། ། ་
བྷ་ག་ཡང་རྣམ་པར་ཐར་པ་གསུམ་རྣམ་པར་དག་པས་ན་གྲུ་གསུམ་པའོ། །ཆོས་ཀྱི་
དབྱིངས་ཀྱི་རང་བཞིན་གྱི་ཕྱིར་དང་། དྲི་མ་ཐམས་ཅད་བསལ་བས་ན་དཀར་་་་་་
བའོ།༑ །ཀུན་གྱི་གཙོ་བོ་བས་ན་གོང་ནས་གོང་དུ་སྤངས་པའོ། །ལྷ་རྣམས་ཀུན་གྱི་
གོ་སྐབས་འབྱེད་པས་ན་ནམ་མཁའ་ནང་དུ་ཆུད་པའོ། །འདོད་ཆགས་སྣ་ཚོགས་་་
པའི་གནས་ཉིད་པས་ན་དབུས་སུ་སྣ་ཚོགས་པདྨའོ། །སྣ་ཚོགས་གཉིས་སུ་མེད་པའི་
རང་བཞིན་པས་ན་དབུས་སུ་སྣ་ཚོགས་རྡོ་རྗེས་སྣུམནན་པའོ། །ཡང་གསུངས་པ།
གྲུ་གསུམ་གྱིས་ནི་གཅིག་འགྱུར་ཏེ། །ཞེས་པ་དང་། ཡང་གསུངས་པ། ཨེ་ཡི་ཆ་
བྱད་བཟང་པོ་གང་། །དབུས་སུ་ཝཾ་གྱིས་རྣམ་པར་བརྒྱན། །བདེ་བ་ཀུན་གྱི་་་་་
གཞིར་གྱུར་པ། །སངས་རྒྱས་རིན་ཆེན་ཟ་མ་ཏོག །ཅེས་པ་ལ་སོགས་པའོ། །ཝཾ་
ཡིག་ཅེས་པ་ནི་སྣ་ཚོགས་རྡོ་རྗེ། །སངས་རྒྱས་རིན་ཆེན་ཟ་མ་ཏོག །ཅེས་བྱ་བ་
ནི་སངས་རྒྱས་རྣམས་སྐྱེད་པར་བྱེད་པ་དང་འཛིན་པས་ནའོའོ། །མང་པོའི་ཚིག་ཀྱང་
འདིར་བདེ་བར་གཤེགས་པ་ཐམས་ཅད་གནས་པ་དང་ལྷ་རྣམས་ཀྱི་རང་བཞིན་གྱིས་་
ན་ཞེས་པའི་ཚིག་ལས་ཏེ། འཇིག་རྟེན་པའི་ཐ་སྙད་ལས་ཀྱང་མཐོང་བ་ནི།
གནས་གཅིག་ཉིད་ལ་བླ་མའི་ཞབས་དང་། ཁྱེད་ཀྱི་ཞབས་ཞེས་པ་དང་། ཉིད་
ཅེས་བྱ་བ་ལ་སོགས་པའོ། །ཡང་གསུངས་པ། ངེས་པར་གསུངས་པ་ནི་བཅོམ་
1-1233