བསྟན་འགྱུར། བསྟོད་ཚོགས། ༼ཀ༽ ༡
ལུས་ཀྱི་ཉེས་པར་སྤྱད་པ་ཞེས་བྱ་བ་སྔ་མ་བཞིན་ནོ། །ཐམས་ཅད་ཅེས་བྱ་བ་ནི་་་་་
འཇམ་པ་དང་། རྩུབ་པ་•དང་། གཉིས་ཀ་•དང་ལྡན་པའི་གསུང་རོ་གཅིག་པ་
ཉིད་ནི་ཐར་པ་གཅིག་གི་•མཐའ་བརྟགས་པ་ནི་རྣམ་པར་སྤྱོད་པ་སྟེ། འགྱུར་བ་ནི་
འགྱུར་བའོ། ། །ཁྱོད་ཀྱི་ནི་གསུང་ངོ་། །ཁྱོད་ཀྱི་གསུང་ནི་རྗེས་སུ་ཆགས་པ་དང་།
ཁོང་ཁྲོ་བ་མེད་པའི་ཕྱིར་དང་། ཐུགས་རྗེ་དང་འབྲེལ་བའི་ཕྱིར་རྣམ་པར་སྤྱད་•ན་
ཐམས་ཅད་རོ་གཅིག་པར་འགྱུར་ཏེ།
ལེགས་པར་སྤྱོད་པ་ལ་གནས་པའི་སྦྱོར་བས་
ཐར་པ་ཐོབ་པར་མཛད་པ་སྟེ། བསྡུས་པའི་དོན་ཏོ། །དེ་ལྟ་བུའི་ཚིགས་སུ་བཅད་
པས་གསུང་ཐར་པ་དང་རོ་གཅིག་པ་སྟེ། དབྱེ་བ་གསུམ་པ་བཤད་དོ། །དེའི་ཕྱིར་
ན་ངོ་མཚར་བར་ཡིད་ཀྱིས་བསྟོད་པར་བྱ་སྟེ། ཨེ་མའོ་ཤིན་ཏུ་ཡོངས་དག་པའི། །
ཕྲིན་ལས་རྣམས་ནི་རབ་ཏུ་བཟོ། །དེ་ཡིས་རིན་ཆེན་གསུང་རྣམས་ཀྱི། །སྣོད་འདི་
འདྲ་བ་འདི་བགྱིས་སོ། །ཨེ་མའོ་ཤིན་ཏུ་ཡོངས་●དག་པ། །ཞེས་བྱ་བ་ནི་རྒྱས་
པའོ།༑ །ཀྱེ་མའོ་ཞེས་བྱ་བ་ནི་ངོ་མཚར་བའོ། །ཤིན་ཏུ་ཡོངས་དག་པའི་ཕྲིན་ལས་
ནི་དཀར་པོ་འབའ་ཞིག་སྟེ། གྱ་གྱུ་•རྟག་ཏུ་སྤངས་པའི་ཕྱིར། །ཞེས་བྱ་བ་ལ་་
སོགས་པའོ། །བཟོ་ཞེས་བྱ་བ་ནི་མཁས་པའོ། །རབ་ཏུ་ནི་ཁྱད་པར་དང་ལྡན་པ་
ཞེས་བྱ་བའི་དོན་ཏོ། ། ཕྲིན་ལས་དེས་ཞེས་བྱ་བ་ནི་བྱེད་པའི་ཚིག་ཡོངས་སུ་གྱུར་པ་
དང་སྦྱར་རོ།
།འདི་ཞེས་བྱ་བ་ནི་དད་པ་སྐྱེས་པས་མངོན་སུམ་དང་འདྲ་བར་སྲིད་
པར་བྱེད་དེ། རིན་ཆེན་གསུང་རྣམས་ཀྱི་ཞེས་བྱ་བ་ནི་ཚིག་བཟང་བ་དང་དོན་ཆེ་
བ་ལ་སོགས་པའི་རྣམ་པས་ཤིན་ཏུ་དཀོན་པའི་ཕྱིར་གསུང་རྣམས་ནི་རིན་ཆེན་ནོ། །
འདི་འདྲ་བ་ནི་རྣམ་པ་འདི་དང་འདྲ་བ་སྟེ། མཚན་དང་དཔེ་བྱད་ཀྱིས་བརྒྱན་་་་་
པའོ།༑ །སྣོད་ནི་རྟེན་ནོ།
།བགྱིས་སོ་ཞེས་བྱ་བ་ནི་བསྐྱེད་•པ་དང་ངེས་པར་་་་་
བསྒྲུབས་པ་སྟེ། རིན་ཆེན་གསུང་དང་རྗེས་སུ་མཐུན་པ་ཞེས་དགོངས་སོ། །
1-438