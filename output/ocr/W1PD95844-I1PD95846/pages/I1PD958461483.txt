དཔལ་དགྱེས་པ་རྡོ་རྗེའི་རྣམ་བཤད་རྣམ་པར་འགྲེལ་པ་ཞེས་བྱ་བ།
747
དེ་དག་གིས་ནི་དམྱལ་བ་ལ་སོགས་པའི་འགྲོ་བའི་སེམས་ཅན་རྣམས་རྟག་པའི་བདེ་བ་
ཡིན་པའོ། །ཅིས་ཤེ་ན་གསུངས་པ། རང་བཞིན་ཞེས་པ་སྟེ་རང་ངམ་• རང་ནི་
སྐྱེ་གནས་སོ། །ཡང་ན་རང་རང་གི་རང་བཞིན་ཏེ་རང་རང་གི་བདེ་བའི་རང་་་་་་
བཞིན་ལ་གནས་ཞེས་དགོངས་སོ།
།རང་གི་བདེ་བ་མ་*རྟོགས་པ་ཅིས་ཤེ་ན།
གསུངས་པ། བདེ་བ་གང་ཕྱིར་མི་ཤེས་པ། །ལྷ་དང་ལྷ་མ་ཡིན་གྱི་ཡང་། །ཞེས་
པ་ནི་གང་གི་ཕྱིར། ངན་འགྲོ་དང་། ལྷ་དང་། ལྷ་མ་ཡིན་དང་། ཡང་གི་སྒྲ་
ནི་མི་རྣམས་ཀྱིས་ཀྱང་སྟེ་དེས་ན་བདེ་བ་རྟོགས་པ་མ་ཡིན་པ་སྟེ། ལྷ་དང་། ལྷ་མ་
ཡིན་དངང་། མི་རྣམས་ཀྱིས་ཀྱང་དམྱལ་བ་ལ་སོགས་པའི་བདེ་བ་ཡང་རིག་པ་མ་་་་
ཡིན་པར་ཤེས་པར་བྱའོ། །དེ་ཡང་སེམས་ཅན་རྣམས་•གཉུག་མའི་བདེ་བར་གྱུར་
པས་ན་བདེ་བ་ཅན་ཡིན་ལ་རང་བཞིན་གྱི་བདེ་བར་གྱུར་པ་ལས་གཞན་པ་ནི་བདེ་བ་
ཡང་སྡུག་བསྔལ་བ་ཅན་ནོ། །གང་གི་ཕྱིར། གང་རང་བཞིན་གྱིས་འབྲེལ་བ་ཅི་
ཙམ་པ་དེ་ནི་སྡུག་བསྔལ་ཡང་བདེ་བ་སྟེ། ཇི་ལྟར་བཤང་བའི་སྲིན་བུ་ལ་སོགས་པ་
།དེ་
བཞིནན་ནོ། །སངས་རྒྱས་ནི་སྒྲིབ་གཡོགས་དང་ལྡན་པ་ཡིན་ནོ་ཞེས་དགག་པར་་་་་་
གསུངས་པ། སངས་རྒྱས་གཞན་དུ་རྙེད་མི་འགྱུར། །ཞེས་པ་ལ་སོགས་པའོ། །
གང་ལས་ཤེ་ན་སེམས་ཏེ། སེམས་ཉིད་རྫོགས་པའི་སངས་རྒྱས་ཉིད་ཡིན་ལ།
ཉིད་སངས་རྒྱས་མ་ཡིན་པ་ཡང་ངོ་། །དེ་ཡང་། སེམས་ཉིད་དེ་བཞིན་གཤེགས་
པའང་ཡིན། །ཞེས་པའི་ངག་ལས་སོ། །ད་ནི་ཐབས་ཀྱི་•ནུས་མཐུ་གསུངས་པ།
གདོལ་པ་ཞེས་བྱ་བ་ལ་སོགས་པ་སྟེ། གདོལ་པ་ནི་མཐར་སྐྱེས་ཀྱི་ཁྱད་པར་རོ། །
དེ་ཡང་བྱེ་བྲག་ནི་སྨྱིག་མ་མཁན་དང་། མདའ་མཁན་ཞེས་པ་སྟེ་རབ་ཏུ་གྲགས་སོ༎
སོགས་པའི་སྒྲས་ནི་བྱ་གསོད་པས་འཚོ་བ་ལ་སོགས་པ་གཟུང་ངོ༌་།
།དེ་དག་གི་ཁྱད་
པར་ནི་གསོད་དོན་ཞེས་པ་ལ་སོགས་པ་སྟེ། གསོད་པ་ཉིད་དོན་•དེ་དགོས་པའོ། །
1-1443