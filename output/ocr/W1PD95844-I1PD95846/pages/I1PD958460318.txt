११०
བསྟན་འགྱུར། བསྟོད་ཚོགས། ༼རྐ༽ ༡
ཀུན་ནས་ཉོན་མོངས་དགྲར་གྱུར་ལ། །མི་བཟོད་མི་མངའ་ཁྱོད་ཀྱི་བཀའ། །སྨོད་
པའི་ཚིག་ནི་བརྒྱས་གང་ཡང༌་། །ཕྱར་ཀ་གཏོང་བའི་སྐྱོན་ལྡན་མིན། །རབ་ཏུ་་
བསྔགས་པའི་ཚིག་ཕྱུང་ཡང༌་། །འགའ་ལའང་རྟེན་པ་མངའ་མ་ལགས། །བསྣན་
དང་དོར་བ་མི་མངའ་ལ། །བསྡུས་དང་རྒྱས་པ་དང་ཡང་ལྡན། །བརྟགས་ཤིང་
འཐད་པར་འགྱུར་ལགས་ལ། །དང་པོ་ནས་ཀྱང་མི་བཟང་•མིན། །ཤིན་ཏུ་སྙན་
གསུང་ཆགས་མི་འགྱུར། །མང་ལ་སྙིང་པོ་མ་མཆིས་མིན། །སྣ་ཚོགས་པ་ལ་དོན་
མ་འཁྲུགས།
།བཀའ་ནི་ངོ་མཚར་མང་པོ་ལགས། །གསུང་གི་བདག་པོ་ཁྱོད་ཀྱི་
བཀའ།
།ཡིད་འཕྲོག་མཛད་ལ་ཞེན་མི་མངའ། །གཟི་བྱིན་ཅན་ལ་གནོད་མི་་་་
འགྱུར། །ཁྱབ་ལ་ངན་པས་རྟོགས་མ་ལགས། །བ་སྤུ་དག་ཀྱང་ལྡང་བགྱིད་ཅིང་། །
རྡུལ་ཡང་ཀུན་དུ་འཐོན་པར་བགྱིད། །ལུས་རྣམས་དག་ནི་སྟོན་བགྱིད་ཅིང༌་། །
འདར་བ་དག་ཀྱང་སྐྱེད་པར་བགྱིད། ལྷ་ཡི་འཇིག་རྟེན་སྐྱོ་བགྱིད་ཅིང་།
།སྒྲ་་
ཡང་ཀུན་དུ་སྒྲོགས་པར་བགྱིད། །ས་ནི་རྣལ་མར་གནས་པ་ཡང་། །རྣམ་པ་དྲུག་
ཏུ་གཡོ་བར་བགྱིད། །ཐོག་མེད་དུས་ནས་གོམས་པ་ཡི། །ལུས་ཅན་རང་བཞིན་
བཟློག་མཛད་ཅིང་། །རང་བཞིན་འདྲིས་པ་མ་ལགས་པ། །གཞན་ནི་སྙིང་ལ་་་
འཇོག་པར་མཛད། །རང་གི་ཉེས་པས་མི་འགལ་ལ། །ཡིད་ནི་གདུང་བར་བགྱིད་
དང་འདྲ། །རིགས་པས་•ཞུགས་པ་མཁས་རྣམས་ལ། །བདུད་རྩིའི་ཆར་པ་བབ་
པ་བཞིན།
།ཁྱོད་ཀྱི་བཀའ་ནི་ཐོག་མ་དང་། །བར་དང་ཐ་མར་དགེ་བ་དག །
ཐོས་དང་སེམས་དང་སྒོམ་པ་ན། ། དེ་སྒྲུབ་པ་ལ་བདུད་རྩིར་འགྱུར། །མོས་པ་དུ་
མ་དང་ལྡན་པ། །མང་པོ་འཁོད་པར་གྱུར་པ་ལ། །གསུང་གཅིག་བཀའ་•ནི་སྩལ་
བ་ལས། །དུ་མ་ལྟ་བུར་སྣང་འགྱུར་ཏེ། །ཀུན་གྱིས་འདི་ནི་བདག་གི་ཆེད། །ཁོ་
ནའོ་•སྙམ་དུ་གོ་བ་གང་། །དེ་ལས་ཡ་མཚན་ཆེ་ཅི་མཆིས། །དེ་ལས་ངོ་མཚར་ཆེ་
1-280