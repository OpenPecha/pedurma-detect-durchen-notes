२
བསྟན་འགྱུར། བསྟོད་ཚོགས། ༼ཀི༽ ༡
འཆད་དེ། གང་གི་ཚེ་སྐྱེས་•བུ་འདིའི་སྙིང་སྟོབས་དང་། རྡུལ་དང་མུན་པའི་
གཟུགས་ཅན་གྱི། །རང་བཞིན་འདི་ལ་འཇུག་པ་ན། ། །དེ་ཁོ་ན་ཉིད་ཉི་ཤུ་རྩ་ལྔ་
མཐོང་བར་གྱུར་པའི་རྣལ་འབྱོར་པ་རྣམ་པར་དབེན་པར་གྱུར་པ་དེའི་ཚེ་གྲོལ་བར་་་་
འགྱུར་བ་ཡིན་ནོ་ཞེས་ཟེར་རོ། །བྷ་ར་དྭ་●ཛ་ནི་ཞེས་བྱ་བ་ནི། དྲང་སྲོང་བྷ་ར་
དྭ་●ཛ་བའི་བུ་ཡིན་པས་ན་བྷ་ར་དྭ་【ཛའོ། །དེ་ཉིད་མཐོང་ཡང་ཞེས་བྱ་བ་ནི་གང་
གྲངས་ཅན་རྣམས་ཀྱིས་བཤད་པའི་དེ་ཁོ་ན་ཉིད་མཐོང་བའོ། །དེ་ཡང་འདི་ལྟར་་
རྗེས་སུ་ཐོས་ཏེ། བྷ་ར་དྭ་●ཛ་དེ་བརྟུལ་ཞུགས་དྲག་པོའི་སྤྱོད་པ་ལ་བརྩོན་ཞིང་།
གྲངས་ཅན་གྱི་ཤེས་པས་དེ་•ཁོ་ན་ཉིད་ཤེས་པས་ནགས་ན་གནས་སོ། །ནགས་ན་
གནས་པའི་ལྷ་རྣམས་ཀྱིས་མཐོང་བ་དང་། དེ་འདི་ལྟ་བུའི་དཀའ་ཐུབ་སྤྱོད་པ་ལས་
ན་བདག་ཅག་རྣམས་ཀྱི་བགེགས་བྱེད་པར་ནུས་པར་འགྱུར་དུ་འོང་གིས་•མ་ལ་་་་་་
བདག་ཅག་གིས་འདི་དཀའ་ཐུབ་ལས་ཉམས་པར་བྱའོ་སྙམ་ནས། དཔྱིད་ལྡན་མ་་་་་
ཞེས་བྱ་བའི་ལྷའི་བུ་མོ་དེར་བཏང་བ་དང་། ཇི་ཙམ་ན་དེའི་བསྟི་གནས་དང་ཉེ་བར་
གར་བྱེད་པ་དང་། གླུ་ལེན་པར་བརྩམས་སོ། །དྲང་སྲོང་དེས་དེ་ཐོས་པ་དང་། ལོ་
མའི་སྤྱིལ་བུ་ལས་བྱུང་བ་ན། ལྷ་མོ་དེ་མཐོང་བ་ཙམ་གྱིས་འདོད་ཆགས་རབ་ཏུ་་་་
གཡོས་པས་ཡིད་གདུངས་ཤིང་གཟིར་བར་གྱུར་པས་དེ་•བླངས་ཏེ་ལོ་མའི་སྤྱིལ་བུར་་་
ཞུགས་ནས། དུས་ཤིན་ཏུ་ཡུན་རིང་མོར་དེ་དང་ལྷན་ཅིག་འདོད་པའི་བདེ་བ་ལ་་
ལོངས་སྤྱད་པ་རྗེས་སུ་མྱོང་བར་གྱུར་ཏོ། །དེ་ལྟར་ན་བྷ་ར་དྭ་•ཛ་ཞེས་བྱ་བ་དེ་ནི་
དཔྱིད་ལྡན་མ་ཞེས་བྱ་བའི་ལྷའི་བུ་མོ་ལ་ཡོངས་སུ་ཆགས་ཤིང་ཞེན་པ་དང་ལྡན་པ་་་་་
ཡིན་ནོ་ཞེས་བྱ་བའི་དོན་ཏོ། །གཙོ་ཁྱོད་ཅེས་བྱ་བ་ནི་བོད་པ་སྟེ། ཆོས་རྣམས་ལ་་་་
དབང་ཕྱུག་ཏུ་གྱུར་པ་ཞེས་བྱ་བའི་དོན་ཏོ། །ཁྱོད་•ཀྱི་སློབ་མ་དེ་རྣམས་ཀྱང་བུད་་་་
མེད་རྣམས་ལ་ཆགས་པ་མེད་ན་ཁྱེད་ལྟ་སྨོས་ཀྱང་ཅི་དགོས་ཞེས་བྱ་བའི་དོན་ཏོ། །
1-42