३१७
བསྟན་འགྱུར། སེམས་ཙམ། ༼རྟ༽ ༡༥༣
བཅོམ་ལྡན་འདས་ཀྱིས་ཀྱང་། ཕྱི་རོལ་གཟུགས་ནི་ཡོད་མ་ཡིན། །རང་གི་་
སེམས་ནི་ཕྱི་རོལ་སྣངང་། །ཞེས་བྱ་བ་དང་། རྒྱལ་བའི་སྲས་དག་ཁམས་གསུམ་
པ་འདི་ནི་སེམས་ཙམ་མོ་ཞེས་གསུངས་ཏེ། སེམས་དང་། ཡིད་དང་། རྣམ་
པར་ཤེས་པ་དང་། རྣམ་པར་རིག་པ་ཞེས་བྱ་བ་ནི་རྣམ་གྲངས་སོ།
།དེ་ལྟར་་་
གང་གི་ཕྱིར་ཆོས་ཐམས་ཅད་རྣམ་པར་རིག་པ་ཙམ་གྱི་•རང་བཞིན་ཡིན་པའི་•
ཕྱིར་རོ། །གཟུང་བ་དང་འཛིན་པའི་ངོ་བོ་ཉིད་དང་བྲལ་བས་རང་བཞིན་མེད་པ་
ཉིད་དོ།
།ཅི་སྟེ་འདི་དག་རྣམ་པར་ཤེས་པ་ཙམ་གྱི་རང་བཞིན་ནོ་ཞེས་བྱ་བ་འདི་
ལ་རིགས་པ་ཅི་ཡོད་ཅེ་ན། བརྗོད་པར་བྱ་སྟེ། འདི་ལ་ཆོས་རྣམས་བདག་ཉིད་
ཀྱིས་•གསལ་བའི་ངོ་བོ་ཉམས་སུ་མྱོང་བས་▪གྲུབ་པ་ཡིན་ལ། གསལ་བ་དེ་
ཡང་རབ་ཏུ་སྣང་བ་དང་། སོ་སོར་སྣང་བ་དང་། གསལ་བཞིན་པ་ཞེས་བྱའོ། །
དེ་ཡང་བེམས་པོ་ཡང་མ་ཡིན་པ་སྟེ། ལྐོག་ཏུ་གྱུར་པ་མ་ཡིན་ཞིང་ཡོངས་སུ་
གསལ་བའོ། །དེ་གྲུབ་པ་མ་ཡིན་ན་ནི། གང་ཡང་སྣང་བར་མི་འགྱུར་བས།
ཐམས་ཅད་མ་གྲུབ་པར་ཐལ་བར་འགྱུར་རོ། །གྲུབ་ན་ནི་དེ་ཉིད་ཤེས་པ་ཡིན་་
པས་ཆོས་ཐམས་ཅད་ཤེས་པའི་རང་བཞིན་དུ་གྲུབ་པར་འགྱུར་རོ། །འདིར་སྤྱོད་
པ་ཅན་དག་ན་རེ། གཟུང་བའི་ཡུལ་གྱི་ཆོས་གསལ་བ་ཡིན་ཞེས་བྱ་བ་ནི།
བདག་ཉིད་ཀྱིས་མྱོང་བས་བདེན་ན། དེ་ཡང་ཤེས་པར་བྱ་བ་ཡིན་གྱི། ཤེས་་་
པའི་མཚན་ཉིད་ནི་མ་ཡིན་ནོ་ཞེས་ཟེར་ན། དེ་ཡང་མ་རིགས་ཏེ། གང་གི་
ཕྱིར་གསལ་བའི་བདག་ཉིད་སོ་སོར་•ངེས་པ་ཉམས་སུ་མྱོང་ན།
སྔོན་པོ་ལ་
སོགས་པ་སོ་སོར་ཉམས་སུ་མྱོང་བ་གྲུབ་ཀྱི། དེ་ལས་མ་གཏོགས་པའི་རྒྱུ་སྟོང་སྙེད་
ཚོགས་པར་གྱུར་ཀྱང་མ་ཡིནན་ནོ། །དེ་བས་ན་འདི་•ཐ་དད་པར་འཇོག་པར་བྱེད་
པ་དང་། རྒྱུའི་ཚོགས་ཀྱི་མཐར་ཐུག་པ་ཡིན་པས། མྱོང་བར་བྱེད་པའི་བྱེད་པ་
78-386