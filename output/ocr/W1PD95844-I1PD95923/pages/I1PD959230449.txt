२७
བསྟན་འགྱུར། སེམས་ཙམ། ༼ཉི》 ༡༥༣
ན་དམ་པའོ། །ཇི་ལྟར་འདོད་པ་དང་། ཇི་སྙེད་འདོད་པ་མངོན་དུ་བྱེད་པའི་
ཕྱིར་དབང་སྒྱུར་རོ། །དེ་ལས་གཞན་པའི་བདེ་བ་དང་། རིགས་མཚུངས་པས་
མཉམ་པའོ། །ཁྱད་པར་བཞི་པོ་དེ་དག་གིས་ཁྱད་པར་དུ་བྱས་པས་ན་མི་མཉམ་་
པ་ཡང་ཡིན་ནོ། །དེ་ལས་བྱ་བ་ནི་རྣམ་པར་མི་རྟོག་པའི་ཡེ་ཤེས་ལས་སོ། །
ཆེན་པོ་དང་སྤངས་•པ་ནི་རྒྱ་ཆེ་བའོ།
།ཏིང་ངེ་འཛིན་དེས་ཞུགས་པ་ནི་གནས་་
པའོ༑ །སེམས་ཕུན་སུམ་•ཚོགས་པ་ནི་བསམ་གཏན་ལ་སོགས་པའི་རང་བཞིན་
ནོ༑
།བསྟན་པ་ནི་ཆོས་བཤད་པའོ། །དོན་བྱེད་པ་ནི་ཉོན་མོངས་པ་འདུལ་བ་
ཤིན་ཏུ་རྒྱས་པ་ནི་དེ་དག་ལ་དབང་བར་གྱུར་པའོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་ལས། སྣང་བ་མེད་པའི་རྣལ་འབྱོར་གྱི་ས་སྟེ་བཞི་པའོ།།
མངོན་པར་རྟོགས་པ་འདི་དག་ནི་བཅོམ་ལྡན་འདས་ཀྱིས་འཕགས་པ་ལང་
ཀར་གཤེགས་པ་ལས། ཚིགས་སུ་བཅད་པ་གསུམ་གྱིས་གསུངས་ཏེ། སེམས་ཙམ་ལ་
ནི་བརྟེན་ནས་སུ། ། ཕྱི་རོལ་དོན་ལ་བརྟག་མི་བྱ། །དེ་བཞིན་ཉིད་ལ་དམིགས་ནས་
ནི༑ །སེམས་ཙམ་ལས་ཀྱང་བཟླ་བར་བྱ། །སེམས་ཙམ་ལས་ནི་བཟླས་ནས་ཀྱང་། །
སྣང་བ་མེད་ལས་བཟླ་བར་བྱ། །སྣང་མེད་གནས་པའི་རྣལ་འབྱོར་ལ། །དེ་ཡིས་་
ཐེག་པ་ཆེན་པོ་མཐོང་། །ལྷུན་གྱིས་གྲུབ་པས་ཞི་བར་འཇུག །སྨོན་ལམ་གྱིས་ནི་་་་
རྣམ་པར་སྦྱངས། །ཡེ་ཤེས་དམ་པ་བདག་མེད་པ། །ཐེག་པ་ཆེན་པོ་•མཐོང་བར་་
འགྱུར༑ །ཞེས་བྱ་བ་དང་། དཔལ་གསང་བ་འདུས་པ་ལས་ཀྱང་། དེ་ཉིད་ཚིགས་
སུ་བཅད་པ་གཅིག་གིས་གསུངས་ཏེ། རང་གི་སེམས་ནི་བརྟགས་པས་ན། །ཆོས་་་་
ཀུན་སེམས་ལ་རབ་ཏུ་གནས། །ཆོས་འདི་•ནམ་མཁའི་རྡོ་རྗེར་གནས། །ཆོས་དང་
ཆོས་ཉིད་མེད་པའོ། །ཞེས་སོ། །གཉི་ག་ལ་ཡང་རྣལ་འབྱོར་གྱི་ས་དང་པོ་ནི་ཤུགས་
78-426