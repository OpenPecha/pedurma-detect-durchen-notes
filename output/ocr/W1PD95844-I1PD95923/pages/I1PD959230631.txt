७०१
བསྟན་འགྱུར། སེམས་ཙམ། ༼ཉི》 ༡༥༣
ན་འདུ་བྱེད་རྣམས་མཐོང་བ་ན་སྟོང་པ་ཉིད་ཀྱང་ངེས་པར་འགྱུར་ལ། དེ་ལྟར་ན་
ཐམས་ཅད་ཀྱང་བདེན་པ་མཐོང་བ་ལ་སོགས་པར་འགྱུར་རོ། །གཞན་ཡང་•
འདུ་བྱེད་རྣམས་ཀུན་ནས་ཉོན་མོངས་པ་བཞིན་དུ་སྟོང་པ་ཡང་ཀུན་ནས་ཉོན་་་
མོངས་པར་འགྱུར་ལ། སྟོང་པ་རྟག་པ་བཞིན་དུ་ཀུན་ནས་ཉོན་མོངས་པ་ཡང་་
རྟག་པར་འགྱུར་བའམ། སྟོང་པ་བེམས་པོ་བཞིན་དུ་•འདུ་བྱེད་རྣམས་ཀྱང་་
བེམས་པོར་འགྱུར་བས། དེའི་ཕྱིར་དེ་ནི་དེ་རྣམས་ལས་ཐ་མི་དད་པ་མ་ཡིན་ནོ། །
ཐ་དད་པ་ཡང་མ་ཡིན་ཏེ་བདེན་པ་མཐོང་བ་རྣམས་ཀྱིས་ཀྱང་འདུ་བྱེད་རྣམས་ཀྱི་་
མཚན་མ་ཟིལ་གྱིས་ནོན་པར་མི་འགྱུར་ལ། གཞན་ཡང་•སྟོང་པ་དེ་མི་མྱོང་བར་•
འགྱུར་རོ། །ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་དག་་་་
ཀྱང་གཅིག་པ་དང་ཐ་དད་པར་འགྱུར་རོ། །དེ་བས་ན་འདི་ནི་དེ་དག་ལས་ཐ་་་
དད་པ་མ་ཡིན་ནོ། །དེ་སྐད་ཀྱངང་། དངོས་པོ་མ་ཡིན་དངོས་མེད་མིན། །ཐ་
དད་གཅིག་གི་མཚན་ཉིད་མིན། · །ཞེས་གསུངས་སོ། །ཡང་དེའི་མིང་གི་རྣམ་་་
གྲངས་ནི། །དེ་བཞིན་ཉིད་དང་ཡང་དག་མཐའ། །མཚན་མ་མེད་དང་དོན་་་
དམ་དང་། །ཆོས་ཀྱི་དབྱིངས་དང་ཆོས་ཉིད་དོ། །ཞེས་གསུངས་སོ། །དེ་
རྣམས་ཀྱི་རྣམ་གྲངས་ཀྱི་དོན་ནི། འགྱུར་བ་མེད་པས་ན་དེ་བཞིན་ཉིད་དོ།
དེ་ཁོ་ན་ཉིད་ཀྱི་•མཐའ་ཡིན་པས་ན་ཡང་དག་པའི་མཐའོ། །འདི་ལ་དངོས་པོའི་
མཚན་མ་མེད་པས་ན་མཚན་མ་མེད་པའོ། །འཇིག་རྟེན་ལས་འདས་པའི་ཡེ་ཤེས་
དམ་པ་ཡིན་ལ་དོན་ནི་དེའི་ཡུལ་ཡིན་ཏེ་དེས་ན་དོན་དམ་པའོ། །འཕགས་པའི་་
ཆོས་རྣམས་ཀྱི་རྒྱུ་ཡིན་པས་ཆོས་ཀྱི་དབྱིངས་སོ། །ཐམས་ཅད་ཀྱི་རང་བཞིན་ཡིན་
པས་ཆོས་ཉིད་དོ། །ཡང་དེ་སྔོན་གྱི་●གནས་སྐབས་སུ་ནི་ཀུན་ནས་ཉོན་མོངས་་་
པར་འགྱུར་ཞིང་། དེའི་བདག་ཉིད་མ་ཡིན་པའི་གློ་•བུར་གྱི་དྲི་མ་ཅན་ཡང་ཡིན་
78-608
།