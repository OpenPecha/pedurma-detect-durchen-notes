کام
བསྟན་འགྱུར། སེམས་ཙམ། ༼ཉ༽ ༡༥༣
པའི་ངོ་བོ་ཡིན་ནོ།
།གསལ་བ་དང་འབྲེལ་པ་ཡང་དེའི་བདག་ཉིད་ལས་མ་
གཏོགས་པ་མེད་པས། རྣམ་པར་ཤེས་པ་ཙམ་དུ་གྲུབ་སྟེ། དེ་བས་རྣམ་པར་་་
ཤེས་པ་མ་གཏོགས་པའི་གཟུང་བ་ཕྱི་རོལ་གྱི་དོན་ཅི་ཡང་མེད་པར་གྲུབ་བོ། །དེ་
མེད་པས་གཟུགས་ཀྱི་སྐུ་བྱིན་གྱིས་བརླབས་ནས་མི་གནས་པའི་མྱ་ངན་ལས་•འདས་
པར་སྨྲ་བ་དེ་ཡང་རིགས་པ་མ་ཡིན་་ཏེ། འདིའི་ཕྱིར་ཡང་སེམས་དང་སེམས་ལས་
བྱུང་བ་མེད་པ་ནི་ཡང་དག་པར་རྫོགས་པའི་བྱང་ཆུབ་མ་ཡིན་ནོ། །ཅི་སྟེ་ཡང་་་
རལ་གྲིའི་སོས་རང་མི་གཅོད་པ་དངང་། ཇི་ལྟར་སོར་མོའི་རྩེ་མོས་རང་ལ་མི་རེག་
པ་དེ་བཞིན་དུ་རང་རང་བྱེད་པར་འགལ་བའི་ཕྱིར། སེམས་ཀྱིས་•རང་མཐོང་་
བ་མེད་པས་རང་རིག་པ་མེད་དེ། དེ་སྐད་དུ་འཕགས་པ་ལང་ཀར་གཤེགས་པ་་་
ལས༑ ཇི་ལྟར་རལ་གྲི་རང་སོ་དང་། །ཇི་ལྟར་སོར་མོའི་རྩེ་མོས་རང་། །
གཅོད་པ་མིན་ཞིང་རེག་པ་མིན། །དེ་བཞིན་སེམས་ཀྱིས་•རང་མི་མཐོང་།
ཞེས་གསུངས་སོ་ཞེ་ན། འདིར་བརྗོད་པར་བྱ་སྟེ། ཚིགས་སུ་བཅད་པ་འདིའི་
ས་པོ་དགག་པ་
དོན་ནི་སེམས་རང་རིག་པའི་གཟུང་བ་དང་། འཛིན་པའི་དངོས་པོ་དགག་པ་་་་
ཡིན་ཏེ། དེ་ནི་བཅས་པ་དང་རེག་པ་བཞིན་དུ་ཐ་དད་པ་ལས་གྱུར་པའི་ཕྱིར་རོ། །
གསལ་བའི་རང་བཞིན་ཡིན་པའི་ཕྱིར་མྱོང་བའི་ངོ་བོ་དགག་པ་ནི་མ་ཡིན་ཏེ།
གང་གི་ཕྱིར་གསལ་བ་ནི་རང་རིག་པ་ཡིན་ལ། དེ་ཡང་ཐ་དད་པ་འགལ་ཏེ།
ཐ་མི་དད་པས་ངེས་པའི་ཕྱིར་དགག་པར་འོས་པ་མ་ཡིན་ནོ། །དེ་བས་ན། དེ་
བཞིན་སེམས་ཀྱིས་རང་མི་མཐོང་། །ཞེས་བྱ་བ་དེར་ངར་འཛིན་པ་མ་ཡིན་ནོ་་
ཞེས་བྱ་བ་ལྷག་མ་ཡིན་ནོ། །དེ་སྐད་དུ་•འཕགས་པ་དགོངས་པ་ངེས་པར་འགྲེལ་
པ་ལས། བྱམས་པས་གསོལ་པ། བཅོམ་ལྡན་འདས་གལ་ཏེ་དེའི་སྤྱོད་ཡུལ་
གཟུགས་བརྙན་ལགས་ན། སེམས་ལས་གཞན་མ་ལགས་པའི་སླད་དུ་ཇི་ལྟར་
།
78-406