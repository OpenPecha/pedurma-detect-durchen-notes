२७७
བསྟན་འགྱུར། སེམས་ཙམ།
743
པོ་ལ་སོགས་པ【འདི་དག་•ནི་མེད་པ་མ་ཡིན་ཏེ། ཉམས་སུ་མྱོང་བས་གྲུབ་པའི་
ཕྱིར་རོ། །ཡོད་པ་མ་ཡིན་ཏེ། རྣམ་པར་དཔྱད་ན་མི་བཟོད་པའི་ཕྱིར་རོ་ཞེ་ན།
དེ་ནི་བདེན་པ་མ་ཡིན་ཏེ། གང་གི་ཕྱིར་ཞེ་ན། དེ་ཉམས་སུ་མྱོང་བས་ཉམས་
སུ་མྱོང་བ་མེད་པ་འགལ་བས་སེལ་གྱི་བརྫུན་•པ་ནི་མ་ཡིན་ཏེ། །དེའི་ཕྱིར་
ཉམས་སུ་མྱོང་བ་ཙམ་གྱིས་●ཡོད་པར་མི་འགྲུབ་ལ། མེད་པར་ཡང་མ་ཡིན་ཏེ།
མི་རིགས་པའི་ཕྱིར་རོ། །ཡོད་པ་མ་ཡིན་པའི་རིགས་པར་ནི་•འགྱུར་ན། གལ་
ཏེ་རྣམ་པར་དཔྱད་པ་དང་འགལ་བ་ཉིད་གྲུབ་ན་ནི་འགྱུར་རོ།
།ཕུང་པོ་ལ་
སོགས་པའི་ཆོས་དོན་དམ་པར་ནི་•མེད་ལ། ཀུན་རྫོབ་ཏུ་ཡོད་པ་འདི་ནི་དབུ་་་
མའི་ལམ་ཡིན་པར་གཞན་དག་འདོད་དེ། །དེ་ཡང་བདེན་པ་མ་ཡིན་ཏེ།
དངོས་པོའི་ཆོས་རྣམས་མེད་ན་ནི། །གལ་ཏེ་ཀུན་རྫོབ་ཇི་ལྟར་ཡོད། །དམ་
པའི་དོན་དུ་ཡོད་མིན་ཕྱིར། །དེ་ནི་ཡོད་པར་ཇི་ལྟར་འགྱུར། །ཞེས་བྱ་བ་ནི་་་
གང་གི་ཕྱིར་ཚད་མ་དམ་པས་གནོད་པ་གང་ཡིན་པ་དེ་ནི་དོན་དམ་པར་མེད་པ་་་་
ཡིན་ནོ། །དེ་ཚད་མ་མ་ཡིན【པར་གྱུར་•པའི་ཀུན་རྫོབ་ཀྱིས་ཡོད་པར་ནི་མི་•
གྲུབ་བོ། །དེ་ཇི་ལྟར་ཀུན་རྫོབ་ཏུ་ཡོད་ཅེས་བརྗོད། གཞན་ཡང་དོན་དམ་པར་
ཐམས་ཅད་མེད་པར་སྨྲ་བ་དེ་ལ། ཐམས་ཅད་དུ་ནི་ཀུན་མེད་ན། །མེད་པ་པ་
ལས་ལྷག་པ་འཐོབ། །སྔོན་ཡོད་པ་ནི་གཉེན་པོ་ཡིས། །བཤིག་པ་ཉིད་ན་
གཟུགས་བརྙན་འགྱུར། །ཞེས་བྱ་བ【སྨྲས་ཏེ∶། ཐམས་ཅད་དུ་ཐམས་ཅད་་་་་
མེད་པར་སྨྲ་ན། མེད་པ་པ་ལས་ལྷག་པར་འགྱུར་ཏེ། གང་གི་ཕྱིར་མེད་པ་པ་•
དག་ནི་བདེན་པ་དང་། དཀོན་མཆོག་དང་ལས་དང་འབྲས་བུ་ལ་སོགས་པ་
མེད་པར་ལྟའོ། །འོན་ཏེ་སྔར་ཡོད་པའི་གཉེན་པོས་བཤིག་པར་གྱུར་པས་ཆོས་
རྣམས་མེད་དོ་ཞེས་ཟེར་ན་དེའི་ཚེ་གཟུགས་བརྙན་ཡིན་པར་ཐལ་བར་འགྱུར་ཏེ།
78-266