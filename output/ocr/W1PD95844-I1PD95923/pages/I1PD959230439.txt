276
བསྟན་འགྱུར། སེམས་ཙམ། ༼ཉི༽ ༡༥༣
ནི་ཤིན་ཏུ་ཐ་དད་པའི་ཕྱིར་མིང་ནི་དོན་དུ་ཡོད་པ་མ་ཡིན་ཏེ། དོན་མངོན་པར་མི་
ཤེས་པར་མིང་ཙམ་དུ་སྣང་ལ། མིང་མངོན་པར་མི་ཤེས་པར་ཡང་དོན་ཙམ་དུ་སྣང་
བའི་ཕྱིར་རོ།
།དེ་བས་ན་མིང་ཇི་ལྟ་བ་•བཞིན་དུ་དོན་མེད་པས་གཟུགས་ནི་མིང་
ཙམ་སྟེ། དོན་དུ་མ་ཡིན་ནོ་ཞེས་བྱ་བ་ནས། ཆོས་ཐམས་ཅད་ཀྱི་བར་དུ་ཡང་མིང་
ཙམ་ཡིན་ནོ།
།འཇིག་རྟེན་པ་རྣམས་ནི་ཐ་སྙད་ཀྱི་དོན་དུ་གློ་•བུར་དུ་མིང་
བསྡེབས་ཏེ། བཏགས་པ་ལ་གཟུགས་ཞེས་བྱ་བའི་དོན་དུ་རྟོག་པ་ནསས། ཆོས་
ཐམས་ཅད་ཀྱི་བར་དུ་རྟོག་སྟེ། དེ་བས་ན་གཟུགས་ནས་ཆོས་ཐམས་ཅད་ཀྱི་བར་དུ་
མིང་གི་དོན་དུ་ཡོད་པ་མ་ཡིན་ནོ། །ཡང་འདི་དག་ནི་སེམས་ཙམ་ཏེ∶། དོན་འདི་
དག་མེད་བཞིན་དུ་དོན་སྣང་བ་ལ་དོན་དུ་མངོན་པར་ཞེན་པའི་བག་ཆགས་ཀྱི་་
དབང་གིས་སྐྱེ་བར་སྣང་སྟེ། རྒྱན་པོ་ལ་གོམས་•པའི་དབང་གིས། རྨི་ལམ་ན་རྒྱན་
པོ་རྩེ་བར་སྣང་བ་བཞིན་ནོ། །དེ་བས་ན་གློ་•བུར་དུ་མིང་དུ་བསྡེབས་ཏེ།
བཏགས་པའི་དོན་འདི་དག་སེམས་ཙམ་ཡིན་གྱི།
སེམས་ལས་ཕྱི་རོལ་དུ་གྱུར་པའི་
གཟུང་བའི་དོན་ནི་འགའ་ཡང་ཡོད་པ་མ་ཡིན་ནོ། །གཟུང་•བ་དེ་མེད་པས་•
འཛིན་པ་ཡང་ཡོད་པ་མ་ཡིན་ནོ། །དེ་བས་ན་སྣ་ཚོགས་འདི་དག་ནི་བརྗོད་དུ་མེད་
ཅིང་གཟུང་བ་དང་འཛིན་པས་སྟོང་པའི་སེམས་ཙམ་དུ་ངེས་པར་བྱས་ལ། ཡིད་
ཀྱི་བརྗོད་པ་ཐམས་ཅད་སྤངས་ཏེ། ཆོས་ཐམས་ཅད་སེམས་ཙམ་པ་དེ་ཉིད་ལ་
སེམས་བསྡུས་ཏེ། ཉེ་བར་བཏགས་ནས་མི་གཡོ་བར་བྱས་ལ།
ཇི་སྲིད་ལུས་
དང་སེམས་ཤིན་ཏུ་སྦྱངས་པ་ཐོབ་ཀྱི་བར་དུ་ཞི་གནས་བསྐྱེད་པར་བྱའོ། །ཤིན་ཏུ་
སྦྱངས་པ་སོ་སོར་ཐོབ་ནས་དེ་ཉིད་ལ་གནས་ཏེ། ཏིང་ངེ་འཛིན་གྱི་སྤྱོད་ཡུལ་གྱི་་
གཟུགས་བརྙན་ལ་ཡང་དང་ཡང་དུ་རྣམ་པར་ཕྱེ་ལ། ཡང་རྣམ་པ་སྣ་ཚོགས་པ་་་
འདི་དག་ནི། ཁམས་བཅཱ་བརྒྱད་གཟུང་བ་དང་། འའཛིན་པས་སྟོང་པའི་རང་
78-416