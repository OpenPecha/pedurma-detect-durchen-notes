३७२
བསྟན་འགྱུར། སེམས་ཙམ། ༼རྟ༽ ༡༥༣
བླངས་ཏེ། མདོར་བསྡུས་ནས་ཕྱོགས་འགའ་ཞིག་བརྗོད་པར་བྱའོ། །འདིར་
བཅོམ་ལྡན་འདས་ཀྱིས་གདུལ་བྱ་རྣམས་རྣམ་པར་ཉམས་པར་མི་འགྱུར་བར་བྱ་་་་་
བའི་ཕྱིར་རྟོན་པ་རྣམ་པ་བཞི་གསུངས་པ་ནི་འདི་ལྟ་སྟེ། ཆོས་ལ་རྟོན་པར་བྱའི་་
གང་ཟག་ལ་རྟོན་པར་མི་བྱའོ། །དོན་ལ་རྟོན་པར་བྱའི་ཚིག་•འབྲུ་ལ་རྟོན་པར་་
མི་བྱའོ། །ངེས་པའི་དོན་གྱི་མདོ་སྡེ་ལ་རྟོན་པར་བྱའིའི། དྲང་བའི་དོན་གྱི་མདོ་
སྡེ་ལ་རྟོན་པར་མི་བྱའོ། །ཡེ་ཤེས་ལ་རྟོན་པར་བྱའི། རྣམ་པར་ཤེས་པ་ལ་རྟོན་
པར་མི་བྱའོ། །འདི་རྣམས་ཀྱི་བཤད་པ་མདོ་སྡེ་རྒྱན་ལ་སོགས་པ་ལས་འདི་ལྟར།
སྟོན་པས་གསུངས་པའི་ཆོས་ཚད་མ་ཡིན་གྱི། སུན་འབྱིན་པའི་སྐྱེ་བོ་རྣམས་ཀྱི་ནི་
མ་ཡིན་ནོ། །དགོངས་པ་ཅན་གྱི་དོན་ཚད་མ་ཡིན་གྱི།
མངོན་པར་འདོད་པ་་
མ་ཡིན་པ་སྒྲ་ཇི་བཞིན་པའི་ཡི་གེའི་དོན་ནི་མ་ཡིན་ནོ། །དེ་བཞིན་གཤེགས་པ་་་
དང་། དེ་བཞིན་གཤེགས་པས་ཚད་མར་སྣང་བའི་བྱང་ཆུབ་སེམས་དཔའ་ལ་་
སོགས་པས་ངེས་པར་མཛད་པའི་དོན་ཚད་མ་ཡིན་གྱི་གཞན་གྱིས་•ལོག་པར་་་
བསམས་•པ་ནི་མ་ཡིན་ནོ། །ཡེ་ཤེས་ཚད་མ་ཡིན་གྱི། རྣམ་པར་ཤེས་པ་ནི་མ་
ཡིན་ནོ་ཞེས་གསུངས་སོ། །དེ་ལ་ཡེ་ཤེས་ནི་འཇིག་རྟེན་ལས་འདས་པའི་ཤེས་རབ་
སྟེ༑ རྣམ་པར་མི་རྟོག་པའོ། །རྣམ་པར་ཤེས་པ་ནི་འཇིག་རྟེན་པའི་ཐོས་པ་ལ་
སོགས་•པའི་ཤེས་རབ་སྟེ། རྟོག་པ་དང་བཅས་པའི་ཤེས་རབ་བོ། །དེ་ལ་རྟོན་
པ་དང་པོས་•ནི།
ཆོས་དང་དོན་དག་ལ་ལྷག་པར་མོས་པ་ལས་ཉམས་པར་མི་་་
འགྱུར་རོ། །གཉིས་པས་•ནི་དགོངས་པ་ཅན་•གྱི་དོན་ལ་རང་གི་རིགས་པས་་་་་
རྣམ་པར་དཔྱད་པ་ལས་སོ། །གསུམ་པས་ནི་•ཕྱིན་ཅི་མ་ལོག་པའི་དོན་དེ་གཞན་
ལས་མཉན་པ་ལས་སོ། །བཞི་པས་ནི་འཇིག་རྟེན་ལས་འདས་པའི་ཡེ་ཤེས་ལས་སོ། །
རྟོན་པ་གསུམ་པའི་ངེས་པའི་དོན་ནི་བཤད་པ་•ངེས་པར་བྱས་པའོ། ། ____
78-362