བྱང་ཆུབ་སེམས་དཔའི་སྡོམ་པ་ཉི་ཤུ་པའི་དཀའ་འགྲེལ།
473
དགའ་བའི་བསམ་པ་དང་། དེ་ནས་འདོད་ཆགས་ལ་སྤྱོད་པ་ལ་སོགས་པའི་བག་
ལ་ཉལ་བ་ཡོངས་སུ་བཙལ་ནས་མཁྱེན་ཏོ།
།དེ་ནས་ཅི་རིགས་ཅི་འོས་སུ་འཇུག་་
པའི་སྒོ་•སྣ་ཚོགས་པ་རྣམས་སུ་སྟེ། _ མི་སྡུག་པའམ། __བྱམས་པའམ། རྟེན་་་
ཅིང་འབྲེལ་པར་འབྱུང་བའམ། ཁམས་ཀྱི་དབྱེ་བའམ། དབུགས་དབྱུང་བའམ།
རྔུབ་པ་དྲན་པ་བདག་གིས་འཇུག་པར་མཛད་དོ། ། དེ་བཞིན་དུ་རྟག་པ་དང་ཆད་
པ་དག་ཏུ་ལྟ་བའི་གཉེན་པོར་དབུ་མའི་ལམ་སྟོན་པ་དང་།
མ་བྱས་པ་ལ་བྱས་སོ་
སྙམ་པའི་མངོན་པའི་ང་རྒྱལ་འདོར་•དུ་འཇུག་པ་དང་། དེ་བཞིན་དུ་མ་ཐོབ་པ་
དང་མ་རེག་པ་དང་མངོན་སུམ་དུ་མ་བྱས་པ་ལ་མངོན་དུ་བྱས་སོ་སྙམ་པའི་མངོན་
པའི་ང་རྒྱལ་འདོར་དུ་འཇུག་པ་དག་གིས་ཀྱང་འཇུག་པར་མཛད་དོ། །གདམས་
ངག་རྣམ་•པ་བརྒྱད་པོ་དེ་དག་ཀྱང་གནས་གསུམ་གྱིས་བསྡུས་པར་རིག་པར་བྱའོ། །
གནས་གསུམ་པོ་དག་གང་ཞེ་ན། སེམས་ཀྱི་གནས་པ་སླར་གནས་པར་བྱ་བའི་་་་
ཕྱིར་ཐོག་མར་དམིགས་པ་•ལེགས་པར་གཏོད་པ་སྟེ། སེམས་དང་དབང་པོ་ལ་་
སོགས་པ་ཤེས་པས་འཇུག་པའི་སྒོར་འཇུག་པ་དང་། སེམས་གནས་པ་ལ་རང་གི་
དོན་ཐོབ་པར་བྱ་བའི་ཕྱིར་ཡང་དག་པའི་ཐབས་ཀྱིས་ལམ་སྟོན་པ་ནི་སྟོན་པའི་དབུ་
མའི་ལམ་དང་། རང་གི་དོན་མཐར་མ་ཕྱིན་པ་ལ་བར་མ་དོའི་གནས་འདོར་དུ་་
འཇུག་པ་སྟེ།
མ་བྱས་པ་ལ་སོགས་པ་ལ་●བྱས་པ་ལ་སོགས་པར་མངོན་པའི་ང་་
རྒྱལ་བྱེད་པ་འདོར་དུ་འཇུག་པར་རིག་པར་བྱ་སྟེ། གནས་པ་དང་། རྣམ་པར་
སྒྱུར་•བ་དང་། སྦྱོར་བ་འདོར་བ་ཞེས་བྱ་བའི་དོན་ཏོ། །དེ་ལ་རྗེས་སུ་བསྟན་
པ་རྣམ་པ་ལྔ་ཡང་དག་པར་རྗེས་སུ་སྟོན་ཏེ། ཁ་ན་མ་ཐོ་བ་དང་བཅས་པའི་ཀུན་
དུ་སྤྱོད་པ་དགག་པ་དང་། ཁ་ན་མ་ཐོ་བ་མེད་པའི་ཀུན་དུ་སྤྱོད་པ་གནང་བ་དང་།
དགག་པ་དང་གནང་བའི་ཆོས་རྣམས་ལ་འཁྲུལ་པར་ཀུན་དུ་སྤྱོད་པ་དག་ལ་བསྐུལ་
78-513