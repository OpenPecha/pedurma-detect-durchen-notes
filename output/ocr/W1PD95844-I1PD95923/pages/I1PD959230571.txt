५०
བསྟན་འགྱུར། སེམས་ཙམ།
743
བཅོམ་ལྡན་འདས་ཀྱི་མཆོད་རྟེན་དང་། སྐུ་གཟུགས་དང་། དོན་དམ་པའི་
ཆོས་དང་། བྱང་ཆུབ་སེམས་དཔའི་སྡེ་སྣོད་ལ་སོགས་པའི་གླེགས་བམ་དང་།
ཕྱོགས་བཅུའི་ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་ཀྱི་དགེ་འདུན་གང་་
ཡིན་པ་ལ་ཅི་འབྱོར་པའི་མེ་ཏོག་ལ་སོགས་པས་མཆོད་པར་བྱ་སྟེ། ཐ་ན་ལུས་་་་
ཀྱིས་ཕྱག་གཅིག་ཙམ་འཚལ་བ་དང་། ངག་གིས་དེ་རྣམས་ཀྱི་ཡོན་ཏན་རྣམས་་་་
ལས་བརྩམས་ཏེ་ཚིག་བཞི་པའི་ཚིགས་སུ་བཅད་པ་གཅིག་ཙམ་འདོན་པ་དང་།
སེམས་ཀྱི་ཡོན་ཏན་རྗེས་སུ་དྲན་པ་སྔོན་དུ་འགྲོ་བའི་དད་པ་གཅིག་ཙམ་ཡང་མ་་
བྱས་པར་མ་གུས་པ་དང་། སྙོམ་ལས་དང་ལེ་ལོས་•ཉིན་མཚན་•འདའ་བར་
བྱེད་ན་ཉོན་མོངས་པ་ཅན་གྱི་ཉེས་པར་འགྱུར་རོ། །བསམ་པ་རྣམ་པར་དག་པའི་
སར་ཆུད་པས་མཆོད་པའི་མཆོག་གིས་•མཆོད་པར་བྱེད་ན་ཉེས་པ་མེད་དོ།
_ །
འདོད་པའི་ཞེས་བྱ་བ་ལ་སོགས་པ་ལ། འདོད་པའི་སེམས་ནི་རྙེད་པ་དང་། བཀུར་
སྟི་ལ་འཆུམས་པ་དང་། མ་ཐོབ་པ་ལ་ཆགས་པའོ། །དེའི་རྗེས་སུ་འཇུག་པ་ནི་
རྗེས་སུ་འབྲང་བ་སྟེ། སྡོམ་པའི་ཚུལ་ཁྲིམས་ཀྱིས་•ཤིན་དུ་བསྡམས་པའི་ཚུལ་་
ཁྲིམས་ལས་རྙེད་པ་དང་བཀུར་སྟི་དང་དུ་མི་•ལེན་ཅིང་འདོད་པ་ཆུང་བ་དང་།
ཆོག་ཤེས་པ་ལས་ཉམས་པའི་ཕྱིར་ཉེས་བྱས་ཀྱི་གནས་ལྟ་བུའི་ཆོས་སོ། །བྱང་ཆུབ་
སེམས་དཔའི་འདོད་པའི་སེམས་བསྐྱེད་•པ་དང་དུ་ལེན་པར་བྱེད་•ན་ཉོན་མོངས་
པ་ཅན་གྱི་ཉེས་པར་འགྱུར་རོ། །རང་བཞིན་གྱིས་ཉོན་མོངས་པ་ཅན་ཡིན་པའི་་་
ཕྱིར་འདོད་པའི་སེམས་ལ་ཉོན་མོངས་པ་ཅན་མ་ཡིན་པའི་ཉེས་པ་མེད་དོ། །སྤང་
བར་འདོད་ཀྱང་ཉོན་མོངས་པའི་ཤས་ཆེ་བའི་ཕྱིར་ཟིལ་གྱིས་མནན་ནས་འཇུག་པ་
ལ་ཉེས་པ་མེད་དོ། ། །རྒན་པ་རྣམས་ལ་ཞེས་བྱ་བ་ལ་སོགས་པ་ལ། ཆེས་རྒན་པ་
ལ་གུས་པར་མི་བྱེད་པ་ནི་སྡོམ་པའི་ཚུལ་ཁྲིམས་ཀྱིས་•ཤིན་དུ་བསྡམས་པའི་ཚུལ་་་
78-548