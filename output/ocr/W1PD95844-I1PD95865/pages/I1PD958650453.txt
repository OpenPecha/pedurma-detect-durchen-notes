༤༣༢
བསྟན་འགྱུར། རྒྱུད། ༼ཉི༽ ༣༩ pme
གཞན་ལ་བསྟན་པར་ནུས་པའི་དཀྱིལ་འཁོར་ཡིད་ཀྱིས་སྤྲུལ་པར་མི་ནུས་པར་རྡུལ་
ཚོན་གྱི་དཀྱིལ་འཁོར་བྲི་བར་ཉེ་བར་བསྟན་པ་གསུངས་ནས། དེ་ནས་ཞེས་བྱ་བ་
ལ་སོགས་པ་ལ། བསྟོད་པའི་རྒྱལ་པོ་འདིས་ཞེས་བྱ་བ་ནི་འཆད་པར་འགྱུར་བའི་
ཡང་དག་པའི་ཡོན་ཏན་བརྗོད་ནས་གསོལ་བ་བཏབ་པའོའོ། །དེ་བཞིན་གཤེགས་་
པ་ཀུན་ཞེས་བྱ་བ་ནི། དེ་བཞིན་གཤེགས་པ་ཐམས་ཅད་ཀྱི་●བྱིན་གྱིས་བརླབས་
པའི་ཕྱིར་རོ།
།ཞི་བ་ཞེས་བྱ་བ་ལ་སོགས་པ་ཚིག་གསུམ་གྱིས་ཆོས་དང་། སྤྲུལ་
པ་དང་། ལོངས་སྤྱོད་རྫོགས་པའི་སྐུའི་རང་བཞིན་གོ་རིམས་བཞིན་དུ་ཐུགས་ཀྱི་
དཀྱིལ་འཁོར་དང་། སྐུའི་དཀྱིལ་འཁོར་དང་གསུང་གི་དཀྱིལ་འཁོར་གསུངས་སོ༎
ཞེས་ཁ་ཅིག་ཟེར་རོ། །ཆོས་ཀུན་བདག་མེད་པ་ཡི་མཆོག
།ཅེས་ཕྱེ་ལ། དེ་་
བཞིན་གཤེགས་པ་ཀུན་ཞེས་བྱ་བ་ལ་སོགས་པའི་ཚིག་ཕྱེ་ནས། ཚིག་རྣམ་པ་ལྔས་
ཡེ་ཤེས་ལྔའི་བདག་ཉིད་ཀྱི་དཀྱིལ་འཁོར་དུ་གསུངས་སོ་ཞེས་གཞན་དག་འདོད་དོ། །
བཤད་དུ་གསོལ་ཞེས་བྱ་བ་ནི་ཉེ་བར་བསྟན་པ་སྟེ། འདིར་ནི་སྤྱིར་གསོལ་བ་་་་་
འདེབས་པའོ། །སྐུའི་དཀྱིལ་འཁོར་ལ་སོགས་པའི་དབྱེ་བས་ཁྱད་པར་དུ་•
གསུངས་པ། མཚན་རྣམས་ཐམས་ཅད་ཅེས་བྱ་བ་ལ་སོགས་པ་ལས། མཚན་་
རྣམས་ཐམས་ཅད་ཡོངས་སུ་རྫོགས། །ཞེས་བྱ་བ་ནི་གྲུ་བཞི་པ་ལ་སོགས་པའི་་་་་
མཚན་ཉིད་ཐམས་ཅད་དང་ལྡན་པའོའོ། །མཚན་མིན་ཐམས་ཅད་རྣམ་པར་སྤངས༎
ཞེས་བྱ་བ་ནི་ཕྲ་བ་དང་། སྦོམ་པ་དང་། ཡོན་པོ་དང་། ཆད་པ་ལ་སོགས་་
པའི་ཉེས་པ་དང་བྲལ་བའི་རི་མོའོ། །ཀུན་དུ་བཟང་པོ་ཞེས་བྱ་བ་ནི་བོད་པའོ། །
སྐུའི་མཆོག་ཅེས་བྱ་བ་ནི། རྣམ་པར་སྣང་མཛད་བདག་པོ་ཡིན་པས་སོ། །ཞི་་
བའི་ཆོས་ནི་མཆོག་ལས་བྱུང་བ་ཞེས་བྱ་བ་ལ། ཞི་བའི་ཆོས་ཐམས་ཅད་བརྟགས་
པའི་དམིགས་པ་མེད་པ་གང་ལ་ཡོད་པའི་སོ་སོར་རྟོག་•པའི་ཡེ་ཤེས་དེ་ལ་དེ་སྐད་
20-432