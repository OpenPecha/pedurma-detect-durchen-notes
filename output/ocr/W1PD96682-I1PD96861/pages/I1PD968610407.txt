རྡོ་རྗེ་མཁའ་འགྲོ་ཞེས་བྱ་བའི་རྒྱུད་ཕྱི་མ།
༣༧༩
བྱུང་བའི་དངོས་པོ་རྣམས་ཀྱང་སྒྱུ་མ་ཁྱད་པར་ཅན་རྣམས་ཡང་དག་པར་རྫོགས་་་་་
པར་ལོངས་སྤྱོད་པ་བསྐྱེད་དེ། བདེ་བས་ཡོངས་སུ་བཞུ་བས་ཁྱད་པར་ཅན་འགའ་
ཞིག་ཏུ་རྫོགས་པར་ལོངས་སྤྱོད་པ་སྐྱེའོ། །བཟང་པོ་ཡོངས་སུ་གྱུར་པས་ནི་འབྲས་་་
བུ་ཁྱད་པར་ཅན་འགའ་འཐོབ་བོ། །དེས་ནི་བརྟན་པ་དང་གཡོ་བའི་དངོས་པོ་
རྣམས་གྲིབ་མ་ལྟ་བུ་ལས་གཞན་འགའ་ཅི་ཡང་མ་མཐོང་ངོ་། །གང་ཡང་ཁྱད་པར་
འདི་དག་བསྒོམ་པ་གོམས་པའི་སྟོབས་ལས་བདེ་བ་མཆོག་ཏུ་ཞི་བ་ལ་སོགས་པའི་་་་་
ཁྱད་པར་ཅན་གྱི་དགོས་པ་བསྐྱེད་ན་བླ་ན་མེད་པའི་འབྲས་བུ་མངོན་དུ་ཐོབ་པར་་་་
བྱེད་པའི་རྒྱུའི་དངོས་པོར་འགྱུར་བ་དེའི་ཚེ་བཅོམ་ལྡན་འདས་སྐྱོན་འགའ་ཡང་མ་་་
མཆིས་སོ། །དེའི་ཕྱིར་འབད་པ་ཐམས་ཅད་ཀྱིས། །རབ་ཏུ་མཆོད་པར་ཀུན་དུ་
གནས༑ །དཀའ་ཐུབ་སྡུག་བསྔལ་དྲག་པོ་ཡིས། །རྨོངས་པ་བརྐམས་●ཤིང་སྡུག་
བསྔལ་ཏེ། །སྡུག་བསྔལ་གྱིས་ནི་སེམས་གཡེངས་པ།
།གཡེངས་པ་ཡིས་ནི་དངོས་
གྲུབ་མེད། །བདེ་བ་ཀུན་དུ་བརྟན་འགྱུར་བ། །སེམས་ཀྱི་རང་བཞིན་བརྟན་
འགྱུར་གྱི།
།སྡུག་བསྔལ་གྱིས་ནི་སེམས་གཡོ་ཞིང་།
།འགོག་པར་ཡང་ནི་ལྷག་
པར་འགྲོ། །ལུས་དང་ངག་དང་སེམས་རྣམས་ནི། །བདེ་བར་གནས་ན་བྱང་
ཆུབ་འཐོབ། །གཞན་དུ་དུས་མིན་འཆི་བ་དང་། །དམྱལ་བར་ངེས་པར་ལྟུང་
བར་འགྱུར། །བཅོམ་ལྡན་འདས་རྡོ་རྗེ་འཛིན་"རྡོ་རྗེ་སེམས་དཔའ་དེ་བཞིན་་་
གཤེགས་པས་དེ་སྐད་ཅེས་བཀའ་སྩལ་ཏོ། །མཁའ་འགྲོ་མ་ཐམས་ཅད་དང་མཉམ་
པར་སྦྱོར་བ་རྡོ་རྗེ་མཁའ་འགྲོ་བདེ་བའི་མཆོག་རྡོ་རྗེ་མཁའ་འགྲོའི་རྒྱུད་ཆེན་པོ་ལས།
མཆོག་གི་དེ་ཁོ་ན་ཉིད་སྣང་བར་བྱེད་པ་དང་། ཡུལ་ལ་ཤེས་པ་འཇུག་པའི་ལེའུ་
སྟེ་དང་པོའོ།། །།
78-379