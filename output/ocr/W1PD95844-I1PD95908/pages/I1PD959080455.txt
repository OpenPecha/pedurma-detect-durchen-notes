༤༣༢
བསྟན་འགྱུར། དབུ་མ། ༼ཧ ༡༢༣
དེ་ཉིད་ཀྱིས་ཡོངས་སུ་བཟུང་བ་ཞེས་པ་ནི་མིང་གི་ཚོགས་དང་ཚིག་གི་ཚོགས་དང་་
ཡི་གེའི་ཚོགས་དོན་གྱི་རྣམ་པ་ཡིད་ཀྱིས་•བརྗོད་པའི་སྒོ་ནས་རབ་ཏུ་འཇུག་པས་སོ།།
རྗེས་སུ་འབྲེལ་པ་ལས་ལུང་མ་བསྟན་ན་•མིང་གི་ཚོགས་ལ་སོགས་པ་དེ་ཉིད་ཀྱིས་•
མངོན་པར་བརྗོད་པའི་བག་ཆགས་སོ། །མིང་གི་ཚོགས་ལ་སོགས་པའི【སེམས་་་་
པའི་●སེམས་ཀྱི་བག་ཆགས་ཀྱི་• ཕྱིས་སུ་མངོན་པར་བརྗོད་པ་རབ་ཏུ་འཇུག་པར་་
བྱེད་དོ་ཞེས་སོ། །ཀུན་ནས་སློང་བ་ལས་ལུང་མ་བསྟན་ནི། སེམས་དང་སེམས་
ལས་བྱུང་བས་བག་ཆགས་དེ་ཡོངས་སུ་བཟུང་ནས་ཀུན་ནས【སློང་བ་•ལུས་དང་་་་
ངག་གི་ལས་སོ། །སྡང་བ་མ་ཡིན་པ་རབ་ཏུ་དང་བ་མ་ཡིན་པའི་སེམས་ཀྱི་མིང་གི་
ཚོགས་ལ་སོགས་པ་མངོན་པར་བརྗོད་པའི་རྣམ་པས་སོ། །དོན་དམ་པ་ལས་ལུང་
མ་བསྟན་ནི། ནམ་མཁའ་དང་། སོ་སོར་བརྟགས་པའི་འགོག་པའོ། །སྐྱེས་་་
པས་ཐོབ་པའི་ལུང་མ་བསྟན་ནི། མི་དགེ་བ་དང་། དགེ་བ་ཟག་པ་དང་་
བཅས་པའི་ཆོས་རྣམས་ཀྱི་རྣམ་པར་སྨིན་པའོ། །སྦྱོར་བ་ལས་ལུང་མ་བསྟན་ནི།
སེམས་ཉོན་མོངས་པ་ཅན་མ་ཡིན་པ་དང་། དགེ་བ་མ་ཡིན་པའི་སྤྱོད་ལམ་མམ།
བཟོའི་གནས་སོ། །སེམས་ཉོན་མོངས་པ་ཅན་མ་ཡིན་པ་དང་། དགེ་བ་
མ་ཡིན་པ་ཞེས་པ་ནི་གང་གི་ཚེ་ཉོན་མོངས་པ་ཅན་མ་ཡིན་•དགེ་བ་ཡང་མ་ཡིན་་་
པར་གྱུར་པ་དེའི་ཚེ་སྤྱོད་ལམ་ལ་སོགས་པ་རྣམས་ལུང་དུ་མ་བསྟན་པར་འགྱུར་ཏེ།
གཞན་དུ་ན་དགེ་བའམ་མི་དགེ་བ་ཅི་རིགས་པར་འགྱུར་རོ། །མདུན་དུ་བྱས་པ་་
ལས་ལུང་དུ་མ་བསྟན་པ་ནི། དེ་དག་ལྷའི་རིགས་གང་ཡང་རུང་བ་ལ་བརྟེན་ཅིང་
མདུན་དུ་བྱས་ཏེ། འཚེ་བ་དང་ལྟ་བ་ངན་པ་སྤངས་པ་མཆོད་པའི་གནས་རབ་ཏུ་
བཞག་སྟེ། དེ་དག་ལ་མཆོད་པའི་ལས་ལ་སྦྱོར་བའམ།
གང་དུ་སྐྱེ་བོའི་ཚོགས་
ཆེན་པོ་རྣམས་བསོད་ནམས་དང་བསོད་ནམས་མ་ཡིན་པ་མི་བསྐྱེད་པའོ། །རྗེས་
63-432