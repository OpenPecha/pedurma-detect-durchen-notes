__ ཐུབ་པའི་དགོངས་པའི་རྒྱན།
༡༢༤༣
ཉོན་མོངས་པ་ཐམས་ཅད་ཀྱི་བག་ཆགས་མི་སྤོང་ལ། དེ་རྣམས་ཀྱང་ཡང་
སྲིད་པ་གཞན་གཟུང་བས་བྱང་ཆུབ་སེམས་དཔའི་སྤྱད་པ་སྤྱོད་དོ། །ཅི་ལྟར་ཡང་
སྲིད་པ་འཛིན་ཞེ་ན། རྒྱུའི་སྟོབས་དང་རྐྱེན་གྱི་སྟོབས་ལས་སོ། །དེ་ལ་གང་
འདི་ཉོན་མོངས་པའི་བག་ཆགས་མ་སྤངས་པ་དེ་རྐྱེན་ནོ། ། རྒྱུ་ནི་ཟག་པ་དང་
བཅས་པའི་དགེ་བའི་རྩ་བའི་རྒྱུ་ཅན་ཡང་སྲིད་པ་•ལེན་པར་བྱེད་པ་ཟག་པ་མེད་་
པའི་དགེ་བའི་རྩ་བ་རྣམས་ཏེ་●གང་གསུངས་པ། བློ་གྲོས་རྒྱ་མཚོ་•དེ་རྣམས་་
འཁོར་བར་འཆིང་བར་བྱེད་པ་དགེ་བའི་རྩ་བ་དང་མཚུངས་པར་ལྡན་པའི་ཉོན་
མོངས་པ་ཅི་ཞེ་ན། འདི་ལྟ་སྟེ་བསོད་ནམས་ཀྱི་ཚོགས་ཡོངས་སུ་ཚོལ་བས་མི་
ངོམས་པ་ཉིད་དང་བསམས་བཞིན་དུ་•སྲིད་པར་སྐྱེ་བ་ཡོངས་སུ་འཛིན་པ་དང་།
སངས་རྒྱས་ཕྲད་པ་དོན་དུ་གཉེར་བ་དང་སེམས་ཅན་ཡོངས་སུ་སྨིན་པའི་ཆེད་དུ་
ཡོངས་སུ་མི་སྐྱོ་བ་དང་དམ་པའི་ཆོས་འཛིན་པར་འདོད་པ་དང་། སེམས་ཅན་གྱི་
བྱ་བ་ཅི་ཡོད་པ་ལ་•འགྲུས་པ་ཉིད་དང་། ཆོས་ལ་ཆགས་པའི་བག་ལ་ཉལ་•དང་
མ་བྲལ་བ་དང་ཕ་རོལ་ཏུ་ཕྱིན་པ་•ཀུན་དུ་སྦྱོར་བ་•རྣམས་ཡོངས་སུ་མི་གཏོང་བ་སྟེ།
གང་གིས་བྱང་ཆུབ་སེམས་དཔའ་རྣམས་ཉོན་མོངས་པར་བྱེད་པ་ནི་●འདི་རྣམས་སོ༎
གསོལ་བ་བཅོམ་ལྡན་འདས་གལ་ཏེ་དགེ་བའི་རྩ་བ་ལགས་ན་དེ་ཅིའི་སླད་དུ་ཉོན་་
མོངས་པ་ཞེས་བརྗོད་པར་བགྱི། བཀའ་སྩལ་པ་བློ་གྲོས་རྒྱ་མཚོ་•དེ་ལྟར་ནི།
འདི་ལྟ་བུའི་རང་བཞིན་འདི་རྣམས་ཀྱིས་བྱང་ཆུབ་སེམས་དཔའ་རྣམས་ཁམས་་་
གསུམ་•ནི་ཉོན་མོངས་པ་ལས་ཡང་དག་པར་བྱུང་བའོ། །དེ་ལ་བྱང་ཆུབ་སེམས་
དཔའ་ཐབས་ལ་མཁས་པ་དང་དགེ་བའི་རྩ་བའི་སྟོབས་བསྐྱེད་པས་བསམས་བཞིན་
དུ་• ཁམས་གསུམ་དུ་སྦྱོར་ཏེ་དེས་ན་དགེ་བའི་རྩ་བ་དང་མཚུངས་པར་ལྡན་པའི་•
ཉོན་མོངས་པ་ཞེས་བརྗོད་དོ་ཞེས་པ་དང་། ཇི་སྲིད་དུ་ཁམས་གསུམ་དུ་སྦྱོར་བ་་
63-1243