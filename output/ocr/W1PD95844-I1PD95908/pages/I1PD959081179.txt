774
བསྟན་འགྱུར། དབུ་མ། ༼༽ ༡༢༤
འདྲ་བ་དེ་འདྲ་བའི་ཚོར་བ་▪སྐྱེའོ། །དེ་བཞིན་དུ་འདུ་བྱེད་ཀྱིས་འཕངས་པའི་་་
ཡན་ལག་▪སྲེད་པ་དང་ལེན་པས་གསོས་•པས་•འཆི་བའི་དུས་སུ་སྲིད་པར་•
འགྱུར་རོ། །【དེ་ལས་ཇི་ལྟར་འཕངས་པའི་རིམ་གྱིས་སྐྱེའོ་རྒས་སོ་འཆིའོ། །དེ་
ལ་སྲེད་པ་གང་ཞེ་ན། གང་བདེ་བའི་ཚོར་བ་ལ་མི་འབྲལ་བར་མངོན་པར་འདོད་
པ་དང་། སྡུག་བསྔལ་ལ་འབྲལ་བར་མངོན་པར་འདོད་པ་དང་སྡུག་བསྔལ་ཡང་
མ་ཡིན་བདེ་བ་ཡང་མ་ཡིན་པ་ལ་གཉིས་ཀར་མངོན་པར་འདོད་པ་མེད་པའོ།
ལེན་པ་ནི་གང་འདོད་པ་ལ་སོགས་པ་"རྣམས་ལ་"འདུན་ཞིང་"ཆགས་པའོ།
།•
དེ་དམིགས་པའི་བྱེ་བྲག་གིས་རྣམ་པ་བཞི་སྟེ་འདོད་པའི་ལེན་པ་དང་ལྟ་བའི་ལེན་་
པ་དང་ཚུལ་ཁྲིམས་དང་བརྟུལ་ཞུགས་ཀྱི་ལེན་པ་དང་བདག་གི་དངོས་པོའི་ཉེ་བར་
ལེན་པའོའོ། །འདོད་ཆགས་དེས་འདོད་པ་ལ་སོགས་པ་●ཉེ་བར་ལེན་པར་འགྱུར་
བས་སོ།
།སྲེད་པ་དང་ལེན་པ་དག་ལ་•ཁྱད་པར་ཅི་ཡོད་ཅེ་ན། ཁྱད་པར་
མེད་པར་ཡང་སྲིད་●ལ། མངོན་པར་དགའ་བ་ནི་སྲེད་པའོ། །•ཁྱད་པར་གྱིས་
ནི་ལེན་པའོ། །ཡང་ན་•རིང་བའི་རྒྱུ་སྲེད་པ་དང་•ཉེ་བའི་རྒྱུ་ལེན་པའོ། །དེའི་
ཕྱིར་དེ་ལྟར་འདུ་བྱེད་ཀྱི་ས་བོན་སྲེད་པ་དང་ལེན་པས་གསོས་པས་•འབྲས་བུ་་
བསྐྱེད་•ལ་མངོན་དུ་ཕྱོགས་པ་•ནི་སྲིད་པ་ཞེས་བརྗོད་དོ། །མདོ་ལས་ནི་འདོད་
པའི་སྲིད་པ་དང་གཟུགས་ཀྱི་སྲིད་པ་དང་གཟུགས་མེད་པའི་སྲིད་པ་ཞེས་གསུངས་
ཏེ༑འོན་ཀྱང་ལས་ཀྱི་སྲིད་པ་ཁོ་ན་ལ་ ཏེ༑ འོན་ཀྱང་•ལས་ཀྱི་སྲིད་པ་ཁོ་ན་ལ་དགོངས་པའོ། །སྲིད་པའི་དེ་མ་་
ཐག་ཏུའང་•འདིར་རྣམ་པར་ཤེས་པ་གང་ཡིན་པ་•དེ་སྐྱེ་བར་འགྱུར་ཏེ་མིང་དང་
གཟུགས་ལ་སོགས་པ་རིམ་གྱིས་ཚོར་བ་ཇི་སྲིད་•པའོ། །སྐྱེས་པའི་དགའ་•བ་
དང་འཆི་བ་ལ་སོགས་པར་འགྱུར་རོ། །དེ་ལྟར་བརྗོད་པའི་རིམ་པས་བདག་མེད་
པ་ཅན་གྱི་སྡུག་བསྔལ་གྱི་ཚོགས་འདི་ཀུན་དུ་འབྱུང་བར་འགྱུར་རོ། །དེ་ལྟར་་
།
63-1154