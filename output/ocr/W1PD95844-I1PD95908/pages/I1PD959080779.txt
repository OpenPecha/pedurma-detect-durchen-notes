ال५७
_བསྟན་འགྱུར། དབུ་མ། ༼ཧ༽ ༡༢༣
སངས་རྒྱས་དེ་རྣམས་ཀྱི་ཀུན་རྫོབ་པའི་སྐུའོ། །འཇིག་རྟེན་ལས་འདས་པའི་ལམ་
གྱིས་འདུས་བྱས་པ་རང་བཞིན་མེད་པའི་ཆོས་ཉིད་ཀྱི་རང་གི་ངོ་བོའོ། །དེ་ལ་
སངས་རྒྱས་སུ་བྱེད་པའི་ཆོས་བྱང་ཆུབ་ཕྱོགས་ལ་སོགས་པ་•ནི་ཡང་དག་པར་་
རྫོགས་པའི་སངས་རྒྱས་ཀྱི་སྤྱོད་ཡུལ་ལོ། །ལོངས་སྤྱོད་རྫོགས་པའི་སྐུ་ནི་ས་བཅུ་
པའི་དབང་ཕྱུག་རྣམས་ཀྱི་སྤྱོད་ཡུལ་ལོ། །སྤྲུལ་པའི་སྐུ་ནི་དེ་དང་གཞན་བྱང་ཆུབ་
སེམས་དཔའ་ལ་སོགས་པ་རྣམས་ཀྱི་སྤྱོད་ཡུལ་ལོ། །●དེ་བཞིན་དུ་ཆོས་ཀྱི་སྐུའི་
མངོན་པར་རྟོགས་པ་སེམས་བསྐྱེད་•པ་གཉིས་ཀྱི་བདག་ཉིད། སྐུ་གསུམ་དུ་སྣང་
བའོ།༑ །དེ་ལ་སེམས་བསྐྱེད་•པ་ཉེར་གཅིག་པ་ནི་དངོས་གཞི་སྟེ་ཆོས་དང་་
ལོངས་སྤྱོད་རྫོགས་པའི་སྐུ་རྟོགས་པའོ། །སེམས་བསྐྱེད་•པ་ཉེར་གཉིས་པ་ནི་་
རྗེས་ལ་ཐོབ་པ་སྤྲུལ་པའི་སྐུར་སྣང་བའོའོ། །དེས་ན་ཆོས་སྐུ་ཉིད་ནི་ལོངས་སྤྱོད་
རྫོགས་པའི་སྐུའི་སྣང་བ་སྐྱེད་པར་བྱེད་པ། འཇིག་རྟེན་མ་ལུས་པའི་གཞན་་
དོན་རྫོགས་པར་བྱེད་པའོ། །
སེམས་བསྐྱེད་•པ་དེ་གཉིས་ནི། ཡེ་ཤེས་ལྔའི་རང་བཞིན་ཏེ། དེ་བཞིན་
དུ་འཕགས་པ་སངས་རྒྱས་ཀྱི་སའི་མདོ་ལས་གསུངས་ཏེ། རྣམ་པ་ལྔས་སངས་་་
རྒྱས་ཀྱི་ས་སྤྱིར་བསྡུས་པར་རིག་པར་བྱའོ། །ལྔ་གང་ཞེ་ན་• ཆོས་ཀྱི་དབྱིངས་རྣམ་
པར་དག་པ་དང་། མེ་ལོང་ལྟ་བུའི་ཡེ་ཤེས་དང་། །སོ་སོར་རྟོག་པའི་ཡེ་ཤེས་
དང་། །མཉམ་པ་ཉིད་ཀྱི་ཡེ་ཤེས་དང་། །བྱ་བ་སྒྲུབ་པའི་ཡེ་ཤེས་སོ། །
འདིར་ཆོས་དབྱིངས་རྣམ་པར་དག་པ་ཤིན་ཏུ་རྣམ་པར་དག་པའི་ཆོས་དབྱིངས།
ཤིན་ཏུ་རྣམ་པར་དག་པའི་ཆོས་རྣམས་ཀྱི་ཆོས་ཉིད་ཞེས[བྱ་བ་•ནི་དོན་ཐ་དད་པ་
མེད་དོ། །དེ་བཞིན་དུ་དངོས་གཞིའི་• སེམས་བསྐྱེད་པ་ཡང་ཡེ་ཤེས་བཞི་བདག་
ཉིད་དུ་རྣམ་པར་བཞག་སྟེ། དེས་ན་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་
63-756