བསྟན་འགྱུར། དབུ་མ།
༡༢༤
སྨྲ་བ་ནི། རྣམ་པར་མ་བརྟགས་ནས་མ་ཡིན། རྣམ་པར་མ་དཔྱད་ནས་མ་ཡིན་
ནོ་ཞེས་པས་•བརྗོད་པ་ནི་རྣམ་པར་གཡེང་བའི་ཆེད་དུ་བ་•ཡིན་ལ་•དེ་ཡང་རྒྱུད་
འཁྲུག་པར་བྱེད་དོ་ཞེས་པས་བྱང་ཆུབ་སེམས་དཔས་འདི་ལྟར་སྨོན་ལམ་བཏབ་སྟེ།
སངས་རྒྱས་སུ་གྱུར་ནས་ཡིད་བཞིན་གྱི་ནོར་བུ་བཞིན་དུ་བརྗོད་པ་མེད་པར་ཡང་•
སེམས་ཅན་གྱི་དོན་བྱ་བ་ནུས་པར་གྱུར་ཅིག་ཅེས་སོ། །དེས་ན་སངས་རྒྱས་ཉིད་་
དང་འདྲ་བ་ཉིད་ཀྱི་ཕྱིར། རང་སངས་རྒྱས་ཀྱི་གནས་སྐབས་ན་ཡང་སྨོན་ལམ་
ལ་སོགས་པའི་མཐུ་ཉིད་ཀྱིས་●གང་ཞིག་དོན་གང་ལ་ལ་•རྣམ་པ་གང་གིས་ཉན་་
འདོད་པ་•དེའི་རྣམ་པར་ཤེས་པ་ལ། རྣམ་པ་དེ་ཁོ་ནས་སྒྲ་མེད་•པར་བྱ་བའི་
ཆོས་གདུལ་བའི་•རྒྱུད་ལ་བསྐྲུན་པ་•ནི་སྟོན་པ་ཞེས་བརྗོདད་དོ། །ཇི་སྐད་དུ་་
མདོར་གསུངས་པ། ཡིད་ཀྱིས་བརྒྱ་བྱིན་ལ་ཚིགས་སུ་བཅད་པས་ལན་བཏབ་པོ་་
ཞེས་པ་ལ་སོགས་པའོ། །དེ་ལྟར་རྒྱུན་དུ་ཞུགས་པའི་འབྲས་བུ་ལ་ཞུགས་པ་དང་།
རྒྱུན་དུ་ཞུགས་པ་དང་། ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་དང་།
ལན་ཅིག་ཕྱིར་འོང་བ་དང་། ཕྱིར་མི་འོང་བའི་འབྲས་བུ་ལ་ཞུགས་པ་དང་།
ཕྱིར་མི་འོང་བ་དང་། དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པ་ཞེས་པ་གང་
ཟག་བདུན་རྣམས་•རབ་ཏུ་དབྱེ་བ་ལས་བཅུ་དགུ་སྟེ། རང་སངས་རྒྱས་དང་
བཅས་པ་ཉི་ཤུ་ནི། སློབ་པ་•ཚོགས་པ་ཉིད་ཀྱི་ཕྱིར་འཕགས་པ་▪ ཕྱིར་མི་ལྡོག་
པའི་བྱང་ཆུབ་སེམས་དཔའི་དགེ་འདུན་ཏེ། ཡང་དག་པར་རྫོགས་པའི་བྱང་ཆུབ་
ལས་ལྷ་དང་བཅས་ཤིང་བདུད་དང་བཅས་པའི་འཇིག་རྟེན་གྱིས་དང་། དམན་་
པའི་•བྱང་ཆུབ་སྒྲུབ་པར་བྱེད་པའི་ཆོས་རྣམས་ཀྱིས་དང་མི་དགེ་བ་རྣམས་ཀྱིས་
ཀྱང་དབྱེར་མེད་ཅིང་མི་འཕྲོགས་པའོ། །ལ་ལར་ནི་རྡོ་རྗེ་ལྟ་བུའི་•སེམས་ནི་མི་་
སློབ་●རྣམ་པར་གྲོལ་བ་སངས་རྒྱས་ཀྱི་སའི་•བར་ཆད་མེད་པའི་ལམ་ཡིན་པ་ཉིད་
63-1412