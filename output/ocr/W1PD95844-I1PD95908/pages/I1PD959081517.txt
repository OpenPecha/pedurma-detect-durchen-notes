༡༤༩༢
བསྟན་འགྱུར། དབུ་མ། ༼༽ ༡༢༤
ལོག་པར་ལྟ་བ་ཡང་དག་པར་བླངས་པའི་རྒྱུ་ལས། ལུས་ཞིག་ནས་ཤི་བའི་འོག་ཏུ་•
ངན་•སོང་•ངན་•འགྲོ་•ལོག་པར་ལྟུང་བ་དམྱལ་བ་རྣམས་སུ་སྐྱེའོ་ཞེས། ལྷའི་
མིག་གིས་ཕྱོགས་བཅུའི་འཇིག་རྟེན་དུ་འཇིག་རྟེན་གྱི་ཁམས་ཐམས་ཅད་དུ་ཆོས་ཀྱི་
དབྱིངས་ཀྱིས་ཀླས་པ་ནམ་མཁའི་ཁམས་ཀྱི་མཐར་ཐུག་པར་འགྲོ་བ་དྲུག་གི་སེམས་
ཅན་རྣམས་ཀྱི་འཆི་འཕོ་དང་སྐྱེ་བ་ཇི་ལྟ་བ་བཞིན་རབ་ཏུ་ཤེས་སོ་ཞེས་སོ། །
འདིར་མངོན་པར་ཤེས་པ་གཅིག་●གིས་སེམས་ཅན་རྣམས་ཉེ་བར་གནོན་•ནོ་ཞེས་
པས་ཁྱབ་བདག་ཉིད་ཐོབ་པོ●། །གཉིས་ཀྱིས་ཆོས་སྟོན་པ་སྒྲ་དང་དོན་སོ་སོ་ཡང་
དག་པར་རིག་པ་ལས་ཏེ། སེམས་ཤེས་ནས་སྐད་གཞན་རྣམས་ཀྱི་•དོན་ཤེས་
པར་བྱེད་པས་སོ། །●གཉིས་དག་གིས་འོང་བ་དང་འགྲོ་བ་ཤེས་ཏེ།
སེམས་
ཅན་རྣམས་ཀྱི་སྔོན་གྱི་མཐའ་དང་ཕྱི་མའི་མཐའི་ཡོངས་སུ་སྨིན་པ་ཤེས་སོ།
།རྣམ་
པར་དག་པ་ནི་གསལ་བར་ཐོས་•པའི་ཕྱིར་རོ།
།མིའི་ལས་འདས་པ་ནི་ཐག་རིང་
པོ་•ཐོས་པ་སྟེ། མིའི་སྒྲ་ལས་ཤིན་ཏུ་འདས་ནས་འོག་ཏུ་ཇི་སྲིད་མནར་མེད་པའི་
བར་གྱི་སྒྲ་ཐོས་པར་ནུས་པའི་ཕྱིར་རོ། །རྣམ་པ་ནི་འདི་རྣམས་ཐམས་ཅད་ཐ་
དད་པའོ། །ཆེད་དུ་བྱ་བ་•ནི་མིང་ངོ་། །རྒྱུ་མཚན་ནི་རིགས་ལ་སོགས་པ་
རྣམས་ཏེ།
གང་གིས་སྐྱེས་པའི་རྒྱུ་མཚན་ནོ། །•འདི་ལ་སངས་རྒྱས་བྱེ་བ་ཁྲག་
ཁྲིག་བརྒྱ་སྟོང་ཕྲག་མང་པོ་རྣམས་སྣང་བར་འགྱུར་ཏེ། མཐོང་བ་རྒྱ་ཆེན་པོ་ཉིད་
དང་སྨོན་ལམ་གྱི་སྟོབས་ཀྱིས་སོ། །དེ་ཡང་ཕལ་ཆེར་སུམ་ཅུ་རྩ་གསུམ་པའི་བདག་
པོ་ལྷའི་རྒྱལ་པོའི་•དབང་པོར་•འགྱུར་ལ་སེམས་ཅན་གྱི་འདོད་པའི་འདོད་ཆགས་
བཟློག་པའི་ཐབས་ཡང་དག་པར་སྒྲུབ་•པ་ལ་མཁས་པ་སྟེ། སེམས་ཅན་རྣམས་་
འདོད་པའི་འདམ་ལས་གདོན་པའི་དོན་དུའོ། །ཕ་རོལ་ཏུ་ཕྱིན་པ་བཅུ་རྣམས་
ལས་•བཟོད་པའི་ཕ་རོལ་ཏུ་ཕྱིན་པ་ཤིན་ཏུ་ཤས་ཆེ་བར་འགྱུར་ཞིང་བསྡུ་བའི་་
63-1492