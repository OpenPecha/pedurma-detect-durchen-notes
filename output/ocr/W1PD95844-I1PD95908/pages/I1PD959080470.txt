འདུས་བྱས་དང་འདུས་མ་བྱས་རྣམ་པར་ངེས་པ་ཞེས་བྱ་བ།
བཞི་སྟེ། དེ་བཞིན་གཤེགས་པས་རྣམ་པ་བཅུ་གཉིས་དང་ལྡན་པའི་ཆོས་་་
གསུངས་པས་ན། ཡོངས་སུ་བཟླས་པ་གསུམ་རྣམ་པ་བཅུ་གཉིས་ཀྱི་ཆོས་ཀྱི་་
འཁོར་ལོ་བསྐོར་རོ་ཞེས་བརྗོད་དོ།ཁན་༩།༢མེད་ཁཎི་འུ་pབ་ཤོ་pöཁ་ཀྱེེ་ཤེmཎཎ་ཌ
ཡང་འཕགས་པའི་བདེན་པ་སོ་སོ་ལ་རྣམ་པ་བཞི་སྟེ་རྣམ་པ་བཅུ་དྲུག་གོ། །
དེ་ལ་སྡུག་བསྔལ་བདེན་པའི་མི་མཐུན་པའི་ཕྱོགས་ཀྱི་རྣམ་པ་བཞི་ནི་འདི་ལྟ་སྟེ།
རྟག་པར་སྒྲོ་འདོགས་པ་དང་། བདེ་བར་སྒྲོ་འདོགས་པ་དང་། བདག་ཏུ་སྒྲོ་་
འདོགས་པ་དང་། བདག་གི་བར་སྒྲོ་འདོགས་པའོ། །གྲངས་བཞིན་དུ་དེ་དག་
གི་གཉེན་པོ་སྡུག་བསྔལ་གྱི་རྣམ་པ་བཞི་ནི་འདི་ལྟ་སྟེ། མི་རྟག་པ་དང་། སྡུག་
བསྔལ་བ་དང་། བདག་མེད་པ་དང༌། སྟོང་པའོ། །ཀུན་འབྱུང་གི་བདེན་་་
པའི་མི་མཐུན་པའི་ཕྱོགས་ཀྱི་རྣམ་པ་བཞི་ནི་འདི་ལྟ་སྟེ། ཆོས་ཐམས་ཅད་རྒྱུ་མེད་
པར་སྒྲོ་འདོགས་པ་དང་། ཆོས་ཐམས་ཅད་སེམས་པ་མེད་པའི་དུས་ལ་སོགས་པ་
རྟག་པའི་རྒྱུ་ཅན་དུ་སྒྲོ་•བཏགས་པ་དང་། ཆོས་ཐམས་ཅད་སྒྲའི་ཚངས་པ་ལ་་་
སོགས་པ་ཡོངས་སུ་འགྱུར་བའི་དངོས་པོའི་རྒྱུ་ཅན་དུ་སྒྲོ་བཏགས་པ་དང་། ཆོས་
ཐམས་ཅད་བློ་དང་ལྡན་པའི་དབང་ཕྱུག་ལ་སོགས་པའི་རྒྱུ་ཅན་དུ་སྒྲོ་བཏགས་པའོ།།
རིམ་པ་བཞིན་དུ་དེ་རྣམས་ཀྱི་གཉེན་པོ་ཀུན་འབྱུང་གི་རྣམ་པ་བཞི་ནི་འདི་ལྟ་སྟེ།
རྒྱུ་དང་། ཀུན་འབྱུང་བ་དང་། རབ་ཏུ་སྐྱེ་བ་དང་། རྐྱེན་ནོ། །འགོག་་་་
པའི་བདེན་པའི་མི་མཐུན་•ཕྱོགས་ཀྱི་རྣམ་པ་བཞི་ནི་འདི་ལྟ་སྟེ། ཐར་པ་མེད་དོ། །
ཐར་པ་སྡུག་བསྔལ་ལོ། །བསམ་གཏན་གྱི་བདེ་བ་གྱ་ནོམ་པའོ། །གྲོལ་བ་ཡང་
ཡང་འཁོར་བར་ལྟུང་བ་ཡོད་དོ་ཞེས་སོ། །གྲངས་བཞིན་དུ་དེ་རྣམས་ཀྱི་གཉེན་པོ་
འགོག་པའི་རྣམ་པ་བཞི་ནི་འདི་ལྟ་སྟེ། འགོག་པ་དང་། ཞི་བ་དང་། གྱ་ནོམ་
པ་དང་། ངེས་པར་འབྱུང་བ་ཉིད་་དོ། །ལམ་གྱི་བདེན་པའི་མི་མཐུན་ཕྱོགས་་
63-447