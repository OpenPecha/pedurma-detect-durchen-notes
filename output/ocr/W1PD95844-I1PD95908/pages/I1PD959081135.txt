772°
བསྟན་འགྱུར། དབུ་མ། ༼ཨ༽ ༡༢༤
ཇི་•བཞིན་ནོ། །གྲངས་དྲུག་ཅེས་རྣམ་པར་གཞག་•པ་ནི་•མི་འཕགས་•པའི་རྒྱུ་
ལོངས་སྤྱོད་དང་ཁྱིམ་ལ་ཞེན་པའི་གཉེན་པོར་གོ་རིམས་བཞིན་དུ་སྦྱིན་པ་དང་ཚུལ་
ཁྲིམས་ཀྱི་ཕ་རོལ་ཏུ་ཕྱིན་པ་དང་། •ལྡོག་པའི་རྒྱུ་འཁོར་བའི་•སེམས་ཅན་གྱི་ལོག་
སྒྲུབ་ལས་སྐྱེས་པའི་སྡུག་བསྔལ་●དང་དུས་རིང་པོར་དཀར་པོའི་•ཕྱོགས་ལ་རབ་
ཏུ་སྦྱོར་བས་ཡོངས་སུ་སྐྱོ་བའི་གཉེན་པོར་གྲངས་ཇི་ལྟ་བར་བཟོད་པ་དང་བརྩོན་
འགྲུས་ཀྱི་ཕ་རོལ་ཏུ་ཕྱིན་པ་དང་མཉམ་•པའི་རྒྱུ་རྣམ་པར་གཡེང་བ་དང་ཤེས་རབ་
འཆལ་པ•འི་གཉེན་པོར་དེ་བཞིན་དུ་བསམ་གཏན་དང་ཤེས་རབ་ཀྱི་ཕ་རོལ་ཏུ་་་་
ཕྱིན་པ་དག་གོ་ཞེས་པ་དེ་ལྟར་མི་མཐུན་པའི་ཕྱོགས་དང་གཉེན་པོའི་ཕྱོགས་རྣམ་་་
པར་གཞག་པ་ལས་སོ∶། །●ཕ་རོལ་ཏུ་ཕྱིན་པ་གཞན་གྱི་མི་མཐུན་པའི་ཕྱོགས་རྩ་
བ་དང་བཅས་པ་སྤོང་བ་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་སྟེ། •ཤེས་རབ་ནི་
དེ་བཞིན་ཉིད་ཀྱི་ཡུལ་ཅན་ཉིད་ཀྱིས་ཐམས་ཅད་དུ་གཉེན་པོ་ཉིད་ཡིན་པའི་ཕྱིར་རོ། །
སྦྱིན་པ་ལ་སོགས་པ་རྣམས་འཁོར་གསུམ་མི་དམིགས་པ་མེད་པ་ནི་སེར་སྣ་ལ་སོགས་
པ་བསྐྱེད་པའི་རྒྱུ་རྟོག་པ་སེལ་བར་ནུས་པ་མ་ཡིན་ནོ། །དེ་ཉིད་ཀྱི་ཕྱིར་ཤེས་རབ་
ཀྱི་མཐུ་ཉིད་ཀྱིས་ཡོངས་སུ་བསྔོ་བའི་ཁྱད་པར་རྣམས་ཀྱིས་•ཕ་རོལ་• ཏུ་འགྲོ་བ་ལ་
སྦྱར་བ་●གནས་སུ་བཅུག་པ་ཉིད་ཀྱི་ཕྱིར་སྦྱིན་པ་ལ་སོགས་པ་རྣམས་ཕ་རོལ་ཏུ་ཕྱིན་
པར་•བསྟན་པ་ཐོབ་ཀྱིས་•ཅིག་ཤོས་ལྟར་•ན་མ་ཡིན་ནོ། །སྦྱིན་པ་ལ་སོགས་པ་
རྣམས་●གསུམ་དུ་དམིགས་པ་ཡོད་ན་ནི་འཇིག་རྟེན་པའི་ཕ་རོལ་ཏུ་ཕྱིན་པ་རྣམས་
ཞེས་ཉེ་བར་བསྟན་ཏོ། །དེ་བཞིན་དུ་•རྣམ་པར་མི་གཡེང་བའི་རྒྱུ་•ཕ་རོལ་ཏུ་་་
ཕྱིན་པ་བཞི་རྣམས་ཀྱིས་རྣམ་པར་མི་གཡེང་བའི་•ཕ་རོལ་ཏུ་ཕྱིན་པ་གཅིག་འགྲུབ་
ལ༑ རྣམ་པར་མི་གཡེང་བ་གང་ལ་བརྟེན་ནས་•ཆོས་ཀྱི་དེ་ཁོ་ན་ཉིད་ཇི་ལྟ་བ་་
རྟོགས་པ་ལས་སངས་རྒྱས་ཀྱི་ཆོས་•རྣམས་ཡང་དག་པར་འབྱུང་ངོ་ཞེས་དེ་ལྟར་་་་
63-1110