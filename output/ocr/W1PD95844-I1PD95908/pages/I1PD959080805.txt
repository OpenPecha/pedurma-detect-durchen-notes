༧༨༢
བསྟན་འགྱུར། དབུ་མ། ༼ཧ༽ ༡༢༣
སུ་དག་པའོ། །དེ་ལས་གཞན་དྲུག་ནི་དེ་བཞིན་གཤེགས་པའི་དབང་པོ་རྣམས་རྟེན་
དང་བཅས་པ་འབྲས་བུ་•བཅས་པ་རྣམས་མ་ཐོབ་པ་མེད་པས་དང་ཐོབ་པ་རྣམས་
ཉམས་པ་མེད་པས་སོ། །དེ་ལ་རྟེན་ནི་འདུན་པའོ། །འབྲས་བུ་རྣམ་པར་གྲོལ་བའོ། །
དབང་པོ་ནི་བརྩོན་འགྲུས་ལ་སོགས་པའོ། །དེ་ལས་གཞན་གསུམ་ནི་ལུས་དང་ངག་
ཡིད་རྣམས་ཀྱི་ལས་རྣམས་ལ་ཡེ་ཤེས་ཀྱིས་བྱིན་གྱིས་བརླབས་པ་ཉིད་དོ། །ཡེ་ཤེས་་
རྒྱུ་ཡིན་པ་ཉིད་ཀྱིས་དང་ཡེ་ཤེས་དང་ལྷན་ཅིག་ཏུ་སྤྱོད་པས་སོ། །དེ་ལས་གཞན་་་་
གསུམ་ནི་དུས་གསུམ་ལ་མ་ཆགས་མ་ཐོགས་པ་ཉིད་ཀྱི་ཡེ་ཤེས་སོ་ཞེས་སོ། །དེ་་་་
རྣམས་ནི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དོ། །•པཎྜི་ཏ་ཆེན་པོ་་་
སྟོབས་བཅུ་དཔལ་བཤེས་གཉེན་གྱིས་བསྡུས་པ་འདུས་བྱས་དང་འདུས་མ་བྱས་རྣམ་
པར་ངེས་པ་ལས་•བྱང་ཆུབ་སེམས་དཔའི་ཚུལ་ལུགས་ལས་ཟག་པ་མེད་པའི་ཆོས་་
རྣམ་པར་ངེས་པ་ཞེས་བྱ་བ་ལེའུ་ཉི་ཤུ་རྩ་•བརྒྱད་པའོ།། p
དེ་བཞིན་དུ་ཡོན་ཏན་གཞན་ཡང་། མདོ་སྡེ་སྣ་ཚོགས་བསྟན་ཏེ། འདི་
ལྟ་སྟེ། སྤྱོད་པ་སྣ་ཚོགས་ཀྱིས་འཇུག་པའི་ཡོན་ཏན་ཏེ་གདུལ་བྱ་ཅི་ལྟ་བ་བཞིན་
དུ་བདག་གི་•ངོ་བོ་སྐལ་བ་མཐུན་པ་ཀུན་•སྟོན་པ་འཇུག་པའི་ཕྱིར་རོ། །དགེ་
བའི་ཆོས་སྐྱེ་བ་མཁྱེན་པའི་ཡོན་ཏན་ནི། དཔེར་ན་རྡོའི་ནང་དུ་ཐིམ་པའི་གསེར་
གྱི་ས་གཞི་བཞིན་དུ། ཁྱེའུ་སོར་ཕྲེང་●ལ་སོགས་པའི་དགེ་བའི་རྩ་བ་ཤིན་ཏུ་ཕྲ་
བ་ཉན་ཐོས་ལ་སོགས་པའི་ཡུལ་ལས་འདས་པ་ཡང་ཕྱིན་ཅི་མ་ལོག་པའི་རྣམ་པ་་
ཡོངས་སུ་ཤེས་•སོ། །མོས་པ་ཅི་བཞིན་དུ་ཀུན་དུ་སྟོན་པའི་ཡོན་ཏན་ནི།
སེམས་ཅན་མོས་པས་ལྟོས་ནས་ཐ་དད་པ་•མེད་པ་དང་མ་འདྲེས་པས་གསེར་གྱི་་་
རང་བཞིན་སངས་རྒྱས་ཀྱི་ཞིང་ཀུན་དུ་སྟོན་པས་སོ། །སངས་རྒྱས་∶ཀྱི་སྐུ་གསུམ་
63-782