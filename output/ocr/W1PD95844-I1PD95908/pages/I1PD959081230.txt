ཐུབ་པའི་དགོངས་པའི་རྒྱན།
१२०५
པའི་ཉོན་མོངས་པ་ཀུན་ནས་དཀྲིས་པ་བཅུ་དང་བཅས་པ་རྣམས་ནི་འདོད་པའི་
ཟག་པའོ། །མ་རིག་པ་བོར་བའི་ཕྲ་རྒྱས་ཉིད་གཟུགས་དང་གཟུགས་མེད་པ་ན་
སྤྱོད་པ་ལུང་དུ་མ་བསྟན་པ་•ཁ་ནང་དུ་བལྟས་ནས་འཇུག་པ་མཉམ་པར་གཞག་
པའི་ས་རྣམས་ནི་སྲིད་པའི་ཟག་པའོ། །ཁམས་གསུམ་པའི་མ་རིག་པ་ནི་མ་རིག་
པའི་ཟག་པའོ། །•འདི་ནི་ཉོན་མོངས་པ་ཐམས་ཅད་ཀྱི་རྩ་བར་གྱུར་པ་སྟེ་དེའི་
ཕྱིར་•ལོགས་སུ་▪རྣམ་པར་གཞག་•གོ། །སྲིད་པའི་རྩེ་མོ་ནས་མནར་མེད་པའི་
བར་དུ་སྐྱེ་མཆེད་དྲུག་གི་རྨ་ནས་•འཛག་པའི་ཕྱིར་རམ་འདི་རྣམས་ཀྱིས་ཟག་པར་•
བྱེད་པའམ་རྒྱུད་ཡུལ་ལ་གནས་པར་བྱེད་པའི་ཕྱིར་ཟག་པའོ། །ཆུ་བོ་རྣམས་ནི་
བཞི་སྟེ་དེ་ལ་ལྟ་བ་རྣམས་ལས་གཞན་པ་འདོད་པ་དང་སྲིད་པ་དང་མ་རིག་པའི་
ཟག་པ་རྣམས་ཁོ་ན【འདོད་པ་●དང་སྲིད་པ་དང་མ་རིག་པའི་ཆུ་བོ་གསུམ་མོ། །
ཁམས་གསུམ་པའི་ལྟ་བ་རྣམས་•ལྟ་བའི་ཆུ་བོ་སྟེ་བཞི་པའོ། །• ཁྱེར་བས་ན་ཆུ་བོ་
སྟེ་དེ་རྣམས་ཀྱིས་དེ་དང་ལྡན་པ་ཁྱེར་•བས་ཏེ་དེའི་རྗེས་སུ་སྒྲུབ་•པའི་ཕྱིར་རོ། །
སྦྱོར་བ་རྣམས་•ནི་ཆུ་བོ་བཞི་པོ་ཁོ་ན་སྟེ་• སྡུག་བསྔལ་སྣ་ཚོགས་ལ་ཀུན་དུ་སྦྱོར་་
བས་ལྡན་པར་བྱེད་པའམ་ཡང་ཡང་དུ་རྗེས་སུ་འབྲེལ་པ་•ཡུལ་རྣམས་ལ་སྦྱོར་བར་
བྱེད་པས་སྦྱོར་བའོ། །ཉེ་བར་ལེན་པ་རྣམས་བཞི་སྟེ་འདོད་པའི་སྦྱོར་བ་ཉིད་མ་་
རིག་པ་དང་བཅས་པ་འདོད་པའི་ཉེ་བར་ལེན་པ་དང་ལྟ་བའི་སྦྱོར་བ་ཉིད་ཚུལ་་
ཁྲིམས་དང་བརྟུལ་ཞུགས་མ་གཏོགས་པའི་ལྟ་བ་ཉེ་བར་ལེན་པ་དང་ཚུལ་ཁྲིམས་
དང་•བརྟུལ་ཞུགས་ཀྱི་ཉེ་བར་ལེན་པ་དང་སྲིད་པའི་སྦྱོར་བ་ཉིད་མ་རིག་པ་བསྣན་
པ་རྨུགས་པ་དང་རྒོད་པ་དང་བཅས་པ་ནི་བདག་ཏུ་སྨྲ་བའི་ཉེ་བར་ལེན་པའོ། །
ཚུལ་ཁྲིམས་དང་བརྟུལ་•ཞུགས་ཀྱི་ཉེ་བར་ལེན་པ་ལྟ་བ་རྣམས་ལས་ཅིའི་ཕྱིར་●
ཕྱུང་ཞེ་ན། ལམ་གྱི་དགྲ་ཟླར་གྱུར་པ་ཉིད་ཀྱི་ཕྱིར་དང་•ཕྱོགས་གཉི་ག་སླུ་•བར་
63-1205