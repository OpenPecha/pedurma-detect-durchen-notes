བཀའ་འགྱུར། ཕལ་པོ་ཆེ། ༼༽ ༣༦
སྤུའི་བུ་ག་དེ་དག་ཏུའང་དེའི་ལུས་ལ་མི་བདེ་བ་མེད་ཅིང་འཇིག་རྟེན་གྱི་ཁམས་དེ་་་
དག་དང་། དེ་བཞིན་གཤེགས་པ་བཞུགས་པ་དེ་དག་དང༌་། འཁོར་གྱི་དཀྱིལ་
འཁོར་དེ་དག་དང་སེམས་ཅན་གྱི་ཁམས་སྣ་ཚོགས་འཁོད་པ་དེ་དག་ལའང་གནོད་་་
པ་མེད་དོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཀྱི་དབྱིངས་ལ་འཇུག་པ་
དེ་སེམས་ཤིན་ ཏུ་ཕྲ་བས་●མཐའ་དང་དབུས་“མེད་པ་ལས་ཀྱི་རྣམ་པར་སྨིན་པ་་་
དཔེ་མེད་•པའི་ཚུལ་ལ་འཇུག་པ། ཏིང་ངེ་འཛིན་བསམ་གྱིས་མི་ཁྱབ་པའི་ཡུལ་
རྟོགས་པར་གནས་པ། བསམ་གྱིས་མྱི་ཁྱབ་པའི་ཡུལ་སངས་རྒྱས་ཐམས་ཅད་ཀྱི་
ཡུལ་རྣམ་པར་བསྒྲུབ་“པ།
སངས་རྒྱས་ཐམས་ཅད་ཀྱི་བྱིན【གྱི་རླབས་བསམ་གྱིས་
མི་ཁྱབ་པ་སངས་རྒྱས་ཀྱི་རྣམ་པར་འཕྲུལ་པ་ཚད་མེད་པ་བསྒྲུབ་པར་དཀའ་བ།
བཟོད་པར་དཀའ་བ། དེ་བཞིན་གཤེགས་པའི་སྟོབས་བཅུ་ཡོངས་སུ་འཛིན་པ།
བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང་། དམིགས་པ་ཡོངས་སུ་
རྫོགས་པར་བྱེད་པ། སངས་རྒྱས་ཐམས་ཅད་ཀྱི་རྣམ་པར་འཕྲུལ་པ་ལ་“འཇུག་
པས་སྐྱོ་བ་མེད་པའི་ཕྱིར་རོ། །དེ་ལྟར་བྱང་ཆུབ་སེམས་དཔའ【དེ་སེམས་སྐད་ཅིག་
ལ་སྙོམས་“པར་ཞུགས་ཤིང་རྣམ་པར་ལྡང་ཡང་●།
ཡུན་རིང་པོ་ཡང་འཇིག་པར་
མི་བྱེད། མངོན་པར་ཞེན་པར་ཡང་“མི་ལྟུང་། དམིགས་པ་ཐམས་ཅད་ལའང་
གནས་པ་མེད་དེ●། དངོས་པོ་ཐམས་ཅད་ལའང་“མྱི་གནས་སོ། །སྐད་ཅིག་གི་
རྒྱུད་“ལའང་རབ་ཏུ་འཇུག་གོ། །སེམས【ཅན་གྱི་དོན་ཡང་"ཡང་དག་པར་སྒྲུབ་
བོ༑ །སངས་རྒྱས་ཀྱི་ཁྱུ་མཆོག་གི་མཐུ་ཕྱུང་“བ་མཐོང་བས་ཀྱང་ངོམས་པར་མི་
བྱེད་དོ། །ཆོས་ཀྱི་དབྱིངས་ཀྱི་མཐར་དབྱུང་བས་ཀྱང་སྒྱིད་ལུག་པར་མི་བྱེད་དེ●།
དེ་ལ་བཞག་“པར་བྱ་བ་“ཡང་གང་ཡང་མྱེད་དོ། །ཐམས་ཅད་མཁྱེན་པའི་ཡེ་
ཤེས་མངོན་པར་བསྒྲུབ་╗པའི་རྗེས་སུ་ཡང་རབ་ཏུ་འཇུག་གོ། །ཡེ་ཤེས་ཀྱི་སྤྲུལ་པ་
36-702