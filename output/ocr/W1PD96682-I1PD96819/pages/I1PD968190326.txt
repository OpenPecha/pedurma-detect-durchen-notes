३१०
བཀའ་འགྱུར། ཕལ་པོ་ཆེ། ༼༽ ༣༦
རིས་སུ་ཆད་“པ་མེད་པ་དེ་བཞིན་དུ་དགེ་བའི་རྩ་བ་དེ་དག་སེམས་ཅན་ཐམས་ཅད་
ལ་●ཐམས་ཅད་མཁྱེན་པའི་ཡེ་ཤེས་རིས་སུ【ཆད་པ་●མེད་པར་བྱ་བའི་ཕྱིར་
ཡོངས་སུ་བསྔོའོ། །ཇི་ལྟར་ཆོས་ཀྱི་དབྱིངས་རྒྱུད་ཀྱི་ཚུལ་གཅིག་པར་གྱུར་པ་དེ་
བཞིན་དུ་དགེ་བའི་རྩ་བ་དེ་དག་སེམས་ཅན་ཐམས་ཅད་ཡེ་ཤེས་ཀྱི【རྒྱུད་ཀྱི་【ཚུལ་་་་
གཅིག་ཏུ་འགྱུར་བའི་ཕྱིར་ཡོངས་སུ་བསྔོའོ། །ཇི་ལྟར་ཆོས་ཀྱི་དབྱིངས་རང་བཞིན་
ཡོངས་སུ་དག་པ་དེ་བཞིན་དུ་དགེ་བའི་རྩ་བ་དེ་དག་འགྲོ་བ་ཐམས་ཅད་ ཤིན་ ཏུ་
རྣམ་པར་དག་པར་བྱ་བའི་ཕྱིར་ཡོངས་སུ་བསྔོའོ། །ཇི་ལྟར་ཆོས་ཀྱི་དབྱིངས་འགྲོ་
བ་ཐམས་ཅད་ཀྱི་རྗེས་སུ་སོང་བ་དེ་བཞིན་དུ་དགེ་བའི་རྩ་བ་དེ་དག་སེམས་ཅན་་་
ཐམས་ཅད་ཀྱིས་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ཡང་དག་པར་་་
བསྡུ་བའི་ཕྱིར་ཡོངས་སུ་བསྔོའོ། །ཇི་ལྟར་ཆོས་ཀྱི་དབྱིངས་འགྲོ་བ་ཐམས་ཅད་ཀྱི་
རྒྱན་ཏུ་གྱུར་པ་དེ་བཞིན་དུ་དགེ་བའི་རྩ་བ་དེ་དག་སེམས་ཅན་ཐམས་ཅད་ཀྱིས་
ཀུན་ཏུ་བཟང་པོའི་སྤྱོད་པའི་རྒྱན་རྣམ་པར་དག་པར་ཡོངས་སུ་བསྔོའོ། །ཇི་ལྟར་
ཆོས་ཀྱི་དབྱིངས་ལ་འཇིག་“པ་མེད་པ་དེ་བཞིན་དུ་དགེ་བའི་རྩ་བ་དེ་དག་བྱང་ཆུབ་
སེམས་དཔའི་“སྤྱོད་པ་ཐམས་ཅད་འཇིག་∶པ་མེད་པའི་ཕྱིར་ཡོངས་སུ་བསྔོའོ། །
གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་དགེ་བའི་རྩ་བ་དེ་དག་
འདི་ལྟར་ཡོངས་སུ【བསྔོ་སྟེ∶། གང་གིས་ཐམས་ཅད་མཁྱེན་པ་ཉིད་དུ་འགྱུར་བ་
དེར་དགེ་བའི་རྩ་བ་དེ་དག་ཡོངས་སུ་བསྔོའོ། །ཐམས་ཅད་མཁྱེན་པ་ཉིད་ནི་་་
ཐམས་ཅད་དུ་འགྲོ་བས་“ན་ཐམས་ཅད་དུ་“འགྲོ་བའི་ཕྱིར་དགེ་བའི་རྩ་བ་དེ་དག་་
ཡོངས་སུ་བསྔོའོ། །ཅི་ནས་ཀྱང་འགྲོ་བ་ཐམས་ཅད་དུ་ཤིན་ཏུ་སྣང་བར【གྱུར་པ་
དེ་ལྟར་དགེ་བའི【རྩ་བ་•དེ་དག་ཡོངས་སུ་བསྔོའོ། །ཅི་“ནས་ཀྱང་“སངས་རྒྱས་
མཐོང་བ་དང་སངས་རྒྱས་ཀྱི་མཛད་ པ་ཡོངས་སུ་ཐོབ་●པ་དེ་ལྟར་དགེ་བའི་རྩ་བ་་
36-310