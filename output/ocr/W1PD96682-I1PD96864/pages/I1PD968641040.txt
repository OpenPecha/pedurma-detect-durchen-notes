ཕྲིན་ལས་ཐམས་ཅད་འབྱུང་བ་འདུས་པ་དོན་དམ་པ་ལས་ཕྱི་མའི་རྒྱུད་ཀྱི་རྒྱལ་པོ།
१००९
བགེགས་རྣམས་ཉམས་པར་བྱེད་པ་དང་།
།དཔུང་རྣམས་གནོན་དང་དབྱེ་བ་
དང་༑ །གསད་པ་ལ་སོགས་རབ་བྱ་སྟེ། །གཏུམ་པོ་ཁྲོས་དང་གཏུམ་པོ་ཡི། །
དམ་ཚིག་འབྱུང་བ་ལ་སོགས་པར། །མི་གཡོ་རྒྱལ་པོ་ཉིད་ཀྱིས་གསུངས། །སྔོན་
ཚེ་ལྷ་མོ་བདེ་ལྡན་དང་། །སངས་རྒྱས་མི་འཁྲུགས་འདུས་པ་ལས།
།བདག་དང་
མིང་པོ་མི་གཡོ་བཅས། །དགྲ་བཅོམ་རྣམས་ཀྱིས་ཆོས་བསྟན་པ། །བདུད་དང་
ལྷ་མིན་གྱིས་ཉམས་བྱས། །ལྷ་དང་ལྷ་མིན་གཡུལ་འགྱེད་ཚེ།
།མི་གཡོ་མགོན་
གྱིས་ལྷ་མིན་དབང་། །ཁྲག་ཁྲིག་བཅུ་གཉིས་རབ་གཏུབས་ནསས། །དེ་དེའི་ཆུང་
མ་ཀུན་འདོད་བྱས།
།མི་དང་དྲི་ཟ་མིའམ་ཅི། །གནོད་སྦྱིན་ཀླུ་རྣམས་སྲོག་
བཅོམ་སྟེ། །ཐམས་ཅད་མི་འཁྲུགས་ཞིང་དུ་འཕངས། །ཀུན་གྱི་མིང་ཡང་མི་
འཁྲུགས་རྒྱལ། །མི་གཡོ་ཆགས་ཆེན་གྱུར་པ་ཡིས། །སྲིང་མོ་བདག་དང་མ་ཡང་
བརྟེན།༑
།བདེ་བའི་བདེ་བ་མཆོག་དེ་ཡིས། །སངས་རྒྱས་མི་གཡོ་མགོན་པོར་
གྱུར།༑
།མི་གཡོས་དགྲ་བཅོམ་རྣམས་ལ་སྨྲས། །བུད་མེད་སྤངས་པའི་སྡིག་པ་
ལས༑ །ཤེས་རབ་སྤངས་ཤིང་བདེ་སྤངས་པས།
།སྙིང་རྗེ་ཤིན་ཏུ་དམན་པར་
བྱས༑ །ཤེས་རབ་སྙིང་རྗེ་གང་སྤངས་ན། །འདིས་ནི་སངས་རྒྱས་དམ་ཆོས་དང་། །
དགེ་འདུན་ཡང་ནི་རྣམ་སྤངས་པས། །དགེ་སློང་བུད་མེད་སྨོད་བྱེད་པ། །སྡོམ་
པས་དམན་ཅིང་སྡིག་དང་བཅས། །བུད་མེད་སྦྱོར་ལས་སྡོམ་བརྩོན་ཉིཉིད། །
གཞན་ནི་ཚངས་སྤྱོད་མེད་པའི་ཕྱིར། །མགོ་བྲེག་སྒྱུ་མས་འཇིག་རྟེན་སླུ།
།ཁྱེད་
ཅག་སྲིང་མོའི་དམ་ཚིག་གིས། །དེ་ཚེ་གླིང་བཞིའི་དགེ་སློང་གཙོ། །བུད་མེད་
དམ་ཚིག་བདེ་བ་ཡིས། །བླ་མེད་བྱང་ཆུབ་ཐོབ་པར་གྱུར། །རྣམ་སྣང་ལ་སོགས་
རབ་ཏུ་གྲགས། །དུས་འདིར་མིང་པོ་གཽ་ཏཾ་དེ། །གོ་པཱ་སྲིང་མོ་སྒྲོལ་མ་བདག །
བུད་མེད་བརྒྱད་ཁྲིའི་བདེ་བ་ཡིས། །ལོངས་སྤྱོད་ཁྱིམ་དུ་ས་བཅུ་ཐོབ། །དེ་ནས་
81-1009