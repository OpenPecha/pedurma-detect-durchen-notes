དཔལ་གསང་བ་འདུས་པ་ཞེས་བྱ་བ་རྒྱུད་ཀྱི་རྒྱལ་པོ་ཆེན་པོ།
རིན་པོ་ཆེ་ཡི་རིགས་བསྒོམས་ནས། །རིན་ཆེན་སྐུར་ནི་རབ་སྦྱོར་ཞིང་། །རིན་
ཆེན་མཆོག་འདི་སྒྲུབ་པ་ནི། །རྡོ་རྗེ་ཡེ་ཤེས་དག་གིས་བྱ། །མཁའ་དབྱིངས་ཆོས་
ཀྱི་དབུས་གནས་པར། །ཚེ་དཔག་མེད་པ་རབ་ཏུ་བསྒོམ། །ལག་ཏུ་པདྨོ་རབ་
བསྒོམས་ན།
D
།པདྨོའི་རིག་པ་འཛིན་པར་འགྱུར། །པདྨོའི་རིགས་ཆེན་བསྒོམས་་་
ནས་སུ། །ཆོས་ཀྱི་སྐུར་ནི་རབ་སྦྱོར་ཞིང་། །པདྨོའི་མཆོག་འདི་སྒྲུབ་པ་ནི། །ཡེ་
ཤེས་རྡོ་རྗེ་དག་གིས་བྱ། །མཁའ་དབྱིངས་དམ་ཚིག་དབུས་གནས་པར། །གདོན་
མི་ཟ་བའི་ཡེ་ཤེས་བསྒོམ། །ལག་ཏུ་རལ་གྲི་རབ་བསྒོམས་ན། །རལ་གྲིའི་རིག་པ་
འཛིན་པར་འགྱུར། །དམ་ཚིག་ཆེན་པོའི་རིགས་བསྒོམས་ནས། །ཐོགས་མེད་
དམ་ཚིག་རབ་སྦྱོར་ཞིང་། །དམ་ཚིག་མཆོག་འདི་སྒྲུབ་པ་ནི། །ཡེ་ཤེས་རྡོ་རྗེ་
དག་གིས་བྱ། །རྩེ་གསུམ་ཡེ་ཤེས་ལྕགས་ཀྱུ་སོགས། །རྡོ་རྗེ་ཁྱད་པར་གྱིས་
བསྒྲུབས་ན། །སྐུ་གསུང་ཐུགས་ཀྱི་སྒྲུབ་པ་ཡིས། །བསམ་གཏན་དེས་ནི་འགྲུབ་
པར་འགྱུར། །བཅོམ་ལྡན་འདས་དམ་ཚིག་ཆེན་པོའི་དངོས་གྲུབ་རྡོ་རྗེས་དེ་སྐད་
ཅེས་བཀའ་སྩལ་ཏོ། །ལམ་གྱི་བཞི་མདོའམ་ཤིང་གཅིག་དྲུང་། །མཚན་མ་
གཅིག་དང་ཞི་གནས་སུ། །རྡོ་རྗེ་དགུག་པའི་ཁྱད་པར་གྱིས། །སྒྲུབ་པ་པོས་ནི་
རྟག་ཏུ་སྒྲུབ། །སྦྱོར་གསུམ་རྡོ་རྗེ་ཅན་རྣམས་ཀྱི། །སྦྱོར་གསུམ་སྔགས་ཀྱི་སྐྱེས་བུ་
བསམ༑ །སངས་རྒྱས་ཡེ་ཤེས་བློ་ལྡན་གྱི། །སྐུ་གསུང་ཐུགས་ཀྱི་ཀྱོ་བ་བཏང་། །
རླུང་གི་དཀྱིལ་འཁོར་མཆོག་གནས་པ། །སངས་རྒྱས་དགུག་པ་དམ་པ་ཡིན།
དམ་ཚིག་ལས་བྱུང་ཕྱོགས་བཅུ་པ། །རྡོ་རྗེས་བཀུག་ནས་ཉེ་བར་སྤྱོད།
མཁའི་དབྱིངས་ཀྱི་རྡོ་རྗེ་དམ་ཚིག་དགུག་པའི་ཆོ་གའོ། །རྣམ་པར་སྣང་མཛད་
འཁོར་ལོ་ཆེ། །རྡོ་རྗེ་པདྨོ་ལ་སོགས་པས། །རྒྱལ་གནས་ལྕགས་ཀྱུ་བསམས་ནས་
ནི༑ །དམ་ཚིག་དགུག་མཆོག་ཀྱོ་བས་བྱ། ། །ཁམས་གསུམ་གྱི་དམ་ཚིག་དགུག་
།ནམ་
81-489
།