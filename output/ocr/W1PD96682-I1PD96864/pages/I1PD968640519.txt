人人
བཀའ་འགྱུར། རྒྱུད་འབུམ།
ལས་རབ་ཏུ་བྱུང་། །དེ་ལྟ་བུ་ཡི་དངོས་གྲུབ་སྟེ། །རལ་གྲི་ཐམས་ཅད་ཀྱི་དམ་པ་
ཞེས་བྱ་བའི་ཏིང་ངེ་འཛིན་ཏོ། །ཨོཾ་ནི་རིལ་བུ་ཙ་ན་ཀའི། །འབྲུ་ཚད་ཙམ་དུ་
བསམས་ནས་ནི། །དབུས་སུ་རང་གི་ལྷ་ཡི་གཟུགས། །བསམས་ཏེ་ཁར་བཅུག་
རྣམ་བསྒོམས་ན། །དེ་ནི་དེ་མ་ཐག་ཏུ་ཡང་། །བྱང་ཆུབ་སེམས་དཔའི་འོད་
འདྲར་འགྱུར། །ཉི་མ་ཤར་བའི་འོད་འདྲ་ཞིང་། །ཛམྦུ་•ཆུ་བོའི་གསེར་གྱི་
མདོག །ཨཱཿནི་རིལ་བུ་ཙ་ན་ཀའི། །འབྲུ་ཚད་ཙམ་དུ་བསམས་ནས་ནི།
དབུས་སུ་རང་གི་ལྷ་ཡི་གཟུགས། །བསམས་ཏེ་ཁར་བཅུག་རྣམ་བསྒོམས་ན།
དེ་ནི་དེ་མ་ཐག་ཏུ་ཡངང་། །བྱང་ཆུབ་ཡེ་ཤེས་འོད་འདྲར་འགྱུར།
།
།
།ཉི་མ་ཤར་
1
བའི་འོད་འདྲ་ཞིང་། །ཛམྦུ་•ཆུ་བོའི་གསེར་གྱི་མདོག །ཧཱུཾ་ནི་རིལ་བུ་ཙ་ན་ཀའི༎
འབྲུ་ཚད་ཙམ་དུ་བསམས་ནས་ནི། །དབུས་སུ་རང་གི་ལྷ་ཡི་གཟུགས།
བསམས་ཏེ་ཁར་བཅུག་རྣམ་བསྒོམས་ན། །དེ་ནི་དེ་མ་ཐག་ཏུ་ཡང་། །རྡོ་རྗེའི་
སྐུ་དང་འོད་འདྲར་འགྱུར། །མཁའ་དབྱིངས་གསལ་བའི་དབུས་གནས་པར། །
རྣམ་པར་སྣང་མཛད་རབ་ཏུ་བསྒོམ། །ལག་ཏུ་འཁོར་ལོ་རབ་བསྒོམས་ན།
འཁོར་ལོའི་རིག་པ་འཛིན་པར་འགྱུར། །འཁོར་ལོ་ཆེན་པོའི་རིགས་བསྒོམས་ཏེ། །
སངས་རྒྱས་སྐུར་ནི་རབ་སྦྱོར་ཞིང་། །ཡེ་ཤེས་འདི་ནི་རབ་སྒྲུབ་པ། །ཡེ་ཤེས་རྡོ་
རྗེ་དག་གིས་བྱ། །མཁའ་དབྱིངས་རྡོ་རྗེའི་དབུས་གནས་པར། །ཡེ་ཤེས་མི་
བསྐྱོད་རབ་བསྒོམས་ཏེ། །ལག་ཏུ་རྡོ་རྗེ་རབ་བསྒོམས་ན། །རྡོ་རྗེའི་རིག་པ་
འཛིན་པར་འགྱུར། །རྡོ་རྗེ་ཆེན་པོའི་རིགས་བསྒོམས་ཏེ། །རྡོ་རྗེའི་སྐུ་ནི་རབ་
སྦྱོར་ཞིང་། །རྡོ་རྗེའི་མཆོག་འདི་སྒྲུབ་པ་ནི། །ཡེ་ཤེས་རྡོ་རྗེ་དག་གིས་བྱ།
མཁའ་དབྱིངས་རིན་ཆེན་དབུས་གནས་པར།
།
།རིན་ཆེན་རྡོ་རྗེ་རབ་ཏུ་བསྒོམ། །
1
ལག་ཏུ་རིན་ཆེན་རབ་བསྒོམས་ན། །རིན་ཆེན་རིག་པ་འཛིན་པར་འགྱུར།
1
81-488