བཀའ་འགྱུར། འབུམ། ༼གི༽ ༡༦
ཞིག་སྨོས། མ་འོངས་པའི་དུས་དམྱིགས་པ་ལྟ་ཅི་ཞིག་སྨོས། ད་ལྟར་བྱུང་བའི་
དུས་དམྱིགས་པ་ལྟ་ཡང་ཅི་ཞིག་སྨོས། རབ་འབྱོར་ཚད་མྱེད་པ་རྣམས་ནི་སྔོན་གྱི་
མཐར་མྱི་དམྱིགས། ཚད་མྱེད་པ་རྣམས་ནི་ཕྱི་མའི་མཐར་མྱི་དམྱིགས། ཚད་་
མྱེད་པ་རྣམས་ནི་ད་ལྟར་བྱུང་བར་མྱི་དམྱིགས། ཚད་མྱེད་པ་རྣམས་ནི་དུས་་་
གསུམ་མཉམ་པ་ཉིད་ལ་མྱི་དམྱིགས་ཏེ། དེ་ཅིའི་ཕྱིར་ཞེ་ན། རབ་འབྱོར་་་
མཉམ་པ་ཉིད་ལ་འདས་པའི་དུས་མྱི་དམྱིགས∶། མཉམ་པ་ཉིད་ལ་མ་འོངས་་་
པའི་དུས་མྱི་དམྱིགས། མཉམ་པ་ཉིད་ལ་ད་ལྟར་བྱུང་བའི་དུས་ཀྱང་མྱི་དམྱིགས་
ཏེ༑ མཉམ་པ་ཉིད་ཀྱང་མཉམ་པ་ཉིད་ལ་མྱི་དམྱིགས་ན། མཉམ་པ་ཉིད་ལ་
འདས་པའི་དུས་དམྱིགས་པ་ལྟ་ཅི་ཞིག་སྨོས།
མ་འོངས་པའི་དུས་དམྱིགས་པ་ལྟ་
ཅི་ཞིག་སྨོས། ད་ལྟར་བྱུང་བའི་དུས་དམྱིགས་པ་ལྟ་ཡང་ཅི་ཞིག་སྨོས། རབ་་་
འབྱོར་གཟུགས་མྱེད་པའི་སྙོམས་པར་འཇུག་པ་རྣམས་ནི་སྔོན་གྱི་མཐར་མྱི་དམྱིགས།
གཟུ ག ས ་མྱེ ད ་པ འི ་སྙོམས ་པ ར་འཇུག་པ་རྣམས་ནི་ཕྱི་མའི་མཐར་མྱི ་དམྱི གས།
གཟུགས་མྱེད་པའི་སྙོམས་པར་འཇུག་པ་རྣམས་ནི་ད་ལྟར་བྱུང་བར་མྱི་དམྱིགས།
གཟུགས་མྱེད་པའི་སྙོམས་པར་འཇུག་པ་རྣམས་ནི་དུས་གསུམ་མཉམ་པ་ཉིད་ལ་མྱི་
དམྱིགས་ཏེ། དེ་ཅིའི་ཕྱིར་ཞེ་ན། རབ་འབྱོར་མཉམ་པ་ཉིད་ལ་འདས་པའི་་་་
དུས་མྱི་དམྱིགས། མཉམ་པ་ཉིད་ལ་མ་འོངས་པའི་དུས་མྱི་དམྱིགས། མཉམ་་
པ་ཉིད་ལ་ད་ལྟར་བྱུང་བའི་དུས་ཀྱང་མྱི་དམྱིགས་ཏེ། མཉམ་པ་ཉིད་ཀྱང་མཉམ་
པ་ཉིད་ལ་མྱི་དམྱིགས་ན། མཉམ་པ་ཉིད་ལ་འདས་པའི་དུས་དམྱིགས་པ་ལྟ་ཅི་་་
ཞིག་སྨོས། མ་འོངས་པའི་དུས་དམྱིགས་པ་ལྟ་ཅི་ཞིག་སྨོས། ད་ལྟར་བྱུང་བའི་
དུས་དམྱིགས་པ་ལྟ་ཡང་ཅི་ཞིག་སྨོས། རབ་འབྱོར་རྣམ་པར་ཐར་པ་བརྒྱད་ནི་་་་
སྔོན་གྱི་མཐར་མྱི་དམྱིགས། རྣམ་པར་ཐར་པ་བརྒྱད་ནི་ཕྱི་མའི་མཐར་མྱི་དམྱིགས།
16-710