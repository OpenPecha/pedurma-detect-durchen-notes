༧༩༢
བཀའ་འགྱུར། འབུམ། ༼གི༽ ༡༦
གང་ཡིན་པ་དང་། མ་རིག་པ་སྟོང་པ་ཉིད་གང་ཡིན་པ་དང་། མ་རིག་པ་་་
དབེན་པ་གང་ཡིན་པ་དང་། མ་རིག་པ་ངོ་བོ་ཉིད་མྱེད་པ་གང་ཡིན་པ་དང་།
བྱང་ཆུབ་སེམས་དཔའ་གང་ཡིན་པ་དངང་། སྔོན་གྱི་མཐའ་གང་ཡིན་པ་དང་།
ཕྱི་མའི་མཐའ་གང་ཡིན་པ་དང་། དབུས་གང་ཡིན་པ་དེ་ཐམས་ཅད་ཀྱང་གཉིས་
སུ་མྱེད་དེ་གཉིས་སུ་བྱར་མྱེད་དོ།
།ཚེ་དང་ལྡན་པ་ཤ་ར་དྭ་ཏིའི་བུ། འདུ་བྱེད་
མྱེད་པའི་ཕྱིར། བྱང་ཆུབ་སེམས་དཔའ་སྔོན་གྱི་མཐར་●མྱི་དམྱིགས་སོ།
།འདུ་
བྱེད་སྟོང་པ་ཉིད་ཀྱི་ཕྱིར།
འདུ་བྱེད་དབེན་པའི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མྱི་དམྱིགས་སོ༎
འདུ་བྱེད་ངོ་བོ་ཉིད་མྱེད་པའི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མྱི་་་
དམྱིགས་སོ། །འདུ་བྱེད་མྱེད་པའི་ཕྱིར། བྱང་ཆུབ་སེམས་དཔའ་ཕྱི་མའི་་་
མཐར་མི་དམྱིགས་སོ། །འདུ་བྱེད་སྟོང་པ་ཉིད་ཀྱི་ཕྱིར། བྱང་ཆུབ་སེམས་་་
དཔའ་ཕྱི་མའི་མཐར་མྱི་དམྱིགས་སོ། །འདུ་བྱེད་དབེན་པའི་ཕྱིར། བྱང་ཆུབ་
སེམས་དཔའ་ཕྱི་མའི་མཐར་མྱི་དམྱིགས་སོ། །འདུ་བྱེད་ངོ་བོ་ཉིད་མེད་པའི་ཕྱིར།
བྱང་ཆུབ་སེམས་དཔའ་ཕྱི་མའི་མཐར་མྱི་དམྱིགས་སོ། །འདུ་བྱེད་མྱེད་པའི་ཕྱིར།
བྱང་ཆུབ་སེམས་དཔའ་དབུས་སུ་མྱི་དམྱིགས་སོ། །འདུ་བྱེད་སྟོང་པ་ཉིད་ཀྱི་ཕྱིར།
བྱང་ཆུབ་སེམས་དཔའ་དབུས་སུ་མྱི་དམྱིགས་སོ། །འདུ་བྱེད་དབེན་པའི་ཕྱིར།
བྱང་ཆུབ་སེམས་དཔའ་དབུས་སུ་མྱི་དམྱིགས་སོ། །འདུ་བྱེད་ངོ་བོ་ཉིད་མྱེད་པའི་
ཕྱིར༑ བྱང་ཆུབ་སེམས་དཔའ་དབུས་སུ་མྱི་དམྱིགས་སོ། །དེ་ཅིའི་ཕྱིར་ཞེ་ན།
ཚེ་དང་ལྡན་པ་ཤ་ར་དྭ་ཏིའི་བུ་འདུ་བྱེད་མྱེད་པ་དང་། འདུ་བྱེད་སྟོང་པ་ཉིད་་
དང་། འདུ་བྱེད་དབེན་པ་དང་། འདུ་བྱེད་ངོ་བོ་ཉིད་མྱེད་པ་ལ་སྔོན་གྱི་་་
མཐའ་མྱི་དམྱིགས། ཕྱི་མའི་མཐའ་མྱི་དམྱིགས། དབུས་མྱི་དམྱིགས་ཏེ།
བྱང་ཆུབ་སེམས་དཔའ་སྔོན་གྱི་མཐར་མྱི་དམྱིགས་སོ། །
16-792