७२७
བཀའ་འགྱུར། འབུམ། ༼གི༽ ༡༦
ཅད་གང་ཡིན་པ་དེ་དག་ཐམས་ཅད་ཀྱང་དམྱིགས་སུ་མྱེད་པའི་ཕྱིར་རོ།
།རབ་
འབྱོར་གཞན་ཡང་བདག་མྱེད་པའི་ཕྱིར། སེམས་ཅན་མྱེད་པར་རིག་པར་བྱའོ། །
སེམས་ཅན་མྱེད་པའི་ཕྱིར་སྲོག་མྱེད་པར་རིག་པར་བྱའོ། །སྲོག་མྱེད་པའི་ཕྱིར་་་
འགྲོ་བ་མྱེད་པར་རིག་པར་བྱའོ། །འགྲོ་བ་མྱེད་པའི་ཕྱིར་གསོ་བ་མྱེད་པར་རིག་་
པར་བྱའོ། །གསོ་བ་མྱེད་པའི་ཕྱིར་སྐྱེས་བུ་མྱེད་པར་རིག་པར་བྱའོ། །སྐྱེས་བུ་
མྱེད་པའི་ཕྱིར་གང་ཟག་མྱེད་པར་རིག་པར་བྱའོ། །གང་ཟག་མྱེད་པའི་ཕྱིར་ཤེད་
ཅན་མྱེད་པར་རིག་པར་བྱའོ། །ཤེད་ཅན་མྱེད་པའི་ཕྱིར་ཤེད་བདག་མྱེད་པར་་་
རིག་པར་བྱའོ། །ཤེད་བདག་མྱེད་པའི་ཕྱིར་བྱེད་པ་པོ་མྱེད་པར་རིག་པར་བྱའོ། །
བྱེད་པ་པོ་མྱེད་པའི་ཕྱིར་ཚོར་བ་པོ་མྱེད་པར་རིག་པར་བྱའོ། །ཚོར་བ་པོ་མྱེད་་་
པའི་ཕྱིར་ཤེས་པ་པོ་མྱེད་པར་རིག་པར་བྱའོ། །ཤེས་པ་པོ་མྱེད་པའི་ཕྱིར་མཐོང་་
བ་པོ་མྱེད་པར་རིག་པར་བྱའོ། །མཐོང་བ་པོ་མྱེད་པའི་ཕྱིར་བསམ་གྱིས་མྱི་ཁྱབ་་
པའི་དབྱིངས་མྱེད་པར་རིག་པར་བྱའོ། །བསམ་གྱིས་མྱི་ཁྱབ་པའི་དབྱིངས་མྱེད་་
པའི་ཕྱིར། མ་རིག་པ་མྱེད་པར་རིག་པར་བྱའོ། །མ་རིག་པ་མྱེད་པའི་ཕྱིར་་་
འདུ་བྱེད་མྱེད་པར་རིག་པར་བྱའོ། །འདུ་བྱེད་མྱེད་པའི་ཕྱིར་རྣམ་པར་ཤེས་པ་་་
མྱེད་པར་རིག་པར་བྱའོ། །རྣམ་པར་ཤེས་པ་མྱེད་པའི་ཕྱིར་མྱིང་དང་གཟུགས་་་
མྱེད་པར་རིག་པར་བྱའོ། །མྱིང་དང་གཟུགས་མྱེད་པའི་ཕྱིར་སྐྱེ་མཆེད་དྲུག་མྱེད་
པར་རིག་པར་བྱའོ། །སྐྱེ་མཆེད་དྲུག་མྱེད་པའི་ཕྱིར་རེག་པ་མྱེད་པར་རིག་པར་་་
བྱའོ།༑ །རེག་པ་མྱེད་པའི་ཕྱིར་ཚོར་བ་མྱེད་པར་རིག་པར་བྱའོ། །ཚོར་བ་མྱེད་
པའི་ཕྱིར་སྲེད་པ་མྱེད་པར་རིག་པར་བྱའོ། །སྲེད་པ་མྱེད་པའི་ཕྱིར་ལེན་པ་མྱེད་་
པར་རིག་པར་བྱའོ། །ལེན་པ་མྱེད་པའི་ཕྱིར་སྲིད་པ་མྱེད་པར་རིག་པར་བྱའོ། །
སྲིད་པ་མྱེད་པའི་ཕྱིར་སྐྱེ་བ་མྱེད་པར་རིག་པར་བྱའོ། །སྐྱེ་བ་མྱེད་པའི་ཕྱིར་རྒ་ཤི་
16-626