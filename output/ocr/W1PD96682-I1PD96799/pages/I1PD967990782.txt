کا کالا
ཅིའི་ཕྱིར་ཞེ་ན།
བཀའ་འགྱུར། འབུམ། ༼གི༽ ༡༦
ཚེ་དང་ལྡན་པ་ཤ་ར་དྭ་ཏིའི་བུ། རྣ་བའི་འདུས་ཏེ་རེག་པ་་་
མྱེད་པ་དང་། རྣ་བའི་འདུས་ཏེ་རེག་པ་སྟོང་པ་ཉིད་དང་། རྣ་བའི་འདུས་ཏེ་
རེག་པ་དབེན་པ་དང་། རྣ་བའི་འདུས་ཏེ་རེག་པ་ངོ་བོ་ཉིད་མྱེད་པ་ལ་སྔོན་གྱི་་
མཐའ་མྱི་དམྱིགས། ཕྱི་མའི་མཐའ་མྱི་དམྱིགས། དབུས་མྱི་དམྱིགས་ཏེ། རྣ་
བའི་འདུས་ཏེ་རེག་པ་མྱེད་པ་ཡང་གཞན་མ་ཡིན།
རྣ་བའི་འདུས་ཏེ་རེག་པ་སྟོང་
པ་ཉིད་ཀྱང་གཞན་མ་ཡིན། རྣ་བའི་འདུས་ཏེ་རེག་པ་དབེན་པ་ཡང་གཞན་མ་་་
ཡིན།༑ རྣ་བའི་འདུས་ཏེ་རེག་པ་ངོ་བོ་ཉིད་མྱེད་པ་ཡང་གཞན་མ་ཡིན། བྱང་
ཆུབ་སེམས་དཔའ་ཡང་གཞན་མ་ཡིན། སྔོན་གྱི་མཐའ་ཡང་གཞན་མ་ཡིན།
ཕྱི་མའི་མཐའ་ཡང【གཞན་མ་ཡིན། དབུས་ཀྱང་གཞན་མ་ཡིན་ནོ། །ཚེ་དང་
ལྡན་པ་ཤ་ར་དྭ་ཏིའི་བུ་དེ་ལྟར་ན། རྣ་བའི་འདུས་ཏེ་རེག་པ་མྱེད་པ་གང་ཡིན་པ་
དང་། རྣ་བའི་འདུས་ཏེ་རེག་པ་སྟོང་པ་ཉིད་གང་ཡིན་པ་དང་། རྣ་བའི་་་
འདུས་ཏེ་རེག་པ་དབེན་པ་གང་ཡིན་པ་དང་། རྣ་བའི་འདུས་ཏེ་རེག་པ་ངོ་བོ་་་
ཉིད་མྱེད་པ་གང་ཡིན་པ་དང་། བྱང་ཆུབ་སེམས་དཔའ་གང་ཡིན་པ་དང་།
སྔོན་གྱི་མཐའ་གང་ཡིན་པ་དང་། ཕྱི་མའི་མཐའ་གང་ཡིན་པ་དང་། དབུས་་
གང་ཡིན་པ་དེ་ཐམས་ཅད་ཀྱང་གཉིས་སུ་མྱེད་དེ་གཉིས་སུ་བྱར་མྱེད་དོ། །ཚེ་་་
དང་ལྡན་པ་ཤ་ར་དྭ་ཏིའི་བུ་སྣའི་འདུས་ཏེ་རེག་པ་མྱེད་པའི་ཕྱིར།
བྱང་ཆུབ་་་
སེམས་དཔའ་སྔོན་གྱི་མཐར་མྱི་དམྱིགས་སོ། །སྣའི་འདུས་ཏེ་རེག་པ་སྟོང་པ་ཉིད་
ཀྱི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མྱི་དམྱིགས་སོ། །སྣའི་འདུས་
ཏེ་རེག་པ་དབེན་པའི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མྱི་དམྱིགས་སོ། །
སྣའི་འདུས་ཏེ་རེག་པ་ངོ་བོ་ཉིད་མྱེད་པའི་ཕྱིར། བྱང་ཆུབ་སེམས་དཔའ་སྔོན་གྱི་
མཐར་མྱི་དམྱིགས་སོ། །སྣའི་འདུས་ཏེ་རེག་པ་མྱེད་པའི་ཕྱིར། བྱང་ཆུབ་་་
16-766