५५०
བཀའ་འགྱུར། འདུལ་བ། ༼ཏ༽ ༩
སྐབས་དེ་དགེ་སློང་མ་རྣམས་ཀྱིས་དགེ་སློང་དག་ལ་སྨྲས་པ་དང་། དགེ་•སློང་་་
དག་གིས་བཅོམ་ལྡན་འདས་ལ་གསོལ་ཏོ། །བཅོམ་ལྡན་འདས་ཀྱིས་དགོངས་པ།
ཉེས་དམིགས་གང་ཅི་བྱུང་བ་དེ་ནི་དགེ་སློང་མ་དག་དགེ་སློང་ཉེ་དུ་མ་ཡིན་པའི་་་་
གོས་དག་འཁྲུ་བ་དང་། ཁ་དོག་བསྒྱུར་•བ་དང་། འཆག་པ་ལས་གྱུར་ཏོ་
སྙམ་མོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང་ཞེས་བྱ་བ་ནས།
བསླབ་པ་བཅའ་བའི་བར་དུ་མཛད་དེ། ཡང་དགེ་སློང་མ་གང་དགེ་སློང་ཉེ་དུ་མ་
ཡིན་པའི་གོས་རྙིང་པ་འཁྲུའམ། ཁ་དོག་བསྒྱུར་•རམ། འཆག་ན་ལྟུང་བྱེད་དོ། །
ཡང་དགེ་སློང་མ་གང་ཞེས་བྱ་བ་ནི་སྦེད་མའོ∶། །ཉེ་དུ་མ་ཡིན་པ་ཞེས་བྱ་བ་ནི་་
མ་མེས་དང་། ཕ་མེས་བདུན་རྒྱུད་ཚུན་ཆད་ནི་ཉེ་དུ་ཡིན་ནོ། །དགེ་སློང་•
ཞེས་བྱ་བ་ནི་ཆོས་འདི་པའོ། །རྙིང་པ་དག་ཅེས་བྱ་བ་ནི་དུས་ཚིགས་▪གསུམ་པོ་
དགུན་དང་དཔྱིད་དང་། དབྱར་གང་ཡང་རུང་བའི་དུས་ཚིགས་▪སུ་ལོངས་སྤྱད་
པར་གྱུར་པའོ། །གོས་ཞེས་•བྱ་བ་ནི་བདུན་པོ་གང་ཡང་རུང་བའོ། །འཁྲུའམ་
ཞེས་བྱ་བ་ནི་ཐ་ན་ཆུ་ལན【གཅིག་ལྡུགས་•པ་ཡང་ངོ་། །ཁ་སྒྱུར་•རམ་ཞེས་བྱ་བ་
ནི་●ཐ་ན་ཚོན་གྱི་ནང་དུ་ལན་གཅིག་•འཇུག་པ་ཡང་ངོ་། །འཆག་ན་ཞེས་བྱ་བ་
ནི་ཐ་ན་ལག་མཐིལ་གྱིས་ལན【གཅིག་རྡེབས་•ན་ཡང་ངོ་། །ལྟུང་བྱེད་དོ་ཞེས་བྱ་
བ་ནི་གོང་མ་བཞིན་ནོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་
མས་ཉེ་དུ་མ་ཡིན་པའི་འདུ་ཤེས་ཀྱིས་དགེ་སློང་ཉེ་དུ་མ་ཡིན་པའི་●འཁྲུ་ན་ལྟུང་་་་
བྱེད་དོ། །ཁ་སྒྱུར་ན་ལྟུང་བྱེད་དོ། །འཆག་ན་ལྟུང་བྱེད་དོ། །དེ་བཞིན་དུ་ཉེ་•
དུ་མ་ཡིན་པ་ལ་ཡིད་གཉིས་ཀྱིས་འཁྲུ་•ན་ལྟུང་བྱེད་དོ། །ཁ་སྒྱུར་ན་ལྟུང་བྱེད་དོ༎
འཆག་ན་ལྟུང་བྱེད་དོ། །དགེ་སློང་མས་དགེ་སློང་ཉེ་དུ་ལ་ཉེ་དུ་མ་ཡིན་པའི་འདུ་
ཤེས་ཀྱིས་འཁྲུ་•ན་ཉེས་བྱས་སོ། །ཁ་སྒྱུར་ན་ཉེས་བྱས་སོ། །འཆག་ན་ཉེས་་་་་
9-550