773
བཀའ་འགྱུར། འདུལ་བ། ༼ཏ༽ ༩
སྐྱའི་བུ་མོ་བཟང་མོ་མཐོང་ངོ་། །མཐོང་ནས་ཀྱང་འདི་སྐད་ཅེས་སྨྲས་སོ། །
སྲིང་མོ་ཅི་ཁྱོད་བཅོམ་ལྡན་འདས་ཀྱི་བསྟན་པ་ལ་མངོན་པར【དགའ་འམ∶།
དེས་སྨྲས་པ། བདག་•བཅོམ་ལྡན་འདས་ཀྱི་•བསྟན་པ་ལ་མངོན་པར་དགའ་སྟེ་
མངོན་པར་མི་དགའ་བ་མ་མཆིས་སོ།
།འོན་ཀྱང་བདག་ནི་ལུག་ཚོན་པོ་དང་འདྲ་
བར་གཟུགས་འདིས་གནོད་པར་•བྱུང་སྟེ།
གང་དང་གང་དུ་•མཆི་བ་དེ་དང་དེ་
ནས་སྐྱེ་བོ་དག་བདག་ལ་གཡར་མཆིའོ། །ཚེ་དང་ལྡན་པ་འོད་སྲུང་ཆེན་པོས་སྨྲས་
པ༑ བསོད་སྙོམས་ཀྱི་ཕྱིར་ཉོན་མོངས་པར་མ་བྱེད་ཅིག
།ངས་ཁྱོད་ལ་ཉི་མ་
རེ་རེ་ཞིང་རང་གི་བསོད་སྙོམས་ལས་ཕྱེད་ཕྱེད་སྦྱིན་ནོ། །དེ་བསོད་སྙོམས་ལ་
བརྒྱུས་•ཏེ་ཕྱེད་ནི་བདག་ཉིད་ཀྱིས་སྤྱད། ཕྱེད་ནི་དེ་ལ་བྱིནན་ནོ། །དེ་དེ་ལྟར་་
ཞུགས་པ་ན་དྲུག་སྡེ་རྣམས་འོད་སྲུང་ཆེན་པོ་འདི་ཁྱིམ་པར་གྱུར་པ་ན་བཟང་མོ་་་
འདི་དང་ལྷན་ཅིག་ཁྱིམ་གཅིག་•ན་ལོ་བཅུ་གཉིས་འདུག་ཀྱང་ལན་འགའ་ཡང་ཀུན་
དུ་ཆགས་པའི་སེམས་ཀྱང་མ་བསྐྱེད་●དོ་ཞེས་ཐོས་ན་ད་ལྟར་ནི་དེ་ལ་བསོད་སྙོམས་
ཕྱེད་●སྦྱིན་པར་བྱེད་དོ་ཞེས་འཕྱ་བར་གྱུར་ཏོ། །དེ་ནས་ཚེ་དང་ལྡན་པ་འོད་
སྲུང་ཆེན་པོས་སེར་སྐྱའི་བུ་མོ་བཟང་མོ་ལ་ཡིད་ལ་བྱ་བ་བསྒོ་བ་དང་། དེས་
བརྩོན་•པ་དང་འབད་པ་དང་། 【བརྩལ་བ་•བྱས་པས་ཉོན་མོངས་པ་ཐམས་
ཅད་སྤངས་ཏེ་དགྲ་བཅོམ་པ་ཉིད་མངོན་སུམ་དུ་བྱས་སོ། ། རེ་ཞིག་ན་ཚེ་དང་
ལྡན་པ་འོད་སྲུང་ཆེན་པོས་དགེ་སློང་དག་འཕྱ་བར་ཐོས་སོ།
།ཐོས་ནས་སེར་སྐྱའི་
བུ་མོ་བཟང་མོ་ལ་འདི་སྐད་ཅེས་སྨྲས་སོ། །སྲིང་མོ་དགེ་བའི་བཤེས་གཉེན་གྱིས་•
བྱ་བ་གང་ཡིན་པ་དེ་ངས་བྱས་ཟིན་ལ་རི་དགས་•ཀྱིས་•རི་དགས་མི【གསོས་ཀྱིས•།
ད་ནི་རང་གི་སྤྱོད་ཡུལ་སངས་རྒྱས་ཀྱིས་གནང་བ་ཕའི་ཡུལ་དུ་སྦྱངས་པའི་ཡོན་ཏན་
བསོད་སྙོམས་རྗེས་སུ་སྤེལ་ཅིག་ཅེས་དེ་སྐད་རྗེས་སུ་བསྟན་ནས་ཚེ་དང་ལྡན་པ་འོད་
9-112