དགེ་སློང་མའི་འདུལ་བ་རྣམ་པར་འབྱེད་པ།
می
འདི་ནི་དུས་ཡིན་ཏེ། ཞེས་བྱ་བ་ནི་དེ་ལ་འདི་ནི་རྗེས་སུ་མཐུན་པའི་ཆོས་ཡིན་་་
པའོ།༑ ། །ལྟུང་བྱེད་དོ་ཞེས་བྱ་བ་ནི་གོང་མ་བཞིན་ནོ། །དེ་ལ་ལྟུང་བར་ཇི་
ལྟར་འགྱུར་ཞེ་ན། དགེ་སློང་མ་ཁྱིམ་བདག་གི་ཁྱིམ་རྣམས་སུ་ཚོད་མ་ལ་མགྲོན་•དུ་
བོས་ལ་ཁུ་བ་སློང་•ན་ལྟུང་བྱེད་དོ། །དེ་བཞིན་དུ་ཕལ་པ་ལ་མགྲོན་•དུ་བོས་•ལ་་
བསོད་པ་སློང་ན་ཞེས་བྱ་བ་ནས་ཐམས་ཅད་དུ་ལྟུང་བྱེད་དུ་འགྱུར་རོ་ཞེས་བྱ་བའི་
བར་རོ། །བསོད་པ་ལ་ཞེས་བྱ་བ་ནས་ཕལ་པ་སློང་ན་ཉེས་བྱས་སོ། །གལ་ཏེ་ནད་
པ་ཡིན་ནམ་བསོད་པ་རྙེད་ལ་ཕལ་པ་སློང་ངམ་བསྟབས་པ་ཡིན་ན་ལྟུང་བ་མེད་དོ། །
ལྟུང་བྱེད་དྲུག་པའི་བཞི་པ་རྫོགས་སྙོ∶།།
གླེང་གཞི་ནི་མཉན་ཡོད་ནའོ། །བཅོམ་ལྡན་འདས་ཀྱིས་ཁ་ཅིག་ནི་དགེ་་་
སློང་མ་•ཐུན་མོང་བའི་བསླབ་པའི་གཞི་བཅའ་བ་མཛད་པ་ཡང་ཡོད། ཁ་ཅིག་
ནི་དགེ་སློང་མ་དང་•ཐུན་མོང་པ་ཡང་ཡོད། ཁ་ཅིག་ནི་གཉི་གའི་ཐུན་མོང་པ་་
ཡང་ཡོད་པས་གང་གི་ཚེ་བཅོམ་ལྡན་འདས་ཀྱིས་གཉི་གའི་ཐུན་མོང་གི་བསླབ་པའི་
གཞི་བཅའ་བ་མཛད་པ་དེའི་ཚེ་དགེ་སློང་མའི་དབྱར་ཁང་དུ་དགེ་སློང་སྒོར་བཏང་
ངོ་། །གང་གི་ཚེ་དགེ་སློང་གིས་དགེ་སློང་མ་རྣམས་ལ་བསྒོ་•བ་དེའི་ཚེ་དགེ་སློང་
མ་དག་གིས་དགེ་སློང་མ་གཞན་དང་གཞན་དག་ལ་ཡང་བསྒོའོ། །དེ་ནས་ཡང་་་
དགེ་སློང་མ་དེ་རྣམས་ཀྱིས་བཅུ་གཉིས་སྡེ་རྣམས་ལ་བསྒོ་བ་དང་། དེ་དག་གིས་་
འདི་སྐད་ཅེས། ཁོ་མོ་ཅག་བུས་•པ། རྨོངས་པ། མི་གསལ་བ། མི་མཁས་
པ༑ ཁྱེད་ཅག་ལ་•བསླབ་པ་མི་སློབ་ཀྱི་ཞེས་བྱ་བ་ནས་ཁོ་མོ་ཅག་ནི་མདོ་སྡེ་
འཛིན་པ། འདུལ་བ་འཛིན་པ། མ་མོ་འཛིན་པ་གཞན་དག་ལ་འདྲིའོ་ཞེས་
སྨྲས་པ་ན། དོན་ཉུང་བའི་དགེ་སློང་མ་རྣམས་▪སྨོད་པར་བྱེད་པའི་སྐབས་དེ་
9-609