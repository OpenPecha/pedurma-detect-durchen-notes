77
བཀའ་འགྱུར། འདུལ་བ། ༼རྟ༽ ༩
རྒྱན་གྱི་ཁྱད་པར་རྣམས་ཀྱིས་●བརྒྱན་ནས་རྒྱལ་པོ་མ་སྐྱེས་དགྲ་ལ་ཕུལ་ལོ། །དེ་་
ནས་སེར་སྐྱའི་བུ་མོ་བཟང་མོས་སྔོན་ལས་རྣམས་བྱས་ཤིང་བསགས་པ་གདོན་མི་ཟ་
བར་འབྱུང་བ་མྱོང་བར་འགྱུར་བར་ངེས་པ་འོད་པ་བཞིན་དུ་རྣམ་པར་གནས་ཏེ།
དཔེར་ན་རི【དག་གམ∶། རིའི་རྩེ་མོ་དག་གི་●གྲིབ་མ་ས་ལ་•བབས་ཤིང་མངོན་
པར་བབས་•པ་དེ་བཞིན་དུ་སེར་སྐྱའི་བུ་མོ་བཟང་མོ་ལ་ཡང་སྔོན་ལས་རྣམས་བྱས་
ཤིང་བསགས་པ་གདོན་མི་ཟ་བར་འབྱུང་བ། མྱོང་བར་འགྱུར་བར་•ངེས་པ།
འོད་པ་བཞིན་དུ་རྣམ་པར་གནས་པ་ཡིན་པས་རེ་ཞིག་ན་རྒྱལ་པོ་མ་སྐྱེས་དགྲས་་་
སེར་སྐྱའི་བུ་མོ་•མཐོང་མ་ཐག་ཏུ་ཆགས་ནས་དེ་དང་ལྷན་ཅིག་དགའ་བ་ཉམས་སུ་
མྱོང་བར་●བརྩམས་སོ། །དེ་ནས་གསོ་སྦྱོང་བཅུ་ལྔ་པ་དེ་ཉིད་ལ་དྲིས་ན་སེར་་
སྐྱའི་•བུ་མོ་བཟང་མོ་ཚོགས་ཀྱི་ནང་ན་མི་སྣང་ངོ་། །དེ་ནས་སྐྱེ་དགུའི་•བདག་་
མོ་ཆེན་མོས་བསམས་ན་རེ་ཞིག་ན་སེར་སྐྱའི་བུ་མོ་སྐོབས་སུ་ཆུང་། ཉམ་ང་བར་
གྱུར་པར་•མཐོང་ངོ་། །སྐོབས་སུ【ཆུང་བ་•དང་། ཉམ་•ང་བ་དང་། མི་་
བདེ་བར་གྱུར་པར་རིག་ནས་སྐྱེ་དགུའི་བདག་མོ་ཆེན་མོ་གཽ་ཏ【མཱིས་ཨུཏྤ་●ལའི་་་
མདོག་ལ་སྨྲས་པ། ཕུ་ནུ་མོ་སེར་སྐྱའི་བུ་མོ་བཟང་མོ་ལ་སོམས་ཤིག །དེ་
ནས་ཨུཏྤ་ལའི་མདོག་གསོ་སྦྱོང་བཅུ་ལྔ་པ་དེ་ཉིད་ལ་རྫུ་འཕྲུལ་གྱིས་མ་སྐྱེས་དགྲའི་་
ཁྱིམ་ག་ལ་བ་དེར་སོང་ངོ་། །དེ་ནས་ཨུཏྤ་ལའི་མདོག་སྐར་ཁུང་གི་བུ་ག་ནས་་
ཞུགས་ནས་སེར་སྐྱའི་བུ་མོ་བཟང་མོ་ལ་འདི་སྐད་ཅེས་སྨྲས་སོ། །ཕུ་ནུ་མོ་ཁྱོད་་་
ཀྱིས་ཐོག་མ་མེད་པའི་དུས་ནས་གོམས་པ་ཁམས་གསུམ་པའི་ཉོན་མོངས་པ་རྣམས་
དྲལ༑ སྤངས། བསལ། ཡོངས་སུ་བཏང་ན་ཅིའི་ཕྱིར་ཁྱོད་ཀྱིས་རྫུ་འཕྲུལ་
རོ་དང་འདྲ་བ་མུ་སྟེགས་པ་ཐམས་ཅད་དང་ཐུན་མོང་པ་འདི་མངོན་• དུ་མ་བྱས།
དེ་སྐད་ཅེས་སྨྲས་པ་དང་། སེར་སྐྱའི་བུ་མོ་བཟང་མོས【ཨུཏྤ་ལའི་•མདོག་ལ་འདི་
9-114