༡༣༨
བཀའ་འགྱུར། མདོ་སྡེ། ༼༽ ༥༩
སྨྲས་པ། དེ་ནི་མ་ཡིན་ནོ། །སྨྲས་པ། འོ་ན་ཁྱེད་"ཀྱི་འདོད་ཆགས་དང་། ཞེ་
སྡང་དངང་། གཏི་མུག་ཟད་དམ། མེད་པར་གྱུར་ཏམ། སྨྲས་པ་དེ་ནི་མ་ཡིན་
ནོ༑ །སྨྲས་པ། གལ་ཏེ་གནས་བརྟན་གྱི་འདོད་ཆགས་དང་། ཞེ་སྡང་དང་།
གཏི་མུག་ཀྱང་མེད་ལ། ཟད་པའམ། མེད་པར【གྱུར་པ་“ཡང་མ་ཡིན་ན་ཅི་
ཁྱེད་“ཀྱི་འདོད་ཆགས་དང་། ཞེ་སྡང་དང་། གཏི་མུག་རྣམས་འདུག་●གམ།
སྨྲས་པ། རིགས་ཀྱི་བུ་བྱིས་པ་སོ་སོའི་སྐྱེ་བོ་ཕྱིན་ཅི་ལོག་དང་ལྡན་པ་རྣམས་ཀྱི་
རྟོག་པ་དང་། རྣམ་པར་རྟོག་པ་དང་ཡོངས་སུ་རྟོག་པའི་གནས་ལ་འདོད་ཆགས་
དང་༑ ཞེ་སྡང་དང་། གཏི་མུག་རྣམས་འབྱུང་གི་འཕགས་པའི་ཆོས་འདུལ་བ་
ལ་ ནི་ ཕྱིན་ ཅི་ ལོག་ ཁོང་དུ་ ཆུད་པས་རྟོག་པ་དང༌།
ཡོངས་སུ་རྟོག་•པ་མི་འབྱུང་སྟེ། དེ་ལ་འདོད་ཆགས་ཀྱང་མེད། ཞེ་སྡང་ཡང་
མེད༑ གཏི་མུག་ཀྱང་མེད་དོ། །སྨྲས་པ། བཙུན་པ་འོད་སྲུང་ཆེན་པོ་འདི་ཇི་
སྙམ་དུ་སེམས། གང་ཕྱིན་ཅི་ལོག་ལས་བྱུང་“བའི་ཉོན་མོངས་པ་དེ་ཡང་དག་པ་
ཡིན་ ནམ། སྨྲས་པ། དེ་མ་ཡིན་ཏེ། དེ་ནི་ཡང་དག་པ་མ་ཡིན་ནོ། །སྨྲས་པ།
རྣམ་པར་རྟོག་པ་དང༌།
བཙུན་པ་འོད་སྲུང་ཆེན་པོ་འདི་ཅི་●སྙམ་དུ་སེམས། གང་ཡང་དག་པ་མ་ཡིན་པ་
དེ་ནམ་ཡང་ཡང་“དག་པར་འགྱུར་རམ། སྨྲས་པ། དེ་མ་ཡིན་ནོ། །སྨྲས་པ།
གནས་བརྟན་ཡང་དག་པ་མ་ཡིན་པ་གང་ཡིན་པའི་ཡང་དག་པ་མ་ཡིན་པ་དེ་ལས་་་
འདོད་ཆགས་དང་།
ཞེ་སྡང་དང་། གཏི་མུག་སྐྱེ་བར་འདོད་དམ། སྨྲས་པ་དེ་
ནི་མ་ཡིན་ནོ།
།སྨྲས་པ། བཙུན་པ་འོད་སྲུང་ཆེན་པོ་དེ་ལྟ་བུ་ཡིན་དུ་ཟིན་ན་
གང་དག་གིས།
སེམས་ཅན་རྣམས་ཀུན་ནས་ཉོན་མོངས་པར་འགྱུར་བའི་འདོད་
ཆགས་དང་། ཞེ་སྡང་དང་། གཏི་མུག་གང་ཡིན། སྨྲས་པ། རིགས་ཀྱི་བུ་དེ་
ལྟར་ན་ཆོས་ཐམས་ཅད་རང་བཞིན་གྱིས་འདོད་ཆགས་དང་བྲལ་བ། ཞེ་སྡང་དང་
59-138