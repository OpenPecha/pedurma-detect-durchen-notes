१२५०
བསྟན་འགྱུར། མངོན་པ།
ઘિ 160
བ་ལ་གེགས་བྱེད་ཅེས་བྱ་བའི་ཐ་ཚིག་གོ། །ཀུན་དུ་སྦྱོར་བ་དང་• འཆིང་བ་
རྣམས་ལས་མཚན་ཉིད་ལས་ཐ་དད་པ་ནི་ཡོད་པ་མ་ཡིན་མོད་ཀྱི།
འོན་ཀྱང་ཚོར་
བའི་དབང་གིས་འཆིང་བ་གསུམ་དུ་བཤད་དོ།
།འཆིང་བ་འདོད་ཆགས་ཐམས་་
ཅད་དང་། །ཞེས་བྱ་བས་ནི་ཁམས་གསུམ་པ་རྣམ་པ་ལྔ་ཆར་ཡང་ངོ་ཞེས་བྱ་བར་
བསྟན་ཏོ།
།ཞེ་སྡང་དང་གཏི་མུག་ཀྱང་ཅི་རིགས་པར་དེ་དང་འདྲ་བར་རིག་པར་
བྱའོ༑ །སྡུག་བསྔལ་•ནི་ཞེ་སྡང་ངོ་། །བདེ་བ་ཡང་མ་ཡིན་སྡུག་བསྔལ་ཡང་མ་
ཡིན་པ་ལ་ནི་གཏི་མུག་སྟེ་དམིགས་པ་དང་མཚུངས་པར་ལྡན་པའི་སྒོ་ནས་ཞེས་
ཐམས་ཅད་དུ་ཡང་དབང་དུ་བྱ་བར་སྦྱོར་•རོ། །འདོད་ཆགས་དང་ཞེ་སྡང་དག་
ནི་དེ་ལྟར་མ་ཡིན་ནོ་ཞེས་བྱ་བ་ནི། བདེ་བ་ལ་ཇི་ལྟར་འདོད་ཆགས་རྒྱས་པར་་་
འགྱུར་བ་དེ་ལྟར་ཞེ་སྡང་ལ་མ་ཡིན་ལ། སྡུག་བསྔལ་ལ་ཇི་ལྟར་ཞེ་སྡང་རྒྱས་པར་
འགྱུར་བ་དེ་ལྟར་འདོད་ཆགས་ལ་མ་ཡིན་ཏེ། འདི་ལྟར་དགྲའི་བདེ་བ་དང་སྡུག་
བསྔལ་དག་ལ་ཞེ་སྡང་དང་●འདོད་ཆགས་དམིགས་པའི་སྒོ་ནས་རྒྱས་པར་འགྱུར་གྱི།
མཚུངས་པར་ལྡན་པའི་སྒོ་ནས་ནི་མ་ཡིནན་ནོ། །བདེ་བ་ཡང་མ་ཡིན་སྡུག་བསྔལ་་
བ་ཡང་མ་ཡིན་པ་ལ་གཏི་མུག་ཇི་ལྟར་རྒྱས་པ་•དེ་ལྟར་འདོད་ཆགས་དང་ཞེ་སྡང་
དག་མ་ཡིན་་གྱི། རྒྱས་པར་མི་འགྱུར་བ་ནི་མ་ཡིན་ཏེ། གཏི་མུག་ནི་མི་གསལ་
བའི་ཕྱིར། བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པ་མི་གསལ་བ་ཁོ་ན་ལ་
རྒྱས་པར་འགྱུར་ཏེ། རྗེས་སུ་མཐུན་པའི་ཕྱིར་ཏེ། ཐམས་ཅད་བཏང་སྙོམས་་
དང་མཚུངས་ལྡན། །ཞེས་འཆད་པའི་ཕྱིར་རོ། །ཡང་ན་རང་གི་རྒྱུད་ལ་ཡོད་་
པའི་དམིགས་པའི་སྒོ་ནས་ངེས་པ་ཡིན་ནོ་ཞེས་བྱ་བ་ལ། རང་གི་རྒྱུད་ལ་ཡོད་་་་
པའི་བདེ་བ་ལ་●དམིགས་པ་དང་མཚུངས་པར་ལྡན་པའི་སྒོ་ནས་རྒྱས་པར་འགྱུར་ལ།
གཞན་གྱི་རྒྱུད་ལ་ཡོད་པ་ལ་ནི་དམིགས་པ་ཙམ་གྱི་●སྒོ་ནས་སོ། །ཞེ་སྡང་ལ་ཡང་
81-1250