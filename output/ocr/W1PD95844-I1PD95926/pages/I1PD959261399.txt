༡༣༨༢
བསྟན་འགྱུར། མངོན་པ།
१७०
བདེ་བ་མཆོག་ཡིན་པའི་ཕྱིར་རོ། །ལམ་སླ་•བ་རྣམས་ཀྱི་ནང་ན་●མཆོག་ཡིན་་་་
པའི་ཕྱིར་རོ་ཞེས་བྱ་བ་ལ། ལམ་སླ་•བ་ནི་བསམ་གཏན་བཞི་སྟེ། ལམ་སླ་•
བ་དེ་དག་གི་ནང་ན་བསམ་གཏན་བཞི་པ་མཆོག་ཡིན་ནོ། །སྤེལ་བའི་ཞེས་བྱ་
བ་ནི་འདྲེས་པར་གྱུར་པའི་སྟེ། མེ་ཏོག་ཕྲེང་སྤེལ་མ་བཞིན་ནོ། །སྐད་ཅིག་མ་
གཉིས་ནི་བར་ཆད་མེད་པའི་ཕྱིར་●ལམ་ལྟ་བུ་ཡིན་ལ་ཞེས་བྱ་བ་ནི་ཟག་པ་མེད་པ་
དང་ཟག་པ་དང་བཅས་པ་དག་གོ། །གསུམ་པ་ནི་རྣམ་པར་གྲོལ་བའི་ལམ་ལྟ་བུ་
ཡིན་ནོ་ཞེས་བྱ་བ་ནི་ཟག་པ་མེད་པའོ།
།ཉོན་མོངས་པས་འཇིག་པའི་ཡང་ཕྱིར་་
ཏེ་ཞེས་བྱ་བ་ལ། ཡང་ཞེས་བྱ་བའི་སྒྲས་ནི་གནས་གཙང་མར་སྐྱེ་བའི་ཕྱིར་དང་།
མཐོང་བའི་ཆོས་ལ་བདེ་བར་གནས་པར་བྱ་བའི་ཕྱིར་ཡང་ཡིན་ནོ། །རོ་མྱང་བ་་
དང་མཚུངས་པར་ལྡན་པའི་ཏིང་ངེ་འཛིན་ཐག་བསྲིངས་པའི་སྒོ་ནས་ཡོངས་སུ་མི་
ཉམས་པའི་ཕྱིར་རོ་ཞེས་བྱ་བ་ལ་ཇི་ལྟར་ཞེ་ན། སྤེ སྤེལ་མ་བསྒོམས་པས་རོ་མྱང་བ་
དང་མཚུངས་པར་ལྡན་པའི་ཏིང་ངེ་འཛིན་ཐག་བསྲིངས་པའི་ཕྱིར་རོ། །དེ་ལྟར་
ན་ཉོན་མོངས་པ་ཅན་ལ་མཚུངས་པ་དེ་མ་ཐག་པའི་རྐྱེན་སྦྱིན་པ་བསལ་•བར་་་
འགྱུར་རོ། །དགྲ་བཅོམ་པ་དབང་པོ་རྣོན་པོ་ནི་སྐྱེ་བ་དང་ཡོངས་སུ་ཉམས་པ་མི་
སྲིད་པའི་ཕྱིར། མཐོང་བའི་ཆོས་ལ་བདེ་བར་གནས་པར་བྱ་བ་ཁོ་ནའི་ཕྱིར་རོ། །
དབང་པོ་རྟུལ་པོ་ནི་སྐྱེ་བ་ཁོ་ན་མི་སྲིད་པས་མཐོང་བའི་ཆོས་ལ་བདེ་བར་གནས་་་་
པར་བྱ་བའི་ཡང་ཕྱིར་རོ། །ཆུང་ངུ་དང་འབྲིང་དང་ཞེས་བྱ་བ་རྒྱས་པར་འབྱུང་སྟེ།
བསྒོམ་པ་དེའི་དབྱེ་བ་ནི་རྣམ་པ་ལྔ་སྟེ། ཆུང་ངུ་དང་འབྲིང་དང་ཆེན་པོ་དང་
ཤིན་ཏུ་ཆེ་•དང་ཤིན་ཏུ་ཆེས་ཆེ་བའོ། །དང་པོ་ལ་ནི་སེམས་གསུམ་མངོན་དུ་་
བྱེད་དོ་ཞེས་བྱ་བ་ནི་གང་ཟག་དེའི་ནུས་པ་ནི་དེ་ཙམ་ཞིག་ཏུ་ཟད་དེ། དེ་བཞིན་
དུ་འོག་མ་རྣམས་ལ་ཡང་བརྗོད་པར་བྱའོ། །གཉིས་པ་ལ་ནི་དྲུག་གོ་•ཞེས་བྱ་བ་
81-1382