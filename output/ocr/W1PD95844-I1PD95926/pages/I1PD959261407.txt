१३९०
བསྟན་འགྱུར། མངོན་པ།
fer 960 Bapu.
སྲིད་པའི་དབང་དུ་བྱས་ནས་བཤད་པ་ཡིན་ནོ་སྙམ་དུ་དགོངས་སོ། །ཇི་སྐད་དུ་
བཅོམ་ལྡན་འདས་ཀྱིས་སྲིད་པའི་དབང་དུ་མཛད་ནས་ཤིང་སཱ་ལ་འདི་དག་ཀྱང་
ཡན་ལག་བརྒྱད་དང་ལྡན་པའི་བསྙེན་•གནས་ལ་ཉེ་བར་གནས་ན། དེ་དག་
ཀྱང་བསོད་ནམས་དང་ལྡན་པར་འགྱུར་རོ་ཞེས་གཞན་ནས་གསུངས་པ་ལྟར། རྡོ་
རྗེ་ལྟ【བུས་ཀྱང་●ཐམས་ཅད་འཇོམས་སྲིད་པ་ཞིག་སྟེ།
བར་ཆད་མེད་པའི་ལམ་
ཐམས་ཅད་ཀྱི་ནང་ན་ཤིན་ཏུ་ཆེ་བ་ཡིན་པའི་ཕྱིར། སྲིད་པའི་དབང་དུ་བྱས་ནས་
བཤད་དོ། །རྡོ་རྗེ་ལྟ་བུ་རྣམས་ཀྱི་བྱེ་བྲག་ནི་རྣམ་པ་མང་པོ་ཞིག་ཏུ་བརྗོད་དེ་ཞེས་
བྱ་བ་ནི། ས་དགུ་པ་ལ་བརྟེན་ནས་དགྲ་བཅོམ་པ་ཉིད་འཐོབ་པས་སོ། །མི་་་་
རྡོ་རྗེ་ལྟ་་
ལྕོགས་པ་མེད་པས་བསྡུས་པ་ཞེས་བྱ་བ་ནི་གང་གི་ཚེ་མི་ལྕོགས་པ་མེད་པ་ལ་བརྟེན་
ནས་•སྲིད་པའི་རྩེ་མོ་ལ་འདོད་ཆགས་དང་བྲལ་བར་བྱེད་པ་དེའི་ཚེ།
བུ་●མི་ལྕོགས་པ་མེད་པས་བསྡུས་པ་ཡིན་ནོ། །སྲིད་པའི་རྩེ་མོའི་སྡུག་བསྔལ་དང་། .
ཀུན་འབྱུང་བ་•ལ་དམིགས་པ་ཞེས་བྱ་བ་རྒྱས་པར་འབྱུང་བ་ནི་མི་ལྕོགས་པ【མེད་་
པ་●ལ་བརྟེན་ནས་སྲིད་པའི་རྩེ་མོའི་སྡུག་བསྔལ་དང་ཀུན་འབྱུང【བ་ལ་དམིགས་•
པ་ལ་སོགས་པའམ། རྒྱུ་ལ་སོགས་པའི་རྣམ་པ་དག་ཏུ་རྟོག་པ་ན་སྡུག་བསྔལ་ཀུན་་
འབྱུང་བ་∶ལ་རྗེས་སུ་ཤེས་པའི་རྣམ་པ་དག་དང་མཚུངས་པར་ལྡན་པ་བརྒྱད་དོ། །
ཤེས་རབ་ཀྱི་རྣམ་པ་དང་མཚུངས་པར་ལྡན་པའི་བྱེ་བྲག་ལས་བརྒྱད་ཡིན་ཏེ།
སྡུག་བསྔལ་གྱི་རྣམ་པ་བཞི་དང་། ཀུན་འབྱུང་གི་རྣམ་པ་བཞི་དང་མཚུངས་པར་
ལྡན་པའོ། །འགོག་པ་དང་ལམ་ལ་ཆོས་ཤེས་པའི་རྣམ་པ་དགུ་●དང་མཚུངས་
པར་ལྡན་པ་བརྒྱད་དང་ཞེས་བྱ་བ་ནི་འགོག་པ་ལ་ཆོས་ཤེས་པའི་རྣམ་པ་བཞི་དང་
མཚུངས་པར་ལྡན་པ་བཞི་དང་། ལམ་ལ་ཆོས་ཤེས་པའི་རྣམ་པ་བཞི་དང་
མཚུངས་པར་ལྡན་པ་བཞིའོ། །འགོག་པ་ལ་རྗེས་སུ་ཤེས་པའི་རྣམ་པ་དག་དང་
81-1390