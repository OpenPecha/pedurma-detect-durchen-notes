ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
९२५
པས་ན་རེད་མ་ཐག་གོ། །རེད་མ་ཐག་པ་ཡང་ཡིན་ལ་འཇིག་པ་ཡང་ཡིན་པས་ན་
རེད་མ་ཐག་ཏུ་འཇིག་པ་སྟེ། དེ་དབྱུག་པ་ཅན་གྱི་ཚུལ་དུ་འདི་ལ་ཡོད་པས་ན་རེད་
མ་ཐག་ཏུ་འཇིག་པའོ། །སྐྱེས་པའི་འོག་ཏུ་མི་གནས་ཞེས་བྱ་བའི་དོན་ཏོ། །དུས་
གཞན་དུ་གནས་པར་སྨྲ་བའི་ལྟར་ན་བདག་ཉིད་དུ་རེད་པའི་འོག་རོལ་དུ་འཇིག་པ་
ཡོད་པས་ཁྱད་པར་དུ་བྱ་བའི་ཕྱིར་རེད་མ་ཐག་ཏུ་ཞེས་བྱ་བ་སྨོས་སོ། །སྐད་ཅིག་
མའི་སྒྲས་བརྗོད་པར་བྱ་བ་དེ་ལྟ་བུའི་རིགས་ཅན་བདག་ཉིད་དུ་རེད་པ་དེ་འདི་ལ་
ཡོད་པས་ན་འདུས་བྱས་ནི་•སྐད་ཅིག་མའོ། །གཞན་ཉིད་མ་ཡིན་ན་བརྗོད་●པ་
མེད་དོ་ཞེ་ན། མཐོང་བའི་ཕྱིར་མ་ཡིན་ཏེ། དཔེར་ན་མཆི་གུའི་ལུས་བཞིན་ནོ། །
གལ་ཏེ་ཞེས་བྱ་བ་རྒྱས་པར་འབྱུང་ངོ་། །འདུས་བྱས་ཐམས་ཅད་ནི་སྐད་ཅིག་་་་
མར་ཁས་མི་ལེན་གྱི། འོ་ན་ཅི་ཞེ་ན། སེམས་དང་སེམས་ལས་བྱུང་བ་རྣམས་་
དང་གཟུགས་འགའ་ཞིག་དང་ལྡན་པ་མ་ཡིན་པ་ཁ་ཅིག་དག་●སྐད་ཅིག་མ་ཡིན་གྱི།
གཟུགས་འགའ་ཞིག་དང་ལྡན་པ་མ་ཡིན་པ་ཁ་ཅིག་དག་ནི་སྐད་ཅིག་མ་མ་ཡིན་ལ།
ལུས་ཀྱང་སྐད་ཅིག་མ་མ་ཡིན་པས་དེ་བདག་ཉིད་དུ་རེད་པའི་འོག་ཏུ་མེད་པ་མ་་་་
ཡིན་ཏེ། དེའི་ཕྱིར་ལུས་ནི་ཡུལ་གཞན་དུ་འཕོ་བར་མི་འགལ་ལོ་སྙམ་དུ་བསམས་་
པའོ༑ །འདུས་བྱས་ནི། གདོན་མི་ཟ་བར་འཇིག་ཕྱིར་རོ། །ཞེས་བྱ་བ་ནི།
སྐྱེ་བ་དང་ལྡན་པ་ནི་འཇིག་པ་ལ་མི་འཁྲུལ་བའི་ཕྱིར་རོ་སྙམ་དུ་དགོངས་སོ། །
གལ་ཏེ་ཡང་འདུས་བྱས་གདོན་མི་ཟ་བར་འཇིག་མོད་ཀྱི། སྐྱེད་•མ་ཐག་ཏུ་ནི་མ་་
ཡིན་ནོ་ཞེས་སྨྲའོ། །འཇིག་པ་འདོད་ན་ནི་གདོན་མི་ཟ་བར་སྐྱེས་མ་ཐག་ཏུ་•
ཁས་བླང་བར་བྱའོ། །ཅིའི་ཕྱིར་ཞེས་ན། གང་གི་ཕྱིར་དངོས་པོ་འཇིག་པ་ནི་རྒྱུ་་་་
མེད་པ་ཡིན་ནོ། །རྒྱུ་དང་བཅས་པ་ཡང་•ཡིན་ན་ནི་རྒྱུ་ལ་རག་ལས་པའི་ཕྱིར་་་་
སྐྱེས་མ་ཐག་ཏུ་མི་འགྱུར་བ་ཞིག་ན། དེ་ནི་རྒྱུ་མེད་པ་ཡང་ཡིན་་ནོ། །གལ་ཏེ་་
81-925