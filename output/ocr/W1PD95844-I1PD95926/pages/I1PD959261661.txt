१७८८
བསྟན་འགྱུར། མངོན་པ། १७०
པ་དང་དབུགས་རྔུབ་པ་དང་འབྱུང་བ་དྲན་པ་ལ་སོགས་པ་དང་། ཅི་རིགས་པར་
ཐོས་པ་དང་། བསམ་པ་དང་བསྒོམ་པ་ལས་བྱུང་བ་དང་།
ཟག་པ་མེད་པ་་་་
དང༌་། རྣམ་པར་ཐར་པའི་སྒོ་དང་། ཐོད་རྒལ་གྱི་སྙོམས་པར་འཇུག་པ་དང་།
ཟག་པ་ཟད་པའི་མངོན་པར་ཤེས་པ་ལ་སོགས་པ་སྟེ། ཆོས་འདི་རྣམས་ཀྱིས་ཤེས་
རབ་མངོན་པར་འཕེལ་བར་འགྱུར་རོ། །སྦྱོར་བ་ལས་བྱུང་ཞེས་བྱ་བ་ནི་སྐྱེ་གནས་•
ཐོབ་པ་ལ་•ཁྱད་པར་དུ་གཅོད་པའོ།
།འདིར་ནི་ཏིང་ངེ་འཛིན་དང་མཚུངས་་་་
པར་ལྡན་པའི་ཕྱིར་སྦྱོར་བ་ལས་བྱུང་བའི་ཡོན་ཏན་རྣམས་ལ་ཏིང་ངེ་འཛིན་སྒོམ་པ་
ཉེ་བར་བཏགས་∶པ་ཡིན་ནོ། །བསམ་གཏན་བཞི་པའི་རྡོ་རྗེ་ལྟ་བུའི་ཏིང་ངེ་་་
འཛིན་རྗེས་སུ་འབྲང་བ་དང་མཚུངས་པར་●ལྡན་པ་དང་བཅས་པ་གང་ཡིན་པ་དེ་
ནི་ཟག་པ་ཟད་པར་འགྱུར་བའི་ཏིང་ངེ་འཛིན་སྒོམ་•པ་ཞེས་བྱའོ། །བདག་ཉིད་
ལ་ཉེ་བར་གཏོད་པ་ཞེས་བྱ་བ་ལ་བདག་ཉིད་ཀྱི་ཉེ་བར་གཏོད་པ་ནི་བདག་ཉིད་ལ་
ཉེ་བར་གཏོད་པ་སྟེ། བདག་ཉིད་ཆེད་དུ་མཛད་ཅེས་བྱ་བའི་ཐ་ཚིག་གོ། །
དེའི་ཕྱིར་བསམ་གཏན་བཞི་པ་ཁོ་ན་གསུངས་སོ་ཞེས་བྱ་བ་ནི། གང་གི་ཕྱིར་་་་་
སངས་རྒྱས་བཅོམ་ལྡན་འདས་ཀྱིས་བསམ་གཏན་བཞི་པ་ཁོ་ན་ལ་བརྟེན་ནས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་མངོན་དུ་མཛད་པའི་ཕྱིར་རོ། །
སེམས་ཅན་ཚད་མེད་པ་ལ་དམིགས་པའི་ཕྱིར་རོ་ཞེས་བྱ་བ་•དེ་དག་གི་དམིགས་པ་
སེམས་ཅན་ཚད་མེད་པ་ཡིན་པས་སོ། །གཞན་དག་ན་རེ་བསོད་ནམས་ཚད་མེད་
པ་སྒྲུབ་•པར་བྱེད་པའི་ཕྱིར་དང་། འབྲས་བུ་ཡིད་དུ་འོང་བ་ཚད་མེད་པའི་ཕྱིར་
ཚད་མེད་པ་དག་གོ་ཞེས་ཟེར་རོ། །གནོད་སེམས་ལ་སོགས་གཉེན་པོའི་ཕྱིར། །
ཞེས་བྱ་བ་ནི། མདོ་ལས་བྱམས་པ་བསྟེན། གོམས་པར་བྱས། ལན་མང་དུ་
བྱས་ན་གནོད་སེམས་སྤོང་བར་འགྱུར་རོ། །སྙིང་རྗེ་ནི་རྣམ་པར་འཚེ་བ་སྤོང་བར་
81-1644