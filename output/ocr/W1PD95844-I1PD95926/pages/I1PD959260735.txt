༧༢༠
བསྟན་འགྱུར། མངོན་པ། ༼ཅུ༽ ༡༥༩
བརྗོད་དེ། དེ་སྲིད་ཀྱི་གནས་སྐབས་དེ་ནི་སྐྱེ་མཆེད་•དྲུག་གཙོ་བོ་ཡིན་ནོ། །
རེག་པ་བདེ་སྡུག་ལ་སོགས་ཀྱི●། །རྒྱུ་ཤེས་ནུས་པ་ཚུན་ཆད་དོ།
།ཞེས་བྱ་བ་ལ།
རེག་པ་ནི་སྐྱེ་མཆེད་དྲུག་གི་འོག་རོལ་དུ་རྣམ་པར་གཞག་སྟེ། དེའི་ཚེ་རེག་པའི་་
རྟེན་ཡོངས་སུ་རྫོགས་པ་ཡིན་ནོ། །དེའི་ཕྱིར་རེག་པ་སྔར་ཡོད་པ་མ་ཡིན་ནོ། །
ཚོར་འཁྲིག་ཚུན་ཆད་ཅེས་བྱ་བ་ལ། ཚོར་བ་གསུམ་གྱི་རྒྱུ་ཡོངས་སུ་གཅོད་པར་་་
ནུས་པ་ཡིན་དང་ཟས་ལ་སོགས་པའི་སྲིད་པ་ཀུན་དུ་སྤྱད་ཀྱང་། ཇི་སྲིད་འཁྲིག་་
པའི་འདོད་ཆགས་མི་འབྱུང་བའི་གནས་སྐབས་དེ་ནི་ཚོར་བ་ཞེས་བྱའོ། །སྲིད་●
པ་ནི་ལོངས་སྤྱོད་འཁྲིག་པའི་ཆགས་ཅན་གྱི་ཞེས་བྱ་བ་ལ། འདོད་པའི་ཡོན་ཏན་
གྱི་འདོད་ཆགས་ཀུན་དུ་སྤྱོད་པའི་གནས་སྐབས་དང་། འཁྲིག་པའི་འདོད་ཆགས་
ཀུན་དུ་སྤྱོད་པའི་གནས་སྐབས【དེ་ནི་སྲིད་•པ་ཞེས་བྱའོ། །ལོངས་སྤྱོད་སྨོས་པས་
ནི་འདོད་པའི་ཡོན་ཏན་ལྔ་གཟུང་●སྟེ། མིག་གིས་རྣམ་པར་ཤེས་པར་བྱ་བའི་་་་ »
གཟུགས་འདོད་པ་སྡུག་པ། ཕངས་པ་ཡིད་དུ་འོང་བ་དག་ཅེས་རྒྱས་པར་འབྱུང་
བའི་ཕྱིར་རོ། །ཉེ་བར་ལེན་པ་ལོངས་སྤྱོད་རྣམས། །ཞེས་བྱ་བ་ལ་སོགས་པ་ལ།
འདིས་ཡུལ་ལམ་ལུས་ལེན་པར་བྱེད་པས་ན་ཉེ་བར་ལེན་པའོ། ། དེ་ཉིད་ཀྱི་•ཕྱིར་
ཡུལ་ཐོབ་པར་བྱ་བའི་ཕྱིར་ཡོངས་སུ་ཚོལ་བ་ལ་ཞུགས་ནས་ཞེས་བྱ་བ་སྨོས་ཏེ།
ཐོབ་པར་བྱ་བའི་ཕྱིར་ཞེས་བྱ་བའི་ཐ་ཚིག་གོ། །དེ་སྲིད་འབྲས་བུ་འབྱུང་འགྱུར་་
བའི༑ །ཞེས་བྱ་བ་ལ། དེ་ཞེས་བྱ་བས་ནི་ཡོངས་སུ་རྒྱུག་པ་བསྟན་ཏོ། །
ལས་གང་ལས་•འབྱུང་བར་འགྱུར་བའི་སྲིད་པ་འབྲས་བུར་ཡོད་པ་དེའི་དངོས་པོའོ༎
ཡང་སྲིད་པའི་ཞེས་བྱ་བ་ལ། འབྲས་བུ་ཡང་སྲིད་པ་ཡོད་པ་ནི་ཡང་སྲིད་པའོ། །
འདི་ལ་རྣམ་པར་ཤེས་པའི་ཞེས་བྱ་བ་ལ་སོགས་པ་ལ། རྣམ་པར་ཤེས་པ་ནི་ཉིང་
མཚམས་སྦྱོར་བ་སྟེ། གཙོ་བོ་ཡིན་པའི་ཕྱིར་རོ། །དེ་ཉིད་ཀྱི་ཕྱིར་ཀུན་དགའ་་
81-720