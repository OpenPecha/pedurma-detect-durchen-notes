773°
བསྟན་འགྱུར། མངོན་པ། १७०
དེ་ནི་སྲོག་གཅོད་པ་སྦྱོར་བ་དང་མཇུག་དང་བཅས་པ་ནས་ཚིག་ཀྱལ་པའི་བར་ཡིན་
ནོ༑ །དེའི་ཕྱིར་མི་དགེ་བའི་གཟུགས་སྤོང་བ་དེ་ནི་ཚུལ་ཁྲིམས་ཡིན་ནོ། །ཡང་
སྨྲས་པ།
ཅི་འཆལ་བའི་ཚུལ་ཁྲིམས་སྤོང་བ་ཁོ་ན་ཚུལ་ཁྲིམས་ཡིན་ནམ་ཞེ་ན།
མ་•ཡིན་ཏེ། སངས་རྒྱས་ཀྱིས་ནི་བཅས་པ་སྤོང་•ངོ་། །དུས་མ་ཡིན་པའི་ཟས་ཟ་
བ་ལ་སོགས་པ་བཅས་•པའི་ཁ་ན་མ་ཐོ་བ་སྤོང་བ་རྣམ་པ་གཉིས་ཀྱང་ཚུལ་ཁྲིམས་
ཡིན་ནོ། །བསླབ་པ་མནོས་པས་ཞེས་བྱ་བ་ནི། བཅས་པའི་ཁ་ན་མ་ཐོ་བ་ནི་
རང་བཞིན་གྱིས་འཆལ་པའི་ཚུལ་ཁྲིམས་མ་ཡིན་གྱི། འོ་ན་ཅི་ཞེ་ན། དེ་ནི་
བསླབ་པ་མནོས་པ་གང་ཡིན་པ་དེ་ལ་འཆལ་པའི་ཚུལ་ཁྲིམས་སུ་འགྱུར་རོ། །རྣམ་
དག་ཡོན་ཏན་བཞི་ལྡན་ནོ། །གང་ལ་ཡོན་ཏན་བཞི་ཡོད་པ།
བཞི་ལྡན་ནོ།
།དེ་ནི་ཡོན་ཏན་
།རེ་ཞིག་འཆལ་བའི་ཚུལ་ཁྲིམས་ཀྱིས། །ཞེས་རྒྱས་པར་འབྱུང་བ་
ལ༑ འཆལ་བའི་ཚུལ་ཁྲིམས་ནི་ཆེད་དུ་བསམས་ནས་ལྟུང་བ་ཕྱུང་བའོ། །
འདི་སྐད་དུ་བཤད་པས་ཞེས་བྱ་བ་ནི་འཆལ་བའི་ཚུལ་ཁྲིམས་མི་དགེ་བའི་གཟུགས་
ཞེས་བྱ་བ་འདིས་སོ། ། །འཆལ་བའི་ཚུལ་ཁྲིམས་ཀྱི་རྒྱུ་ནི་ཆགས་པ་ལ་སོགས་པ་
ཉོན་མོངས་པ་དང་། ཉེ་བའི་ཉོན་མོངས་པ་རྣམས་སོ། །ཇི་ལྟར་དེ་དག་
འཆལ་པའི་ཚུལ་ཁྲིམས་ཀྱི་རྒྱུ་ཡིན་ཞེ་ན། ཇི་སྐད་དུ། གསོད་དང་གནོད་
སེམས་ཚིག་རྩུབ་པོ། །ཞེ་སྡང་གིས་ནི་མཐར་ཕྱིན་བྱེད། །ཅེས་བྱ་བ་ལ་སོགས་
པ་བཤད་པ་ཐམས་ཅད་དང་། ཇི་ལྟར་འཆལ་བའི་ཚུལ་ཁྲིམས་ཀྱི་གཉེན་པོ་ལ་་་
བརྟེན་ཞེ་ན། དྲན་པ་ཉེ་བར་གཞག་པ་ལ་བརྟེན་པའི་ཕྱིར་རོ་ཞེས་བྱ་བ་སྨོས་ཏེ།
ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་སུ་ཡོངས་བརྟགས་པས ༎
ཞེས་འབྱུང་བའི་ཕྱིར་རོ། །ཞི་བ་ལ་ཇི་ལྟར་བརྟེན་ཞེ་ན། དེའི་ཕྱིར་མྱ་ངན་་་་
ལས་འདས་པར་ཡོངས་སུ་བསྔོས་པའི་ཕྱིར་རོ་ཞེས་བྱ་བ་སྨོས་སོ། །ལས་ཀྱི་ལམ་་
81-1130