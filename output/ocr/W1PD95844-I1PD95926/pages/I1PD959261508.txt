ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
717
པར་ཤེས་པའི་ཕུང་པོ་དག་གིས་རྗེས་སུ་འབྲང་བ་དང་བཅས་པ་ནི་མ་ཡིན་ཏེ།
རྣམ་པར་ཤེས་པ་དེ་ཉིད་རྣམ་པར་ཤེས་པའི་འཁོར་ཡིན་པ་ནི་མི་རིགས་སོ། །
དགེ་བ་ནི་འཁོར་མང་བ་ཡིན་ལ་ཞེས་བྱ་བ་ནི་དེ་དང་འདྲ་བ་མ་འོངས་པ་འཐོབ་པ་
དང་མངོན་པར་འབྲེལ་པའི་ཕྱིར་རོ། །ཕུང་པོ་བཞིས་▪རྗེས་སུ་འབྲང་བ་དང་་་་
བཅས་པ་ཡིན་ནོ་ཞེས་བྱ་བ་ནི་གཟུགས་དང་། ཚོར་བ་དང་། འདུ་ཤེས་པ་•
དང་། འདུ་བྱེད་དག་གིས་ཏེ། བསམ་གཏན་དང་། ཟག་པ་མེད་པའི་སྡོམ་
པའི་གཟུགས་ནི་སེམས་ཀྱི་རྗེས་སུ་འཇུག་པ་ཡིན་ནོ། །ཡང་ཉོན་མོངས་པ་ཅན་ནི་
སྟོབས་ཆུང་བ་ཡིན་ནོ་ཞེས་བྱ་བ་འབྱུང་ངོ་། །དགེ་བ་དེ་ཡང་ལོག་པར་ལྟ་བའི་་
སྐད་ཅིག་མ་གཅིག་གིས་ཚུལ་ཁྲིམས་ལ་སོགས་པ་དགེ་བའི་ཕུང་པོ་ལྔ་འཇོམས་པའི་་
ཕྱིར་སྟོབས་ཆུང་བ་མ་ཡིན་ཞེ་ན། དེ་ནི་གཏན་ཆད་•པ་མ་ཡིན་ཏེ། ཡང་
མཚམས་སྦྱོར་བའི་ཕྱིར་རོ། །དེ་ཉིད་ཀྱི་ཕྱིར་གཏན་དུ་འཇོམས་པར་བྱེད་པས་
ཞེས་བྱ་བ་སྨོས་ཏེ། མཐོང་བའི་ལམ་ལས་ཡོངས་སུ་ཉམས་པ་མེད་པའི་ཕྱིར་རོ། །
དེའི་ཕྱིར་ཡང་སྟེ། རྩ་བ་དང་། རིན་དང་། འཁོར་དང་། རྗེས་སུ་འབྲང་
བ་དང་། སྟོབས་ཆེ་ཆུང་གི་ཕྱིར་ཡང་ཆུང་ངུ་ནི་ཉོན་མོངས་པ་ཅན་ཡིན་ལ་ཆེན་
པོར་གྱུར་པ་ནི་དགེ་བ་ཡིན་ནོ། །དེའི་གཉེན་པོ་ཡིན་པའི་ཕྱིར་ཞེས་བྱ་བ་ནི།
རྒོད་པའི་གཉེན་པོ་ཡིན་པའི་ཕྱིར་རོ། །རྣམ་པར་མ་ཞི་བ་དང་ཞེས་བྱ་བ་ནི།
རྒོད་པ་དང་། མཚུངས་པར་ལྡན་པའི་ཕྱིར་ཉོན་མོངས་པ་ཅན་ཡིན་ནོ། །རྣམ་
པར་ཞི་བ་ནི་དགེ་བའོ། །དེའི་གཉེན་པོ་ཡིན་པའི་ཕྱིར་ཞེས་བྱ་བ་ནི་རྣམ་པར་
གཡེང་བའི་གཉེན་པོ་ཡིན་པའི་ཕྱིར་ཞེས་བྱ་བའི་དོན་ཏོ། །འཐོབ་པ་དང་བསྟེན་
པའི་བསྒོམས་●པ་དག་གིས་མ་བསྒོམས་པའི་ཕྱིར་ཞེས་བྱ་བ་ལ། ཉོན་མོངས་པ་
ཅན་ནི་མ་འོངས་པ་འཐོབ་པ་ཡང་མེད་ལ། བསྟེན་པར་འོས་པ་ཡང་མ་ཡིན་ཏེ།
81-1491