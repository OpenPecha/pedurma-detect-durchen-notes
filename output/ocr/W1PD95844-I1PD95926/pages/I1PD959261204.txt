ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
ククイ
རྗེས་སུ་མཐུན་པའི་ཕྱིར་རོ། །རང་གི་རྫས་ལ་ཀུན་དུ་རྨོངས་པའི་ཕྱིར། །ཞེས་བྱ་
བ་ནི་ཉེ་བར་ལེན་པའི་ཕུང་པོ་ལྔའི་རྫས་འདི་ལ་བདག་དང་བདག་གི་རྣམ་པ་དང་།
རྟག་པ་དང་ཆད་པའི་རྣམ་པར་ལོག་པར་ངེས་པར་སེམས་པའི་ཕྱིར་ཀུན་དུ་རྨོངས་
སོ༑ །ཕ་རོལ་ལ་གནོད་པའི་རྣམ་པར་མ་ཞུགས་པའི་ཕྱིར་ཞེས་བྱ་བ་ལ་ཅི་ཞེ་ན།
འཇིག་ཚོགས་དང་མཐར་འཛིན་པར་ལྟ་བ་ལུང་དུ་མ་བསྟན་པའོ་ཞེས་བྱ་བར་
སྐབས་དང་སྦྱར་རོ། །མཐོ་རིས་ལ་སྲིད་པ་དང་། ངའོ་སྙམ་པའི་ང་རྒྱལ་དག་
ཀྱང་དེ་ལྟར་ཐལ་བར་འགྱུར་རོ་ཞེས་བྱ་བ་ནི་ལུང་དུ་མ་བསྟན་པར་ཐལ་བར་
འགྱུར་རོ། །མཐོ་རིས་ལ་སྲེད་པ་ཡང་སྦྱིན་པ་ལ་སོགས་པ་དང་མི་འགལ་ལ།
ངའོ་སྙམ་པའི་ང་རྒྱལ་ཡང་རང་གི་རྫས་ལ་ཀུན་དུ་རྨོངས་ཤིང་ཕ་རོལ་པོ་ལ་གནོད་
པའི་རྣམ་པར་མ་•ཞུགས་པས་མཐོ་རིས་ལ་སྲེད་པ་དང་། ངའོ་སྙམ་པའི་ང་རྒྱལ་
དག་•ཀྱང་ལུང་དུ་མ་བསྟན་པར་ཐལ་བར་འགྱུར་ན། འདོད་པ་ཡང་མ་ཡིན་ནོ། །
རི་དྭགས་དང་བྱ་རྣམས་ལ་ཡང་ཡོད་པ་གང་ཡིན་པ་ཞེས་བྱ་བ་ནི་དཔེར་ན་བབ་་་་
ཅོལ་དུ་སྒྲ་ཐོས་པས་སྐྲག་པའི་རྒྱུར་འགྱུར་བ་ལྟ་བུའོ∶། །རྣམ་པར་བརྟགས་•པ་
ནི་མི་དགེ་བ་ཡིན་ནོ་ཞེས་བྱ་བ་ནི་རིག་•པའི་རྣམ་པར་རྟོག་པ་སྔོན་•དུ་འགྲོ་བ་སྟེ།
དཔེར་ན་མུ་སྟེགས་ཅན་སེར་སྐྱ་དང་འུག་པ་པ་ལ་སོགས་པ་རྣམས་ཀྱི་ལྟ་བུའོ། _ །
གཞན་དག་ན་རེ་འདི་ཡང་མི་འཐད་དེ་རྣམ་པར་མ་བརྟགས་•པའི་དོན་ནི་མཐོང་
བས་སྤང་བར་བྱ་བ་ཉིད་དུ་མི་འཐད་པའི་ཕྱིར་རོ་ཞེའོ། །ལྷག་མ་རྣམས་འདིར་་
མི་དགེ་བའོ་ཞེས་བྱ་བ་ལ། མི་དགེ་བ་ཁོ་ནའོ་ཞེས་ངེས་པར་བཟུང་བའི་ཕྱིར་་་་
བརྩམས་སོ། །འདིར་ཞེས་བྱ་བ་སྨོས་པ་ནི་འདོད་པ་ན་སྤྱོད་པའི་ལྷག་མ་བསྡུ་་་་
བར་བྱ་བའི་ཕྱིར་རོ། ། འདོད་ཆགས་ཐམས་ཅད་དང་ཞེས་ཐམས་ཅད་སྨོས་པ་ནི་
རྣམ་པ་ལྔ་སྟེ། ཉེ་བར་བསྡུ་བར་བྱ་བའི་ཕྱིར་རོ། །འཇིག་ཚོགས་དང་མཐར་་
81-1187