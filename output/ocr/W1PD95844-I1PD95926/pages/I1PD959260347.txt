༣ ༣ ༢
བསྟན་འགྱུར། མངོན་པ། ༼ཅུ༽ ༡༥༩
བྱེད་པ་པོ་ལ་ནི་ལྟོས་•པའམ། བྱེད་པ་པོ་གཞན་དང་ལྡན་པ་མེད་པའི་ཕྱིར་རོ། །
དེ་ལ་རྡོ་ལ་སོགས་པའི་འདུས་པ་སྲ་བ་ལ་ནི་དྲུད་•པ་དང་། མེ་འབྱུང་བ་དང་།
འཕེལ་ཞིང་ལྟུང་བ་དག་ལས་ཆུ་དང་། མེ་དང་། རླུང་རྣམས་ཡོད་པ་ཉིད་དུ་
རྟོགས་ལ། འདུས་པ་གཤེར་བ་ལ་ནི་གྲུ་ལ་སོགས་པ་རྣམས་འཛིན་པའི་ཕྱིར་དང་།
དྲོ་བའི་ཕྱིར་དང་། གཡོ་བའི་ཕྱིར་ལྷག་མ་རྣམས་ཡོད་པ་ཉིད་དུ་རྟོགས་སོ། །
མེའི་འདུས་པ་དྲོ་བ་ལ་མེ་ལྕེ་རྣམས་བརྟེན་•པ་དང་།
བསྡུས་པ་དང་། གཡོ་་
བ་དག་ལས་ལྷག་མ་རྣམས་ཡོད་པ་ཉིད་དུ་རྟོགས་སོ། །རླུང་གི་འདུས་པ་གཡོ་བ་
ལ་འཛིན་པ་དང་། གྲང་བ་དངང་།
དྲོ་བ་དག་དམིགས་པ་ལས་ལྷག་མ་རྣམས་
ཡོད་པ་ཉིད་དུ་རྟོགས་•སོ། །རྐྱེན་དང་ཕྲད་ན་ཞེས་བྱ་བ་རྒྱས་པར་འབྱུང་སྟེ།
མེ་ལ་སོགས་པའི་རྐྱེན་དང་ཕྲད་ན་ཟངས་ལ་སོགས་པ་རྣམས་གཤེར་བར་དམིགས་
པའི་ཕྱིར་དེ་ལ་ཆུའི་ཁམས་ཡོད་པར་ཁོང་དུ་ཆུད་ལ། གྲང་བ་ལ་སོགས་པའི་རྐྱེན་
དང་ཕྲད་པས་གཤེར་བ་ལ་སྲ་བ་ལ་སོགས་པ་མཐོང་བའི་ཕྱིར་དེ་ལ་སའི་ཁམས་་་་་
ཡོད་པ་ཉིད་དུ་ངེས་སོ། །དེ་བཞིན་དུ་སྲ་བའི་ཚོགས་དྲུད་པ་ལས་དྲོ་བ་དམིགས་
པའི་ཕྱིར་མེ་ཡོད་པ་ཉིད་དང་། མངོན་པར་བརྡེགས་•པ་ལས་ཡན་ལག་བྱེར་བ་
ལས་རླུང་གི་ཁམས་ཡོད་པ་ཉིད་དུ་ཤེས་སོ། །ཡོད་པ་ནི་རྐྱེན་གྱི་•མཐུའི་སྒོ་ནས་
བྱ་བ་ཆས་•ཆེ་བ་ཉིད་དུ་བྱེད་ཀྱི། མེད་པ་སྐྱེ་བར་ནི་མ་ཡིན་ཏེ། ཧ་ཅང་ཐལ་
བར་འགྱུར་བའི་ཕྱིར་རོ། །གཞན་དག་ན་རེ་ཆུ་དག་ལ་གྲང་བའི་ཁྱད་པར་གྱི་སྒོ་་་
ནས་ཞེས་བྱ་བ་ནི་སློབ་དཔོན་དཔལ་ལེན་ཡིན་ཏེ། མེ་ཆུང་ཆེས་པ་དང་།
ཆེས་ཆུངས་པ་དང་། ཆུང་བ་དང་འདྲེས་པའི་ཕྱིར་ཆུ་དག་ལ་གྲང་བའི་ཁྱད་པར་
ཏེ༑ གྲང་བ་དང་། ཆེས་གྲང་བ་དང་། གྲངས་•ཆེས་པ་ཞེས་བྱ་བ་རུང་སྟེ།
གྲང་བ་དང་•ནི་དྲོ་བའི་གཉེན་པོ་ཡིན་པའི་ཕྱིར་རོ་ཞེས་ཟེར་རོ། །དངོས་པོ་
81-332