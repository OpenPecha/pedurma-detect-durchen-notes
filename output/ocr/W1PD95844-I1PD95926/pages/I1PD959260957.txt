همم
བསྟན་འགྱུར། མངོན་པ།
१७०
ཡིན་པ་དེ་ནི་སེམས་པ་མེད་པར་འཕེན་པར་མི་ནུས་ལ། མི་གསལ་བ་ནི་དམིགས་
པ་མེད་པའི་ཕྱིར་རོ། །འདི་ལྟར་རྣམ་པར་རིག་བྱེད་ནི་སེམས་པའི་•དབང་གིས་
སྡོམ་པ་ཆེན་པོ་དང་འབྲིང་དང་ཆུང་ངུ་འཕེན་པ་ལ་འཇུག་གི། ལུང་དུ་མ་བསྟན་
པས་ཀུན་ནས【བསླངས་པས་•ནི་རྣམ་པར་རིག་བྱེད་མ་ཡིན་པ་འཕེན་པར་ནུས་་་་
པར་མི་འགྱུར་རོ། །ངག་རྣམ་པར་རིག་བྱེད་ནི་ངག་སྒྲ་ཞེས་བྱ་བ་ལ། ནི་ཞེས་
བྱ་བའི་སྒྲ་ནི་ངེས་པར་གཟུང་བ་སྟེ། མཆུ་འགུལ་བ་ལ་སོགས་པའི་དབྱིབས་ནི་མ་
ཡིནན་ལ། མིང་གི་ཚོགས་ལ་སོགས་པ་དག་ཀྱང་མ་ཡིན་ནོ།
།དེ་ཉིད་ཀྱི་ཕྱིར་་་་
ངག་གི་རང་བཞིན་གྱི་སྒྲ་གང་ཡིན་པ་ཞེས་བྱ་བ་རྒྱས་པར་སྨོས་སོ། །རྣམ་པར་་་
རིག་བྱེད་མ་ཡིན་པ་ནི་སྔར་བཤད་པ་ཁོ་ན་ཡིན་ནོ་ཞེས་བྱ་བ་ནི།
གཡེངས་དང་
སེམས་མེད་པའི་ཡང་ཞེས་བྱ་བ་ལ་སོགས་པ་མཛོད་ཀྱི་གནས་དང་པོ་ནས་སོ། །
ཁས་བླངས་ནས་མི་བྱེད་པ་ཙམ་གྱི་ཕྱིར་ཞེས་བྱ་བ་ལ་སོགས་པ་ནི་འདི་བདག་གིས་
མི་བྱའོ་ཞེས་སྔར་ཁས་བླངས་ནས། ཕྱིས་དེ་མི་བྱེད་པ་ཙམ་གྱི་●ཕྱིར་ཞེས་བྱ་བ་སྟེ།
རྣམ་པར་རིག་བྱེད་མ་ཡིན་པ་ནི་རིག་བྱེད་མེད་པ་ཡིན་པས་རྫས་སུ་ཁས【བླང་བར་•
མི་བྱའོ། །འདས་པའི་འབྱུང་བ་ཆེན་པོ་རྣམས་ལ་ཞེས་བྱ་བ་ནི། འདོད་་་་་
གཏོགས་རྣམ་རིག་མིན་སྐད་ཅིག ། ཕྱིན་ཆད་འདས་པའི་འབྱུང་ལས་སྐྱེ། __།
ཞེས་འབྱུང་བའི་ཕྱིར་ལ་དེ་རྣམས་ཀྱང་ཡོད་པ་མ་ཡིན་པའི་རང་བཞིན་ཡིན་པའི་་་
ཕྱིར་ཏེ། འདས་པའི་འབྱུང་བ་ཆེན་པོ་དེ་རྣམས་ནི་ད་ལྟར་བྱུང་བ་ལྟར་•རང་་་
བཞིན་མེད་པའི་ཕྱིར་རོ། །རྒྱུར་བྱས་པའི་གཟུགས【ཀྱི་མཚན་ཉིད་དུ་གསུངས་ན་•
ཡོད་པ་ཡང་མ་ཡིན་ནོ། །གཟུགས་ཀྱི་མཚན་ཉིད་མེད་པའི་ཕྱིར་ཞེས་བྱ་བ་ལ་་་་
གཟུགས་སུ་ཡོད་ཅིང་གཟུགས་སུ་རུང་བ་ཞེས་བྱ་བ་ནི་རྣམ་པར་འགྱུར་བ་བསྟན་་་
པའི་སྒོ་ནས་གཟུགས་ཀྱི་མཚན་ཉིད་དུ་གསུངས་ན། རྣམ་པར་རིག་བྱེད་མ་ཡིན་
81-940