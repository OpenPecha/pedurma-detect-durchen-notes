ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
ク
དེ་ཉིད་བསམ་གཏན་གཉིས་པ་ལ་ལྟོས་•ནས་རགས་ལ། བསམ་གཏན་གཉིས་པ་
ཡང་བསམ་གཏན་དང་པོ་ལ་ལྟོས་•ནས་ཕྲ་བ་ཡིན་ཏེ།
སྲིད་པའི་རྩེ་མོའི་བར་དུ་
ཡང་དེ་དང་འདྲ་བར་བརྗོད་པར་བྱའོ།
།རྣམ་པའི་བྱེ་བྲག་གིས་ནི་ས་གཅིག་ལ་•
ཡང་ཆུང་ངུ་དང་།
འབྲིང་དང་།
ཆེན་པོ་རྣམས་ལ་སླར་ཆུང་ངུ་ལ་སོགས་་
པར་ཕྱེ་བ་ལས། དེ་ལྟར་སྲིད་པའི་རྩེ་མོའི་བར་དུ་རྟོག་པ་དང་དཔྱོད་པ་དག་་་་
ཡོད་པར་འགྱུར་རོ། །སའི་བྱེ་བྲག་གིས་ནི་འདོད་པའི་ཁམས་ན་རྟོག་པ་ཁོ་ན་་་་
ཡོད་ལ། སྲིད་པའི་རྩེ་མོ་ན་དཔྱོད་པ་ཁོ་ན་ཡོད་ཅིང་། བར་ན་གཉིས་ཀ་ཡོད་
པར་འགྱུར་རོ། །རྣམ་པའི་བྱེ་བྲག་གིས་ནི་ས་ཐམས་ཅད་ན་ནི་●གཉིས་ཀ་ཡང་་
ཡོད་ཀྱི། འདོད་པའི་ཁམས་དང་། བསམ་གཏན་དང་པོ་གཉིས་ཁོ་ན་ན་ཡོད་
པ་ནི་མ་ཡིན་ནོ། །སློབ་དཔོན་འདུས་•བཟང་ནི་སླར་ཡང་སེམས་རྩིང་བ་དང་་་
ཞིབ་པ་ཉིད་ནི་སེམས་ཀྱི་རྩིང་བ་དང་ཞིབ་པ་ཉིད་དོ། །ཞེས་མི་སྨྲའི། འོ་ན་ཇི་
ལྟར་ཞེ་ན། སེམས་རྩིང་བ་ནི་སེམས་ལ་ཡོད་པའི་རྩིང་བའོ། །དེའི་དངོས་པོ་་
ནི་སེམས་རྩིང་བ་ཉིད་དོ། །སེམས་ཞིབ་པ་ཡང་དེ་དང་འདྲའོ་ཞེས་ཟེར་རོ། །
རྩིང་བ་དང་ཞིབ་པ་ཉིད་ཅེས་བྱ་བ་ལ་སོགས་པ་ལ། རྩིང་བ་དང་ཞིབ་པ་ཉིད་དེ།
རྟོག་པ་དང་དཔྱོད་པ་དག་ཕན་ཚུན་ནམ་སེམས་ལས་རང་བཞིན་ཐ་དད་པ
རིགས་པ་མ་ཡིན་ཏེ། རང་གི་ངོ་བོ་ཐ་དད་པ་མ་ཡིན་ནོ་ཞེས་བྱ་བའི་ཐ་ཚིག་གོ། །
སེམས་དེ་ཉིད་གནས་སྐབས་འགའ་ཞིག་ལ་ཞིབ་པ་ཡིན་ལ། གནས་སྐབས་འགའ་
ཞིག་ན་རྩིང་བ་ཡིན་གྱི། དེ་ལ་རྩིང་བའམ་ཞིབ་པ་ཆོས་གཞན་ནི་མེད་དོ་སྙམ་དུ་
བསམས་པའོ། །ཡང་ན་ཚོར་བ་དང་འདུ་ཤེས་དག་ཀྱང་རྟོག་པ་དང་དཔྱོད་པ་་་
ཉིད་དུ་ཐལ་བར་འགྱུར་ཏེ། ཚོར་བ་ནི་རགས་པ་ཡིན་ལ། འདུ་ཤེས་ནི་ཕྲ་བ་
ཡིན་པའི་ཕྱིར་རོ། །རང་བཞིན་ཐ་དད་པར【གྱུར་པ་•ལ་ནི་ཐ་དད་པ་མཐོང་ན།
81-371