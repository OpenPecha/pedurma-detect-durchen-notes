ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
༣༥༩
འགྱོད་པ་ལ་སོགས་པ་ཇི་སྐད་བཤད་པ་རྣམས་ལས་གང་ཡང་རུང་བའོ། །
བསྒྲིབས་ལ་བཅོ་བརྒྱད་ཅེས་བྱ་བ་ལ།
འདོད་པའི་ཁམས་ན་འཇིག་ཚོགས་ལ་ལྟ་
བ་དང་། མཐར་•འཛིན་པར་ལྟ་བ་དང་མཚུངས་པར་ལྡན་པའི་སེམས་ནི་
བསྒྲིབས་པ་སྟེ། དེ་ལ་གདོན་མི་ཟ་བར་བཅོ་བརྒྱད་འབྱུང་གི། བཅོ་བརྒྱད་ཁོ་ན་
འབྱུང་ངོ་ཞེས་ནི་ངེས་པར་མི་གཟུང་སྟེ། གཉིད་ནི་ཀུན་ལ་མི་འགལ་བའི་ཕྱིར་རོ༎
ལུང་མ་བསྟན་གཞན་ལ་བཅུ་གཉིས་དག་ཏུ་འདོད་ཅེས་བྱ་བ་ལ། འདིར་ཡང་་་་
གཉིད་མི་འགལ་བའི་ཕྱིར་སྔ་མ་བཞིན་དུ་ངེས་པར་གཟུང་ངོ་། ། །ཉི་འོག་པ་དག་
ནི་ཞེས་བྱ་བ་རྒྱས་པར་འབྱུང་ངོ་། །བཅུ་གསུམ་ཞེས་བྱ་བ་འབྱུང་སྟེ།
མ་་་་
བསྒྲིབས་ལ་ལུང་དུ་མ་བསྟན་པའི་སེམས་འགའ་ཞིག་ལ་འགྱོད་པ་འབྱུང་ངོ་། །དེ་
ལ་ལུང་དུ་མ་བསྟན་པ་ནི་བྱས་སམ་མ་བྱས་ནས་ཡིད་ལ་གཅགས་པ་གང་ཡིན་པ་སྟེ།
ངས་མ་ཞུ་བར་ཅིའི་ཕྱིར་ཟོས་ཞེས་བྱ་བའམ∶། རྩིག་པ་དེ་ལ་ཅི་སྟེ་མ་བྲིས་སྙམ་
དུ་ཡིད་ལ་གཅགས་པ་གང་ཡིན་པ་དེ་ལུང་དུ་མ་བསྟན་པའི་འགྱོད་པ་ཡིན་ནོ། །
འགྱོད་པ་ནི་ཡིད་•བདེ་བ་དང་མཚུངས་པར་ལྡན་ལ། ཡིད་མི་བདེ་བ་ཡང་དགེ་
བ་དང་མི་དགེ་བ་ཡིན་པས་འགྱོད་པ་ལུང་དུ་མ་བསྟན་པ་ལ་མཚུངས་པར་ལྡན་པ་
མེད་དོ་ཞེ་ན། དེའི་ཕྱིར་སྨྲས་པ། ཡིད་མི་བདེ་བ་ཡང་ཡིད་བདེ་བ་དང་འདྲ་
བར་རྣམ་པ་གསུམ་ཡིན་ནོ། །ཁ་ཕྱེ་•བ་རྣམས་ན་རེ་ནི་འགྱོད་པ་ལུང་དུ་མ་
བསྟན་པ་མེད་དེ། ཡིད་མི་བདེ་བ་དང་རྗེས་སུ་འབྲེལ་པའི་ཕྱིར། འདོད་
ཆགས་དང་•བྲལ་བ་རྣམས་ལ་མེད་པའི་ཕྱིར་ཏེ། དེ་ཉིད་ཀྱི་ཕྱིར་སྔར་རྣམ་པར་
སྨིན་པ་མ་ཡིན་ནོ་ཞེས་བཤད་དོ་ཞེས་ཟེར་རོ། །མ་བསྒྲིབས་ལ་ཞེས་བྱ་བ་གང་
སྨོས་པ་ལ། རྣམ་པར་སྨིན་པ་ལས་སྐྱེད་•པ་དང་། སྤྱོད་ལམ་•དང་།
བཟོའི་གནས་པ་དང་། སྤྲུལ་པའི་སེམས་ཀྱི་བདག་ཉིད་ནི་མ་བསྒྲིབས་ལ་ལུང་
81-359