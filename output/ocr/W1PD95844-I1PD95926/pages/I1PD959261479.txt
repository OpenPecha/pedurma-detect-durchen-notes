१९७२
__བསྟན་འགྱུར། མངོན་པ།
ལག་བརྒྱད་དང་ལྡན་ནོ་ཞེས་གསུངས་སོ། །མི་སློབ་པ་ནི་ཡན་ལག་བཅུ་དང་ལྡན་
ཏེ༑ མི་སློབ་པའི་ཡང་དག་པའི་ལྟ་བ་ནས་མི་སློབ་པའི་རྣམ་པར་གྲོལ་བ་དང་།
མི་སློབ་པའི་ཡང་དག་པའི་ཤེས་པའི་བར་དང་ལྡན་ནོ། །ཅིའི་ཕྱིར་སློབ་པ་ལ་
ཞེས་བྱ་བ་ལ་སོགས་པ་ནི་གང་སློབ་པ་དང་མི་སློབ་པ་དག་ཡང་དག་པའི་རྣམ་པར་
གྲོལ་བ་དང་རྣམ་པར་གྲོལ་བའི་ཤེས་པ་དང་མཚུངས་པར་ལྡན་པར་མཚུངས་
བཞིན་དུ། མི་སློབ་པ་ཁོ་ན་དེ་དག་དང་ལྡན་པར་•བཤད་ལ། མི་ སློབ་པ་མ་
ཡིན་པ་འདི་ལ་རྒྱུ་ཅི་ཞིག་ཡོད་ཅེས་བྱ་བའོ། །དེའི་ཕྱིར། བཅིངས་ཕྱིར་སློབ་
པའི་ཡན་ལག་ཏུ། །རྣམ་གྲོལ་●མ་བཤད་ཅེས་བྱ་བ་སྨོས་སོ། །གལ་ཏེ་སློབ་པ་
ཡང་མཐོང་བས་སྤང་བར་བྱ་བ་དང་། བསྒོམ་•པས་སྤང་བར་བྱ་བའི་ཉོན་
མོངས་པ【ཁ་ཅིག་•ལས་རྣམ་པར་གྲོལ་བ་མ་ཡིན་ནམ་ཞེ་ན། དེའི་ཕྱིར་འཆིང་་
བའི་ཕྱོགས་གཅིག་ལས་གྲོལ་བས་ནི་གྲོལ་བ་ཞེས་མི་བྱའོ་ཞེས་བྱ་བ་སྨོས་ཏེ། དེའི་
ཕྱིར་རྣམ་པར་གྲོལ་བ་ནི་རྣམ་པར་གྲོལ་བའི་བདག་རྣམ་པར་གྲོལ་ལོ་སྙམ་པའི་ཤེས་
པ་ཡིན་པས་དེ་འདི་ལ་•མེད་དོ། །རྣམ་པར་གྲོལ་བ【དེ་དང་•སོ་སོ་རང་གི་ཤེས་
པ་དག་གིས་ཞེས་བྱ་བ་ལ། རྣམ་པར་གྲོལ་བ་སོ་སོ་•རང་གི་ཤེས་པ་ནི་དེ་སོ་སོ་་
རང་གི་ཤེས་པའོ། །རྣམ་པར་གྲོལ་བ་དང་དེ་སོ་སོ་རང་གི་ཤེས་པ་ནི་རྣམ་པར་་
གྲོལ་བ་དང་དེ་སོ་སོ་རང་གི་ཤེས་པ་དག་སྟེ། རྣམ་པར་གྲོལ་བ་དང་དེ་སོ་སོ་རང་
གི་ཤེས་པ་དག་གིས་སོ། །རབ་ཏུ་ཕྱེ་བ་ཡིན་ནོ་ཞེས་བྱ་བ་ནི་རྣམ་པར་གཞག་་
པ་ཡིན་ཞེས་བྱ་བའི་ཐ་ཚིག་གོ། ། དེ་ཁོ་ན་ལ་དེ་སྨོས་པ་རིགས་•པ་དང་ལྡན་པ་་
ཡིན་ནོ་ཞེས་བྱ་བ་ལ། དེ་ཁོ་ན་ལ་ཞེས་བྱ་བ་ན་•མི་སློབ་པ་ལའོ། །དེ་སྨོས་པ་
ཞེས་བྱ་བ་ནི་ཡང་དག་པའི་རྣམ་པར་གྲོལ་བ་སྨོས་པ་དང་། ཡང་དག་པའི་ཤེས་
པ་སྨོས་པའོ། །རིགས་དང་ལྡན་པ་ནི་རིགས་པ་ལས་མ་འདས་པའོ། །མི་སློབ་
81-1462