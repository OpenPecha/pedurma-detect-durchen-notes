774
བསྟན་འགྱུར། མངོན་པ། @ 760
བྲལ་བ་ཡིན་ལ། མཐོང་བས་སྤང་བར་བྱ་བ་མ་སྤངས་པའི་ཕྱིར་འདོད་ཆགས་དང་•
བྲལ་བ་ཡིན་ནོ་ཞེས་བྱ་བ་འདི་ལ་ཡང་རིགས་པ་ཅི་ཞིག་ཡོད་ཅེའོ། །གལ་ཏེ་དེ་་
ལྟར་ན་འོ་ན་ནི་ཇི་ལྟར་འདོད་ཆགས་དང་བྲལ་བ་རྣམས་ལ་འདོད་པའི་ཁམས་ལ་་
དམིགས་པའི་ལྟ་བ་ཀུན་དུ་འབྱུང་ཞེ་ན། བྱེ་བྲག་ཏུ་སྨྲ་བ་རྣམས་ན་རེ་དེ་དག་ལྟ་
བ་སྐྱེ་བ་དང་དུས་མཉམ་དུ་ཉམས་པའི་ཕྱིར་ཏེ། ལྷ་སྦྱིན་བཞིན་ནོ། །དཔེར་
ན་ལྷ་སྦྱིན་གྱིས་●དགེ་སློང་གི་●དགེ་འདུན་འཁོར་དུ་བྱ་བའི་ཕྱིར་བཅོམ་ལྡན་
འདས་ལ་ཐུགས་ལས་ཆུང་ངུར་བཞུགས་པར་གསོལ་ནས་སྡིག་པའི་བསམ་པའི་རྣམ་
པ་སྐྱེས་པས་རྫུ་འཕྲུལ་ལས་ཡོངས་སུ་ཉམས་པ་དེ་བཞིན་དུ་དེ་དག་ཀྱང་ལྟ་བ་ཀུན་
དུ་བྱུང་●བས་ཡོངས་སུ་ཉམས་པ་ཡིན་ནོ་ཞེའོ། །བདག་དང་བདག་གི་ཞེས་བྱ་བ་
རྒྱས་པར་འབྱུང་ངོ་། །ཅིའི་ཕྱིར་ཉེ་བར་ལེན་པའི་ཕུང་པོ་ལྔ་ལ་འཇིག་ཚོགས་
ཞེས་བཤད་ཅེ་ན། དེའི་ཕྱིར་རྟག་པར་འདུ་ཤེས་པ་དང་རིལ་པོར་འདུ་ཤེས་པ་
【སྤང་བའི་•ཕྱིར་ཞེས་བྱ་བ་སྨོས་སོ། །དེ་དག་ལ་བདག་ཏུ་འཛིན་པ་ནི་དེ་དག་་
སྔོན་དུ་འགྲོ་བ་ཅན་ཡིན་ནོ་ཞེས་བྱ་བ་ནི། རྟག་པ་དང་རིལ་པོར་འདུ་ཤེས་པ་་་
སྔོན་དུ་འགྲོ་བ་ཅན་ནོ། །དེ【དག་དང་•བྲལ་བས་བདག་ཏུ་འཛིན་པ་དང་བྲལ་
བར་འགྱུར་ཏེ། རྒྱུ་མེད་པས་འབྲས་བུ་མེད་པར་འགྱུར་རོ། །འཇིག་པ་ཞེས་བྱ་
བ་ནི་རྟག་པར་འདུ་ཤེས་པ་སྤང་བའི་ཕྱིར་བཤད་ལ། ཚོགས་པ་ཞེས་བྱ་བ་ནི་་་་
རིལ་པོར་འདུ་ཤེས་པ་སྤང་བའི་ཕྱིར་ཏེ། འདི་ནི་མི་རྟག་པ་དང་ཚོགས་པ་ཡིན་་
ནོ་ཞེས་དེ་ལ་བདག་ཏུ【ལྟ་བ་●འཛིན་པ་བཟློག་པར་བྱ་བའི་ཕྱིར་རོ། །ཟག་པ་་་
དང་བཅས་པ་ལ་དམིགས་པའི་ལྟ་བ་ཐམས་ཅད་ཀྱང་འཇིག་ཚོགས་ལ་ལྟ་བ་ཡིན་་་
མོད་ཀྱི་ཞེས་བྱ་བ་ནི་རྣམ་པ་ལྔ་ཆར་ཡང་ངོ་། །ཟག་པ་དང་བཅས་པ་ལ་དམིགས་
པ་ཞེས་བྱ་བ་ནི་ཟག་པ་མེད་པ་ལ་དམིགས་པ་ལས་ཁྱད་པར་དུ་བྱེད་པའོ། །
81-1154