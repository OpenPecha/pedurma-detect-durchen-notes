746
བསྟན་འགྱུར། མངོན་པ། ༼ཅུ༽ ༡༥༩
དང་རོ་མེད་པས་སྣ་དང་ལྕེའི་རྣམ་པར་ཤེས་པ་གཉིས་ཀྱང་མེད་དེ། དམིགས་པ་་
མེད་པའི་ཕྱིར་རོ།
།གང་གི་ཕྱིར་ཡུལ་མེད་པའི་རྣམ་པར་ཤེས་པ་ནི་འགའ་ཡང་
མི་སྐྱེ་བའི་ཕྱིར་ཏེ། དཔེར་ན་གཟུགས་མེད་པའི་ཁམས་ན་གཟུགས་དང་སྒྲ་ལ་
སོགས་པའི་རྣམ་པར་ཤེས་པ་བཞིན་ནོ། །དེ་ལྟ་ན་ནི་འོ་ན་ཞེས་བྱ་བ་རྒྱ་ཆེར་
འབྱུང་སྟེ། ཁམ་གྱི་ཟས་ནི་འདོད་པ་ན། །སྐྱེ་མཆེད་གསུམ་གྱི་བདག་ཉིད་དོ། །
ཞེས་བྱ་བས་དྲི་དང་། རོ་དང་། རེག་བྱའི་ཁམས་ཀྱང་ཁམ་གྱི་ཟས་ཡིན་པའི་
ཕྱིར་མེད་པར་ཐལ་བར་འགྱུར་རོ། །དེའི་ཕྱིར་གཟུགས་ཀྱི་ཁམས་ན་བཅུ་གཉིས་
སོ་ཞེས་བརྗོད་པར་བྱའི∶། བཅུ་བཞི་ཞེས་ནི་མི་བྱའོ། །ཅི་སྟེ་གཟུགས་དང་སྒྲ་
བཞིན་དུ། །རེག་བྱ་ཡང་དེ་ན་ཡོད་པ་ཉིད་ཡིན་ན་ནི་དེ་ལྟ་ན་ནི་འོ་ན་དེའི་
འདོད་ཆགས་དང་བྲལ་བ་རྣམས་དེར་སྐྱེ་བའི་ཕྱིར་རོ་ཞེས་བྱ་བའི་གཏན་ཚིགས་མ་
ངེས་སོ། །ཟས་ཀྱི་རང་བཞིན་མ་ཡིན་པ་གང་ཡིན་པ་དེ་ནི་དེ་ན་ཡོད་དོ་ཞེས་བྱ་
བ་ནི་མ་ངེས་པར་•སྤོང་བ་སྟེ། དེ་དག་ནི་ཁམས་ཀྱི་རང་བཞིན་ལས་འདོད་
ཆགས་དང་བྲལ་གྱི། རེག་བྱ་ཐམས་ཅད་ལས་ནི་མ་ཡིན་ལ། ཟས་ཀྱི་རང་
མ་ངེས་པ་མེད་དོ།
བཞིན་ཡིན་པ་ནི་དེ་ན་ཡོད་པ་མ་ཡིན་པས་མ་ངེས་པ་མེད་དོ། ། དྲི་དང་རོ་དག་
ཀྱང་དེ་ལྟར་ཐལ་བར་འགྱུར་རོ་ཞེས་བྱ་བ་ལ། རེག་བྱ་ལྟར་གང་དག་ཟས་ཀྱི་
རང་བཞིན་མ་ཡིན་པ་●དེ་གཉིས་དེ་ན་ཡོད་པར་འགྱུར་ཏེ། དེ་ལྟ་ཡིན་དང་།
གཟུགས་ན་ཡང་ཁམས་བཅོ་བརྒྱད་དོ་ཞེས་བརྗོད་པར་བྱའི། བཅུ་བཞིའོ་ཞེས་ནི་
མི་བྱའོ། །ཟས་མེད་•པས་ཞེས་བྱ་བ་ནི། དྲི་དང་རོ་དག་རེག་བྱ་•ལྟར་ཁམ་གྱི་
ཟས་ལས་ཐ་དད་པའི་བདག་ཉིད་མེད་དོ་ཞེས་སྟོན་ཏོ། །དེའི་ཕྱིར་བཤད་པ་ཇི་་
ལྟར་ཉེ་བར་བཀོད་པ་ཁོ་ན་མི་འགལ་ལོ། །རེག་བྱ་ནི་ཞེས་བྱ་བ་ནི་གཞན་དུ་་་་་
ཡོངས་སུ་ལོངས་སྤྱོད་པའི་ཕྱིར་ཁམ་གྱི་ཟས་ལས་ཐ་དད་པའི་བདག་ཉིད་སྟོན་པར་
81-156