ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
१२०१
ལས་གྲངས་སྟོན་•པར་བྱེད་པའི་མིང་●གཞན་དུ་འབྱུང་ངོ་། །གཞན་དང་གཞན་
དུ་འགྱུར་བ་པ་ནི་ཞེས་བྱ་བ་ལ་སོགས་པ་ལ། སྔ་མ་དང་ཕྱི་མ་ལ་ལྟོས་ནས་གཞན་
དང་གཞན་ཞེས་བརྗོད་ཀྱི། རང་བཞིན་གཞན་དུ་འགྱུར་བ་མ་ཡིན་ཞིང་།
རྫས་གཞན་དུ་འགྱུར་བ་ནི་མ་ཡིནན་ཏེ། འདས་པ་དང་ད་ལྟར་བ་ལ་ལྟོས་ནས་ཕྱི་
མ་མ་འོངས་པ་ཞེས་བྱ་བ་ལ། ད་ལྟར་བ་དང་མ་འོངས་པ་ལ་ལྟོས་ནས་སྔ་མ་
འདས་པ་ཞེས་བྱ་ཞིང་། སྔ་མ་དང་ཕྱི་མ་སྟེ་འདས་པ་དང་མ་འོངས་པ་ལ་ལྟོས་་
ནས་ད་ལྟར་བ་ཞེས་བྱའོ། །འདི་ནི་སྔ་མ་དང་ཕྱི་མ་ལ་ལྟོས་ནས་ཐ་སྙད་བརྗོད་དེ།
གང་ལ་སྔ་མ་ཁོ་ན་ཡོད་ཀྱི། ཕྱི་མ་མེད་པ་དེ་ནི་མ་འོངས་པ་ཡིན་ལ། གང་ལ་
ཕྱི་མ་ཁོ་ན་ཡོད་ཀྱི་སྔ་མ་མེད་པ་དེ་ནི་འདས་པ་ཡིན་ཞིང་། གང་ལ་སྔ་མ་དང་ཕྱི་
མ་ཡོད་པ་དེ་ནི་ད་ལྟར་བ་ཡིན་ནོ། །དེ་ཉིད་ཀྱི་ཕྱིར་བུད་མེད་ཅིག་ལ་མ་ཞེས་་་་
ཀྱང་བྱ། བུ་མོ་ཞེས་ཀྱང་བྱ་བ་བཞིན་ནོ་ཞེས་བྱ་བ་བརྗོད་དེ། སྔ་མ་དང་ཕྱི་མ་
ལ་ལྟོས་ནས་ཡིན་གྱི། རྫས་ནི་གཞན་མ་ཡིན་ནོ།
།ཡོངས་སུ་འགྱུར་བར་སྨྲ་
བའི་ཕྱིར། །ཞེས་བྱ་བ་ལ་སོགས་པ་འབྱུང་སྟེ། གྲངས་ཅན་གྱི་གྲུབ་པའི་མཐའ་ནི་
ཆོས་ཅན་རྫས་གནས་•བཞིན་དུ་འོ་མའི་ཆོས་མངར་བ་ལ་སོགས་པ་ཡོངས་སུ་
བཏང་ནས་ཞོའི་ཆོས་ཀྱི་བདག་ཉིད་དུ་རྣམ་པར་གནས་པར་འགྱུར་ལ། ཞོའི་
ཆོས་ཡོངས་སུ་བཏང་ནས། དར་བ་ལ་སོགས་པའི་བདག་ཉིད་དུ་ཡོངས་སུ་འགྱུར་
རོ་ཞེས་བྱ་བ་ཡིན་པ་དེ་བཞིན་དུ་འདིའི་ཡང་རྫས་ནི་མ་འོངས་པའི་དངོས་པོ་
ཡོངས་སུ་དོར་ནས། ད་ལྟར་བའི་དངོས་པོར་འགྱུར་ལ། ད་ལྟར་བའི་དངོས་
པོ་ཡོངས་སུ་དོར་ནས་ཀྱང་འདས་པའི་དངོས་པོར་འགྱུར་ཞིང་། མ་འོངས་པ་ལ་
སོགས་པའི་དངོས་པོ་རྣམས་རྫས་ལས་དོན་གཞན་ཉིད་ཀྱང་མ་ཡིན་ནོ་ཞེས་བྱ་བ་
ཡིན་ནོ། །གྲངས་ཅན་གྱི་ཕྱོགས་ལ་གླན་པར་བྱའོ་ཞེས་བྱ་བ་ནི་དེའི་དགག་པ་
81-1201