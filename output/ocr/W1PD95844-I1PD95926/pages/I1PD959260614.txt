ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
۶۴۴
པའི་ངེས་པར་བྱེད་པའི་རྒྱུ་ནི་མཚུངས་པ་དེ་མ་ཐག་པའི་རྒྱུ་ཡིན་ན། དེ་ནི་མ་་་
འོངས་པ་མེད་པ་ཡིན་ནོ།
།ཅིའི་ཕྱིར་ཆོས་ཀྱི་མཆོག་གི་འཇུག་•ཐོགས་སུ་ཞེས་བྱ་
བ་རྒྱས་པར་འབྱུང་བ་ལ། སྐྱེ་བ་ངེས་པའི་རྒྱུ་ནི་མཚུངས་པ་དེ་མ་ཐག་པའི་རྐྱེན་
ཡིན་ན། དེ་ནི་མ་འོངས་པའི་དུས་ན་མེད་པས་ངེས་པ་མེད་པར་སྐྱེ་བར་ཐར་•
བར་འགྱུར་རོ། །གང་ཞིག་གང་ལ་རག་ལས་ཏེ་སྐྱེ་བ་ཞེས་བྱ་བ་རྒྱས་པར་འབྱུང་
བ་ལ། སྡུག་བསྔལ་ལ་ཆོས་ཤེས་པའི་བཟོད་པ་སྐྱེ་བ་ནི་ཆོས་ཀྱི་མཆོག་ལ་རག་་་་
ལས་པ་ཡིན་གྱི། གཞན་ལ་རག་ལས་པའམ་བཟློག་པ་ནི་མ་ཡིན་ནོ། །དེའི་་་་་
ཕྱིར་ཆོས་ཀྱི་མཆོག་ནི་•མཇུག་ཐོགས་སུ་སྡུག་བསྔལ་ལ་ཆོས་ཤེས་པའི་བཟོད་པ་ཁོ་
ན་སྐྱེའི། ཆོས་གཞན་ནི་མ་ཡིན་ནོ། །དེ་བཞིན་དུ་གཞན་ལ་ཡང་བརྗོད་པར་་
བྱའོ༑
།མཚུངས་པ་དེ་མ་ཐག་པའི་རྐྱེན་མེད་ན། དེ་ལ་རག་ལས་པ་གང་གིས་
བྱས་ཤེ་ན། ནུས་པ་ཐ་དད་པའི་ཕྱིར་ཏེ། དེ་ལྟ་མ་ཡིན་ན་སེམས་དང་སེམས་
ལས་བྱུང་བ་རྣམས་ཁོ་ན་ལ་མཚུངས་པ་དེ་མ་ཐག་པའི་རྐྱེན་ངེས་པས་མཐུན་པ་དེ་
མ་ཐག་པའི་རྐྱེན་མེད་པའི་ཕྱིར་ས་བོན་དང་མྱུ་གུ་ལ་སོགས་པ་རྣམས་ཀྱི་གོ་རིམས་
ངེས་པ་མེད་པར་འགྱུར་ན། ས་བོན་དང་མྱུ་གུ་རྣམས་ལ་གོ་རིམས་ངེས་པ་མཐོང་
བ་ཡང་ཡིན་ནོ། །དེའི་ཕྱིར། ནུས་པ་ཐ་དད་པའི་ཕྱིར་གང་ཞིག་སྐྱེ་བ་གང་ལ་
རག་ལས་པ་ཁོ་ན་དེའི་མཇུག་ཐོགས་སུ་▪སྐྱེའི་གཞན་ནི་མ་ཡིན་ནོ། །སེམས་
གཞན་དང་འབྲེལ་པ་མེད་པའི་ཕྱིར་རོ་ཞེས་བྱ་བ་ལ།
འདི་ལྟར་དགྲ་བཅོམ་པའི་
སེམས་དང་སེམས་ལས་བྱུང་བ་ཐ་མ་དག་ནི། སེམས་དང་སེམས་ལས་བྱུང་བ་་་་
གཞན་དང་འབྲེལ་བ་མ་ཡིན་ནོ། ། །དེ་དག་གི་ཐ་མ་ཉིད་ནི་སེམས་གཞན་དང་་་་
འབྲེལ་པ་མེད་པ་ཉིད་ཀྱི་ཕྱིར་ཡིནན་་ཏེ། དེ་ལྟ་མ་ཡིན་ན་ཐ་མ་ཉིད་དུ་མི་འགྱུར་རོ༎
དེའི་ཕྱིར་དེ་དག་མཚུངས་པ་དེ་མ་ཐག་པའི་རྐྱེན་མ་ཡིན་ནོ། །དེ་ལྟ་ན་ཞེས་བྱ་བ་
81-599