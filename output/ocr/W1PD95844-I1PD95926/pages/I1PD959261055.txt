१०१८
བསྟན་འགྱུར། མངོན་པ།
१७०
སེམས་མཆོག་ཏུ་དང་བའི་གཞིར་གྱུར་པ་ཡིན་ནོ།
།ཕན་པའི་ལྷག་པའི་བསམ་པ་
ནི་ཕན་པར་འདོད་པ་ཡིན་ལ། ཕན་པ་ནི་འདིར་ཉོན་མོངས་པ་མི་འབྱུང་བའོ། །
ཤིན་ཏུ་གསལ་བ་ཞེས་བྱ་བ་ནི། ཤིན་ཏུ་རྣོ་བ་སྟེ། ཏེ་པོར་གསལ་ཞེས་བྱ་བའི་
ཐ་ཚིག་སྟེ། སེམས་ཅན་ཚད་མེད་པ་ལ་ཕན་པའི་ལྷག་པའི་བསམ་པའི་རྒྱུ་ཅན་
ཡིན་པའི་ཕྱིར་རོ། །རྒྱུ་ཇི་སྐད་བཤད་པའི་བསམ་པ་དང་རྗེས་སུ་འབྲེལ་ཅིང་
མཐུན་པར་འབྲེལ་པ་དང་། ཇི་སྐད་བཤད་པའི་བསོད་ནམས་ཀྱིས་ཡོངས་སུ་
བསྒོས་•པ་དང་རྗེས་སུ་འབྲེལ་པར་འཇུག་པ་སྟེ། ཡོངས་སུ་བསྒོས་པ་ཞེས་བྱ་བ་་་
འདི་ནི་བག་ཆགས་ཀྱི་རྣམ་གྲངས་སོ། །སེམས་ཅན་ཚད་མེད་པ་ལ་དམིགས་པའི་
ཕན་པའི་ལྷག་པའི་བསམ་པ་དང་རྗེས་སུ་འབྲེལ་པ་ཞེས་བྱ་བ་ཅིའི་ཕྱིར་སྨོས་ཤེ་ན།
ལངས་ནས་དུས་ཧ་ཅང་ཡུན་མི་རིང་བ་གཟུང་བའི་ཕྱིར་རོ། །གནས་ཡོངས་སུ་་་
གྱུར་པ་སར་པ་ཡིན་པས་དྲི་མ་མེད་པ་ཞེས་བྱ་བ་ལ། འདིར་གནས་ཡོངས་སུ་་་་
གྱུར་པ་ནི་མཐོང་བ་དང་བསྒོམ་པས་སྤང་བར་བྱ་བའི་ཉོན་མོངས་པ【སྐྱེས་པ་•དང་
འགལ་བའི་རྟེན་ཐོབ་པའི་ཕྱིར་རོ། །སར་པ་སྨོས་པ་ནི་ལངས་ནས་•རིང་པོ་མ་་
ལོན་པ་བསྡུ་བའི་ཕྱིར་རོ། །མཐོང་བའི་ལམ་དང་དགྲ་བཅོམ་པ་ཉིད་ལས་གསར་
དུ་ལངས་པ་དག་ནི་ཡོན་ཏན་སྔར་མ་ཐོབ་པ་ཐོབ་པས་ཡིད་བདེ་བ་གཞོལ་བ་ཁོ་་་་
ནར་འགྱུར་ཏེ། དེའི་ཕྱིར་དེ་དག་གི་དབང་པོ་ཤིན་ཏུ་ཉེ་བར་ཞི་བར་འགྱུར་རོ། །
རྒྱུ་དེ་དག་གིས་•གང་ཟག་ལྔ་པོ་དེ་དག་ལ་ཕན་པའམ་གནོད་པ་བྱས་པ་ནི་མཐོང་
བའི་ཆོས་ལ་མྱོང་བར་འགྱུར་བའི་འབྲས་བུ་ཅན་དུ་འགྱུར་རོ།
།རང་བཞིན་དང་
འབྲས་བུ་ཡོངས་སུ་མ་རྫོགས་པ་ཅན་ཉིད་ཀྱི་ཕྱིར་ཞེས་བྱ་བ་ལ། བསྒོམ་པའི་ལམ་
དེ་ལ་རང་བཞིན་དང་འབྲས་བུ་ཡོངས་སུ་མ་རྫོགས་པར་•ཡོད་པ་དེ་ནི་རང་བཞིན་
དང་འབྲས་བུ་ཡོངས་སུ་མ་རྫོགས་པ་ཅན་ནོ། །བསྒོམ་པའི་ལམ་དེ་ཡང་གང་ཡིན་
81-1038