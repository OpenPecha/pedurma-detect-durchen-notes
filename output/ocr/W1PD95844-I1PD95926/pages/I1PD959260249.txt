༢ ༣ ༤
___བསྟན་འགྱུར། མངོན་པ། ༼ཅུ༽ ༡༥༩ep
སྣའི་ནང་ན་རྟེན་དང་འདྲ་བར་ཁ་•ཐུར་དུ་བལྟས་པའོ། །དབང་པོ་དང་པོ་
གསུམ་ནི་ཕྲེང་བ་བཞིན་དུ་གནས་སོ་ཞེས་བྱ་བ་•ནི་མཉམ་པོར་ཚར་དུ་གནས་པ་སྟེ།
དེ་དག་གི་རྟེན་རྣམས་ཕྲེང་བ་དང་འདྲ་བར་●གནས་པའི་ཕྱིར་རོ།
།ཇི་ལྟར་ལྕེའི་
དབང་པོའི་རྡུལ་ཕྲ་རབ་རྣམས【ཟླ་བ་ཁམ་•པ་ལྟ་བུར་གནས་ཤེ་ན། ལྕེའི་དབུས་
ན་སྐྲའི་རྩེ་མོའི་ཁྱོན་ཙམ་ཞིག་ཅེས་བྱ་བ་སྨོས་ཏེ། མ་ཁེབས་པ་ནི་མ་ཁྱབ་པའོ། །
གྲག་གོའི་སྒྲ་ནི་ལུང་ཡིན་པར་བསྟན་པར་བྱ་བའི་ཕྱིར་རོ། །ལུས་ཀྱི་དབང་པོའི་་
རྡུལ་ཕྲ་རབ་རྣམས་ནི་ཞེས་བྱ་བ་རྒྱས་པར་འབྱུང་སྟེ། རྐང་པའི་མཐེ་བོ་ནས་ལུས་
ཀྱི་མཐར་ཐུག་པ་སྟེ། ཐམས་ཅད་ལ་ཁྱབ་པའི་ཕྱིར་རོ། ། །དེ་ཉིད་ཀྱི་ཕྱིར།
ལུས་བཞིན་དུ་གནས་སོ་ཞེས་བྱ་བ་སྨོས་སོ། །སེར་སྐྱ་པ་དག་ནི་འདོམས་ནི་ལུས་
ཀྱི་དབང་པོ་སྟེ། རྨ་ཙམ་ཞིག་གོ་ཞེས་བྱ་བར་•ལོག་པར་རྟོགས་ཏེ། དེ་དགག་
པར་བྱ་བའི་ཕྱིར་རྔའི་སྦུབས་ལྟ་བུ་ཡིན་ན་•ཞེས་བྱ་བ་སྨོས་ཏེ། ལུས་ཀྱི་ཁམས་་
ལས་དོན་གཞན་མ་ཡིན་ནོ། །ཕོའི་དབང་པོ་ནི་རྟེན་ཙམ་མ་ཡིན་ཏེ། འོ་ན་ཅི་
ཞེ་ན། མཐེ་བོ་ལྟར་གནས་སོ། །དེ་ཡང་ལུས་ཀྱི་ཁམས་ལས་དོན་གཞན་མ་་་་་
ཡིན་ནོ། །དེ་ལ་མིག་གི་དབང་པོའི་རྡུལ་ཕྲ་རབ་རྣམས་ཞེས་བྱ་བ་རྒྱ་ཆེར་འབྱུང་
བ་ལ། རེས་འགའ་ནི་ཐམས་ཅད་བརྟེན་པ་དང་བཅས་པ་དག་ཡིན་ཏེ། གང་གི་
ཚེ་ཕྲད་པར་འདོད་པས་འཛིན་པར་འདོད་པའི་དབང་•པོ་ལ་ལྟ་བ་ན་སྟེ། དེའི་
ཚེ་ཐམས་ཅད་བརྟེན་པ་དང་བཅས་པར་འགྱུར་རོ། །རེས་འགའ་ནི་དེ་དག་•
མཚུངས་པ་དག་ཡིན་ཏེ། གང་གི་ཚེ་གཉིད་ལོག་པ་དང་། མིག་བཙུམས་པར་
གྱུར་པ་ནའོ། །རེས་འགའ་ནི་ཁ་ཅིག་བརྟེན་པ་དང་བཅས་པ་ཡིན་ཏེ། གང་་
གི་ཚེ་ཕྲད་པར་འདོད་པ་མེད་པར་འདོད་རྒྱལ་དུ་ལྟ་བ་ན་སྟེ། དེའི་ཚེ་ན་ཁ་ཅིག་
བརྟེན་པ་དང་བཅས་པ་ཡིན་ནོ། །ཁ་ཅིག་དེ་དང་མཚུངས་པ་དག་གོ། །ལུས་
81-234