ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
५१
སེམས་དང་སེམས་བྱུང་རྣམས། །ཞེས་བྱ་བ་ལ་སོགས་པ་བཤད་དོ་ཞེས་ཟེར་རོ། །
གཞན་དག་ན་རེ་སྔ་མ་ནི་བསྟན་པའི་ཚིག་ཡིན་་། ཕྱི་མ་ནི་བཤད་པའི་ཚིག་་་་
ཡིན་ཏེ། སྔ་མ་ཁོ་ནའི་རྣམ་གྲངས་ཡིན་པའི་ཕྱིར་རོ་ཞེའོ●། །གལ་ཏེ་འདུག་•
པའི་དུས་ལ་ཀཱ་བྱས་པས་མ་བྱས་པ་བྱེད་པར་གྱུར་པ་དང་། མི་སྐྱེ་བའི་ཆོས་ཅན་
རྣམས་ཇི་ལྟར་འདུས་བྱས་ཉིད་དུ་བརྗོད་ཅེ་ན། དེའི་ཕྱིར། དེ་དང་རིགས་་་་
མཐུན་པའི་ཕྱིར་མ་འོངས་པ་དག་ལ་ཡང་མི་འགལ་ཏེ།
འོ་མ་བཞིན་ནོ་ཞེས་བྱ་་
བ་སྨོས་ཏེ། དཔེར་ན་དེ་དང་རིགས་མཐུན་པའི་ཕྱིར【འཇོག་པར་•འགྱུར་བ་་་་
དང་། འཇོ་བར་འགྱུར་བ་མ་ཡིན་པ་ལ་འོ་མ་•ཞེས་བརྗོད་པ་དེ་བཞིན་དུ་མ་་་་
འོངས་པ་སྐྱེ་བའི་ཆོས་ཅན་དང་། མི་སྐྱེ་བའི་ཆོས་ལ་ཡང་འདུས་བྱས་ཞེས་བྱ་སྟེ།
སྐྱེ་བ་ལ་སོགས་པ་མཚན་ཉིད་དང་ལྡན་པས་འདུས་•བྱས་རྣམ་པར་གཅད་•པའི་་
སྒོ་ནས་དེ་དང་རིགས་མཐུན་པའི་ཕྱིར་རོ། །ཡང་ན་རང་གི་མཚན་ཉིད་འདྲ་བའི་
ཕྱིར་ཏེ། དེ་དང་རིགས་མཐུན་པའི་ཕྱིར་རོ། །བཅོམ་ལྡན་འདས་ཀྱིས་དུས་ལ་
སོགས་པ་རྣམས་ཀྱང་བསྟན་ལ། འདུས་བྱས་དང་འདུས་མ་བྱས་ལ་●གཏོགས་་་
པའི་ཆོས་གཞན་དག་ཀྱང་མེད་ན་དེའི་ཕྱིར་ཅི། དུས་ལ་སོགས་པ་རྣམས་འདུས་
བྱས་ཡིན་ནམ། འོན་ཏེ་འདུས་མ་བྱས་ཡིན་ཞེ་•ན། དེའི་ཕྱིར། དེ་དག་་་་་
ཉིད་དུས་ཞེས་བྱ་བ་•རྒྱ་ཆེར་འབྱུང་ངོ་། །ཡང་ན་དེ་དག་ཉིད་དུས་ཞེས་བྱ་བ་ལ་
སོགས་པས་ཆོས་འདུས་བྱས་རྣམས་ཀྱི་མིང་གསུང་རབ་ལས་གྲགས་པ་སྟན་•པར་་་
བྱེད་དོ། །གཟུགས་ལ་སོགས་པ་དེ་དག་ཉིད་སྐྱེ་བ་དང་འཇིག་པའི་ཆོས་ཅན་ཡིན་
པས་སོང་བ་དང་། འགྲོ་བ་དང་། འགྲོ་བར་འགྱུར་བའི་ཕྱིར་དུས་རྣམས་ཏེ།
གཟུགས་ལ་སོགས་པའི་ཕུང་པོ་ལས་ཐ་དད་པར་དུས་གཞན་ན་ཡོད་པ་མ་ཡིན་ནོ་་
ཞེས་སྟོན་ཏོ། །འགྱུར་བའི་སྒྲ་ནི་རེ་རེ་ལ་ཡང་སྦྱར་བར་བྱའོ། །གལ་ཏེ་འཇིག་
81-53