११३७
བསྟན་འགྱུར། མངོན་པ།
སྙེད་པ་དེ་དག་གི་•ནང་ན་མཆོག་ནི་འདོད་ཆགས་དང་བྲལ་བའི་ཆོས་ཡིན་པར་
བརྗོད་དོ་ཞེས་བཤད་དོ། །དགེ་བ་རྟག་པ་ཡིན་པའི་ཕྱིར་ཞེས་བྱ་བ་ལ། དགེ་
བ་ཞེས་བྱ་བ་སྨོས་པ་ནི་ནམ་མཁའ་དང་སོ་སོར་བརྟགས་པ་མ་ཡིན་པས་འགོག་པ་
བསལ་•བར་བྱ་བའི་ཕྱིར་རོ།
།རྟག་པ་སྨོས་པ་ནི་དགེ་བ་དང་•འདུས་བྱས་
བཟློག་པར་བྱ་བའི་ཕྱིར་ཏེ། དེའི་ཕྱིར་མྱ་ངན་ལས་འདས་པ་ལས་ཆེས་•ཁྱད་
པར་དུ་འཕགས་པའི་ཆོས་གཞན་མེད་དོ། ། སློབ་དཔོན་གང་བ་སྤེལ་བས་མཛད་
པ་ཆོས་མངོན་པ་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ་
ལས༑ ལས་བསྟན་པ་ཞེས་བྱ་བ་མཛོད་ཀྱི་གནས་བཞི་པའི་འགྲེལ་•བཤད་དོ། །
ལས་རྣམས་རྒྱས་པར་རྣམ་པར་དབྱེ་བ་དཔྱད་པ་དང་བཅས་པ་བྱས་ཟིན་ཏོ【།། །།•
དེའི་ཕྱིར་འགྲེལ་•པ་འདིས་ཕྲ་རྒྱས་ཉེ་བར་བཀོད་དོ། །ཞེས་འབྲེལ་པ་
བསྟན་པའི་ཕྱིར། ལས་ལས་འཇིག་རྟེན་སྣ་ཚོགས་སྐྱེས། །ཞེས་བཤད་པ་ཞེས་
བྱ་བ་སྨོས་ཏེ། ཐལ་མ་ཐག་པའི་མཛོད་ཀྱི་གནས་ལས་གང་འཇིག་རྟེན་སྣ་ཚོགས་
དེི་ནི་དབང་ཕག
པ་འདི་ནི་དབང་ཕྱུག་ལ་སོགས་པ་རྣམས་ཀྱི་བློ་སྔོན་དུ་བཏང་སྟེ་འདོད་རྒྱལ་དུ་
བྱས་པ་མ་ཡིན་གྱི། འོ་ན་ཅི་ཞེ་ན། ལས་རྣམས་སྲིད་པ་འཕེན་པ་དང་།
མངོན་པར་འགྲུབ་པ་ལ་རྒྱུར་གྱུར་པས【ལས་ལས་•སྐྱེས་པ་ཡིན་ནོ་ཞེས་བཤད་ཅིང་
རྒྱས་པར་བསྟན་པ་ཡིན་ནོ། །གལ་ཏེ་འདོད་ཆགས་དང་བྲལ་བ་རྣམས་ཀྱང་ལུས་
དང་ངག་དང་ཡིད་དག་གི་སྒོ་ནས་དགེ་བའི་ལས་དག་བྱེད་པ་ཡིན་མོད་ཀྱི། དེ་
རྣམས་ཀྱི་སྲིད་●པ་འཕེན་པ་ཡང་མ་ཡིན་ཞིང་མངོན་པར་འགྲུབ་པ་ཡང་མ་ཡིན་
ནམ་ཞེ་ན།
ལས་ཙམ་གྱི་འཕེན་པའམ་མངོན་པར་གྲུབ་•པ་ནི་མི་འདོད་ཀྱི།
འོ་ན་ཅི་ཞེ་ན། ལས་དེ་དག་ཀྱང་ཕྲ་རྒྱས་ཀྱི་དབང་གིས་བསགས་པར་འགྱུར་ཏེ་་
81-1136