༩༣༢
བསྟན་འགྱུར། མངོན་པ། ༼ཆུ༽》 ༡༦༠
པས་ཀྱང་རིང་པོ་ལ་སོགས་པར་ཤེས་པའི་ཕྱིར་རོ། །གཟུགས་ཀྱི་སྐྱེ་མཆེད་ལ་ནི་
ཞེས་བྱ་བ་རྒྱས་པར་འབྱུང་སྟེ། མིག་ལ་སོགས་པའི་དབང་པོའི་དབང་གིས་
གཟུགས་ལ་སོགས་པའི་སྐྱེ་མཆེད་ཐ་དད་པ་ཡིན་ལ། དབྱིབས་ཀྱང་གཟུགས་ཀྱི་་
སྐྱེ་མཆེད་ཀྱི་•ཁོངས་སུ་གཏོགས་པ་ཡིན་ཏེ། དེའི་ཕྱིར་དེ་ནི་རེག་པས་འཛིན་་་་
པར་མི་འཐད་དོ། །རེས་འགའ་བྱེ་བྲག་ཏུ་སྨྲ་བ་རིང་པོ་ལ་སོགས་པའི་དབྱིབས་་
ལུས་ཀྱི་དབང་པོས་འཛིན་པ་ནི་མ་ཡིན་ཏེ། འོ་ན་ཅི་ཞེ་ན། རེག་བྱའི་ཡན་་་་
ལག་དེ་ལྟར་གནས་པ་ལུས་ཀྱི་དབང་པོས་དམིགས་པ་དག་ལ་ཕྱིས་རིང་པོ་ལ་སོགས་
པར་ཞེན་པས་མིག་དང་རེག་པ་གཉིས་ཀྱིས་རིང་པོ་ལ་སོགས་པར་འཛིན་པར་ཐལ་
བར་མི་འགྱུར་རོ་ཞེས་སྨྲ་བས། དེའི་ཕྱིར་ཡང་ཇི་ལྟར་རེག་བྱ་ལ་ཞེས་བྱ་བ་རྒྱས་་
པར་སྨོས་སོ།
།ཇི་ལྟར་རེག་བྱ་དེ་ཉིད་དེ་ལྟར་གནས་པ་ཡན་ལག་རེ་རེ་ནས་
གཟུང་བ་ན་• ཕྱི་ནས་རིང་པོ་ལ་སོགས་པར་“ཤེས་པར་འགྱུར་གྱི། རེག་བྱ་ལས་
དོན་གཞན་དུ་གྱུར་པ་རིང་པོ་ལ་སོགས་པར་གཟུང་བ་ན་མ་ཡིན་པ་དེ་བཞིན་དུ་ཁ་
དོག་དག་•ཁོ་ན་རྣམ་པ་དེར་གནས་པ་ཡན་ལག་རེ་རེ་ནས་གཟུང་བ་ན་ནི་•ཕྱིས་་
རིང་པོ་ལ་སོགས་པར་ཤེས་ཀྱི། ཁ་དོག་ལས་དོན་གཞན་དུ་འགྱུར་བ་རིང་པོ་ལ་་
སོགས་པ་གཟུང་བ་ནི་མ་ཡིན་ནོ་ཞེས་ཡིད་ཆེས་པར་བྱའོ། །ཆོས་མངོན་པ་བས་་
ཁ་དོག་དང་རེག་བྱ་ལས་ཐ་དད་པའི་དབྱིབས་བརྗོད་པར་འདོད་པས་སླར་སྨྲས་པ་
ནི་དེ་ལ་རེག་བྱ་དང་ལྷན་ཅིག་སྤྱོད་པ་ཞེས་བྱ་བ་རྒྱས་པར་འབྱུང་བའོ། _ །འདིར་
དྲན་པའི་སྒྲ་ནི་རྗེས་སུ་དཔག་པ་ལ་བརྗོད་ཀྱི། ཇི་ལྟར་མིག་གི་ཁ་དོག་བཞིན་་་་
རེག་པས་དངོས་སུ་འཛིན་པ་ནི་མ་ཡིན་ཏེ། སྐྱེ་མཆེད་མཚུངས་པ་མ་•ཡིན་པའི་་
ཕྱིར་རོ་སྙམ་དུ་བསམས་པའོ། །དཔེར་ན་མེའི་གཟུགས་ཞེས་བྱ་བ་རྒྱས་པར་
འབྱུང་སྟེ། ཇི་ལྟར་དབང་པོ་གཞན་གྱིས་གཟུང་བར་བྱ་བ་མི་འཁྲུལ་པ་ལས་
81-932