१२००
བསྟན་འགྱུར། མངོན་པ། ༼༽ ༡༦༠
འབྱིན་པའི་ཕྱིར་དང་ཞེས་བྱ་བ་ལ་རྒྱུ་མཐུན་པ་དང་། རྣམ་པར་སྨིན་པའི་འབྲས་
བུ་འབྱིན་པའི་ཕྱིར་བྱ་བ་ཡོད་པར་•ཐལ་བར་འགྱུར་ལ། དེའི་ཕྱིར་འདས་པ་་་་
ཡང་ད་ལྟར་བ་ཉིད་དུ་ཐལ་བར་འགྱུར་རོ། །བྱ་བ་ཕྱེད་•དུ་ཞེས་བྱ་བ་ལ་གལ་ཏེ་
འབྲས་བུ་འབྱིན་པ་དང་འཛིན་པ་བསྡུས་པར་བྱ་བ་འདོད་ན། དེ་ལྟ་ན་ཡང་ཕྱེད་
ད་ལྟར་བ་ཉིད་དུ་ཐལ་བར་འགྱུར་རོ། །ཐམས་ཅད་ཀྱི་ཚེ་བྱ་བ་བྱེད་པ་ལ་གེགས་
མི་སྲིད་དོ་སྙམ་སྟེ། འདྲི་བ་ནི་འདི་ཡང་བརྗོད་པར་བྱ་དགོས་ཏེ་ཞེས་བྱ་བའོ། །
དེའི་བདག་ཉིད་ཁོ་ནར་ཡོད་ན་ཞེས་བྱ་བ་རྒྱས་པར་འབྱུང་སྟེ། ད་ལྟར་བའི་རང་
བཞིན་དེ་ཁོ་ནར་ཡོད་ཅིང་བདོག་ན་རྟག་ཏུ་བྱ་བ་བྱེད་པ་ལ་གེགས་སུ་ཞིག་བྱེད་དེ།
གང་གིས་ན་རེས་འགའ་ཞིག་བྱ་བ་མི་བྱེད་པར་འགྱུར་བ། སུ་ཞིག་གེགས་བྱེད་་་
ཅེས་བྱ་བའི་ཐ་ཚིག་གོ། །གལ་ཏེ་རྐྱེན་རྣམས་མ་ཚོགས་པ་ཡིན་ནོ་ཞེས་བྱ་བ་ལ་རྒྱུ་
དང་མཚུངས་པ་དེ་མ་ཐག་པ་ལ་སོགས་པ་རྣམས་མ་ཚོགས་པ་ཡིན་ཏེ། དེའི་ཕྱིར་ ·
ཐམས་ཅད་ཀྱི་ཚེ་བྱ་བ་བྱེད་པར་མི་འགྱུར་རོ་ཞེ་ན། རྟག་ཏུ་ཡོད་པ་ཉིད་དུ་
ཁས【བླངས་པའི་•ཕྱིར་རོ་ཞེས་བྱ་བ་ནི་རྒྱུ་ལ་སོགས་པའི་རྐྱེན་དེ་རྣམས་དུས་ཐམས་
ཅད་དུ་ཡོད་པ་ཉིད་དུ་•ཁས་བླངས་པའི་ཕྱིར་རྐྱེན་མ་ཚོགས་པར་བརྟག་པར་མི་
རིགས་སོ། །བྱ་བ་འདས་པ་དང་ཞེས་བྱ་བ་རྒྱས་པར་འབྱུང་བ་ལ། འདི་སྐད་
བསྟན་པར་འགྱུར་ཏེ། གལ་ཏེ་བྱ་བ་ལ་བྱ་བ་གཞན་ཞིག་མེད་པར་ཡང་བྱ་བ་
ཡིན་པར་འདོད་ན་ནི་དངོས་པོ་རྣམས་ཀྱང་དེ་ལྟར་མ་འོངས་པ་ལ་སོགས་པར་
འགྱུར་ཏེ། བྱ་བ་བརྟག་•པས་ཅི་ཞིག་བྱ∶། ཇི་སྟེ་•འཁྲུལ་པའི་སྐྱོན་དུ་འགྱུར་
དུ【འོང་བས་•བྱ་བ་ལ་ཡང་། བྱ་བ་གཞན་འདོད་ན་ནི་དེ་ལྟ་ན་ཡང་ཐུག་པ་མེད་
པས་●ཐལ་བར་འགྱུར་རོ། །འོན་ཏེ་དེ་ནི་འདས་པ་ཡང་མ་ཡིན་ཞེས་བྱ་བ་རྒྱས་
པར་འབྱུང་ངོ་། །དེའི་ཚེ་མ་འོངས་པ་ཡིན་ནོ་ཞེས་བརྗོད་པར་མི་བྱའོ་ཞེས་བྱ་བ་
81-1204