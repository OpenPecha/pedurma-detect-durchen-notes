ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
१०७१
སྦྱིན་པར་བྱེད་པ་•བསོད་ནམས་འདོད་པ་ཡང་ཁ་ན་མ་ཐོ་བ་དང་ལྡན་པར་འགྱུར་
རོ༑ །མ་དང་བུ་ལྟོ་ན་ཡོད་པ་དག་ཀྱང་སྡིག་པ་དང་འབྲེལ་པར་ཐལ་བར་འགྱུར་
ཏེ༑
ཕན་ཚུན་སྡུག་བསྔལ་གྱི་རྒྱུ་མཚན་དུ་གྱུར་པའི་ཕྱིར་རོ། །གལ་ཏེ་མེའི་་་
དཔེས་བློ་སྔར་མ་བཏང་བའི་སྲོག་བཅད་•པས་ཀྱང་སྡིག་པ་ཡིན་པར་འདོད་ན་ནི།
དེ་ལྟར་ན་གསད་•པར་བྱ་བ་ཡང【དེའི་བྱ་བ་དང་•འབྲེལ་པའི་ཕྱིར་ཏེ། གསོད་
པའི་བྱ་བ་དང་འབྲེལ་པའི་ཕྱིར་ཏེ། ཆོས་མ་ཡིན་པ་ཅན་དུ་ཐལ་བར་འགྱུར་ཏེ།
མེ་རང་གི་རྟེན་སྲེག་པ་བཞིན་ནོ། །མེ་ནི་སྔར་རང་གི་རྟེན་སྲེག་ལ་ཕྱིས་གཞན་་་
སྲེག་པར་བྱེད་དེ། དེ་བཞིན་དུ་འཆི་བ་ཡང་སྔར་•རང་གི་རྟེན་གསད་•པར་བྱ་
བ་ཆོས་མ་ཡིན་པ་དང་། སྦྱོར་བར་བྱེད་ལ། ཕྱིས་ནི་གསོད་པ་པོ་སྦྱོར་བར་
བྱེད་པར་•འགྱུར་རོ། །གཞན་ཡང་མེའི་ཆོས་ཁས་བླངས་པའི་ཕྱིར་བྱེད་དུ་
འཇུག་པ་ལ་ཡང་སྡིག་པར་ཐལ་•བར་མི་འགྱུར་ཏེ་ཞེས་བྱ་བ་རྒྱས་པར་འབྱུང་སྟེ།
གཞན་གསོད་པ་ལ་སོགས་•བྱེད་དུ་འཇུག་པ་ལ་ཡང་ཆོས་མ་ཡིན་པར་ཐལ་བར་མི་
འགྱུར་ཏེ། གཞན་མེ་ལ་རེག་ཏུ་འཇུག་པའི་རེག་ཏུ་འཇུག་པ་པོ་དེས་མི་འཚིག་པ་
བཞིན་ནོ།
།ཤིང་ལ་སོགས་པ་སེམས་མེད་པ་རྣམས་ཀྱང་ཞེས་བྱ་བ་རྒྱས་པར་
འབྱུང་བ་ནི། ཤིང་དང་སྨྱུག་མ་དང་•སོ་ཕག་ལ་སོགས་པ་རྣམས་ཏེ། ཁྱིམ་
རྡིབ་•ན་སྲོག་ཆགས་འཆི་བའི་ཕྱིར་དེའི་ཁོངས་སུ་གཏོགས་པ་ཤིང་ལ་སོགས་པ་
རྣམས་ལ་ཡང་སྡིག་པར་ཐལ་བར་འགྱུར་རོ། །ཡང་ན་གཏན་ཚིགས་མེད་པས་
དཔེ་ཙམ་གྱིས་ནི་འགྲུབ་པར་མི་འགྱུར་རོ། །ངོ་ཚ་མེད་པ་རྣམས་འདམ་རྫབ་དྲི་
ཆེར་ང་བས་ལུས་བྱུག་པ་དང་། གོས་མེད་པ་ཉིད་དང་། འབབ་སྟེགས་དང་•
གདུང་བས་དེ་ལྟ་བུ་ལ་སོགས་པ【མ་རིག་•པ་མང་དུ་བརྡོལ་•བ་དེ་ནི་གཅེར་བུ་པ་
དེ་རྣམས་ཀྱི་བླུན་པ་དང་བརྫུན་གྱི་ཚིག་ཡིན་པས་གུས་•པར་མི་བྱའོ། །མ་བྱིན་
81-1061