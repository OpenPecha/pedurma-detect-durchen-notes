ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
༩༣༧
ནི༑ ཁྱེད་ཅག་རྣམས་ཀྱིས་སོ། །དེ་དག་ནི་དབྱིབས་ཁོ་ན་ལས་•ཞེས་བྱ་བ་
རྒྱས་པར་འབྱུང་སྟེ། འགྲོ་བ་དང་དབྱིབས་གཉིས་བཏགས་•པ་ཡོད་པར་ཁྱད་
པར་མེད་ཀྱང་། ཁྱབ་པ་མ་•ཡིན་པས་འགྲོ་བ་བསལ་བས་●དབྱིབས་ཁོ་ན་
ཡོངས་སུ་གཟུང་•སྟེ།
འདི་ལྟར་ཐལ་མོ་སྦྱར་བ་ལ་སོགས་པ་གཡོ་བ་མེད་པས་་་
ཀྱང་གོ་བར་བྱེད་ལ། རང་ཀུན་ནས་སློང་བར་བྱེད་པའི་སེམས་རིག་པར་བྱེད་་་་
པས་ཀྱང་རྣམ་པར་རིག་བྱེད་ཅེས་བྱ་ན། ཡུལ་གཞན་དག་ཏུ་མ་སྐྱེས་པའི་ཐལ་མོ་
སྦྱར་བ་ལ་སོགས་པ་དེའང་རང་ཀུན་ནས་སློང་བའི་སེམས་རྣམ་པར་རིག་པར་བྱེད་
པས༑ དེའི་ཕྱིར་ཁྱབ་པས་དབྱིབས་ཁོ་ན་གཟུང་གི་འགྲོ་བ་ནི་མ་ཡིན་ནོ། །ཇི་
ལྟར་བྱེ་བྲག་ཏུ་སྨྲ་བ་རྣམས་ཟེར་བ་ལྟར་རྫས་སུ་ནི་མ་ཡིན་ནོ། །ཇི་ལྟར་ལུས་ཀྱི་་་
ལས་སུ་འདོགས་པར་བྱེད་ཅེས་བྱ་བ་ནི་དབྱིབས་བཏགས་•པར་ཡོད་པ་ལ་ལས་་་་
ཉིད་མི་རུང་བའི་ཕྱིར་དང་ལུས་ལ་བརྟེན་པ་མི་སྲིད་པའི་ཕྱིར་འདྲི་བའོ། །ལུས་་
ལ་བརྟེན་པའི་ལས་ནི་ལུས་ཀྱི་ལས་སོ་ཞེས་དེ་ལྟར་འདོགས་ཀྱི་●ལུས་ལ་གནས་པ་ནི་
མ་ཡིན་ནོ། །ལུས་ལ་ནི་•བརྟེན་པ་ཞེས་བྱ་བ་ནི་ལུས་ལ་དམིགས་པ་སྟེ། དེ་་་་
ཡང་ལུས་འཇུག་པར་བྱེད་པའི་སེམས་ལ་མངོན་པར་འདོད་དོ།
།དཔྱོད་པ་དང་
བྱ་བའི་སེམས་པ་གཉི་ག་ལུས་ལ་དམིགས་པའི་ཕྱིར་ནི་དཔྱོད་པའི་སེམས་པ་གཅད་•
པར་བྱ་བའི་ཕྱིར། དེ་དང་དེར་ལུས་འཇུག་པར་བྱེད་པའི་སེམས་པ་གང་ཡིན་་་་
པའོ་ཞེས་བྱ་བ་སྨོས་ཏེ། རབ་ཏུ་འཇུག་པར་བྱེད་པ་ཞེས་བྱ་བའི་ཐ་ཚིག་གོ། །
དེ་བཞིན་དུ་ངག་དང་ཡིད་ཀྱི་ལས་དག་ལ་ཡང་ཅི་རིགས་པར་ཞེས་བྱ་བ་ལ།
ངག་ལ་བརྟེན་•པའི་ལས་ནི་ངག་གི་ལས་ཏེ། ངག་འཇུག་པར་བྱེད་པའི་སེམས་
པ་གང་ཡིན་པའོ། །ཡིད་དང་མཚུངས་པར་ལྡན་པའི་ལས་ནི་ཡིད་ཀྱི་ལས་སོ། །
དེ་ལྟར་ན་ལུས་དང་ངག་གི་དག་ཀྱང་ཡིད་དང་མཚུངས་པར【ལྡན་པའི་• ཕྱིར་ཡིད་
81-937