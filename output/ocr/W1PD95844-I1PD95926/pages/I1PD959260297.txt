२८२
བསྟན་འགྱུར། མངོན་པ།
མཆིས༑ །ཞེས་བྱ་བ་ནས། བཅོམ་ལྡན་འདས་ཀྱི་ཆོས་ཀུན་ཤེས་པར་འགྱུར། །
ཞེས་བྱ་བའི་བར་དུ་གསུངས་ཀྱི། ཡིད་ཀྱི་དབང་པོ་ནི་མ་ཡིན་ནོ། །ཡིད་ཀྱི་
དབང་པོ་ཡིན་ན་ནི་དགེ་བའི་རྩ་བ་ཀུན་དུ་ཆད་པ་རྣམས་སྐལ་བ་མི་ལྡན་པའི་ཕྱིར་
རོ༑ །ཡང་ངས་ཇི་སྲིད་དུ་ཞེས་བྱ་བ་རྒྱས་པར་འབྱུང་སྟེ། འདི་ནི་དད་པ་ལ་
སོགས་པ་དག་ཟག་པ་དང་བཅས་པ་ཉིད་དུ་རབ་ཏུ་བསྒྲུབ་པ་ལ་ལུང་གཞན་ཡིན་་
ནོ་ཞེས་སྟོན་ཏོ། །ཅི་སྟེ་ཡང་མདོ་འདི་ཉིད་ཟག་པ་མེད་པའི་དབང་དུ་མཛད་་་་
ནས་གསུངས་པ་ཡིན་ནོ་སྙམ་ན། དེའི་ཕྱིར། ཟག་པ་མེད་པ་རྣམས་ལ་ནི་ཞེས་
བྱ་བ་སྨོས་སོ། །གལ་ཏེ་ཡང་ལམ་ལ་སྐྱེ་བ་དང་འགག་པ་ཡོད་པས་ཀུན་འབྱུང་བ་
དང་། མི་སྣང་བ་གཉིས་སྲིད་མོད་ཀྱི་རོ་མྱོང་བ་དང་། ཉེས་དམིགས་ནི་མི་་་་
སྲིད་པས་ལམ་•ལ་ཡོངས་སུ་བརྟག་པ་•རྣམ་པ་འདི་མི་རིགས་སོ། །དེའི་ཕྱིར་
ཟག་པ་མེད་པ་ཡིན་ནོ་་་
དད་པ་ལ་སོགས་པ་དག་ཟག་པ་དང་བཅས་པ་དང་།
ཞེས་བྱ་བར་གྲུབ་བོ། །རེ་ཞིག་གཅིག་ཏུ་ཞེས་བྱ་བ་ནི་བྱེ་བྲག་མེད་ཅེས་བྱ་བའི་་
དོན་ཏོ། །སྲོག་གི་རྣམ་སྨིན་ཞེས་བྱ་བ་ལ། སྲོག་གི་དབང་པོ་ནི་རྣམ་པར་སྨིན་
པ་ཁོ་ན་ཡིན་ནོ་ཞེས་བྱ་བར་ངེས་པར་གཟུང་སྟེ། བཅུ་གཉིས་གཉིས་ཞེས་འབྱུང་
བའི་ཕྱིར་རོ། །བྱིན་གྱིས་བརླབས་པའི་ཚེ་ཇི་ལྟར་ཞེས་ཏེ། དེ་རྣམ་པར་སྨིན་་
པ་མ་ཡིན་པ་ཉིད་དུ་ཤེས་པར་བྱ་བའི་ཕྱིར། འོ་ན་དགེ་སློང་དགྲ་བཅོམ་པའི་་་་
ཞེས་བྱ་བ་ལ་སོགས་པ་འདི་སྨོས་•སོ། །སྲོག་གི་དབང་པོ་གང་ཡིན【པ་དེ་དག་་་
གང་གི་རྣམ་པར་སྨིན་པ་ཡིན་•ཞེ་ན་ཞེས་བྱ་བ་ནི་ཅི་ཚེ་རབས་གཞན་གྱི་ལས་ཡིན་
ནམ༑ འོན་ཏེ་ད་ལྟར་བྱུང་བའི་ཚེ་རབས་ཀྱི་ཡིན་ཞེས་བྱ་བའོ།
།བསྟན་་་་
བཅོས་ལས་ཞེས་བྱ་བ་ནི་དེ་སྐྱེ་བ་ད་ལྟར་བའི་ལས་ཀྱི་འབྲས་བུ་ཡིན་ནོ་ཞེས་ལུང་་་
གིས་●སྟོན་པའོ། །དགྲ་བཅོམ་པ་ཞེས་བྱ་བ་ནི་ཕྱིར་མི་འོང་བ་མ་ཡིན་པའོ། །
81-282