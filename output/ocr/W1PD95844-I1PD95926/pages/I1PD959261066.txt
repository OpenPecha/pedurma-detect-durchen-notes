ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
704
ཉོན་མོངས་པ་དག་གཅིག་ཏུ་འགྱུར་རོ། །འདི་ནི་འདོད་པ་ཡང་མ་ཡིན་ནོ། །
གལ་ཏེ་ཉོན་མོངས་པ་འགའ་ཞིག་ལས་སུ་གྱུར་ན་ཡང་ཞེས་བྱ་བ་ནི་སེམས་པ་
འབའ་ཞིག་ཏུ་མ་ཟད་པའོ། །ཅིར་འགྱུར་ཞེས་བྱ་བ་ནི། ཉེས་པ་ཅིར་འགྱུར་
ཞེས་བྱ་བའོ། །དེ་ནི་མེད་དེ་ཅིའི་ཕྱིར་ཞེ་ན། མདོ་དང་འགལ་བའི་ཕྱིར་ཏེ།
སེམས་པའི་ལས་དང་བསམ་པའི་ལས་ཞེས་གསུངས་པའི་ཕྱིར་རོ། །དེའི་ཕྱིར་
ཉོན་མོངས་པ་ལས་མ་ཡིན་ནོ་ཞེས་བྱ་བར་ངེས་སོ། །གལ་ཏེ་ཉོན་མོངས་པ་ལས་
ཉིད་དུ་མི་འདོད་ན་དེ་ལྟ་ན་•ཆེད་དུ་བསམ་པར་བྱ་བའི་མདོ་དང་འགལ་ལོ་ཞེ་ན།
མདོ་ལས་ནི་ཞེས་བྱ་བ་རྒྱས་པར་འབྱུང་ངོ་། །དེའི་སྒོ་ནས【ཞེས་བྱ་བ་ནི་•བརྣབ་
སེམས་ལ་སོགས་པའི་སྒོ་ནས་སེམས་པ་ཞུགས་པ་དེའི་ཕྱིར་བརྣབ་སེམས་ལ་སོགས་
པ་དེ་དག་གིས་• སེམས་པ་དེ་སྟོན་པར་བྱེད་དེ། གཞན་དུ་ན་མདོ་དང་འགལ་་་
བར་འགྱུར་རོ། །བྱེ་བྲག་ཏུ་སྨྲ་བ་རྣམས་ན་རེ་ཡིད་ཀྱི་ལས་ཀྱི་ཚོགས་ཡིན་པའི་་་
ཕྱིར་དེ་དག་ལ་འདི་སྐད་དུ་བསྙད་དེ། དོར་བའི་སྤང་བར་བྱ་བ་ལ་ཟག་པར་་་་
བསྟན་པ་བཞིན་ནོ་ཞེས་ཟེརར་རོ། །སྨད་པ་ནི་ཞེས་བྱ་བ་ནི་དམ་པ་དག་གིས་•
སྨད་ཅེས་བྱ་བའི་དོན་ཏོ། །བཟློག་པ་ལེགས་པར་སྤྱད་པ་ཡིན། །ཞེས་བྱ་བ་ལ་
ལུས་དང་ངག་དང【ཡིད་ཀྱི་ལས་ཀྱི་ཚོགས་ཡིན་པ་འདི་●དང་མཇུག་ཅེས་བྱ་བ་དང་།
དགེ་བའི་སེམས་པ་དང་། བརྣབ་སེམས་དང་གནོད་སེམས་དང་། ལོག་པར་
ལྟ་བ་དག་ལ་སོགས་པ་གང་ཅུང་ཟད་ཅིག་ཡིན་པ་•ནི་ཉེས་པར་སྤྱད་པ་ལས་བཟློག་
པའི་སྒོ་ནས་ལུས་དང་ངག་དང་ཡིད་ཀྱི་ལེགས་པར་སྤྱད་•པར་བརྗོད་པར་བྱའོ། །
དེའི་རྩ་བ་ཡིན་པའི་ཕྱིར་རོ་ཞེས་བྱ་བ་ལ་ཕ་རོལ་ལ་ཕན་འདོགས་པའི་བསམ་པའི་
རྩ་བ་ཡིན་པའི་ཕྱིར་ན་ཡང་དག་པའི་ལྟ་བ་དགེ་བ་ཉིད་ཡིན་ལ། གཞན་ལ་•
གནོད་པ་བྱ་བའི་བསམ་པའི་རྩ་བ་ཡིན་པའི་ཕྱིར་ན་ལོག་པར་ལྟ་བ་མི་དགེ་བ་ཉིད་
81-1049