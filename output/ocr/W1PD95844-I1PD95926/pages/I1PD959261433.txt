776
བསྟན་འགྱུར། མངོན་པ།
གསུམ་སྟེ། བསྟན་པའི་ཆོས་དང་། བསྒྲུབ་པའི་ཆོས་དང་། འབྲས་བུའི་་་་་
ཆོས་དང་། གཞུང་ལ་ཡང་དོན་ཉེ་བར་འདོགས་པ་ཡིན་ཏེ། དཔེར་ན་དོན་
དམ་པ་སྟོང་པ་ཉིད་ཀྱི་ཆོས་ཀྱི་རྣམ་གྲངས་ཞེས་བྱ་བ་ལྟ་བུའོ། །བདེན་པ་རྣམས་
ལན་གསུམ་དུ་བཟླས་པའི་ཕྱིར་རོ་ཞེས་བྱ་བ་ནི་སྡུག་བསྔལ་ཞེས་བྱ་བ་ནས་ལམ་་་་་
ཞེས་བྱ་བའི་བར་ནི་བཟླས་པ་གཅིག་ཡིན་ནོ། །ཡོངས་སུ་ཤེས་པར་བྱ་ཞེས་བྱ་བ་
ནས་བསྒོམ་པར་བྱའོ་ཞེས་བྱ་བའི་བར་ནི་གཉིས་པ་ཡིན་ནོ། །ཡོངས་སུ་ཤེས་སོ་་
ཞེས་བྱ་བ་ནས་བསྒོམས་སོ་ཞེས་བྱ་བའི་བར་ནི་གསུམ་པ་ཡིན་ནོ། །རྣམ་པ་
གསུམ་དུ་བྱས་པའི་ཕྱིར་རོ་ཞེས་བྱ་བ་ལ་སྡུག་བསྔལ་ཞེས་བྱ་བ་ནས་ལམ་ཞེས་བྱ་
བའི་བར་ནི་རྣམ་པ་གཅིག་ཡིན་ཏེ། རྣམ་པ་ནི་འཛིན་པའི་རྣམ་པའོ། །ཡོངས་
སུ་ཤེས་པར་བྱ་ཞེས་བྱ་བ་ལ་སོགས་པ་ནི་གཉིས་པའོ། །ཡོངས་སུ་ཤེས་ཞེས་•བྱ་
བ་ལ་སོགས་པ་ནི་གསུམ་པའོ། །དེ་ལྟར་བདེན་པ་རེ་རེ་ལ་རྣམ་པ་གསུམ་དུ་•
གཏད་པའི་ཕྱིར་རྣམ་པ་བཅུ་གཉིས་སུ་འགྱུར་རོ། །ཇི་ལྟར་ཆོས་ཀྱི་རྣམ་གྲངས་་་
བསྐོར་བར་གྲུབ་ཅེ་ན། དེའི་ཕྱིར་དེ་བསྐོར་བ་ནི་གཞན་གྱི་རྒྱུད་ལ་གོ་བར་བྱེད་་
པ་སྟེ། དོན་ཤེས་པར་བྱེད་པའི་ཕྱིར་ཞེས་བྱ་བ་སྨོས་ཏེ། སྡུག་བསྔལ་ལ་སོགས་
པའི་བདེན་པ་ཁོང་དུ་ཆུད་པར་བྱེད་ཅེས་བྱ་བའི་ཐ་ཚིག་གོ། །ཡང་ན་འཕགས་་
པའི་ལམ་ཐམས་ཅད་དེ། ཡང་ན་འཕགས་པའི་ལམ་ཐམས་ཅད་ཀྱང་ཞེས་བྱ་བ་་
ནི༑ མཐོང་བ་དང་། བསྒོམ་པ་དང་། མི་སློབ་པའི་ལམ་གྱི་•བདག་ཉིད་
ཅན་ནོ། །དེའི་ཕྱིར་དེ་ལྟར་ན་ཆོས་ཀྱི་འཁོར་ལོ་ལན་གསུམ་དུ་བཟླས་ཏེ།
རྣམ་པ་བཅུ་གཉིས་སུ་གྲུབ་པར་འགྱུར་ཏེ། ལན་གསུམ་དུ་བཟླས་པས་ལན་་
གསུམ་བསྡུས་པའི་ཕྱིར་དང་། བཟླས་པ་རེ་རེ་ལ་མིག་ལ་སོགས་པ་སྐྱེ་བའི་ཕྱིར་རོ། །
ཇི་ལྟར་ལམ་ཆོས་ཀྱི་འཁོར་ལོ་ཡིན་ཞེ་ན། དེའི་ཕྱིར་གདུལ་བའི་རྒྱུད་ལ་འཇུག་་་
81-1416