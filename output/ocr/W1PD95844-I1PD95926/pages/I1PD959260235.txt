२२०
བསྟན་འགྱུར། མངོན་པ། ༼ཅུ༽ ༡༥༩
བུ་འགོག་པར་བྱེད་པའོ། །རྒྱུའི་བྱེད་པ་དང་ནང་གི་བྱེད་པའི་སྐྱེས་བུ་མེད་ཀྱང་་
རྒྱུ་དང་འབྲས་བུ་དག་ལ་རྒྱུ་དང་འབྲས་བུའི་འབྲེལ་བར་མི་འགལ་ལོ་ཞེས་བསྟན་་་
པའི་ཕྱིར། རྒྱུ་དང་འབྲས་བུ་ཙམ་དུ་ཟད་ལ་ཞེས་བྱ་བ་སྨོས་སོ།
།ཐ་སྙད་་་་
གདགས་པའི་དོན་དུ་ཞེས་བྱ་བ་ནི་འཇིག་རྟེན་དང་བསྟན་བཅོས་སུའོ། །འདུན་•
པ་ནི་སྒོ་ནས་ཞེས་བྱ་བའི་དོན་གྱི་རྒྱུ་མཚན་གྱིས་ནི་མ་ཡིན་ནོ་ཞེས་སྟོན་པའོ། །
འདི་ལ་མངོན་པར་ཞེན་པར་མི་བྱ་སྟེ།
ཐ་སྙད་པའི་དོན་ནི་བཏགས་པ་ཡིན་པའི་
ཕྱིར་རོ། །ཅི་ཞིག་ལས་ཤེ་ན། སྒྲའི་སྒོ་ནས་འབྱུང་བ་•ནི་འབྱུང་བ་པོ་ལ་ལྟོས་•
པའི་ཕྱིར་ཞེས་བྱ་བ་ལ་སོགས་པ་ལས་ཏེ། དོན་དམ་པར་བཙལ་ན་མི་དམིགས་་་
པའི་ཕྱིར་རོ། །བཅོམ་ལྡན་འདས་ཀྱིས་ཞེས་བྱ་བས་ནི་ཐ་སྙད་པའི་དོན་ལ་མངོན་
པར་ཞེན་པ་ནི་བཅོམ་ལྡན་འདས་•ཀྱིས་དགག་པར་མཛད་དོ་ཞེས་སྟོན་པར་བྱེད་དོ། །
ལྗོངས་ཀྱི་མིའི་ཚིག་ལ་མངོན་པར་ཞེན་པར་མི་བྱའོ་ཞེས་བྱ་བ་ལ་ལྗོངས་ཀྱི་མི་དང་
ལྗོངས་ཀྱི་མི་•ངེས་པ་སྟེ། གཏན་ལ་ཕབ་པའི་ཚིག་ལྗོངས་ཀྱི་མིའི་•ཚིག་གོ། །
ཅིའི་ཕྱིར་འདི་འདིར་ངེས་པར་བྱས་ཞེས་•དེ་དག་ལ་མངོན་པར་ཞེན་པར་མི་བྱ་སྟེ།
ཅིའི་ཕྱིར་འདི་ནི་ངེས་པའི་ཚིག་ཡིན་གྱི། ཐམས་ཅད་དོན་དང་ལྡན་པར་རྟོགས་•
པར་མི་བྱའོ་ཞེས་བྱ་བའི་དོན་ཏོ། །འཇིག་རྟེན་གྱི་མིང་ལ་རབ་ཏུ་བརྒྱུག་པར་མི་
བྱའོ་ཞེས་བྱ་བ་ལ། རྟོག་པ་དང་རབ་ཏུ་བརྒྱུག་པར་བྱ་ཞེས་བྱ་བ་འདི་ནི་དོན་་་
གཅིག་གོ། །●ལུས་ལ་སོགས་པ་ལས་ཐ་དད་པའི་བདག་ནི་ཡོད་དེ་ཞེས་བྱ་བར་་
ཡང་དག་པ་མ་ཡིན་པར་སྒྲོ་བཏགས་པའི་སྒོ་ནས་བདག་དང་སྲོག་ཅེས་བྱ་བ་དེ་ལྟ་
བུ་ལ་སོགས་པ་འཇིག་རྟེན་པའི་ཐ་སྙད་ལྷག་པར་སྒོ་•གདགས་པར་མི་བྱའོ། །ཁ་
ཆེའི་བྱེ་བྲག་ཏུ་སྨྲ་བ་རྣམས་ཀྱི་གྲུབ་པའི་མཐའ་ཡིན་ནོ་ཞེས་བྱ་བ་ལ། འདིར་ནི་
ཁ་ཆེའི་•བྱེ་བྲག་ཏུ་སྨྲ་བ་ལ་གྲགས་པའི་ཆོས་མངོན་པར་•བཤད་པའི་སྐབས་སུ་་་་
81-220