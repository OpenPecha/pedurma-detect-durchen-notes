7
_____བསྟན་འགྱུར། མངོན་པ།
@ 760
རྣམ་པ་བཅུ་དྲུག་སྟེ། བདེན་པ་བཞི་ལ་དམིགས་པ་ཉིད་ཀྱིས་བདེན་པ་རེ་རེ་ལ་་
རྣམ་པ་བཞི་བཞི་ཡིན་པའི་ཕྱིར་རོ། །དེ་དག་ནི་འོག་ནས་ཞེས་བྱ་བ་ལ། མི་་་
རྟག་པ་ལ་སོགས་པའི་རྣམ་པ་དེ་དག་•འོག་ནས་རྫས་སུ་རྣམ་པ་བཅུ་དྲུག་གོ་ཞེས་
བྱ་བ་དེར་བཤད་པར་བྱའོ། །ཀུན་རྫོབ་ཤེས་པ་ནི་རྣམ་པ་བཅུ་དྲུག་ཅན་ཡང་་་་
ཡིན་ལ། གཞན་གྱི་རྣམ་པ་ཅན་ཡང་ཡིན་ཏེ། ཞེས་བྱ་བ་འབྱུང་སྟེ། དེ་ལ་་
རྣམ་པ་བཅུ་དྲུག་ཅན་•དྲོ་བར་གྱུར་པ་དང་།
རྩེ་མོ་དང་བཟོད་པ་ལ་སོགས་པ་
དག་ནའོ། །གཞན་གྱི་རྣམ་པ་ཅན་ནི་མི་སྡུག་པ་དང་དབུགས་རྔུབ་པ་དང་འབྱུང་
བ་དག་དང་། བྱམས་པ་ལ་སོགས་པ་དག་ནི་ཀུན་རྫོབ་ཤེས་པ་རྣམ་པ་དུ་མ་ཅན་་
ནོ༑ །དེ་ཉིད་ལ་རྒྱུ་ཆོས་ཐམས་ཅད་ཀྱི་རང་དང་སྤྱིའི་མཚན་●ལ་སོགས་པ་
འཛིན་པའི་ཕྱིར་རོ་ཞེས་བྱ་བ་ལ་སོགས་པ་སྨོས་ཏེ།
རང་གི་མཚན་ཉིད་འཛིན་་་
པའི་ཕྱིར་དང་། སྤྱིའི་མཚན་ཉིད་འཛིན་པའི་ཕྱིར་རོ། །སོགས་པ་ཞེས་བྱ་བའི་
སྒྲས་•ནི་བུམ་པ་དང་། སྣམ་བུ་ལ་སོགས་པ་དག་ཏུ་•བསྡུས་ཏེ། བུམ་པ་དང་
སྣམ་བུ་ལ་སོགས་པ་དག་ནི་ཆོས་རྣམས་ཀྱི་རང་གི་མཚན་ཉིད་ཀྱང་མ་ཡིན་ལ་སྤྱིའི་
མཚན་ཉིད་ཀྱང་མ་ཡིན་ནོ། །གཞན་གྱི་ཡིད་ཤེས་དྲི་མེད་ཀྱང་། །དེ་བཞིན་་་་
ཞེས་བྱ་བ་ལ། ཇི་ལྟར་ཤེས་པ་བཞི་པོ་འདི་དག་རེ་རེ་ཞིང་རྣམ་པ་བཞི་བཞི་ཡིན་
པ་དེ་བཞིན་དུ། གཞན་གྱི་སེམས་ཤེས་པ་ཟག་པ་མེད་པ་ཡང་རང་གི་བདེན་པའི་
རྣམ་པ་དག་གིས་རྣམ་པ་བཞི་ཅན་ཡིན་ནོ། །ལམ་ཤེས་པ་ཡིན་ནོ་ཞེས་བྱ་བ་ནི་་
ལམ་གྱི་ནང་དུ་རྟོགས་•པའི་ཤེས་པ་སྟེ། ལམ་ཤེས་པའི་ཕྱོགས་གཅིག་ཡིན་ཞེས་
བྱ་བའི་ཐ་ཚིག་གོ། །གཉི་ག་ཡང་རྫས་རེ་རེ་ཞིག་སྤྱོད་ཡུལ་ལོ་ཞེས་བྱ་བ་ལ། _ །
སེམས་དང་སེམས་ལས་བྱུང་བ་དེ་དག་གི་རང་གི་མཚན་ཉིད་ནི་ལམ་ལ་སོགས་པ་་
ཉིད་ཡིན་ཞིང་། དེ་དག་གི་ཡུལ་ཅན་གཞན་གྱི་སེམས་ཤེས་པ་ཡང་རྫས་རེ་རེའི་་
81-1484