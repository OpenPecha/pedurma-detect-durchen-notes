773
བསྟན་འགྱུར། མངོན་པ། ༼༽ Cy60Sapa
ཞེས་བྱ་བ་ནི་མྱུར་བར་འགྲོ་བ་ལ་སོགས་པའི་ཕྱིར་དང་། རྩིབས་ལ་སོགས་པའི་་
ཕྱིར་ཞེས་བྱ་བའི་ཐ་ཚིག་གོ། །འདིས་•ནི་མཐོང་བའི་ལམ་འཁོར་ལོ་རིན་པོ་ཆེ་་
དང་ཆོས་མཐུན་པ་ཡིན་ཏེ།
ཇི་ལྟར་འཁོར་ལོ་རིན་པོ་ཆེ་མྱུར་དུ་འགྲོ་བ་དེ་་་་
བཞིན་དུ་མཐོང་བའི་ལམ་ཡང་སྐད་ཅིག་མ་བཅོ་ལྔས་བདེན་པ་མངོན་པར་རྟོགས་
པའི་ཕྱིར་མྱུར་དུ་འགྲོ་བ་ཡིན་ནོ། །འདོར་བ་དང་འཇུག་པའི་ཕྱིར་ཞེས་བྱ་བ་ལ།
ཇི་ལྟར་འཁོར་ལོ་རིན་པོ་ཆེ་རྒྱབ་མ་འདོར་ཞིང་མདུན་མ་ལ་འཇུག་པ་དེ་བཞིན་དུ་
མཐོང་བའི་ལམ་•ཡང་བར་ཆད་མེད་པའི་ལམ་འདོར་ཞིང་རྣམ་པར་གྲོལ་བའི་ལམ་
ལ་ནི་མངོན་དུ【འགྱུར་བའི་•སྒོ་ནས་འཇུག་པ་ཡིན་ནོ། །ཡང་ན་སྡུག་བསྔལ་ལ་
སོགས་པའི་ཡུལ་འདོར་ཞིང་། ཀུན་འབྱུང་ལ་སོགས་པའི་ཡུལ་ལ་འཇུག་པའི་ཕྱིར།
འདོར་བ་དང་འཇུག་པ་ཡིན་ནོ། །་འཁོར་ལོ་དང་ཆོས་མཐུན་པ་ནི་▪ཅིག་ཅར་མ་
ཡིན་པར་བདེན་པ་མཐོང་བའི་ཕྱིར་རོ།
།མ་རྒྱལ་བ་རྒྱལ་བར་བྱེད་པ་དང་།
རྒྱལ་བ་རྣལ་དུ་འགོད་པའི་ཕྱིར། །ཞེས་བྱ་བ་ལ། ཅི་ཞེ་ན། འཁོར་ལོ་རིན་
པོ་ཆེ་དང་ཆོས་མཚུངས་ཏེ། ཇི་ལྟར་དེ་གྲོང་དང་གྲོང་རྡལ་ལ་སོགས་པ་མ་རྒྱལ་་
བ་ལས་རྒྱལ་བར་བྱེད་ལ།
རྒྱལ་བ་དག་ནི་རྣལ་དུ་འགོད་པ་དེ་བཞིན་དུ་བར་་་་
ཆད་མེད་པའི་ལམ་གྱིས་འཇིག་ཚོགས་ལ་ལྟ་བ་ལ་སོགས་པ་ཉོན་མོངས་པ་མ་རྒྱལ་་
བ་རྣམས་ལས་ནི་དེ་དག་གི་ཐོབ་པ་གཅོད་•པའི་སྒོ་ནས་རྒྱལ་བར་བྱེད་ལ་རྣམ་པར་
གྲོལ་བའི་ལམ་གྱིས་རྒྱལ་བ་རྣམས་ནི་ཉོན་མོངས་པའི་བྲལ་བའི་ཐོབ་པ་དང་ལྷན་་་
ཅིག་སྐྱེ་བའི་སྒོ་ནས་རྣལ་དུ་འགོད་དོ། །འཕར་བ་དང་འབབ་པའི་ཕྱིར་ཞེས་བྱ་་
བ་ལ། ཅི་ཞེ་ན། འཁོར་ལོ་དང་ཆོས་མཐུན་ནོ། །འཕར་བ་ནི་སྟེང་དུ་འགྲོ་བ་
སྟེ༑ ཁམས་གོང་མའི་སྡུག་བསྔལ་ལ་སོགས་པ་ལ【ལྟ་བའོ∶། །འབབ་པ་ནི་་་་
ཡང་●འདོད་པ་ན་སྤྱོད་པ་ལ་ལྟ་བའོ། །མྱུར་བར་འགྲོ་བ་ལ་སོགས་པ་དག་གིས་
81-1412