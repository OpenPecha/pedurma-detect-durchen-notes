༡༤༧༢
_____བསྟན་འགྱུར། མངོན་པ།
ཡིན་ཏེ། ཅིའི་ཕྱིར་ཞེ་ན། ཡང་དག་པར་རྟོག་པའི་རྣམ་པར་མ་ཞུགས་པའི་་་
ཕྱིར་རོ། །འདོད་ཆགས་ལ་སོགས་པ་དང་། མཚུངས་པར་ལྡན་པ་ཇི་ལྟར་ཡང་
དག་པར་རྟོག་པའི་རྣམ་པ་ཅན་མ་ཡིན་ཞེ་ན།
དེ་ནི་ཕལ་ཆེར་ཁ་ཕྱིར་བལྟས་་་་
ནས་འཇུག་པ་དང་། འདོད་ཆགས་ལ་སོགས་པའི་རྣམ་པའི་རྗེས་སུ་བྱེད་པ་ཡིན་་
ནོ༑ །འདོད་ཆགས་ལ་སོགས་པ་དག་ནི་དེར་ཆེས་བསལ་●བ་ཡིན་གྱི། ཤེས་
རབ་ནི་མ་ཡིན་ལ། འདོད་ཆགས་ལ་སོགས་པ་ཡང་དག་པར་རྟོག་པའི་རྣམ་པ་
ཅན་ཡང་མ་ཡིན་ཏེ།
འོ་ན་ཅི་ཞེ་ན། ཞེན་པ་དང་། ཀུན་ནས་མནར་
སེམས་པ་●དང་། ཁེངས་པ་ལ་སོགས་པའི་རྣམ་པ་ཅན་ཡིན་ནོ།
།ཤེས་པ་
བཅུས་ཞེས་བྱ་བ་བཅུ་པོ་གང་དག་•གིས་ཤེ་ན། ཆོས་དང་། རྗེས་དང་།
ཀུན་རྫོབ་དང༌་། གཞན་གྱི་སེམས་དང་། སྡུག་བསྔལ་དང་། ཀུན་འབྱུང་
དང་། འགོག་པ་དང་། ལམ་དང་། ཟད་པ་དང་། མི་སྐྱེ་བ་ཤེས་པ་དག་
གིས་སོ། །རྩོམ་པ་འདི་ནི་ངེས་པར་གཟུང་བའི་ཕྱིར་ཡིན་གྱི། འཆི་འཕོ་བ་་་་་
དང་། སྐྱེ་བ་དང་། སྨོན་གནས་ཤེས་པ་ལ་སོགས་པ་གཞན་དག་ནི་འདི་དག་
ཁོ་ནའི་ནང་དུ་འདུས་པའི་ཕྱིར་རོ། །མདོར་བསྡུས་ན་ནི། ཤེས་པ་ཟག་བཅས་
ཟག་པ་མེད། །ཅེས་བྱ་བ་ནི། ངེས་པར་གཟུང་བར་བྱ་བའི་ཕྱིར་བརྩམས་པ་
སྟེ༑ རྣམ་པར་རྟོག་པ་གསུམ་•མེད་པའི་ཕྱིར་རོ། །དེ་གཉིས་ལས་ཀྱང་། དང་
པོ་ཀུན་རྫོབ་ཅེས་བྱའོ་ཞེས་བྱ་བ་འབྱུང་ངོ་། །ཕལ་ཆེར་བུམ་པ་དང་། སྣམ་བུ་
དང་། སྐྱེས་པ་དང་། བུད་མེད་ལ་སོགས་པ་ཀུན་རྫོབ་འཛིན་པའི་ཕྱིར་ཞེས་་
བྱ་བ་ལ། ཀུན་རྫོབ་ནི་བུམ་པ་དང་། སྣམ་བུ་དང་། སྐྱེས་པ་དང་། བུད་
མེད་ལ་སོགས་པའི་དངོས་པོ་ཐ་སྙད་ཀྱི་ཡན་ལག་ཏུ་གྱུར་པ་གང་ཡིན་པའོ། །དེ་
ལས་འབྱུང་བ་ནི་ཀུན་རྫོབ་སྟེ། གཟུགས་ལ་སོགས་པ་དག་ལ་བུམ་པ་ལ་སོགས་
81-1472