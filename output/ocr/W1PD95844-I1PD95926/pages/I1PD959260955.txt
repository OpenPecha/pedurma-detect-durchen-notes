༩༣༨
१७० བསྟན་འགྱུར། མངོན་པ།
ཀྱི་ལས་ཉིད་དུ་ཐལ་ལོ་ཞེ་ན། དེ་ནི་དེ་ལྟར་•མ་ཡིན་ཏེ། ལུས་དང་ངག་གི་་་་
ལས་གཉིས་ནི་ཡིད་དང་མཚུངས་པར་ལྡན་པ་ཡིན་ཡང་ལུས་དང་ངག་འཇུག་པར་
བྱེད་པ་ཉིད་ཀྱིས་ཁྱད་པར་དུ་བྱས་པའི་ཕྱིར་རོ། །ལུས་དང་ངག་འཇུག་པར་བྱེད་
པའི་སེམས་མ་གཏོགས་པའི་སེམས་པ་ཟག་པ་དང་བཅས་པའམ། ཟག་པ་མེད་་
པ་གང་ཡིན་པ་དེ་ཐམས་ཅད་ནི། ཡིད་དང་མཚུངས་པར་ལྡན་པའི་ཕྱིར་ཡིད་ཀྱི་
ལས་སོ་ཞེས་བྱ་བར་གྲུབ་པོ། །འོ་ན་གང་སེམས་པ་ཞེས་བྱ་བ་རྒྱས་པར་འབྱུང་སྟེ།
འདིར་“ལུས་དང་ངག་གི་ལས་ནི་སེམས་པ་ཁོ་ན་ལ་བཤདན། དེ་ལྟ་ཡིན་ན་་་་་
བསམས་པའི་ལས་གང་ཡིན་པ་དེ་མེད་པས། སེམས་པ་དང་བསམས་“པའི་ལས་
སོ་ཞེས་འབྱུང་བ་•འདི་དང་ཇི་ལྟར་མི་འགལ་ཞེ་ན། དེའི་ཕྱིར་འདི་དང་འདི་ལྟ་
བུ་ཞིག་བྱའོ་སྙམ་ཞེས་བྱ་བ་རྒྱས་པར་སྨོས་སོ། །དཔྱོད་པའི་སེམས་པ་འདི་དང་་
འདི་ལྟ་བུ་ཞིག་བྱའོ་སྙམ་དུ་སེམས་པར་བཟུང་ནས། ཕྱི་ནས་གཞན་བྱ་བའི་་་
སེམས་པ་འབྱུང་སྟེ། བྱ་བའི་ཚེ་རྗེས་སུ་འཇུག་པའི་ཕྱིར་རོ། །གང་གི་ལུས་་་་་
འཇུག་པར་བྱེད་པ་དེ་ནི་བསམས་•པའི་ལས་ཞེས་བྱ་བའོ། །འདོད་པ་ན་སྤྱོད་པ་
ཞེས་བྱ་བ་ནི་གཟུགས་ན་སྤྱོད་པ་བསལ་•བར་བྱ་བའི་ཕྱིར་ཏེ། བསམ་གཏན་་་་
དང་ཟག་པ་མེད་པའི་སྡོམ་པ་ནི་སོ་སོར་•ཐར་པའི་སྡོམ་པ་ལ་སོགས་པ་ལྟར་རྣམ་
པར་རིག་བྱེད་ལ་རག་ལས་པ་མ་ཡིན་ནོ། །ཉེས་པ་ཆེན་པོར་ཐལ་བར་འགྱུར་རོ་
ཞེས་པ་ནི། རྣམ་པར་རིག་བྱེད་མ་ཡིན་པ་མེད་ན་ནི་སྡོམ་པ་དང་སྡོམ་པ་མ་ཡིན་་
པ་མེད་པའི་ཉེས་པ་དང་། ལམ་ཡན་ལག་བརྒྱད་མེད་པའི་ཉེས་པ་དང་།
རྫས་ལས་▪བྱུང་བའི་བསོད་ནམས་བདུན་ལ། དེ་ལ་རག་ལས་པའི་བསོད་ནམས་
མངོན་པར་འགྲུབ་པ་མེད་པའི་ཉེས་པར་འགྱུར་རོ། །མདོ་སྡེ་པས་གལ་ཏེ་ལུས་ཀྱི་
ལས་ཞེས་བྱ་བ་རྒྱས་པར་སྨྲས་ཏེ། གལ་ཏེ་གདོན་མི་ཟ་བར་རྣམ་པར་རིག་བྱེད་་
81-938