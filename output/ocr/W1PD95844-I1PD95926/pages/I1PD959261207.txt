7700
བསྟན་འགྱུར། མངོན་པ།
१७०
བའི་བསམ་གཏན་པ་སྟེ། སྲེད་པ་ལྷག་པ་ཞེས་བྱ་བའི་ཐ་ཚིག་གོ། །ལྟ་བ་དང་
ང་རྒྱལ་ཤས་ཆེ་བའི་བསམ་གཏན་པ་ཡང་དེ་དང་འདྲའོ།
།དེ་དག་ཀྱང་མ་རིག་་
པའི་དབང་གིས་འགྱུར་རོ་•ཞེས་བྱ་བ་ལ། དེ་དག་ཅེས་བྱ་བ་ནི་བསམ་གཏན་པ་•
གསུམ་དང་སྦྱར་རོ། །དེའི་ཕྱིར་མ་རིག་པ་ཡང་ལུང་དུ་མ་བསྟན་པའི་རྩ་བ་ཡིན་
ནོ༑ །བསམ་གཏན་ལ་སྙོམས་པར་འཇུག་པ་དེ་དག་ལ་ལུང་དུ་མ་བསྟན་པ་དང་
འབྲེལ་པས་ཉོན་མོངས་པ་ཀུན་དུ་འབྱུང་བའི་གནས་སྐབས་འདི་དག་བཤད་དོ། །
མདོ་ལས་ལུང་དུ་མ་བསྟན་པའི་དངོས་པོ་བཅུ་བཞི་གསུངས་པ་ཞེས་བྱ་བ་རྒྱས་པར་
འབྱུང་བ་ནི། འཇིག་རྟེན་རྟག་པ་ཞིག་གམ། འཇིག་རྟེན་མི་རྟག་པ་ཞིག་གམ་
ཞེས་བྱ་བ་དེ་ལྟ་བུ་ལ་སོགས་པའོ། །ཅི་དེ་དག་ལུང་དུ་མ་བསྟན་པའི་ཕྱིར་ཡིན་་
ཞེས་བྱ་བ་ནི་དགེ་བ་ཡང་མ་ཡིན་མི་དགེ་བ་ཡང་མ་ཡིན་པའི་ཕྱིར་ཡིན་ནམ་ཞེས་བྱ་
བའོ༑ །གཞག་པར་བྱ་བའི་ཞེས་བྱ་བ་ལ། སྨྲ་བར་བྱ་བ་མ་ཡིན་པ་ཡང་ལུང་དུ་
མ་བསྟན་པར་འདོད་དོ། །དྲི་བ་ནི་རྣམ་པ་བཞི་སྟེ་ཞེས་བྱ་བ་རྒྱས་པར་འབྱུང་ངོ་༎
འཆི་དང་སྐྱེ་དང་ཁྱད་པར་འཕགས། །བདག་གཞན་ལ་སོགས་ལྟ་བུ་ཡིན། །
ཞེས་བྱ་བ་ནི་འཆི་བ་བཞིན་དང་། སྐྱེ་བ་བཞིན་དང༌་། ཁྱད་པར་དུ་འཕགས་
པ་བཞིན་དང་། བདག་གཞན་བཞིན་ནོ་ཞེས་བྱ་བ་ལ། གོ་རིམས་བཞིན་དུ་•
མགོ་གཅིག་ཏུ་ལུང་བསྟན་པ་ལ་སོགས་པ་དག་གི་དཔེར་བརྗོད་པར་འདོད་དོ། །
མགོ་གཅིག་ཏུ་ལུང་བསྟན་པར་བྱ་བ་ལ་ནི་འཆི་བ་དཔེར་བརྗོད་པ་ཡིན་ནོ།
ཉོན་མོངས་དང་བཅས་པ་རྣམས་ནི་སྐྱེ་བར་འགྱུར་གྱི། ཉོན་མོངས་པ་མེད་པ་
རྣམས་ནི་མ་ཡིན་ནོ་ཞེས་བྱ་བ་ནི་རྣམ་པར་ཕྱེ་སྟེ། ལུང་བསྟན་པར་བྱ་བ་ལ་
དཔེར་བརྗོད་པའོ། །གང་ལ་ལྟོས་ཏེ་འདྲི་ཞེས་•བྱ་བ་ནི་དྲིས་ནས་ལུང་བསྟན་་་
པར་བྱ་བ་ལ་ཁྱད་པར་དུ་འཕགས་པ་ཉིད་དཔེར་བརྗོད་པའོ། །ཅི་ཕུང་པོ་རྣམས་
།
81-1190