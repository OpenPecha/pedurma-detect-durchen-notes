ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
70
ཆགས་པའི་གནས་ཡིན་ལ། བདག་དང་བདག་གིར་ལྟ་བའི་གནས་ཡིན་པས་ན་་
བརྒལ་བར་དཀའ་བ་སྟེ་འཇིག་ཚོགས་ལ་ལྟ་བའི་དབང་གིས་འགོག་པ་ལ་སྐྲག་པས་
དེ་ལས་མི་བརྒལ་•བའི་ཕྱིར་རོ། །ཀུན་དུ་ཆགས་པའི་གནས་དང་བརྒལ་བར་་་་
།ཡང་ན་་
དཀའ་བ་དག་གིས་ན་འཁོར་བ་འདམ་ལྟ་བུ་སྟེ་འདམ་དང་འདྲའོ།
འཁོར་བས་ན་འཁོར་བ་སྟེ།
ཐོག་མ་དང་ཐ་མ་མེད་པའི་སྐད་ཅིག་མི་གནས་པ་
སྟེ། ༑ རིགས་མཐུན་པ་དང་སྐལ་བ་མཉམ་པ་རྣམས་ལས་སྔར་སྐྱེས་པ་ཞིག་ནས་
བར་ཆད་མེད་པར་གཞན་དག་གིས་•བདག་ཉིད་ཐོབ་པའོ་ཞེས་བྱ་བའི་དོན་ཏོ། །
འཁོར་བ་ནི་འདམ་དང་ཆོས་མཚུངས་པ་ལས་འདམ་དང་འདྲ་བས་ན་འདམ་ཞེས་
བྱ་སྟེ། དཔེར་ན་འདམ་ཆུས་བརླན་པའི་དབང་གིས་ཀུན་དུ་ཆགས་པའི་གནས་
ཏེ༑
འབྱིང་བར་བྱེད་པའི་བདག་ཉིད་ཡིན་ལ། དེར་བྱིང་བ་བ་ལང་རྒན་པོ་
ལ་སོགས་པ་རྣམས་ཀྱིས་རང་གིས་●གཡོ་འགུལ་དག་གིས་བརྒལ་•བར་དཀའ་བ་དེ་
བཞིན་དུ། འཁོར་བ་ཡང་སྲིད་པའི་སྲེད་པའི་བརླན་གྱི་དབང་གིས་●འགྲོ་བ་་་་་
ཀུན་དུ་ཆགས་པའི་གནས་ཡིན་ལ། ལྟ་བ་ངན་པའི་གཡོ་བག་དག་གིས་བརྒལ་•
བར་དཀའ་བའོ། །རྣམ་པ་གཅིག་ཏུ་ན་འཇིག་ཚོགས་ལ་ལྟ་བས་དེའི་འགོག་པ་ལ་
སྐྲག་པས་འཇིག་ཚོགས་ལ་ལྟ་བའི་དབང་གིས་ཀུན་དུ་ཆགས་པའི་གནས་ཡིན་ལ།
ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་དང་།
ཐེ་ཚོམ་གྱིས་བརྒལ་
བར་དཀའ་བ་སྟེ། ལམ་གཞན་ལ་བརྟེན་པ་དང་། ལམ་ལ་ཐེ་ཚོམ་ཟ་བའི་
ཕྱིར་ཏེ།
འདི་ལྟར། འགྲོ་མི་འདོད་དང་ལམ་ནོར་དང༌་། །ལམ་ལ་ཐེ་ཚོམ་་
དེ་སྙེད་ཅིག །ཐར་པ་བགྲོད་ལ་གེགས་བྱེད་པ། ། དེ་ཡི་ཕྱིར་ན་གསུམ་བསྟན་ཏོ༎
ཞེས་བཤད་དོ།
།ཡང་ན་ཇི་ལྟར་འདམ་མི་འབྲལ་བའི་བདག་ཉིད་ཡིན་པའི་ཕྱིར་
ཀུན་དུ་ཆགས་པའི་གནས་ཡིན་ལ། གཞན་ལ་བསྟན་•ནས་བརྒལ་བ་ཡིན་པའི་་
81-19