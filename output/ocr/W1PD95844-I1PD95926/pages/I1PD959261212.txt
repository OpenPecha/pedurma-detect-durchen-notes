ཆོས་མངོན་པའི་མཛོད་ཀྱི་འགྲེལ་བཤད་མཚན་ཉིད་ཀྱི་རྗེས་སུ་འབྲང་བ་ཞེས་བྱ་བ།
7764
དང་ལྡན་པར་བྱེད་དོ། །དེ་དང་མཚུངས་པར་ལྡན་པ་དག་ནི་མཚུངས་པར་ལྡན་
པའི་སྒོ་ནས་ལྡན་པར་བྱེད་དོ། །དེ་བཞིན་དུ་ཐམས་ཅད་ལ་ཅི་རིགས་པར་ཁོང་་
དུ་ཆུད་པར་བྱའོ། །འདས་པ་དང་མ་འོངས་པ་དང་ད་ལྟར་བའི་ངེས་པས་འདས་
པས་•ནི་གང་དང་ལྡན་ཞེས་བྱ་བ་ནས་ད་ལྟར་བྱུང་བས་ནི་གང་དང་ལྡན་ཞེས་བྱ་
བའི་བར་དེ་བརྗོད་པར་བྱ་སྟེ། རང་གི་མཚན་ཉིད་པའི་ཉོན་མོངས་པ་ཞེས་བྱ་བ་
ལ༑ འདོད་ཆགས་ནི་བདེ་བ་མྱོང་བར་འགྱུར་བའི་རང་གི་མཚན་ཉིད་ལ་
དམིགས་པ་ཡིན་ཏེ། དེའི་ཕྱིར་རང་གི་མཚན་ཉིད་པའི་ཉོན་མོངས་པ་ཞེས་
བརྗོད་དོ། །ཁོང་ཁྲོ་ནི་སྡུག་བསྔལ་མྱོང་བར་འགྱུར་བའི་རང་གི་མཚན་ཉིད་ལ་
དམིགས་པ་ཡིན་ལ། ང་རྒྱལ་ཡང་བདེ་བ་མྱོང་བར་འགྱུར་བའི་རང་གི་མཚན་
ཉིད་ལ་དམིགས་པ་ཡིན་ནོ། །ཉོན་མོངས་པ་སྤྱི་པ་ཞེས་བྱ་བ་ལ། བདེ་བ་དང་
སྡུག་བསྔལ་དང་། བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པ་མྱོང་བར་
འགྱུར་བའི་དངོས་པོ་ལ་དམིགས་པར་འགྱུར་བའི་ཕྱིར་ན་ཉོན་མོངས་པ་སྤྱི་པ་ཞེས་
བྱའོ།༑ །ཡང་ན་རིས་ཀྱི་རང་གི་མཚན་ཉིད་ལས་ཏེ་ཇི་ལྟར་ཞེ་ན། སྡུག་བསྔལ་
མཐོང་བས་སྤང་བར་བྱ་བའི་འདོད་ཆགས་དང་ཁོང་ཁྲོ་དང་ང་རྒྱལ་རྣམས་ཀྱི་
དམིགས་པ་ནི་སྡུག་བསྔལ་མཐོང་བས་སྤང་བར་བྱ་བ་ཁོ་ན་ཡིན་ལ་བསྒོམ་པས་སྤང་
བར་བྱ་བ་རྣམས་ཀྱི་བསྒོམ་པས་སྤང་བར་བྱ་བ་ཁོ་ན་ཡིན་པའི་བར་དུ་ཡང་དེ་དང་
འདྲའོ།༑ །ལྟ་བ་དང་ཐེ་ཚོམ་དང་མ་རིག་པ་རྣམས་ཀྱི་དམིགས་པ་ནི་རིས་ལྔ་ཆར་
ཡིན་ཏེ། དེའི་ཕྱིར་དེ་དག་ལ་ཉོན་མོངས་པ་སྤྱི་པ་ཞེས་བྱའོ། །འདས་པ་དང་
ད་ལྟར་བྱུང་བའི་འདོད་ཆགས་དང་ཁོང་ཁྲོ་བ་དང་། ང་རྒྱལ་རྣམས་ཞེས་ཁྱད་་་
པར་མེད་པར་བརྗོད་པས་ཅི་རིགས་པར་•རྣམ་པར་ཤེས་པའི་ཚོགས་དྲུག་པ་དག་་
ཡིན་པར་ཤེས་པར་བྱའོ། །དངོས་པོ་གང་ལ་ཞེས་བྱ་བས་སྡུག་བསྔལ་དང་ཀུན་་་
81-1195