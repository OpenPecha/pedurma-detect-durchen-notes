२३८
བསྟན་འགྱུར། མངོན་པ།
རག་ལུས་ཏེ་སྐྱེ་བ་ན་ཞེས་བྱ་བ་རྒྱས་པར་འབྱུང་བ་ལ། མིག་གི་རྣམ་པར་ཤེས་པ་་
རྐྱེན་དུ་མ་ལས་གྲུབ་པ་ཡིན་བཞིན་དུ་ཡང་གཉིས་ཁོ་ན་ཅིའི་ཕྱིར་སྨོས་ཤེ་ན།
རྟེན་དང་དམིགས་པ་ཉིད་ཀྱི་སྒོ་ནས་རྐྱེན་ཆེས་ཉེ་བ་ཡིན་པའི་ཕྱིར་རོ། །སྣང་བ་
མེད་ཀྱང་མཚན་མོའི་▪རྒྱུ་བ་རྣམས་དང་། ནམ་མཁའ་མེད་པར་ཆུ་ལ་རྒྱུ་བ་
རྣམས་དང་། མཆིང་•བུ་དང་། ལྷང་ཚེར་དང་། ཤེལ་གྱིས་བར་དུ་གཅད་•པ་
ལ་མི་རྣམས་དང་གཉིས་ཀ་མེད་པར་ལྷའི་མིག་དང་ལྡན་པ་ལ་མིག་གི་རྣམ་པར་
ཤེས་པ་སྐྱེ་བ་དེ་ལྟར། མིག་དང་གཟུགས་དག་མེད་པ་ནི་མ་ཡིན་ནོ། །ཡིད་ལ་
བྱེད་པ་ཡང་རྣམ་པར་ཤེས་པའི་ཚོགས【དྲུག་སྐྱེད་•པ་ལ་རྟེན་ཐུན་མོང་བ་ཡིན་ཏེ།
མིག་དང་གཟུགས་ནི་དེ་ལྟར་མ་ཡིན་ནོ། །དེའི་ཕྱིར་འདི་གཉིས་ཁོ་ན་སྨོས་པ་
མཛེས་སོ། །དེ་དག་གྱུར་པས་གྱུར་ཉིད་ཕྱིར། །ཞེས་བྱ་བ་ལ། དེ་རྣམས་
གྱུར་པ་ནི་དེ་དག་གྱུར་པའོ། །དེ་དག་གྱུར་པས་གྱུར་པ་དེ་དག་ལ་ཡོད་པས་ན་དེ་
གྱུར་པས་གྱུར་པ་སྟེ། མིག་ལ་སོགས་པའི་རྣམ་པར་ཤེས་པ་རྣམས་སོ། །དེ་
དག་གྱུར་པས་གྱུར་པའི་དངོས་པོ་ནི་དེ་དག་གྱུར་པས་གྱུར་ཉིད【དོ། །•དེ་དག་
གྱུ ར ་པ ས་གྱུར ་པ ་ཉིད་དེའི་ཕྱིར་རོ། །ཕན་པ་དང་། གནོད་པ་དང་།
གསལ་བ་དང་། མི་གསལ་བ་ཉིད་ཀྱི་རྗེས་སུ་བྱེད་པའི་ཕྱིར་རོ་ཞེས་བྱ་བ་ལ།
ཕན་པ་དང་གནོད་པ་དག་ནི་རྐྱེན་ལ་ལྟོས་∶པ་ཡིན་ལ། གསལ་བ་དང་མི་གསལ་
བ་ཉིད་ཅེས་བྱ་བ་ནི་མིག་གི་•རང་བཞིན་ཉིད་དོ། །རྗེས་སུ་བྱེད་པའི་སྒྲ་ནི་ཕན་
པའི་རྗེས་སུ་བྱེད་པའི་ཕྱིར་རོ་ཞེས་བྱ་བ་ལ∶། མི་གསལ་བ་ཉིད་ཀྱི་རྗེས་སུ་བྱེད་
པའི་ཕྱིར་རོ་ཞེས་རེ་རེ་དང་སྦྱར་རོ། །མིག་ལ་སོགས་པའི་རྣམ་པར་ཤེས་པ་
རྣམས་ནི་གོ་རིམས་བཞིན་བདེ་བ་སྐྱེ་བ་དང་། སྡུག་བསྔལ་སྐྱེ་བའི་སྒོ་ནས་མིག་
ལ་སོགས་པ་དག་ལ་མིག་སྨན་དང་། རྡུལ་ལ་སོགས་པ་དག་གིས་ཕན་བཏགས་པ་
81-238