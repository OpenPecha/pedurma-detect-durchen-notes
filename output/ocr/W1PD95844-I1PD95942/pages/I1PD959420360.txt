१००
བསྟན་འགྱུར། ཚད་མ། ༼ཅི༽ ༡༨༩
བྱ་བ་ཁོ་ན་མི་རྟག་པ་ལ་གཏན་ཚིགས་ཉིད་དུ་འགྱུར་གྱི། རྩོལ་བ་ལས་བྱུང་བ་་་
ཉིད་ནི་མ་ཡིན་ཏེ། མི་རྟག་པ་ཉིད་དང་ལྷན་ཅིག་པ་མ་ཡིན་ཏེ་དེ་མེད་ཀྱང་མི་་
རྟག་པ་ཉིད་མཐོང་བའི་ཕྱིར་རོ། །དེ་འདྲ་ཉིད་ཅེས་ཀྱང་མི་འདོད། །ཅི་སྟེ་་་་
ཡང་དེ་འདྲ་བ་ཉིད་ཅེས་ངེས་པར་གཟུང་ན་དེ་འདྲ་བ་ཉིད་དང་ལྷན་ཅིག་ཡོད་་
པའི་ཕྱིར་སྔ་མ་དག་ལ་ཐལ་བར་མི་འགྱུར་བ་བདེན་མོད་ཀྱི། འོན་ཏེ་དེ་ལྟ་ན་་་
ཡང་གང་བསྒྲུབ་པར་བྱ་བའི་རིགས་ཁོ་ན་མེད་པ་●ལྟ་བུའི་ཆོས་འགའ་ཞིག་ནི་ཡོད་
པ་མ་ཡིན་ནོ། །གཅིག་ཀྱང་དུ་མའི་ཆོས་སུ་མཐོང་། །གཏན་ཚིགས་གཅིག་་
ཀྱང་དུ་མ་མེད་ན་མི་འབྱུང་བར་མཐོང་བ་ཡིན་ཏེ། དཔེར་ན་མི་རྟག་པ་དང་་
བདག་མེད་པ་ལ་སོགས་པ་རྣམས་ལ་བྱས་པ་ཉིད་ལྟ་བུའོ། །དེ་ལྟར་ན་ངེས་པར་
གཟུང་བ་གསུམ་ཀ་ཡང་བཅས་པ་ཡིན་ནོ། །ཡང་འདིར་འདྲ་བའི་ལྷན་ཅིག་སྤྱོད་
པའི་གཏན་ཚིགས་ལ་བརྟེན་ནས་བསམ་པར་བྱ་སྟེ། ཅི་འདི་རེ་ཞིག་ཅི་ལྟར་་
བསྟན་པ་དེ་ལྟར་མཚན་ཉིད་དུ་བརྗོད་པར་བྱའམ། ཅི་སྟེ་ཅི་ལྟར་གྱུར་པའི་དོན་
གྱི་ཡིནན། ཅིར་འགྱུར་ཞེ་། དེ་བདག་ཉིད་ཀྱི་བསྟན་ཅེ་ན། གཏན་ཚིགས་
སྨྲས་པས་མི་ནུས་སོ། །རྩོལ་བ་ལས་བྱུང་བའི་ཕྱིར་ཞེས་བྱ་བ་ལ་སོགས་པ་འདིས་
ནི་བསྒྲུབ་པར་བྱ་བ་དང་མེད་ན་མི་འབྱུང་བ་ཉིད་དུ་བསྟན་པར་ནུས་པ་མ་ཡིན་ནོ༎
ཡང་དག་པའི་དོན་གྱི་ཡིན་ནོ་ཞེ་ན། ཅི་སྟེ་འདི་ཅི་ལྟ་བུར་འགྱུར་བའི་དོན་གྱིས་
ཡོད་པ་དེ་ལྟར་མཚན་ཉིད་བརྗོད་པ་དེ་ལྟ་ན་ཡང་། རྒྱུ་གང་གིས་སམ་གང་ལ་་་
ཞེས༑ །མ་བརྗོད་པར་འགྱུར་རོ། །གལ་ཏེ་གཏན་ཚིགས་ཀྱང་རང་གི་མཚན་
ཉིད་ཀྱིས་ཉེ་བར་བསྟན་པར་བྱ་བ་མ་ཡིནན་ན། འོ་ན་གང་གི་བདག་ཉིད་ཀྱི་ཉེ་་་
བར་བསྟན་པར་བྱ་གང་ཞེས་བྱ་བ་མ་བསྟན་པར་འགྱུར་ཏེ། ཤེས་བྱེད་ལས་ནི་་་
འདས་པ་ཡིས། །དེ་ལྟར་དོན་བསྒྲུབ་མ་མཐོང་ངོ་། །ཤེས་པར་བྱེད་པའི་རྒྱུ་ནི་
97-340