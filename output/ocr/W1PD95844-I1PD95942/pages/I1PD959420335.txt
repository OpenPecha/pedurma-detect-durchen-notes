ཚད་མ་ཀུན་ལས་བཏུས་པའི་འགྲེལ་པ།
374
པའང་། །གང་ལ་གཞན་གྱིས་ཕྱོགས་བཀག་པས་རང་གི་ཕྱོགས་གྲུབ་པར་མངོན་
པར་འདོད་པས་དེ་ཡང་གྲངས་ཅན་གྱི་ཐུན་མོང་མ་ཡིན་པ་བཀག་པ་ཉིད་ཀྱིས་་་
བཀག་པར་རིག་པར་བྱའོ།། །།ལེའུ་གཉིས་པའོ།། __།
གཞན་གྱི་དོན་གྱི་རྗེས་དཔག་ནི། །རང་གི་མཐོང་དོན་གསལ་བྱེད་ཡིན། །
ཇི་ལྟར་རང་ལ་ཚུལ་གསུམ་པའི་རྟགས་ལས་རྟགས་ཅན་གྱི་ཤེས་པ་སྐྱེས་པ་དེ་ལྟར་་
གཞན་ལ་ཚུལ་གསུམ་པའི་རྟགས་ལས་རྟགས་ཅན་གྱི་ཤེས་“བསྐྱེད་པར་འདོད་ནས་
ལ་ཆུལ་གསུམ་པའི་རྟགས་ལས་རྟགས ཅན རྒྱུ ཤས
ཚུལ་གསུམ་པའི་རྟགས་བརྗོད་པ་ནི་གཞན་གྱི་དོན་གྱི་རྗེས་སུ་དཔག་པ་སྟེ། རྒྱུ་་་
ལས་འབྲས་བུ་བརྟགས་པའི་ཕྱིར་རོ། །འདིར་ཡང་ཚུལ་གང་ཡང་རུང་བ་བརྗོད་
ན་ནི་མ་ཚང་བ་ཞེས་བྱ་བ་བརྗོད་པ་ཡིན་ནོ། །འོན་ཏེ་རྟོག་གེའི་བསྟན་བཅོས་་་
རྣམས་སུ་གཞན་གྱི་དོན་གྱི་རྗེས་སུ་དཔག་པ་ལ་རྗེས་སུ་དཔག་པར་བྱ་བ་སྟོན་པ་་
དམ་བཅའ་བ་བཀོད་པ་གང་ཡིན་པ་དེ་ཅི་ལྟར་ཞེ་ན། དེ་ཉིད་ལ་དྲི་བར་བྱའོ། །
ཁོ་བོ་ཅག་གི་ནི། དེ་ལ་དཔག་བྱ་བསྟན་པ་ནི། །གང་ཕྱིར་རྟགས་ཀྱི་ཡུལ་དོན་
ཡིན༑ །ཡན་ལག་རྣམས་ལ་རྗེས་སུ་དཔག་པར་བྱ་བ་བསྟན་པ་གང་ཡིན་པ་དེ་ནི་
ཁོ་བོ་ཅག་གི་སྒྲུབ་བྱེད་ཉིད་དུ་བསྟན་པ་ནི་མ་ཡིན་ཏེ་དེ་ཉིད་ལས་ཐེ་ཙོམ་སྐྱེ་བའི་་
ཕྱིར་རོ། །འོན་ཏེ་གཏན་ཚིགས་ཀྱི་ཡུལ་གྱི་དོན་ཡིན་པའི་ཕྱིར་དེ་ནི་དེ་མ་སྒྲུབ་་་
པར་བྱེད་དོ། །དེ་ཡང་རང་གི་ངོ་བོ་ཁོ་ན་བསྟན། བདག་འདོད། རང་གི་་
ངོ་བོ་ཞེས་བྱ་བ་ནི་བསྒྲུབ་བྱ་ཡི་ངོ་བོས་ཡིན་གྱིས་སྒྲུབ་བྱེད་མ་གྲུབ་པའི་ངོ་བོས་ནི་་
མ་ཡིན་ནོ། །དེ་ལྟ་ན་ཡང་གཏན་ཚིགས་མ་གྲུབ་པ་དང་དཔེ་ལྟར་སྣང་བ་བརྗོད་
པ་ཡོངས་སུ་སྤངས་པ་ཡིན་ནོ། །དེ་དག་ནི་བསྒྲུབ་པར་བྱ་བའི་ངོ་བོ་ཉིད་དུ་་་
བསྟན་པ་མ་ཡིན་ནོ། །བདག་ཉིད་འདོད་པ་ཞེས་བྱ་བ་ནི་འདིས་ནི་བསྟན་བཅོས་
97-315