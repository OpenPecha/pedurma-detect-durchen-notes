ཚད་མ་ཀུན་ལས་བཏུས་པའི་འགྲེལ་པ།
༣ ༣ ༡
བལྟོས་ནས་གཏན་ཚིགས་ཡིན་པའམ། བསྡུས་པ་ལ་ནི་གང་སྒྲུབ་པར་བྱེད་པ་་
ཞེས་བྱ་བའི་གཏན་ཚིགས་ཀྱི་མཚན་ཉིད་དང་ལྡན་པའི་ཕྱིར་ཉེས་པ་མེད་དོ། །
གྲངས་གཅིག་ཏུ་བརྗོད་པ་དེ་ཡང་སྤྱི་བཟུང་ནས་ཡིན་ཏེ། གཞན་དུ་ན་བྱས་པ་་་
ཉིད་གཅིག་ལ་དོན་སྤྱད་པས་མཚན་ཉིད་མ་ཁྱབ་པར་འགྱུར་རོ། །རེ་ཞིག་རྣམ་པ་
བཞི་པོ་ནི་གཉི་ག་ལ་ཡོད་པའི་ཕྱིར་ཐེ་ཚོམ་གྱི་རྒྱུ་ཉིད་དུ་རིགས་པ་ཡིན་ན། ཐུན་
མོང་མ་ཡིན་པ་ཡིན་པའི་ཕྱིར་མཉན་པར་བྱ་བ་ཉིད་ཇི་ལྟར་ཞེ་ན། གང་བསྒྲུབ་་
བྱའི་ཆོས་ཐུན་མོང་མ་ཡིན་པ་དེས་ཁྱད་པར་ཇི་སྲིད་པ་དེ་ཐམས་ཅད་བསྡུས་པ་དེ་
ལ་ཐེ་ཚོམ་གྱི་རྒྱུ་ཡིན་ཏེ་དེ་སྲིད་ཅེས་“བསྡུས་པའི་ཕྱིར་དང་མཐའ་གཅིག་ཏུ་ལྡོག་་
པའི་ཕྱིར་རོ། །ཐུན་མོང་པ་གང་ཡིན་པ་དེ་དེ་ཁོ་ན་ལ་ཞེས་རྣམ་པར་གནས་པ་་
མེད་པའི་ཕྱིར་གཏན་ཚིགས་མ་ཡིན་ཏེ། གཉིས་ལ་མི་འགལ་བ་ནི་ཐེ་ཚོམ་གྱི་རྒྱུ་་
ཉིད་ཡིན་ནོ། །གང་ཡང་གཉི་ག་ལ་བརྟེན་པ་དེ་གཞན་ལས་ལྡོག་པའི་གཏན་་
ཚིགས་ཀྱང་ཡིན་ནོ་ཞེས་བྱ་བ་འདི་ནི་ཁྱད་པར་ཡིནན་ནོ། །དེ་ལྟ་ན་གང་གི་ཚེ་སྒྲ་
ཉིད་རྟག་པར་ཁས་ལེན་པར་བྱེད་པ་དེའི་ཚེ་འདི་གཏན་ཚིགས་ཉིད་དུ་འགྱུར་རོ་ཞེ་
ན༑ གལ་ཏེ་འདི་ལ་ཡང་མི་རྟག་པ་ཉིད་ཀྱི་གཏན་ཚིགས་བྱས་པ་ཉིད་ལ་སོགས་
པ་འགའ་ཞིག་སྟོན་པར་མི་བྱེད་ན་ནི་འགྱུར་ན། གཉི་ག་དམིགས་པ་ན་འགལ་བ་
དག་དོན་གཅིག་ལ་མི་སྲིད་པའི་ཕྱིར་ཐེ་ཚོམ་གྱི་རྒྱུ་ཡིན་ནོ། །འདི་ལ་ཡང་མངོན་
སུམ་དང་ལུང་སྟོབས་དང་ལྡན་པའི་ཕྱིར་དེ་ཁོ་ན་ལས་ངེས་པ་བཙལ་བར་བྱའོ་ཞེས་
བྱ་བའི་བསྡུ་བའི་ཚིགས་སུ་བཅད་པ་ནི། ཐུན་མོང་མིན་དང་སྤྱི་དང་ནི། །
འགལ་བ་འཁྲུལ་པ་མེད་པ་ཅན། །ཆོས་རྣམས་ཀུན་ལ་གང་ཡིན་པ། །དེ་ལ་ཐེ་
ཚོམ་གཏན་ཚིགས་ཡིན། །གང་ཡང་ཕྱོགས་ཆོས་མཐོང་བ་ལས། །ཤེས་པར་་་་
འདོད་ལ་བཟློག་པ་ཡིས། །གནོད་པ་བྱེད་དང་དཔྱོད་ཐོབ་པ། །དེ་ལས་གཞན་
97-331