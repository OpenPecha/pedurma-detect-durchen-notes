ཚད་མ་ཀུན་ལས་བཏུས་པའི་འགྲེལ་པ། _
३२१
བསྟན་པ་དེའི་ཕྱིར། དེ་ཉིད་དང་པོར་བརྟག་པར་བྱའོ། །རེ་ཞིག་འདི་ཇི་ལྟར་
ཕྱོགས་ཆོས་ཡིན། ཇི་ལྟར་མ་ཡིནན་་ཏེ། གང་གི་ཕྱིར་ཆོས་ཅན་ནི་བསྒྲུབ་བྱར་་་
འདོད་པ་མ་ཡིན་ཏེ་གྲུབ་པའི་ཕྱིར་རོ་ཞེ་ན། ཉེས་པ་འདི་ནི་ཡོད་པ་མ་ཡིན་ཏེ།
གང་གི་ཕྱིར། བསྡུས་པའི་དོན་ནི་བསྒྲུབ་བྱའི་ཕྱིར། །ཆོས་སམ་ཡང་ན་ཆོས་་་
ཅན་ལ།
།གཙོ་བོ་མིན་ཡང་ཕྱོགས་གཅིག་ཕྱིར། །བསྒྲུབ་བྱ་ཉིད་དུ་བརྟགས་པ་
ཡིན༑
།བསྡུས་པའི་དོན་ནི་རྗེས་སུ་དཔག་པར་བྱ་བ་ཡིན་ནོ་ཞེས་སྔར་དཔྱད་་
པར་དེའི་ཕྱིར་བསྒྲུབ་བྱ་ལ་ནི་གཙོ་བོ་ཡིན་ལ། ཡན་ལག་གི་དོན་ཆོས་སམ་ཆོས་་
ཅན་འབའ་ཞིག་ལ་ནི་བརྟགས་པར་འགྱུར་བའི་ཕྱིར་དེའི་ཆོས་ཞེས་བྱ་བ་ཉེས་པ་་་
མེད་དེ་དཔེར་ན་སྣམ་བུ་ཚིག་གོ་ ཞེས་བྱ་བ་ལྟ་བུའོ། །འདི་ལ་ཡང་། གཉི་ག་
ལ་གྲུབ་ཆོས་ཀྱིས་ནི། །ཐ་སྙད་བྱ་ཕྱིར་གཉི་ག་དང་། །གཅིག་ལ་དོགས་དང་ཐེ་
ཚོམ་དང་། །གཞི་མ་གྲུབ་ལ་མི་འདོད་དོ། །འདིར་ཤུགས་ཀྱིས་གཉི་ག་ལ་ཟློག་
པ་ནི་གཏན་ཚིགས་ཉིད་དུ་མི་འདོད་དེ་དཔེར་ན་སྒྲ་མི་རྟག་སྟེ་མིག་གིས་གཟུང་་
བར་བྱ་བ་"ཡིན་པའི་ཕྱིར་ཞེས་བྱ་བ་ལྟ་བུའོ། །གཅིག་ལ་ཡང་བཟློག་པ་ནི་་་
མངོན་པར་གསལ་བར་སྨྲ་བ་ལ་བྱས་པ་ཉིད་ལྟ་བུའོ། །གཉི【ག་ལའམ་“གཅིག་ལ་
ཐེ་ཚོམ་ཟ་བ་ནི་དཔེར་ན་མེ་བསྒྲུབ་པར་བྱ་བ་ལ་དུ་བ་ཉིད་ལ་ཐེ་ཚོམ་ཟ་བ་ལྟ་བུའོ༎
ཆོས་ཅན་མ་གྲུབ་པ་ནི་དཔེར་ན་བདག་ཁྱབ་པ་ཡིན་ཏེ། བདེ་བ་ལ་སོགས་པ་
ཐམས་ཅད་ན་ཡོད་པའི་ཕྱིར་རོ་ཞེས་བྱ་བ་ལྟ་བུའོ། །འདི་ཡང་ཕྱོགས་ཀྱི་ཆོས་
ཉིད་དུ། །མི་འདོད་ཕྱིར་ཀུན་སུན་འབྱིན་མིན། །དཔེར་ན་གང་ཡང་རུང་བ་་
ལ་མ་གྲུབ་པའམ། ཐེ་ཚོམ་ཟ་བ་ལྟ་བུའོ། །གཉི་ག་ལ་ཡང་རབ་གྲུབ་པ། །
སྒྲུབ་པར་བྱེད་པའམ་སུན་འབྱིན་ཡིན། །གང་ཡང་ཕྱོགས་ཀྱི་ཆོས་མ་ཡིན་པར་
གཉི་ག་ལ་རབ་ཏུ་གྲུབ་པ་ནི་དཔེར་ན་མིག་གིས་གཟུང་བྱ་ཉིད་ལྟ་བུ་སྟེ་དེ་ནི་སུན་་
97-321