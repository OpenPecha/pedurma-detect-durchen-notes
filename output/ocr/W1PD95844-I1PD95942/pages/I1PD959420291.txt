ཚད་མ་ཀུན་ལས་བཏུས་པའི་འགྲེལ་པ།
༢༧༡
སེར་སྐྱ་པ་རྣམས་ཀྱི་ཡང་རྣ་བ་ལ་སོགས་པ་འཇུག་པ་ནི་མངོན་སུམ་དུ་་
འདོད་དེ། རྣ་བ་དང་། པགས་པ་དང་། མིག་དང་། ལྕེ་དང་། སྣ་་
རྣམས་ཡིད་ཀྱི་བྱིན་གྱིས་བརླབས་ནསས། སྒྲ་དང་རེག་བྱ་དང་གཟུགས་དང་རོ་་
དང་དྲི་རྣམས་ལ་གོ་རིམ་ཇི་ལྟ་བ་བཞིན་དུ་འཛིན་པ་ལ་འཇུག་པ་ནི་མངོན་སུམ་གྱི་
ཚད་མའོ་ཞེས་ཟེར་བ། དེ་རྣམས་ཀྱི་ལྟ་བ་ན་ཡང་དབང་པོ་རྣམས། །ཐུག་མེད།
དེ་དག་གིས་ནི་དབང་པོ་གཞན་གྱི་གཟུང་བྱ་ཡུལ་མ་ཡིན་པ་ཉིད་ཀྱིས་དབང་པོ་་
རྣམས་རང་གི་ཡུལ་ལ་འཇུག་པར་འདོད་པ་ཡིན་ནོ། །ཡོན་ཏན་གསུམ་འཕེལ་
བ་དང་འགྲིབ་པ་ཙམ་གྱི་ཁྱད་པར་ལས་སྒྲ་ལ་སོགས་པའི་རིགས་ཐ་དད་པའི་ཕྱིར།
སྒྲ་གཅིག་ཁོ་ནའི་ཡོན་ཏན་འཕེལ་བ་དང་འགྲིབ་པ་ཙམ་གྱིས་ཁྱད་པར་གྱིས་མཐའ་
ཡས་པའི་ཕྱིར། འཛིན་པ་པོ་དབང་པོ་མཐའ་ཡས་པར་ཁས་བླང་བར་བྱ་དགོས་
སོ༑ །ཡང་ན་དབང་པོ་གཅིག །ཅི་སྟེ་དེ་ཡོན་ཏན་གསུམ་ཐ་མི་དད་པའི་ཕྱིར་
རིགས་ཐ་མི་དད་པ་དེ་ལྟ་ཡིན་ན། སྒྲའི་ཁྱད་པར་འཛིན་པ་བཞིན་དུ་རེག་བྱ་ལ་
སོགས་པར་འཛིན་པར་ཐལ་བའི་ཕྱིར་དབང་པོ་གཅིག་ཉིད་ཐོབ་པ་སྟེ། ཁྱད་་
པར་ཐམས་ཅད་ལ་ཡོན་ཏན་གསུམ་ཁྱད་པར་མེད་པའི་ཕྱིར་རོ། །གང་གི་ཕྱིར་་་
གང་སྒྲ་ཁོ་ན་ལ་འགྱུར་གྱི་རེག་བྱ་ལ་སོགས་པ་རྣམས་ལ་ནི་མ་ཡིན་ནོ་ཞེས་བྱ་བ་་
ཡོན་ཏན་གསུམ་ལས་གཞན་པའི་སྒྲའི་རིགས་མེད་པས་ཐམས་ཅད་ལ་ཡོན་ཏན་་
གསུམ་ཁྱད་པར་མེད་པའི་ཕྱིར་རོ། །ཅི་ལྟར་མེད་དེ་གང་གི་ཚེ་སྙིང་སྟོབས་ལ་་
སོགས་པའི་དབྱིབས་ཀྱིས་ཁྱད་པར་གྱིས་སྒྲ་ལ་སོགས་པ་ལ་ནི་ཐ་དད་པ་ཡིན་ཏེ།
སྒྲའི་རིགས་ལ་ནི་ཐ་མི་དད་པའི་དབྱིབས་ཡོད་པ་ཡིན་ལ་རེག་བྱ་ལ་སོགས་པ་་་་
རྣམས་ལ་ནི་ཐ་དད་པའོ། །རིགས་དེ་ཡང་རྣ་བ་འཇུག་པའི་གཟུང་བར་བྱ་བ་་
ཡིན་ལ། དེ་བཞིན་དུ་རེག་བྱ་ལ་སོགས་པ་རྣམས་ལ་ཡང་ཡིནན་ནོ། །དེའི་ཕྱིར་
97-271