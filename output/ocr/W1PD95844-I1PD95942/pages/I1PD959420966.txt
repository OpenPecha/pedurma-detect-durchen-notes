کام
བསྟན་འགྱུར། ཚད་མ། ༼ཅི༽ ༡༨༩
ནི་དྲུག་པའོ། །མང་པོ་ལ་ནི་བྱེད་པ་པོ་རྣམས་སོ། །ཞེས་བྱ་བ་ལ་སོགས་པ་དེ་
ཡང་སྐྱེས་བུའི་འདོད་པ་ལ་མི་ལྟོས་པ་ཉིད་དུ་དངོས་པོ་ཉེ་བ་ཙམ་གྱིས་རང་ཉིད་་
ཞུགས་པ་ནི་མ་ཡིན་ཏེ། དེ་དག་ནི་དེ་ལ【དེ་ལྟར་སྦྱོར་བས་“དེ་ལྟར་གོ་བར་་་
འགྱུར་རོ། །དེ་བཞིན་དུ་གཞན་ལ་ལ་“ཡང་དེ་དག་གིས་ཇི་ལྟར་ཡང་རུང་རབ་་
ཏུ་སྦྱར་བ་དེ་ཁོ་ན་བཞིན་དུ་གོ་བའི་རྒྱུ་དག་ཏུ་འགྱུར་རོ། །དེ་ལ་ནི་བརྗོད་པར་
བྱ་བ་དག་སྐྱེས་བུ་ལ་རག་ལས་ཏེ། ཇུག་པའི་སྒྲ་དངོས་པོ་ཡང་དག་པར་མི་་
སྟོན་པ་ཇི་ལྟར་གོམས་པ་བཞིན་རྣམ་པར་རྟོག་╗པ་སད་པའི་རྒྱུར་གྱུར་པ་རྣམས་་་
འཇུག་པ་སེམས་པ་དང་། དེའི་དབང་གིས་དངོས་པོ་རྣམ་པར་འཇོག་པ་ནི་བླུན་
པར་སྟོན་པ་འབའ་ཞིག་ཏུ་ཟད་དོ། ། །ཆོས་དང་ཆོས་ཅན་ལ་སོགས་པ་ལ་སྒྲ་དག་
དེ་ལྟར་རྣམ་པར་གཞག་པར་བྱས་ཀྱི། ལྡོག་པ་དང་དངོས་པོ་ཐ་དད་པའི་སྒོ་ནས་
ནི་མ་ཡིན་ནོ་ཞེས་བྱ་བ་འདི་ག་ལས་ཤེ་•ན། དེ་ལྟར་ན་“ཐ་སྙད་མི་རུང་བའི་
ཕྱིར་ཏེ། ཆོས་དང་ཆོས་ཅན་དག་ཐ་དད་པའམ། དེའི་ངོ་བོ་ཡིན་པའམ།
སྒྲ་རྣམས་དངོས་པོ་ཇི་ལྟ་བ་བཞིན་དུ་འཇུག་པ་ཡིན་ནོ། །སྤྱི་དང་དེ་དག་གི་་་
འབྲེལ་པ་དང་། གཞི་མཐུན་པ་ཉིད་དང་། ཁྱད་པར་དང་ཁྱད་པར་གྱི་གཞིའི་
དངོས【པོ་དག་•མི་རུང་ངོ་ཞེས་འཆད་པར་འགྱུར་རོ། །གང་ཡང་སྒྲ་འཇུག་
པའི་ཁྱད་པར་འདི་ནི་ཐམས་ཅད་དུ་དངོས་པོས་བྱས་པ་ཁོ་ནར་འདོད་པ་དེའི།
བཙུན་མོ་རྣམས་གྲོང་དྲུག་ལ་སོགས། །ཐ་དད་ཐ་དད་མིན་གཞན་“པའམ། །
ནམ་མཁའི་རང་བཞིན་ནམ་•མཁའ་ཉིད། །ཅེས་བྱ་བ་འདི་ལ་རྒྱུ་ཅི་ཡོད།
གང་གི་ཚེ་བུད་མེད་གཅིག་ལ་ཡང་བཙུན་མོ་རྣམས་ཞེས་བྱ་བ་དང་། བྱེ་མ་་
གཅིག་ལ་ཡང་བྱེ་མ་རྣམས་ཞེས་ཐ་སྙད་འདོགས་པ་དེ་ལ་གང་གིས་ན་དེ་ལྟ་བུར་
འགྱུར་བའི་མང་པོ་ཉིད་ཅི་ཞིག་ཡོད། གལ་ཏེ་ནུས་པ་ཐ་དད་པ་ཡིན་ནོ་ཞེ་ན།
97-946