٩٢
བསྟན་འགྱུར། ཚད་མ།
776
ནི་འཁྲུལ་མེད་པར། །ལེན་པར་བྱེད་ཀྱི་ཁྱད་པར་དང་། །ཁྱད་པར་གཞི་དག་
མཚུངས་མ་ཡིན། །ཁྱད་པར་གྱི་སྒྲ་གང་གིས་སྒྲའི་དོན་གྱི་ཁྱད་པར་གཞན་སེལ་བ་
འདི་ལ་རྒྱུ་ཅི་ཞིག་ཡོད་ཅེ་ན།
ཁྱད་པར་དོན་གཞན་ཁྱད་པར་ནི། །འགལ་་
བའི་ཕྱིར་ན་སེལ་བར་བྱེད། །ཁྱད་པར་གྱི་དོན་ཙམ་གྱི་སྒྲ་རྣམས་ནི་ཕན་ཚུན་་
འགལ་བས་རྒྱལ་པོའི་བུ་བཞིན་དུ་སྤྱིའི་དོན་འཕྲོག་པར་བྱེད་པའི་ཕྱིར་རོ། །དེའི་
ཕྱིར་ཕན་ཚུན་དོན་བརྗོད་པ་མ་ཡིན་ཏེ།
དཔེར་ན་ཤིང་ཤ་པ་ཞེས་བྱ་བ་ལ་ཤིང་
ཤ་པའི་སྒྲ་ཤིང་དང་ལྷན་ཅིག་སྦར་བ་ན། སེང་ལྡེང་ལ་སོགས་པ་རྣམས་ལས་ཤིང་
ཉིད་བཤད་ནས་རང་གི་ཡུལ་ལ་འཇོག་པར་བྱེད་པ་ཡིན་ནོ། །དེ་བཞིན་དུ་གཞན་
ལ་ཡང་ཡིན་ནོ། །དེ་ལྟར་རེ་ཞིག་ཁྱད་པར་གྱི་སྒྲ་རྫས་གཅིག་ལ་འཇུག་པའི་ཕྱིར་
ཁྱད་པར་གཞན་སྒྲའི་དོན་ཡིན་པ་སེལ་བ་ནི་རིགས་པ་མ་ཡིན་ནོ། །ཅི་སྟེ་བུམ་པ་
ལ་སོགས་པ་འབྲེལ་པ་མེད་པའི་དོན་ཐ་དད་པའི་ཕྱིར་གཞན་ཅི་ལྟར་སེལ་བར་བྱེད་
ཅེ་ན། གང་གི་ཕྱིར། ཐ་དད་དོན་གྱི་སྤྱི་གཞན་ནི། །རང་གི་སྤྱི་དང་འགལ་
བའི་ཕྱིར། །ཤིང་གི་སྒྲས་ནི་བུམ་པ་ལ་སོགས་པ་རྣམས་ཀྱིས་ལས་གྱུར་པ་ཉིད་ལ་
སོགས་པ་འཕྲོག་པའི་ཕྱིར་འགལ་བ་ཡིན་ནོ། །དོན་གྱིས་དེས་གྲོགས་པོའི་དགྲ་བོ་
བཞིན་དུ་སེལ་བར་བྱེད་པ་ན་རྗེས་སུ་ཡི་རང་བར་བྱེད་དེ། དེས་ཀྱང་དེ་བསལ་་
ལོ་ཞེས་བྱ་བར་རྟོགས་པ་ཡིན་ནོ། །འདིས་ནི་སྤྱི་གཞན་གྱི་ཁྱད་པར་ཡོན་ཏན་ལ་
སོགས་པ་རྣམས་དང་དེའི་ཁྱད་པར་གཟུགས་ལ་སོགས་པ་རྣམས་ཀྱི་འབྲེལ་པ་ལས་
འབྲེལ་པ་འགྲོགས་པོའི་དགྲ་བོ་བཞིན་དང་། གྲོགས་པོའི་དགྲ་བོའི་“གྲོགས་པོ་་
བཞིན་དུ་སེལ་བར་བྱེད་པར་བལྟོས་པར་བྱས་པར་རིགས་པར་བྱའོ། །དེ་ལ་ཡང་
དེ་ནི། དེ་ནི་དངོས་སུ་སེལ་བྱེད་མིན། །ཤིང་ཤ་པའི་སྒྲས་ནི་དངོས་སུ་བུམ་པ་
ལ་སོགས་པ་རྣམས་སེལ་བར་བྱེད་པ་ནི་མ་ཡིན་ནོ། །ཅིའི་ཕྱིར་ཞེ་ན། སྤྱི་ལ་་་
97-394