ཚད་མ་ཀུན་ལས་བཏུས་པའི་འགྲེལ་པ།
༣ ༣ ༧
ཡིནན་ཏེ། གང་རིགས་མི་མཐུན་པ་ཐམས་ཅད་ལས་ལྡོག་པའི་ཕྱིར་དང་། དེའི་
སྒོ་ནས་བསྒྲུབ་བྱ་ཐམས་ཅད་ལ་རྟོགས་པར་བྱེད་པའི་ཕྱིར་རོ། །འདི་ནི་བསྒྲུབ་བྱ་
དང་རིགས་མཐུན་པ། ཐམས་ཅད་ལ་གདོན་མི་ཟ་བར་ཡོད་པ་མ་ཡིན་ལ།
ཐམས་ཅད་ལ་འཛིན་པ་སྲིད་པ་མ་ཡིན་ཞིང་རྟགས་ནི་རང་དང་འབྲེལ་པ་མེད་པར་
གཞན་དུ་རྟགས་ཅན་རྟོགས་པར་ནུས་པ་མ་ཡིན་པའི་ཕྱིར་རོ། །དེ་ལྟར་བྱས་ན་་
ཨུཏྤ་ལའི་དྲི་ཞིམ་པ་རྣམས་ལས་དྲི་ཉིད་དང་བརྟེན་པ་ཉིད་དང་ཡོན་ཏན་མེད་པ་་
ཉིད་ལ་སོགས་པ་གྲུབ་པ་ཡིན་ཏེ། དྲི་ལ་སོགས་པ་མེད་པ་ཉིད་ལ་མཐོང་བའི་་་་
ཕྱིར་རོ། །གཞན་དུ་ན། འཇུག་བཞིན་གལ་ཏེ་འགྲུབ་འགྱུར་ན།
།དཀར་་
གཟུངས་ཡོན་ཏན་བརྟེན་པ་ལས། །རིག་བཞིན་རིམ་ལས་བཟློག་པས་ཀྱང་། །
གསུམ་གཉིས་གཅིག་དོན་རྟོགས་པར་འགྱུར། །འདིར་ཡང་གཅིག་ཅེས་བྱ་བའི་་་
དབང་དུ་བྱས་པར་རིག་པར་བྱའོ། །དེ་ལྟར་ན་བྱས་པ་ཉིད་ཡོད་ཀྱང་ངག་གི་་་་
རྣམ་པར་རིག་བྱེད་ཀྱི་སྒྲ་ལ་རང་ཀུན་ནས་སློང་བར་བྱེད་པའི་ཤེས་པ་མཐོང་བའི་་
ཕྱིར་ལུས་ཀྱི་རྣམ་པར་རིག་བྱེད་བཞིན་དུ་རྩོལ་བ་ལས་བྱུང་བ་ཉིད་རྟོགས་པ་ཡིན་ནོ། །
འོན་ཏེ་དེ་ལྟ་ན་དང་པོ་དག་ལ་ཡང་གཅིག་སྨོས་པར་བྱ་སྟེ་དེ་ལ་ཆོས་གཞན་མཐོང་
བའི་ཕྱིར་ངེས་པ་ཉིད་ཡིན་ནོ་ཞེ་ན། མ་ཡིན་ཏེ་དེ་ཉིད་ལ་ངེས་པ་སྐྱེ་བའི་ཕྱིར་རོ །
སྤྱི་དང་ཁྱད་པར་གྱི་ཆོས་དག་ནི་རྣམ་པར་གཅོད་པར་བྱེད་པའི་གཏན་ཚིགས་མ་་་
ཡིན་པའི་ཕྱིར་ཆོས་གཞན་དེ་ཉིད་ངེས་པར་བྱེད་པའི་གཏན་ཚིགས་ཡིན་ནོ། །
གཉི་ག་ལ་རྟེན་པའི་ཡང་གཞན་ལས་རྣམ་པར་གཅད་ནས་གང་ལ་•ཐེ་ཚོམ་གྱི་རྒྱུ་་
ཡིན་པ་དེ་ལ་གཞན་དང་ལྷན་ཅིག་པ་ནི་ངེས་པའི་གཏན་ཚིགས་ཡིནན་ཏེ། དེ་ལྟར་
ཡང་འགྲེང་པ་ཡིན་ལ་བྱ་རོག་གནས་པའི་ཕྱིར་མཐོ་ཡོར་དུ་གཏོགས་པ་མཐོང་གི།
འགའ་ཞིག་པ་ལ་ནི་ནུས་པ་མེད་པའི་ཕྱིར་རོ། །སྒྲ་རྟག་པར་སྨྲ་བ་རྣམས་ལ་རང་
97-337