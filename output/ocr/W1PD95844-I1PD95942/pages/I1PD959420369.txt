ཚད་མ་ཀུན་ལས་བཏུས་པའི་འགྲེལ་པ།
ལ་སོགས་པ་རྣམས་ལ་གཙོ་བོ་གཅིག་དང་རིགས་རྗེས་སུ་འགྲོ་བ་ནི་ཡོད་པ་མ་ཡིན་
ཏེ། དཔེ་ཡོད་ཀྱང་རྗེས་སུ་འགྲོ་བ་མེད་པའི་ཕྱིར་དེ་ལྟར་སྣང་བ་ཡིན་ནོ། །
དེ་ལྟར་འགའ་ཞིག་སྒྲུབ་པར་བྱེད་པའི་དོན་བྱེད་པ་མ་ཡིན་ནོ།
།གལ་ཏེ་བརྗོད་་
པར་བྱ་བའི་ཡན་ལག་ཉིད་ཡིན་ན་ངག་གི་ཡན་ལག་ཉམས་པ་ཡིན་ནོ། །ཅི་སྟེ་་་
བརྗོད་པར་བྱ་བ་ལ་སྐྱོན་ཡོད་པའི་ཕྱིར་གང་གི་ངག་དོན་པར་བྱེད་པ་དེ་དཔེ་ཡིན་
ནོ་ཞེ་ན། བརྗོད་པར་བྱ་བ་ཁོ་ན་ལ་སྐྱོན་དེ་ཡོད་པ་ནི་མ་ཡིན་གྱི། འོན་ཀྱང་་
ངག་ལའང་དཔེའི་སྐྱོན་དེ་ཉིད་ཡིན་ནོ། །ངག་གི་ནི་ཤིང་གི་དུམ་བུ་ལ་སོགས་པ་
རྣམས་ལ་གཙོ་བོ་དང་རྗེས་སུ་འགྲོ་བ་བསྟན་པར་ནུས་པ་མ་ཡིན་ནོ་གཞན་ཡང་།
ཉེ་བར་འཇལ་མི་རིགས། ངག་གི་དཔེ་ལ་ཉེ་བར་འཇལ་བ་ཡང་མི་འཐད་དེ།
ངག་ཅི་ལྟ་བ་དེ་ལྟར་བསྒྲུབ་པར་བྱ་བ་ཡིན་ནོ་ཞེས་བྱ་བ་གཅིག་པ་མི་རིགས་སོ། །
དེ་ལྟར་ན་དངོས་སུ་གཙོ་བོ་ཡོད་པ་ཉིད་དུ་བསྒྲུབ་པར་བྱ་བ་ལ་དེ་ལྟར་ཡན་ལག་གི་
མཚན་ཉིད་ཐམས་ཅད་དང་སྦྱོར་བ་དང་འབྲེལ་པ་མེད་དོ། །རིགས་པའི་སྒོར་ནི་
ཁྱད་པར་རྣམས་ལ་རྒྱུ་གཅིག་པ་ཉིད་བསྒྲུབ་པར་བྱ་བ་ཡིན་པའི་ཕྱིར་འབྲེལ་པ་ཙམ་
དུ་འགྱུར་ན་དེ་ལ་ཡང་དང་པོ་ཁོ་ནར། དམ་བཅའི་དོན་དང་འགལ་བར་འགྱུར་
ཁྱད་པར་རྣམས་རྒྱུ་གཅིག་པ་ཞེས་བྱ་བ་ལ་ཤིང་གི་དུམ་བུ་ལ་སོགས་པ་རྣམས་ཀྱིས།
ཐ་དད་པ་ལ་རྒྱུ་དུ་མ་ཁས་བླངས་པའི་ཕྱིར་དམ་བཅའ་བ་དང་འགལ་བའམ་ཁས་་
མི་ལེན་ན་དེས་མེད་པ་ཞེས་བྱ་བའི་ཉེས་པ་ཡོད་དོ། །ཅི་སྟེ་ཡོད་པ་སྔོན་དུ་འགྲོ་
བ་ཅན་དུ་བསྒྲུབ་པར་བྱའོ་ཞེ་ན། དེ་ནི་མ་ཡིན་དེ་གཅིག་ཉིད་ལ་ཡང་མགོ་བསྒྲེ་
བ་དེ་ཉིད་ཡིན་པའི་ཕྱིར་རོ། །རྩོད་པ་མེད་པ་ཡང་ཡིན་ཏེ། འབྲས་བུ་ལ་རྒྱུ་་་
ཡོད་པ་ཉིད་རྩོད་པ་ནི་ཡོད་པ་མ་ཡིན་པའི་ཕྱིར་འདི་ནི་རིགས་པ་མ་ཡིན་ནོ།
གཞན་ནི་གཅིག་ཉིད་མ་ཡིན་ལ་ཡོད་པ་ཙམ་ཡང་བསྒྲུབ་བྱ་མ་ཡིན་ནོ། །བདེ་བ་
1
97-349