३७०
བསྟན་འགྱུར། ཚད་མ། ༼ཅི༽ ༡༨༩
ཞིག་རབ་ཏུ་མ་གྲུབ་པ་ཉིད་ནི་གཏན་ཚིགས་ལྟར་སྣང་བ་མ་ཡིན་གྱི་འོན་ཀྱང་དཔེ་
ནི༑ མེད་པའམ། གཏན་ཚིགས་ཀྱི་དོན་མ་གྲུབ་པའི་དོན་ཡིན་ནོ་ཞེས་རྣམ་་
པར་བརྟགས་པའི་དོན་ལ་འམ་གྱི་སྒྲ་ཡིན་ནོ། །དེ་ལྟ་ན་དེ་དཔེ་ལ་རབ་ཏུ་མ་གྲུབ་
པ་ཡིན་ནོ། །ཅི་སྟེ་ཡང་བསྒྲུབ་བྱ་ཁོ་ན་རབ་ཏུ་མ་གྲུབ་པ་བརྗོད་པར་བྱའོ་ཞེ་ན།
•ཡིན་ན་བསྟན་པ་ནི་རབ་ཏུ་གྲུབ་པ་སྔོན་དུ་འགྲོ་བ་ཅན་ཡིན་པའི་ཕྱིར་་་
གཏན་ཚིགས་ཀྱི་དོན་འགལ་བར་འགྱུར་རོ། །འདིར【འབྲེལ་པའི་“དོན་ལས་རབ་
ཏུ་གྲུབ་པར་བརྗོད་དོ། །མེད་པ་ན་མེད་པ་ཡང་མ་ཡིན་ལ། ཐེ་ཚོམ་ཟ་བ་ཡང་
ཐེ་ཚོམ་ཟ་བ་མ་ཡིན་ཏེ། རབ་ཏུ་གྲུབ་པའི་ཕྱིར། རབ་ཏུ་གྲུབ་པའི་ཕྱིར་རྭ་་་་
ཅན་ཉིད་ནི་འདིར་དཔེར་བྱེད་པ་ཡིན་ཏེ། གལ་ཏེ་རྭ་ཅན་ཉིད་ཡིན་ན་དེའི་ཕྱིར་
རྟའམ་རྭ་ཅན་བ་ལང་ལ་ཡིན་ནོ་ཞེས་བྱ་བ་ལྟ་བུའོ། །ཅི་སྟེ་ཡང་མེད་པའི་གཏན་
ཚིགས་ནི་མེད་པ་དང་ཐེ་ཚོམ་ཟ་བའི་གཏན་ཚིགས་ནི་ཐེ་ཚོམ་ཟ་བར་འགྱུར་རོ་ཞེ་
རེ་ཞིག་མེད་པའི་གཏན་ཚིགས་མ་ཡིན་ཏེ་མེད་པ་ཙམ་མི་རྟོགས་པའི་ཕྱིར་
རོ༑།༑ །དེ་ལ་རྟ་མེད་པ་ཙམ་ཤེས་པ་ནི་མ་ཡིན་གྱི་འོན་ཀྱངང་༌། བཟློག་ཡིན།
རྟ་མ་ཡིན་པའི་ཤེས་པ་ནི་དེ་ལ་བ་ལང་ཞེས་བྱ་བའི་དོན་ལ་ཡིན་གྱི་མེད་པ་ཤེས་པ་
ནི་མ་ཡིན་ནོ∶། །དེའི་ཕྱིར་འདི་ནི་འགལ་བ་ཡིན་ཏེ་བཟློག་པ་སྒྲུབ་པར་བྱེད་་
པའི་ཕྱིར་རོ། །ཐེ་ཚོམ་གྱི་གཏན་ཚིགས་ལ་ཡང་ཐེ་ཚོམ་དུ་བརྗོད་པ་ན། ཤིན་
ཏུ་ཉུང་བར་བརྗོད་•པ་ཡིན། རྭ་ཅན་ཡིན་པའི་ཕྱིར་བ་ལང་ཞེས་བྱ་བ་འདི་ཁོ་་
ན་ཐེ་ཙོམ་ཟ་བའི་གཏན་ཚིགས་མ་ཡིན་གྱི། འོན་ཀྱང་ཐུན་མོང་མ་ཡིན་པ་ཡང་་
ཡིན་ཏེ་དཔེར་ན་ཚིག་གི་དོན་དྲུག་པོ་རྣམས་ལ་རྣ་བས་བཟུང་བར་བྱ་བ་ཉིད་ལྟ་བུ་
དེ་ནི་ཐམས་ཅད་ལ་མེད་པའི་ཕྱིར་ཡུལ་དུ་མ་ལ་ཐེ་ཚོམ་གྱི་རྒྱུ་ཡིན་ནོ། །ཁྱད་པར་
ནི་གཉི་ག་ལ་མཐོང་•བའི་ཕྱིར་འབྲེང་བ་བཞིན་དུ་སྤྱི་ཁོ་ན་ཡིན་ནོ་ཞེས་གང་སྨྲ་བ་
97-360