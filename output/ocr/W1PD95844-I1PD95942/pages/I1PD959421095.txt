ཚད་མ་རྣམ་འགྲེལ་གྱི་འགྲེལ་པ།
70d4
དེ་ལས་གཅིག་ཉིད་མ་གྲུབ་པར་ཐལ་བར་●འགྱུར་བའི་ཕྱིར་དང་། ཁྱད་པར་
རྟོགས་པ་མེད་པའི་ཕྱིར་དང་། རིག་བྱེད་པའི་ཡི་གེ་དག་མ་འགྲུབ་•པའི་ཕྱིར་་་
དང་། ངོ་ཤེས་པ་ལས་རྟོགས་པ་མེད་པའི་ཐལ་བར་འགྱུར་བའི་ཕྱིར་དང་།
ཁས་མི་ལེན་པའི་ཕྱིར་རོ། །དེ་དག་སྐྱེས་བུས་མ་བྱས་པ་ཉིད་དུ་བསྒྲུབས་╗པ་ན་
དེ་ཐམས་ཅད་ལ་མཚུངས་པའི་ཕྱིར། འདིས་ལྷག་པ་ཅི་ཞིག་བྱས། དེ་ལྟར་ཐ་
སྙད་ཐམས་ཅད་སྐྱེས་བུས་མ་བྱས་པ་ཡིན་ན་ཐམས་ཅད་བདེན་པ་མ་ཡིན་པའི་ཕྱིར།
11
ཡོངས་སུ་ངལ་བ་“དོན་མེད་པ་ཡིན་ནོ།།
བམ་པོ་བརྒྱད་པ། ཅི་སྟེ་ངག་རྣམས་སྐྱེས་བུས་མ་བྱས་པར་འདོད་ན་ནི།
ངག་ནི་ཡི་གེ་ལས་ཐ་དད། །བར་ཡོད་མིན་ཏེ་མི་དམིགས་ཕྱིར། །ཁོ་བོ་ཅག་གི་
བློ་ལ་ལྷ་སྦྱིན་ལ་སོགས་པའི་ཚིག་དང་ངག་རྣམས་ཀྱི་ཡི་གེ་ད་ལ་སོགས་པ་སྣང་བ་མ་
གཏོགས་པར་ཡི་གེ་གཉིས་པ་སྣང་བ་དང་འདྲ་བར། སྣང་བ་གཞན་ནི་མ་མཐོང་
ངོ་། །འཛིན་པ་ལ་སྣང་བར་གྱུར་པ་མེད་ན་གཟུང་བར་འདོད་པ་ཡོད་པའམ།
གཞན་ཞེས་ངེས་པར་ནུས་པ་མ་ཡིན་ཏེ་རྣམ་པ་གཞན་བཞིན་ནོ། །གལ་ཏེ་གཞན་
ལ་མི་སྲིད་པ་ཅན་གྱི་འབྲས་བུ་གོ་བར་བྱེད་པ་ཡིན་ནོ་ཞེ་ན། ཡིན་ན་གལ་ཏེ་ཡི་
གེ་ཡོད་པ་དེ་དག་ལ་ཡང་འབྲས་བུ་དེ་མེད་པར་འགྱུར་རོ། །གལ་ཏེ་ཚིག་དང་་་
ངག་གཞན་ལ་དེ་དག་ཁྱད་པར་མེད་པ་ཡིན་ན་ཡང་། མེད་པའི་ཕྱིར་འགྱུར་བ་་
མ་ཡིན་ནོ་ཞེ་ན། མ་ཡིན་ཏེ། དེ་དག་ནི་ཁྱད་པར་མེད་པ་མ་གྲུབ་པའི་ཕྱིར་རོ། །
གལ་ཏེ་ངོ་ཤེས་པ་ལས་ཁྱད་པར་གྲུབ་པ་ཡིན་ནོ་ཞེ་ན། མ་ཡིན་ཏེ། དེ་ནི་་
འཁྲུལ་པའི་ཕྱིར་དང་། དཔེ་མེད་པ་ཉིད་ཀྱི་ཕྱིར་རོ། །ཡི་གེ་ཁྱད་པར་མེད་པ་
ཡིན་ན་ཡང་ངག【གི་ཁྱད་པར་ལས་“དོན་རྟོགས་པའི་ཁྱད་པར་ནི་འབྲས་བུའི་ཁྱད་
པར་ཡིན་པར་འགྱུར་ལ་དེ་ཡང་ངག་ལས་འགྱུར་རོ། །དེ་ཡང་དབང་པོ་ལས་་
97-1075