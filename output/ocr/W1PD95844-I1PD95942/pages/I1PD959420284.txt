१७८
བསྟན་འགྱུར། ཚད་མ།
རྟོགས་པར་བྱ་བ་དེ་ལ་འབྲས་བུ་མེད་པའམ་ཚད་མ་མེད་དོ། །དེ་ཉིད་ཅེས་ཅི་སྟེ་
ཡང་ཁྱད་པར་དུ་བྱེད་པའི་ཤེས་པ་དེ་ཉིད་ཚད་མ་གཞལ་བྱ་གཉི་གར་ཡང་འགྱུར་ཏེ།
དཔེར་ན་རང་གི་བདག་ཉིད་ཁོང་དུ་ཆུད་པར་བྱེད་པ་ཙམ་ན་གཞལ་བར་བྱ་བར་་
ཡང་འགྱུར་ཞིང་། འཛིན་པ་པོ་ཡང་ཡིན་པ་བཞིན་ནོ་ཞེ་ན། མ་ཡིན་ཁྱད་་
པར་བྱ་ལའང་འགྱུར། །དེ་ལྟ་ན་ནི་ཁྱད་པར་དུ་བྱ་བའི་ཤེས་པ་ལའང་ཚད་མ་་་
དང་གཞལ་བྱ་གཉི་ག་ཐོབ་པར་འགྱུར་རོ།
།གལ་ཏེ་ཤེས་པ་དང་ཤེས་བྱའི་དོན་་
གཞན་ཡིན་ཡང་ཚད་མ་དང་གཞལ་བྱ་ཉིད་དུ་འགྱུར་བ་ཡིནན་ཏེ། རང་རིག་གིས་
རིག་╗པའི་ཤེས་པའི་བདག་ཉིད་བཞིན་དུ། དེ་ཉིད་དངོས་པོ་གཉིས་སུ་འགྱུར་་
བའི་ཕྱིར། ཁྱད་པར་དུ་བྱེད་པའི་ཤེས་པ་བདག་དང་མཚུངས་སོ་ཞེས་གཉི་གར་
སྦྱར་བར་མི་བྱའོ།
།དེ་ལྟར་ན་ནི་ཤེས་བྱ་ཁོང་དུ་ཆུད་པ་ན། གང་མ་རྟོགས་པ་
དང་ཐེ་ཚོམ་ཟ་བ་དང་། ལོག་པའི་ཤེས་པ་ལས་ལྡོག་པ་དེ་འབྲས་བུར་འགྱུར་ན།
དེ་ཡང་རིགས་མ་ཡིནན་ཏེ། མ་རྟོགས་ལ་སོགས་ཀུན་ལ་མིན། །རེ་ཞིག་ཐམས་་
ཅད་དུ་མ་རྟོགས་པ་ལ་སོགས་པ་ལ་དངོས་པོའི་ཡུལ་ངེས་པ་ནི་ཡོད་པ་མ་ཡིན་ཏེ།
ཁ་ཅིག་ཏུ་བཟས་པ་ཙམ་ལས་ཤེས་པ་སྐྱེ་བས་སོ། །མ་རྟོགས་པ་ལ་སོགས་པ་ཡོད་
དུ་ཆུག་ན་དེ་ལྟ་ན་ཡང་ལྡོག་པ་མེད་ཕྱིར་འབྲས་བུ་མིན། །ལྡོག་པ་ཞེས་བྱ་བ་ནི་
མ་རྟོགས་པ་ལ་སོགས་པ་མེད་པ་ལ་བྱ་ན། ཡོད་པ་མ་ཡིན་པ་དེ་ནི་འབྲས་བུ་མ་
ཡིནན་ཏེ། དེ་གཞལ་བྱར་འགྱུར་བར་མི་རིགས་པའི་ཕྱིར་རོ། །དེ་ལྟར་ན་རེ་་
ཞིག་རིགས་པ་ཅན་རྣམས་ཀྱི་མངོན་སུམ་ནི་རིགས་པ་མ་ཡིན་ནོ། །བྱེ་བྲག་པ་་
རྣམས་ཀྱི་མདོ་ལས། རེ་ཞིག་འབྲེལ་པ་འབའ་●ཞིག་ལས་གྲུབ་པའི་རྫས་འགའ་་
ཞིག་ལ་མངོན་སུམ་གྱི་མཚན་ཉིད་ཡིན་ནོ་ཞེས་བྱ་བ་དང་། བདག་དང་དབང་པོ་
དང་ཡིད་དང་དོན་དུ་ཕྲད་པ་ལས་གང་གྲུབ་པ་པ་“དེ་གཞན་ཡིན་ནོ། །ཞེས་ཟེར་
97-264