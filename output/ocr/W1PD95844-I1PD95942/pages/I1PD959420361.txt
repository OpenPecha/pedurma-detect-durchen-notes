ཚད་མ་ཀུན་ལས་བཏུས་པའི་འགྲེལ་པ།
37
རང་གི་མཚན་ཉིད་མ་གཟུང་བར་ཤེས་པར་བྱ་བའི་དོན་ཤེས་པར་བྱེད་པ་མ་ཡིན་ནོ། །
མིག་གི་གཟུང་སོགས་སྒྲ་ཡི་ནི། །མི་རྟག་པ་ལ་གཏན་ཚིགས་འགྱུར། །གལ་ཏེ་
དེའི་བདག་ཉིད་དུ་བཟུང་ནས་མཚན་ཉིད་དུ་བརྗོད་པར་བྱེད་ན།
མིག་གིས་་
བཟུང་བར་བྱ་བ་ཉིད་ཀྱང་ལྷན་ཅིག་རྒྱུ་བའི་མི་རྟག་པ་ལ་གཏན་ཚིགས་སུ་འགྱུར་རོ། །
འོན་ཏེ་གང་གིས་མ་བསྟན་པ་དེ་གཏན་ཚིགས་མ་ཡིན་ནོ་ཞེ་ན། མ་བསྟན་པ་་
ཞེས་བྱ་བ་འདི། ཅི་ལྟར་གང་ལ་ཞེས་མ་བརྗོད། །གང་ཞིག་ཅི་ལྟར་དང【གང་
ལ་“ཞེས་བྱ་བ་མ་བསྟན་པ་དེ་གཏན་ཚིགས་མ་ཡིན་ནོ་ཞེས་བྱ་བ་འདི་མ་བརྗོད་པ་
ཡིན་ནོ། །ལྷན་ཅིག་རྒྱུ་བའི་བསྒྲུབ་བྱ་ལ། །ཅི་སྟེ་ཡང་དེ་འདྲ་བ་དང་ལྷན་ཅིག་
རྒྱུ་བའི་བསྒྲུབ་པར་བྱ་བ་ལ་གང་གིས་ཉེ་བར་མ་བསྟན་པར་འགྱུར་རོ་ཞེ་ན། དེ་
ནི་མ་ཡིན་དཔེ་གཉིས་ལས་རྟོགས་ཕྱིར། །དེ་འདྲ་བའི་ལྷན་ཅིག་རྒྱུ་བ་ཉིད་ནི་ཕྱི་
རོལ་གྱི་དོན་ཉེ་བར་སྡུད་པར་བྱེད་པ་ཆོས་མཐུན་པ་དང་མི་མཐུན་པའི་དཔེ་གཉིས་
པོ་དག་གིས་རྟོགས་པ་ཡིན་ཏེ། དེ་དག་འབྲེལ་པར་སྟོན་པར་བྱེད་པ་ནི་དཔེ་ཡིན་
ནོ་ཞེས་ཇི་སྐད་བཤད་པ་ལྟ་བུའོ། །བསྒྲུབ་བྱ་ལ་གང་གིས་ཉེ་བར་མ་བསྟན་པ་་་
ཞེས་བརྗོད་པར་གང་ཡིན་པ་དེ་ལ་བསམ་པར་བྱ་སྟེ། མི་རྟག་སོགས་ལའང་དེ་་་
མཐོང་ན། །དེ་ལས་གཞན་ནི་ཅི་ཞིག་འགྲུབ། །གལ་ཏེ་བསྒྲུབ་པར་བྱ་བ་མི་་་་
རྟག་པ་ཉིད་ལ་བྱས་པ་ཉིད་གཏན་ཚིགས་སུ་རབ་སྟོན་པར་བྱེད་ན། གང་འགྲུབ་
པའི་དོན་དུ་དཔེ་བརྗོད་པར་བྱེད་པ། མ་གྲུབ་པ་གཞན་ཅི་ཞིག་ཡོད། །
གཞན་ནི་བསྒྲུབ་བྱར་བརྗོད་པ་མ་ཡིན་ནོ། །གང་ལ་ཉེ་བར་བསྟན་པ་ཞེས་བྱ་
བ་འདི་ཡང་རིགས་པ་མ་ཡིན་ནོ【།།
རིགས་པ་ཅན་རྣམས་ནི་དཔེ་དང་ཆོས་མཐུན་པ་ལས་བསྒྲུབ་བྱ་སྒྲུབ་པར་་
བྱེད་པ་ལས་གཏན་ཚིགས་སོ་ཞེས་ཟེར་བ་དེ་ལ། གལ་ཏེ་ཆོས་མཐུན་སྒྲུབ་བྱེད་ན༎
97-341