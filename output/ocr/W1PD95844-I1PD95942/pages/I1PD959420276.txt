२५७
བསྟན་འགྱུར། ཚད་མ། ༼ཅི༽ ༡༨༩
བཞིན་དུ་རྣལ་འབྱོར་རྣམས་ཀྱི་བླ་མས་བསྟན། །མ་འདྲེས་པ་ཡི་དོན་ཙམ་མཐོང་༎
རྣལ་འབྱོར་པ་རྣམས་ཀྱིས་ཀྱང་ལུང་ལས་རྣམ་པར་རྟོག་པ་དང་མ་འདྲེས་པའི་དོན་
ཙམ་མཐོང་བ་ནི་མངོན་སུམ་མོ། །གལ་ཏེ་འདོད་ཆགས་ལ་སོགས་པ་རང་རིག་་་
པའི་མངོན་སུམ་ཡིན་ན། རྟོག་པའི་ཤེས་པའང་མངོན་སུམ་དུ་འགྱུར་རོ་ཞེ་ན།
དེ་ནི་བདེན་ཏེ།
རྟོག་པའང་རང་རིག་ཉིད་དུ་འདོད། །དོན་ལ་མ་ཡིན་དེར་་
རྟོག་ཕྱིར། །དེ་ཡུལ་ལ་ནི་འདོད་ཆགས་སོགས་པ་ཉིད་བཞིན་དུ་མངོན་སུམ་མ་་་
ཡིན་ཡང་། རང་རིག་པ་ལ་ནི་མ་ཡིན་པའི་ཕྱིར་སྐྱོན་མེད་དོ།
།དེ་ལྟར་དེ་དག་
ནི་མངོན་སུམ་མོ། །འཁྲུལ་དང་ཀུན་རྫོབ་ཡོད་ཤེས་དང་།
།རྗེས་དཔག་རྗེས་་
སུ་དཔག་ལས་བྱུང་། །དྲན་དང་མངོན་འདོད་ཞེས་བྱའོ།
།མངོན་སུམ་ལྟར་་་
སྣང་རབ་རིབ་ཅེས། །རེ་ཞིག་འཁྲུལ་པའི་ཤེས་པ་ནི་སྨིག་རྒྱུ་ལ་སོགས་པ་ལ་ཆུ་ལ་
སོགས་པར་བརྟགས་ནས་འཇུག་པའི་ཕྱིར་མངོན་སུམ་ལྟར་སྣང་བའོའོ། །ཀུན་རྫོབ་
ཏུ་ཡོད་པ་ནི་རང་ལ་དོན་གཞན་སྒྲོ་བཏགས་ནས་དེའི་ངོ་བོར་བརྟགས་ནས་འཇུག་
པའི་ཕྱིར་མངོན་སུམ་ལྟར་སྣང་བའོ། །རྗེས་སུ་དཔག་པ་དང་དེའི་འབྲས་བུ་ལ་་་
སོགས་པའི་ཤེས་པ་ནི་སྔར་ཉམས་སུ་མྱོང་བ་ལ་རྟོག་པའི་ཕྱིར་མངོན་སུམ་མ་ཡིན་ནོ། །
འདིར་ཡང་བྱ་དང་བཅས་པ་རྟོགས་པའི་ཕྱིར། །འབྲས་བུ་ཉིད་དུ་ཡོད་ཚད་མ། །
འདི་ལ་ཕྱི་རོལ་པ་རྣམས་ཀྱི་བཞིན་དུ་ཚད་མ་ལས་འབྲས་བུ་དོན་གཞན་དུ་གྱུར་པ་
ནི་མེད་ཀྱི། འབྲས་བུར་གྱུར་པའི་ཤེས་པ་དེ་ཡུལ་གྱི་རྣམ་པ་ཅན་དུ་སྐྱེས་པ་དང་།
བྱ་བ་དང་བཅས་པ་རྟོག་པ་དེ་ཉེ་བར་བླངས་ནས། ཚད་མ་ཉིད་དུ་འདོགས་པ་སྟེ། །
བྱ་བ་མེད་པའང་མ་ཡིནན་ནོ། །དཔེར་ན་འབྲས་བུ་རྒྱུ་དང་རྗེས་སུ་མཐུན་པར་་་་
སྐྱེས་པ་ལ་རྒྱུའི་གཟུགས་འཛིན་ཅེས་བརྗོད་དེ། བྱ་བ་མེད་པ་ཡང་མ་ཡིན་པ་དེ་་
བཞིན་དུ་འདིར་ཡང་ཡིནན་ནོ། །ཡང་ན་རང་རིག་འབྲས་བུ་ཡིན། །ཤེས་པ་ནི་
97-256