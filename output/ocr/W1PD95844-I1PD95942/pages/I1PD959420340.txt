१२०
བསྟན་འགྱུར། ཚད་མ། ༼ཅི༽ ༡༨༩
འོན་ཏེ་ཡང་འདུས་པ་རྣམས་ནི་འདུས་པ་གཞན་གྱི་དོན་བྱེད་པ་ཡིན་ཏེ། འདུས་
པ་ཡིན་པའི་ཕྱིར་ཞེས་བྱ་བ་དམ་བཅའ་བའི་དོན་གྱི་ཕྱོགས་གཅིག་གཏན་ཚིགས་་་་
ཡིན་པ་མཐོང་ངོ་། །དེ་བཞིན་དུ་འདུས་བྱས་ནི་མི་རྟག་སྟེ། འདུས་བྱས་ཉིད་
ཀྱི་ཕྱིར་ཞེས་བྱ་བ་ལྟ་བུའོ་ཞེ་ན། འདིར་འདུས་པ་དང་འདུས་བྱས་ཐམས་ཅད་དམ་
བཅའ་བའི་དོན་ནི་ཡིན་ཏེ། དཔེ་མེད་པར་ཐལ་བར་འགྱུར་བའི་ཕྱིར་རོ། །
མིག་ལ་སོགས་པ་དང་ཕྱོགས་གཅིག་ཡིན་ནོ། །ཅི་སྟེ་སྒྲ་ཐུན་མོང་མ་ཡིན་པ་ཉིད་
ཆོས་ཅན་དུ་འགྱུར་རོ་ཞེ་ན། དམ་བཅའ་བའི་དོན་ཐུན་མོང་མ་ཡིན་པའི་ཆོས་
མཉན་པར་བྱ་བ་ཉིད་དེ་ཐུན་མོང་མ་ཡིན་པར་རིགས་ཀྱི། སྒྲ་ལ་སྒྲ་གཞན་ཉིད་་
ཡོད་དོ་ཞེས་དེ་ལྟར་བྱ་བ་ནི་མི་ནུས་པའི་ཕྱིར་མ་གྲུབ་པའི་དོན་ཉིད་ཀྱི་གཏན་་་
ཚིགས་ཀྱི་སྐྱོན་དང་། དཔེའི་སྐྱོན་ཡིན་གྱི་དམ་བཅའ་བའི་སྐྱོན་"ནི་མ་ཡིན་ནོ། །
རྩོད་པ་བསྒྲུབ་པའི་ཡང་འདི་འགལ་བའི་གཏན་ཚིགས་ཉིད་དུ་འདུས་པ་ཡིན་གྱི་་
དེའི་མཚན་ཉིད་ཁོ་ནས། དེ་ནི་འགལ་ལྡན་མིན། དེར་ནི་འགལ་བ་རྣམ་པ་་་
གཉིས་བསྟན་ཏེ། དམ་བཅའ་བ་དང་འགལ་བ་དང་། གྲུབ་མཐའ་དང་་
འགལ་བའོ། །འདི་ལ་ནི་དེ་དག་སྲིད་པ་མ་ཡིན་ལ། དེ་དག་ཉིད་ཀྱང་འགལ་
བ་མ་ཡིན་ནོ་ཞེས་བཤད་པར་བྱའོ། །བསྒྲུབ་བྱ་བཤད་ཟིན་ཏོ།། ། ་
ད་ནི་གཏན་ཚིགས་བཤད་པར་བྱ་སྟེ། དེ་ལ་ཡང་གང་ཕྱིར་གཏན་ཚིགས་
བསྒྲུབ་བྱའི་ཆོས། །ཕལ་ཆེར་དེར་སྣང་བ་ཡིན་ཏེ། །དེ་ཕྱིར་དེ་རྒྱས་པ་ནི་སྔར། །
བརྟགས་བྱ་རྟག་སོགས་ཤུགས་ཀྱིས་སོ། །ཕྱོགས་ཆོས་མཐུན་ཕྱོགས་ཡོད་མེད་དང་། །
རྣམ་གཉིས་རེ་རེ་དག་ལ་ཡང་། །རྣམ་གསུམ་མི་མཐུན་ཕྱོགས་ལ་ཡང་། །ཡོད་
མེད་རྣམ་པ་གཉིས་ཕྱིར་རོ། །འདིར་ཡང་གང་གི་ཕྱིར་ཕྱོགས་ཀྱི་ཆོས་དགུར་་་
97-320