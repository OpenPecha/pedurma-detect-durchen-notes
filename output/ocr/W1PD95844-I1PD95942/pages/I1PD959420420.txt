བསྟན་འགྱུར། ཚད་མ།
76
སོགས་པ་རྣམས་ལ་གཟུགས་ཀྱི་སྒྲ་གྲུབ་པ་ཡིན་གྱི་རོ་ལ་སོགས་པ་རྣམས་ལ་ནི་མ་་
ཡིན་ནོ། །གཟུགས་ཉིད་ལ་ཡང་འདི་མཚུངས་སོ། །གང་གི་ཡང་སྔོན་པོ་ལ་་
སོགས་པ་ཤིན་ཏུ་ཐ་དད་པ་རྣམས་ལ་གཟུགས་འཇུག་པ་ཡིན་པ། དེའི་རོ་ལ་་
སོགས་པ་རྣམས་ལ་ཅིས་མ་ཡིན། ཡང་ན་རོ་ལ་སོགས་པ་ལ་མི་འཇུག་པ་བཞིན་་
དུ་སེར་པོ་ལ་སོགས་པ་ལ་མི་འཇུག་པ་ཡིན་ནོ། །འདི་ལ་རྒྱུ་ནི་ཡོད་པ་ཡིན་ཏེ་་་་
རང་བཞིན་ཐ་དད་པ་ཡོད་པ་ཡིན་ཡང་མིག་གིས་གཟུང་བར་བྱ་བ་ཉིད་ནི་སྔོན་པོ་
ལ་སོགས་པ་ལ་ཁྱད་པར་མེད་པ་ཡིན་གྱི་རོ་ལ་སོགས་པ་རྣམས་ལ་ནི་མ་ཡིན་ནོ་ཞེ་ན།
མིག་གཟུང་ཉིད་ཀྱི་བྱ་བས་བྱས། །མིག་གིས་གཟུང་བར་བྱ་བ་ཉིད་ནི་མིག་གིས་་
གཟུང་བའོ། །དེ་ལྟ་ན་ཡང་སྔོན་པོ་ལ་སོགས་པ་རྣམས་ལ་བྱ་བའི་རྒྱུ་མཚན་གྱིས་
གཟུགས་ཀྱི་སྒྲར་འགྱུར་གྱི། རིགས་ཐ་མི་དད་པའི་རྒྱུ་མཚན་གྱིས་ནི་མ་ཡིན་ནོ།
མིག་གིས་གཟུང་བར་བྱ་བ་ཉིད་ཐ་དད་པ་མེད་པ་ཡིན་ན་གཟུགས་ཉིད་ཀྱིས་ཅི་་
ཞིག་བྱ། ཅི་སྟེ་གཟུགས་ཉིད་དང་འབྲེལ་པའི་རྒྱུ་མཚན་གྱིས་མིག་གིས་གཟུང་་
བར་བྱ་བ་ཉིད་དེ་བརྗོད་པར་བྱའོ་ཞེ་ན། དེ་ལྟ་ན་ཡང་མིག་གིས་གཟུང་“བ་
ཉིད་ལ་བྱས་པའི་འདུ་བའམ། གཟུགས་ཉིད་མངོན་པར་གསལ་བ་ཐོབ་པོ། །
མིག་གིས་གཟུང་བར་བྱ་བ་ཉིད་ཀྱང་ག་ལས་ངེས་པ་ཡིན། དེའི་ཕྱིར་གདོན་མི་ཟ་
བར་རང་བཞིན་ཉིད་ལ་བརྟེན་པར་བྱའོ། །རྫས་སོགས་ལ་ཡང་ཐལ་འགྱུར་ཕྱིར། །
རྫས་དང་གྲངས་དང་ཚད་ལ་སོགས་པ་རྣམས་ཀྱང་མིག་གིས་གཟུང་བར་བྱ་བ་་
ཡིན་པའི་ཕྱིར་འདི་ལ་ཡང་གཟུགས་ཉིད་དུ་ཐལ་བར་འགྱུར་རོ། །གཞན་ཡང་།
དཀར་སོགས་ཐ་དད་མེད་པར་འགྱུར། །མིག་གིས་གཟུང་བར་བྱ་བ་ཉིད་དུ་ཁྱད་
པར་མེད་པ་ལ་སྔོན་པོ་དང་སེར་པོ་དང་ཆེས་སྔོ་བ་དང་། ཆེས་མཆོག་ཏུ་སྔོ་བ་ལ་
སོགས་པའི་ཁྱད་པར་དུ་མི་འགྱུར་ཏེ། དེའི་ཕྱིར་མིག་གིས་གཟུང་བར་བྱ་བ་ཉིད་
97-400