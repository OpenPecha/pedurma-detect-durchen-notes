ཚད་མ་ཀུན་ལས་བཏུས་པའི་འགྲེལ་པ།
༣༩༥
མཚུངས་ཉིད་མ་གྱུར་ཅིག །གལ་ཏེ་དངོས་སུ་སེལ་བར་བྱེད་པ་ཡིན་ན། ཤིང་
གི་སྒྲ་དང་མཚུངས་པའི་དོན་ཅན་དུ་འགྱུར་རོ། །དེ་ལྟར་ཁྱད་པར་གཞན་རྣམས་
ནི༑ །དེས་ནི་སེལ་བར་བྱེད་མི་འགྱུར། །ཇི་ལྟར་ཤིང་གི་སྒྲས་ཤིང་ཤ་པ་ལ་་
སོགས་པ་རྣམས་སེལ་བར་བྱེད་པ་མ་ཡིན་པ་དེ་བཞིན་དུ་ཤིང་ཤ་པའི་སྒྲས་ཀྱང་་་
སེལ་བར་བྱེད་པ་མ་ཡིན་ཏེ་དེ་དང་མཚུངས་པའི་ཕྱིར་རོ། །གལ་ཏེ་ཉེས་པ་འདི་
ནི་ཡོད་པ་མ་ཡིན་ཏེ་ཉུང་ངུ་དང་མང་པོའི་དོན་སེལ་བར་བྱེད་པ་ཉིད་ཀྱིས་ཐ་དད་
པའི་ཕྱིར་རོ་ཞེ་ན། དེ་ལྟར་འགྱུར་བར་ནི་མི་རིགས་ཏེ་དཔེར་ན་ཤིང་དང་ཤིང་་
ཤ་པའི་སྒྲ་དག་གིས་ཤིང་ཉིད་དང་ཤིང་ཤ་པ་ཉིད་ཀྱི་ཁྱད་པར་ཅན་གྱི་དངོས་པོ་་་་
བརྗོད་པ་ནི་ཤིན་ཏུ་ཐ་དད་པའི་དོན་བརྗོད་པ་དེ་ལྟ་ན། འདིར་ཡང་མ་འདྲེས་་
པའི་དོན་དུ་འགྱུར་བར་བྱ་དགོས་སོ། །ཤུགས་ཀྱིས་ནི་ཉུང་ངུ་དང་མང་པོ་ཡང་་
སེལ་བར་འགྱུར་རོ། །ཁྱད་པར་གྱི་ཁྱད་པར་གཞན་གྱི་དོན་གཞན་སེལ་བར་བྱེད་
པ་ཡིན་ན་རོ་མངར་པོ་སྣུམ་པ་གྲང་བ་ལྕི་བ་ཞེས་བྱ་བའི་ཡོན་ཏན་འདི་ནི་ཡོན་་་
ཏན་གཞན་དང་གཞི་མཐུན་པ་ཞེས་བྱ་བ་གང་ཡིན་པ་དེར་ཅི་ལྟར་འགྱུར་ཞེ་ན།
འདིར་འགལ་བ་མེད་དེ། གང་གི་ཕྱིར། ཡོན་ཏན་ཡོན་ཏན་གཞན་དང་ནི། །
གཞི་མཐུན་པ་ནི་གང་ཡིནན་པ། །དེ་ནི་རྫས་གཅིག་ལ་འཇུག་ཕྱིར། །རྟེན་གྱིས་
འགལ་བ་མེད་པ་ཉིད། །དོན་གཅིག་ལ་འདུ་བའི་ཕྱིར་རྫས་མངར་པོའི་རོ་དེ་ལ་་
སྣུམ་པ་ཉིད་ལ་སོགས་པ་བཏགས་པའི་ཕྱིར་ཉེས་པ་མེད་དོ། །ཡང་ན་མ་མཐོང་་
ཕྱིར་སེལ་ཏོ། །ཡང་ན་གང་གི་ཕྱིར་ཁྱད་པར་གྱི་ཁྱད་པར་གྱི་དོན་གཞན་རྣམས་་
ལ་མ་མཐོང་བ་དེའི་ཕྱིར་གཞན་སེལ་བ་ཡིན་ནོ། །ཅིའི་ཕྱིར་མ་མཐོང་ཞེ་ན།
རང་བཞིན་གྱི་དོན་ལ་ཡང་ངར་སེམས་པའི་སྐྱེས་བུ་ཁ་ཅིག་གིས་འགལ་བའི་ཕྱིར་་་
འདི་རྟོགས་པ་ཡིན་ནོ། །འོན་ཏེ་དེ་ལྟ་ན། རང་ཁྱད་པར་གྱི་སྤྱི་བསལ་འགྱུར། །
97-395