१७०
བསྟན་འགྱུར། ཚད་མ། ༼ཅི༽ ༡༨༩
པ་ལའང་ཐོབ་པོ། །ཇི་སྟེ་ཇི་ལྟར་ཡོད་པ་ལས་གཞན་དུ་སྣང་ཡང་ཤེས་པའི་རྒྱུར་
འགྱུར་ན་ནི་དེ་ལྟར་ན་རྫས་ལ་སོགས་པ་ལ་ཐལ་བའི་ཉེས་པར་ནི་མི་འགྱུར་ཏེ།
དེ་ལྟར་དེ་དག་མེད་པའི་ཕྱིར་རོ། །དེ་ལྟར་ན་ཡང་གང་ལས་གང་ཞེས་ཐ་སྙད་དུ་
བྱ་བ་དེ་ནི་ཐོབ་པར་མི་འགྱུར་ཏེ།
དེ་དག་སོ་སོ་བ་ལ་ཤེས་པ་ཡོད་པ་མ་ཡིན་ནོ། །
དེ་དག་བསགས་པ་ན་ཡང་སོ་སོ་བ་རྒྱུ་ཡིན་གྱི་དེ་བསགས་པ་ནི་མ་ཡིན་ཏེ་ཐ་སྙད་་
དུ་ཡོད་པའི་ཕྱིར་རོ། །དེ་ཉིད་སྨྲས་པ། གང་ཞིག་སྣང་བ་དེ་ལས་མིན། །ལྔ་
པོ་བསགས་པ་དམིགས་པའི་ཕྱིར། །གང་ལས་དེ་ནི་དོན་དམ་པ། །དེ་ལ་ཐ་་
སྙད་དུ་མ་བྱས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
དམིགས་“ལ་སོགས་པ་ཡང་དམིགས་པར་བྱ་བ་ཉིད་དུ་ཐལ་བར་འགྱུར་ཏེ།
དེ་དག་ཀྱང་དོན་དམ་པར་གཞན་དུ་ཡོད་པའི་ཕྱིར་རོ། ། །ཟླ་བ་གཉིས་ལ་སོགས་་
པར་སྣང་བ་དང་སྔོན་པོ་ལ་སོགས་པར་སྣང་བ་ཡང་ཤེས་པའི་རྒྱུ་ཡིན་ནོ་དོན་གྱིས་
ངོ་བོས་དབེན་པ་ཡངང་། བརྗོད་བྱ་མ་ཡིན། ཤེས་པ་ཐམས་ཅད་ཀྱི་དོན་གྱི་ངོ་
བོ་ལས་གཞན་དུ་ཐ་སྙད་བྱ་བར་མི་ནུས་སོ། །ཡུལ་འདིའི་ཡང་། སྤྱིའི་ཚུལ་་
གྱིས་བསྟན་པར་བྱ། །དེས་ན་ཐ་སྙད་དུ་མ་བྱས། །རྣམ་པར་ཤེས་པ་ལྔ་པོ་་
རྣམས་ཀྱི་ཡུལ་ནི་དེའི་ངོ་བོས་ཐ་སྙད་དུ་བྱ་བ་ཡིན་གྱི། རང་གི་ངོ་བོའི་ཚུལ་གྱིས་
ཐ་སྙད་དུ་བྱ་བ་ནི་མ་ཡིན་ནོ། །སྤྱིའི་ངོ་བོའི་ཚུལ་ནས་ནི་གཟུགས་ལ་སོགས་པ་་
ཉིད་ཀྱི་ཐ་སྙད་དུ་བྱེད་དོ། །རྣམ་པར་ཤེས་པ་ལྔ་རྣམས་ཀྱི་ཡུལ་ནི་ཐ་སྙད་དུ་བྱ་
བས་མི་ནུས་སོ་ཞེས་བྱ་བ་ནི་རྩོད་པ་བསྒྲུབ་པའི་འོ། །རིགས་པ་ཅན་རྣམས་ནི།
དབང་པོ་དང་དོན་ཕྲད་པ་ལས་སྐྱེས་པའི་ཤེས་པ་ཐ་སྙད་དུ་བྱ་བ་མ་ཡིན་པ་འཁྲུལ་
པ་མེད་པ་ཞེན་པའི་བདག་ཉིད་ཅན་ནི་མངོན་སུམ་མོ་ཞེས་ཟེར་རོ། །འདིར་ཡང་
ཁྱད་པར་རྣམས་རིགས་པ་མ་ཡིནན་ཏེ། གང་གི་ཕྱིར་དབང་པོ་ལས་བྱུང་དོན་བློ་་་
97-260