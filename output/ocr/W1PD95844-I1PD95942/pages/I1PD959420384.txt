१७
བསྟན་འགྱུར། ཚད་མ། ༼ཅི༽ ༡༨༩
བྱུང་བ་ལ་མེད་པར་བརྗོད་པ་ཡིན་ནོ།
།དེ་བཞིན་དུ་མི་རྟག་པ་ཉིད་ནི་རྩོལ་བ་་
ལས་བྱུང་བ་ལས་ཞེས་བྱ་བ་འདིར། གལ་ཏེ་ཡང་གཏན་ཚིགས་ངེས་པར་གཟུང་
བའི་ཕྱིར་དོན་གཞན་མེད་པར་འགྱུར་བ་དེ་ལྟ་ན་བརྗོད་པ་པོའི་བསམ་པའི་དབང་
གིས་ངེས་པར་བཟུང་བའི་ཕྱིར་རྩོལ་བ་ལས་བྱུང་བ་ཉིད་ལ་རྟག་པ་ཉིད་མེད་པར་་
བརྗོད་དོ་ཞེ་ན། མི་མཐུན་པ་བཀོད་པ་ཡིན་ཏེ། དེ་ལྟ་ན་ཡིན་ན་ཇི་ལྟར་རྟག་
པ་ལ་རྩོལ་ལས་བྱུང་བ་མེད་པའི་ཕྱིར་མི་རྟག་པ་ཉིད་རྗེས་སུ་དཔོག་པ་དེ་བཞིན་དུ་
རྩོལ་བ་ལས་བྱུང་བ་རྟག་པ་ཉིད་མེད་པའི་ཕྱིར་རྩོལ་བ་ལས་མ་བྱུང་བ་རྗེས་སུ་་་
དཔོག་པའི་ཕྱིར་དམ་མ་བཅའ་བ་བསྒྲུབ་པ་དེ་ཉིད་ཡིན་ནོ།
།དེའི་ཕྱིར་གཏན་་་
ཚིགས་ཁོ་ན་བསྒྲུབ་བྱ་མེད་པ་ལ་མེད་པར་བསྟན་པར་བྱའོ། །འོན་ཏེ་འདིར་་
བསྒྲུབ་བྱ་མེད་ན་མེད་པ་ཉིད་ཉེ་བར་བསྟན་ན། མི་རྟག་པ་ཉིད་ནི་རྩོལ་བ་ལས་
བྱུང་བའོ་ཞེས་བྱ་བ་འདི་ལ་ཉེས་པ་ཅི་ཞིག་ཡོད་ཅེ་ན། དཔེར་ན་རྟག་པ་ཉིད་ནི་
མཉན་པར་བྱ་བ་ཡིན་ཏེ། མི་རྟག་པ་ལ་མེད་པའི་ཕྱིར་ཐུན་མོང་མ་ཡིན་པ་ཡང་
རྟག་པ་ཉིད་ལ་གཏན་ཚིགས་སུ་འགྱུར་རོ། །གལ་ཏེ་ཉེས་པ་འདི་མེད་དེ་དཔེར་་
ན་མི་རྟག་པ་ཉིད་ནི་རྩོལ་བ་ལས་བྱུང་བའོ་ཞེས་བྱ་བ་འདིར་ཤུགས་ཀྱིས་བསྒྲུབ་བྱ་
རྟག་པ་ལ་སྒྲུབ་པ་རྙེད་པ་ཉིད་ཡིན་པ་དེ་ལྟར་རྟག་པ་ཉིད་ནི་མཉན་པར་བྱའོ་ཞེས་
རྟག་པ་ལ་མཉན་པར་བྱ་བ་ཉིད་བསྟན་པར་ནི་ནུས་པ་མ་ཡིན་ནོ་ཞེ་ན། གལ་ཏེ་
ཤུགས་ཀྱིས་གཉི་ག་རྙེད་པ་ཡིན་ན་དེ་“ཁོ་བོ་ཅག་མངོན་པར་འདོད་པ་ཉིད་ཡིན་ཏེ་
ཤུགས་ཀྱིས་སམ་གང་ཡང་རུང་བས་གཉི་ག་རབ་ཏུ་བསྟན་པའི་ཕྱིར་རོ། །གལ་ཏེ་
གཏན་ཚིགས་བསྒྲུབ་བྱའི་རྗེས་སུ་འགྲོ་བ་ཁྱབ་པ་རབ་ཏུ་བསྟན་པར་བྱ་བ་ཡིན་ན།
དེ་ནི་མི་རྟག་པ་ལས་གཞན་ལ་མེད་པའི་ཕྱིར་བསྒྲུབ་བྱ་མེད་ན་མེད་དོ་ཞེས་བརྗོད་
པར་མི་བྱ་བ་དང་། ཅི་སྟེ་ཡོད་པ་ཙམ་ཡིན་ན་རྩོལ་བ་ལས་བྱུང་བ་ཉིད་ཀྱང་མེད་
97-364