༢༢༨
བཀའ་འགྱུར། དཀོན་བརྩེགས། ༼༽
ལྷའི་གདོན་གྱིས་ཟིན་པར་གྱུར་ན་བཟང་སྐྱོང་འདི་ཇི་སྙམ་དུ་སེམས།
ཅི་མི་དེའི་
ཁོང་ན་འདུག་པའི་སྐེམ་བྱེད་དམ། དྲི་ཟ་འམ། ལྷ་དེ་སྣང་ངམ། གསོལ་པ།
བཅོམ་ལྡན་འདས་དེ་ནི་མ་ལགས་སོ། །མི་དེའི་ནང་ངམ་སླད་རོལ་ན་ཡང་གདོན་
མི་གདའ་སྟེ། གདོན་དེ་དག་ནི་གཟུགས་མ་མཆིས་པ་ལགས་སོ།
།བཟང་སྐྱོང་
དཔེར་ན་ལྷའི་གདོན་ཆེན་པོས་མེ་ཏོག་ ཤིན་ ཏུ་དྲི་ཞིམ་པ་དང༌། སྤོས་དང༌།
བདུག་པ་དང་། མེ་ཏོག་ཕྲེང་བྱིན་པ་ལེན་པ་དེ་བཞིན་དུ་རྣམ་པར་ཤེས་པའི་་་
ཁམས་བསོད་ནམས་དང་ལྡན་པས་ཀྱང་ལུས་བླངས་ནས་རྒྱལ་སྲིད་ཀྱི་དབང་ཕྱུག་་་་
གམ༑ ཚོང་དཔོན་ཉིད་དམ། ལྷ་ཉིད་བྱེད་དུ་འཇུག་སྟེ། དེ་ལྟར་ན་རྣམ་པར་
ཤེས་པའི་ཁམས་འདི་ནི་བསོད་ནམས་མྱོང་བ་ཡིན་ནོ། །ཇི་ལྟར་ལྷའི་གདོན་དེ་
ལྷའི་མེ་ཏོག་ཕྲེང་●བྱིན་པས་རངས་པར་འགྱུར་ཞིང་མི་དེའི་ལུས་ཀྱང་ཚིམ་པར་་་་
འགྱུར་བ་དེ་བཞིན་དུ་རྣམ་པར་ཤེས་པའི་ཁམས་འདི་ཡང་རྒྱལ་སྲིད་ཀྱི་དབང་ཕྱུག་་
ཉིད་ལ་དགའ་བར་འགྱུར་ཞིང་ལུས་དེ་ཡང་ཚིམ་པར་འགྱུར་ཏེ། དེ་ལྟར་ན་རྣམ་
པར་ཤེས་པ་འདི་ནི་བསོད་ནམས་མྱོང་བ་ཡིན་ནོ། །བཟང་སྐྱོང་དཔེར་ན་སྲུལ་
པོའི་གདོན་མི་སྡུག་ཅིང་གཟུགས་མི་སྣང་བ་མིའི་ལུས་ལ་གནས་ཏེ་མི་གཙང་བ་་་་
དང་༑ རུལ་པ་དང་། ལྗན་ལྗིན་དང་། གཏོར་ཁུང་ནས་འབབ་པ་དང་།
གཏོར་མ་འདོད་ཅིང་དེ་ཡང་གཏོར་མ་དེས་དགའ་བར་འགྱུར་ལ། མི་དེ་ཡང་་་
གདོན་གྱི་དབང་གིས་དྲི་ང་ཞིང་མི་གཙང་བ་ལས་བྱུང་བའི་ཁ་ཟས་བཙོག་པ་དག་
ལ་ཆགས་ཤིང་དགའ་བར་འགྱུར་བ་དེ་བཞིན་དུ་རྣམ་པར་ཤེས་པའི་ཁམས་འདི་་་་
ཡང་བསོད་ནམས་མ་ཡིན་པར་ཉེ་བར་འགྲོ་བའི་ལས་ཀྱིས་སྐྱེ་གནས་ངན་པ་
བསྐྱེད་དེ། དབུལ་པོ་འམ། ཡི་དགས་“ངན་པ་འམ། ལྗན་ལྗིན་ཟ་བ་དག་ལ་
ཆགས་ཤིང་དགའ་བར་འགྱུར་ཏེ། དེ་ལྟར་ན་རྣམ་པར་ཤེས་པའི་ཁམས་འདི་ནི་
44-228