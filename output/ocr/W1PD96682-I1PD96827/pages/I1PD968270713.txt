འཕགས་པ་གཙུག་ན་རིན་པོ་ཆེས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།
༦༩༣
དཔའ་སེམས་དཔའ་ཆེན་པོ་གཙུག་ན་རིན་པོ་ཆེས་བདག་ཉིད་ལུང་བསྟན་པ་ཐོས་་་
ནས་དགའ་མགུ་ཡི་རངས་ཤིང་རབ་ཏུ་དགའ་སྟེ། བདེ་བ་དང་ཡིད་བདེ་བ་སྐྱེས་
ནས་བཅོམ་ལྡན་འདས་ལ་ཚུལ་དང་འཐུན་པའི་ཚིགས་སུ་བཅད་པ་འདི་དག་གིས་་་
མངོན་པར་བསྟོད་●དོ། །ཐམས་ཅད་མཁྱེན་ཅིང་ཐམས་ཅད་གཟིགས།
།ཆོས་
རྣམས་ཀུན་གྱི་ཕ་རོལ་གཤེགས། །འཁྲུལ་པའི་སྐྱོན་རྣམས་ཐམས་ཅད་ལས། །དེ་
བཞིན་གཤེགས་པ་ཤིན་ཏུ་འདས། །ཡེ་ཤེས་ཆེན་པོ་ཁྱོད་རེ་མཚར། །སངས་
རྒྱས་བྱེ་བ་དེ་སྙེད་ལ།
།བདག་གིས་སྔོན་མཆོད་གང་བགྱིས་པ། །དེ་དག་ཐམས་
ཅད་མངོན་པར་མཁྱེན། །འདས་དང་མ་འོངས་དུས་རྣམས་“དང་། །དེ་བཞིན་
ད་ལྟར་བྱུང་བ་ཡི།
།བདག་གི་ སྤྱོད་དང་དེ་བཞིན་དུ།
།སྲོག་ཆགས་ཀུན་གྱི་
རབ་ཏུ་མཁྱེན།
།ཐུབ་པ་ཅི་འདྲ་དེ་འདྲ་བར། །འཇིག་རྟེན་སངས་རྒྱས་བདག་
འགྱུར་ཞེས།
།རྫོགས་སངས་རྒྱས་ཀྱིས་བདག་ལུང་བསྟན། །བདག་ནི་ཐེ་ཚོམ་
ཡོང་མ་མཆིས། །ས་རྣམས་ཐམས་ཅད་འགགས་ཀྱང་གདའ། །ཉི་●ཟླ་མཁའ་
ལས་ལྷུང་•ཡང་གདའ། །བཅོམ་ལྡན་ཁྱོད་ཀྱི་ཞལ་སྒོ་ནས། ། ཕྱིན་ཅི་ལོག་གི་
གསུང་མི་འབྱུང་། །ཡེ་ཤེས་ལྡན་ལ་ཤེས་རབ་ཆེ། །དེས་ནི་བདག་ལ་བདེན་ཚིག་
གིས༑
།བྱང་ཆུབ་མཆོག་ཏུ་ལུང་བསྟན་པས། །སངས་རྒྱས་བླ་ན་མེད་པར་
འགྱུར།༑ །ཐུགས་ཀྱིས་ཡིད་ནི་མཁྱེན་པས་ན། །བདག་གི་སྤྱོད་པ་ཅི་འདྲ་དང་། །
སངས་རྒྱས་ཞིང་ཡང་ཅི་འདྲ་བར∶། །དེ་འདྲ་ཉིད་དུ་ཀུན་བསྟན་ཏོ། །རྫོགས་
སངས་རྒྱས་ཀྱི་གསུང་ཐོས་ནས། །ཐེ་ཚོམ་ʼམ་མཆིས་དབང་པོ་ཚིམ∶། །སེམས་
ཅན་རྣམས་ལ་ཕན་པའི་རྒྱུར།། མཆོག་གི་སྤྱོད་པ་སྤྱད་པར་བགྱི།
།བདག་གི་
སྤྱོད་པ་ཅི་འདྲ་“བ། །སྔོན་གྱི་མཐར་ནི་རྣམ་སྦྱངས་པ། །དེ་བས་ཤིན་ཏུ་དཔག་
ཡས་པར། །བདག་གི་སྤྱོད་པ་སྤྱད་པར་བགྱི། །འདི་ནི་ལེ་ལོས་མི་འདའ་བས། །
44-693