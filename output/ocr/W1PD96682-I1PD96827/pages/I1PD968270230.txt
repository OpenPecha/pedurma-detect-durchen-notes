२१०
བཀའ་འགྱུར། དཀོན་བརྩེགས། ༼༽ ༤༤
དེ་ནི་ལས་ཀྱི་དབང་གིས་འཇུག་སྟེ། ལས་དེ་ཡང་གཟུགས་ཅན་མ་ཡིན་ཞིང་རྣམ་
པར་ཤེས་པ་ལས་མངོན་པར་གྲུབ་པའོ།
།དེ་བཞིན་དུ་ལུས་ཀྱི་འཁྲུལ་འཁོར་་
འདི་ཡང་རྣམ་པར་ཤེས་པའི་དབང་གིས་འབྱུང་སྟེ། རྣམ་པར་ཤེས་པའི་ཁམས་
འདི་ནི་ལུས་སྣ་ཚོགས་ལ་འཇུག་པ་ཡིན་ནོ། །རྣམ་པར་ཤེས་པའི་ཁམས་འདི་ནི་
ལུས་སྐྱེད་∶པར་བྱེད་པའི་ཕྱིར་བྱེད་པ་པོ་ཡང་ཡིན་ནོ། །རྣམ་པར་ཤེས་པའི་་་
ཁམས་འདི་ནི་ལུས་ཀྱི་ཁམས་ལ་སྟེན་“པའི་ཕྱིར་མི་ཟད་པ་ཡང་ཡིན་ནོ། །རྣམ་
པར་ཤེས་པའི་ཁམས་འདི་ནི་སྔོན་གྱི་ལུས་ཀྱི་གནས་རྗེས་སུ་དྲན་པའི་ཕྱིར་བློ་ཕུན་་་་
སུམ་ཚོགས་པ་ཡང་ཡིན་ནོ། །རྣམ་པར་ཤེས་པའི་ཁམས་འདི་ནི་ཉི་མའི་འོད་ཟེར་
དང་འདྲ་བར་བལྟ་བར་བྱ་སྟེ། དཔེར་ན་ཉི་མའི་འོད་ཟེར་ནི་དྲི་ང་བ་དག་དང་།
མི་གཙང་བ་དག་“དང་། རོ་དག་ལ་ཡང་འབབ་སྟེ། འོན་ཀྱང་དེ་དག་ལ་དྲི་
དེས་གོས་པར་མི་འགྱུར་ལ། ཉི་མ་ཡང་དྲི་ང་བ་བོར་ཏེ་ཡང་མི་འགྲོའོ། །དེ་
བཞིན་དུ་རྣམ་པར་ཤེས་པའི་ཁམས་འདི་ཡང་ཕྱི་ས་དང་། སྙག་སྙིག་ཟ་བའི་ཁྱི་
དང་༑ ཕག་གི་སྐྱེ་གནས་དག་ཏུ་ཡང་སྐྱེ་བ་ཡོངས་སུ་འཛིན་ཏེ། འོན་ཀྱང་རྣམ་
པར་ཤེས་པའི་ཁམས་ལ་སྤྱོད་པ་ངན་པ་དེ་དག་གིས་གོས་པ་མེད་དོ། །བཟང་སྐྱོང་
གཞན་ཡང་རྣམ་པར་ཤེས་པའི་ཁམས་འདི་ནི་ལུས་ཡོངས་སུ་བཏང་ནས་དགེ་བ་་་
དང་མི་དགེ་བའི་རྗེས་སུ་འཇུག་སྟེ། དེ་ཡང་ཇི་ལྟ་ཞེ་ན། རྣམ་པར་ཤེས་པའི་
ཁམས་གཟུགས་ཅན་མ་ཡིན་པ་འདིས་ལུས་འདིར་བོར་ནས་བསོད་ནམས་དང་།
བསོད་ནམས་མ་ཡིན་པ་ཡོངས་སུ་འཛིན་ཏོ། །དཔེར་ན་རླུང་གི་ཁམས་བྲག་གི་
ཕྲག་ནས་བྱུང་ནས་ཤིང་ཙམ་པ་ཀ་དང་ཕྲད་དེ། སྤོས་ཤིན་ཏུ་དྲི་ཞིམ་པ་ ཁྱེར་
ནས་ཡང་འགྲོ● །དྲི་ང་བ་དང་། མི་གཙང་བ་དང༌། རོའི་དྲི་ཡང་ཁྱེར་ཏེ་
འགྲོ་ལ། བཟང་སྐྱོང་དེ་ལས་གང་ཆེས་“ཤས་ཆེ་བ་དེའི་དྲི་དང་ལྡན་པར་འགྱུར་
44-210