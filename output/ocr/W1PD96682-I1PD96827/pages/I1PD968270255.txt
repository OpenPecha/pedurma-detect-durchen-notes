འཕགས་པ་ཚོང་དཔོན་བཟང་སྐྱོང་གིས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།
༢༣༥
དེར་མེ་ཏོག་འབྱུང་བར་སྣང་བ་དེ་བཞིན་དུ་ལུས་འདི་གང་དང་གང་དུ་སྐྱེས་པར་་་་
གྱུར་པ་དེ་དང་དེར་ལས་དགེ་བ་དང་མི་དགེ་བ་འབྱུང་བར་སྣང་སྟེ། ལས་དེ་ཡང་
གཟུགས་ཅན་མ་ཡིན་ལ་རྣམ་པར་སྨིན་པ་ཡང་གཟུགས་ཅན་མ་ཡིན་ནོ། །དཔེར་
ན་མིའི་ལུས་ལས་གྲིབ་མ་མི་གསལ་ཞིང་གཟུགས་ཅན་མ་ཡིན་པ་འབྱུང་ལ་མི་དེ་་་་
ཉིད་ཀྱི་ཕྱི་བཞིན་འབྲང་སྟེ། གྲིབ་མ་དེ་ཡང་མི་དེའི་ལུས་དང་འབྲེལ་བ་མ་ཡིན་ལ་
ལུས་མེད་པར་ཡང་གྲིབ་མ་འབྱུང་བར་མི་འགྱུར་བ་དེ་བཞིན་དུ་ལུས་འདི་ལ་དགེ་་་་
བ་དང་མི་དགེ་བ་འབྲེལ་བར་འདུག་སྟེ། ལུས་གང་དང་གང་དུ་འཕོ་བ་དེ་དང་
དེར་ལས་རྣམས་འགྲོ་“བར་འགྱུར་ཏེ། ལུས་ཀྱི་དབང་གིས་ལས་རྣམས་འབྲང་བ་
ཡང་“མ་ཡིན་ལ་ལུས་མེད་ན་ཡང་ལས་རྣམས་སྐྱེ་བར་མི་འགྱུར་རོ། །དཔེར་ན་
སྨན་ཚ་བ་དང་། ཁ་བ་དང་། བསྐ་བ་ལ་སོགས་པའི་བྱེ་བྲག་གིས་ལུས་ལ་བཀྲུ་
སྨན་བཏང་ན་ནད་ཐམས་ཅད་ལས་ཐར་བར་འགྱུར་ཞིང་ལྷའི་མདོག་རྒྱས་པ་ཡང་་་
ལུས་ལ་སྣང་བར་འགྱུར་ཏེ●། ཇི་ལྟར་སྨན་ཚ་བ་དང་། ཁ་བ་རྣམས་ཀྱིས་ལུས་ཀྱི་་་
མདོག་གཞོན་ཤར་འདུག་པ་དང་། ཡིད་དུ་འོང་བ་སྒྲུབ་པར་བྱེད་ཅིང་འདི་སྙམ་
དུ་མི་འདིས་ནི་སྨན་ཟོས་གོར་མ་ཆག་གོ་སྙམ་དུ་ཤེས་པར་འགྱུར་མོད་ཀྱི། སྨན་དེ་
དག་གི་རོ་དང་སྨིན་པ་དེ་ཡང་གཟུགས་ཅན་མ་ཡིན་ལ་རོ་དང་སྨིན་པ་གཟུགས་་་
ཅན་མ་ཡིན་པ་ཡང་མིའི་མདོག་རྒྱས་པ་ལ་“ལས་སྣང་བར་འགྱུར་བ་དེ་བཞིན་དུ།
དགེ་བའི་ལས་འདི་ཡང་གཟུགས་ཅན་མ་ཡིན་ཏེ། དེ་ལས་ལུས་གྲུབ་•ནས་ཁ་
ཟས་དང་། ཉེ་བར་སྤྱད་པ་དངང་། ལོངས་སྤྱོད་དང་།
གོས་ཀྱི་བྱེ་བྲག་གི་
དབང་གིས་“རྐང་ལག་མཉམ་ཞིང་མཆོག་ཏུ་བདེ་བ་དང་ལྡན་ཏེ། ནོར་བུ་དང་།
གསེར་དང་། དངུལ་འབྱོར་པར་འགྱུར་བ་དེ་དག་ཐམས་ཅད་ནི་དགེ་བའི་ལས་
ཀྱི་འབྲས་བུ་ཡིན་ནོ། །རིགས་དང་ལོངས་སྤྱོད་རྒྱས་ཤིང་འབྱོར་པ་ལས་ཉམས་པ་
44-235