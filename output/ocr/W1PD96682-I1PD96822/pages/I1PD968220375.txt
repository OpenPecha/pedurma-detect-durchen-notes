འཕགས་པ་དེ་བཞིན་གཤེགས་པའི་གསང་བ་བསམ་གྱིས་མི་ཁྱབ་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ།
342
འདྲ་བ་ཉིད་ཀྱི་གཟུགས་བརྙན་དེ་ན་ལྷག་ཆད་མེད་པར་མཚུངས་པར་སྣང་ཡང་མེ་་
ལོང་གི་དཀྱིལ་འཁོར་ནི་མི་“སེམས་མི་རྟོག་གོ། །ཞི་བའི་བློ་གྲོས་དེ་བཞིན་དུ་དེ་
བཞིན་གཤེགས་པ་ཡང་མི་དགོངས་“མི་རྟོག་པར་ལྷུན་གྱིས་གྲུབ་པས་སེམས་ཅན་་་་
ཐམས་ཅད་ཀྱི་སེམས་ཀྱི་བསམ་པའི་རྣམ་པར་རིག་པ་ཚིམ་པར་མཛད་དེ། ཞི་་་་
བའི་བློ་གྲོས་འདི་ནི་དེ་བཞིན་གཤེགས་པའི་སྐུའི་གསང་བའོ། །ཞི་བའི་བློ་གྲོས་་་་
གཞན་ཡང་དེ་བཞིན་གཤེགས་པའི་སྐུ་ནི་ཕུང་པོས་རབ་ཏུ་ཕྱེ་བ་མ་ཡིན།
ཁམས་
ཀྱིས་རབ་ཏུ་ཕྱེ་བ་མ་ཡིན། སྐྱེ་མཆེད་ཀྱིས་རབ་ཏུ་ཕྱེ་བ་མ་ཡིན། ལས་ལས་་་
བྱུང་བ་མ་ཡིན།
ཉོན་མོངས་པ་ལས་བྱུང་བ་མ་ཡིན། ཕ་མ་ལས་བྱུང་བ་མ་
ཡིན༑ འབྱུང་བ་ཆེན་པོའི་“ནུར་ནུར་པོ་ལས་བྱུང་བ་མ་ཡིན། ཤ་དང་་་་་
ཁྲག་གིས་གཡོགས་╗པ་མ་ཡིན། རུས་པ་དང【ཆུ་བའི་●བོག་དེས་【སྦྲེལ་བ་མ་ཡིན།
དབུགས་ཕྱི་ནང་དུ་རྒྱུ་བ་དང་། སྲོག་དང་འབྲེལ་པ་མ་ཡིན་ཏེ། ཞི་བའི་བློ་གྲོས་
དེ་བཞིན་གཤེགས་པའི་སྐུ་ནི་སྐུ་མེད་པ་སྟེ། ཆོས་ཀྱི་སྐུ་དང་། གཟུགས་དང་
མཚན་མ་“མེད་པའི་སྐུ་དང་། སྤྲོས་པ་མེད་ཅིང་རྒྱུ་བ་མེད་པའི་སྐུ་ཡིན་ཡང་དེ་
གཟུགས་དང་མཚན་གཙོ་བོར་བྱེད་པའི་སེམས་ཅན་སྐུ་བསྟན་པས་འདུལ་བ་རྣམས་
ཀྱི་མིག་ལ་སྣང་བར་འགྱུར་རོ། །གཟུགས་ལས་དབེན་པ་♥ཆོས་ཀྱི་“མཚན་ཉིད་
གཙོ་བོར་བྱེད་པའི་●སེམས་ཅན་རྣམས་ལ་ནི་ལྷའི་མིག་གིས་ཀྱང་ཐམས་ཅད་ཀྱི་
ཐམས་ཅད་དུ་བལྟར་●སྣང་བར་མི་འགྱུར་རོ། །ཞི་བའི་བློ་གྲོས་དེ་ལ་འཁོར་་་
གཅིག་ ཏུ་འདུས་པའི་སེམས་ཅན་གྱི་ནང་ནས་ཀྱང་ཁ་ཅིག་གིས་ནི་དེ་བཞིན་་་་
གཤེགས་པའི་སྐུ་མཐོང་●། ཁ་ཅིག་གིས་ནི་མི་མཐོང་། ཁ་ཅིག་གིས་•ནི་རྒྱང་
རིང་པོ་ན་འདུག་ཀྱང་མཐོང་། ཁ་ཅིག་གིས་“ནི་ཉེ་བ་ན་འདུག་ཀྱང་མི་མཐོང་།
ཁ་ཅིག་གིས་“ནི་ཐག་རིང་པོ་ན་འདུག་ཀྱང་“མཐོང་། ཁ་ཅིག་གིས་“ནི་ཉེ་བ་ན་
39-357