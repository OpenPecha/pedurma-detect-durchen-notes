བཀའ་འགྱུར། དཀོན་བརྩེགས། ༼སྐ༽ ༣༩
१०
འཁོར་དང་། ཚེ་དང་ལྡན་པ་སྒྲ་གཅན“ཟིན་དང་། ཚེ་དང་ལྡན་པ་ཀུན་
དགའ་བོ་ལ་སོགས་པ་དགེ་སློང་བརྒྱད་སྟོང་ཐམས་ཅད་ཀྱང་བདེན་པའི་ངོ་བོ་ཉིད་་
ཀྱི་ཚུལ་མངོན་པར་རྫོགས་པར་རྟོགས་པ།
ཡང་དག་པའི་མཐའ་“མངོན་སུམ་
དེ་བཞིན་ཉིད་ནམ་མཁའ་ལྟ་བུའི་སྤྱོད་ཡུལ་བ། ཀུན་ཏུ་སྦྱོར་བ་དང་བག་ལ་ཉལ་
དུ་གྱུར་པ། ཆོས་ཀྱི་རང་བཞིན་ལ་ཞུགས་∶པ། སྲིད་པའི་རྒྱ་མཚོ་ལས་རྒལ་“བ།
གྱི་འཆིང་བ་བཅད་པ། གནས་དང་རྟེན་“ལ་མ་ཆགས་པ། ནམ་མཁའ་ལྟར་ཞི་
བ་ལ་རྣམ་པར་རྒྱུ་བ། སངས་རྒྱས་ལ་ནེམ་ནུར་དང་། ཡིད་གཉིས་དང་། ཐེ་
ཚོམ་“ཟ་བ་བཅད་པ། སངས་རྒྱས་ཀྱི་ཡེ་ཤེས་ཀྱི་རྒྱ་མཚོ་ལ་མོས་པའི་ལམ་དུ་་་་
ཞུགས་པ། འགྲོ་བ་ཐམས་ཅད་ལ་ཕན་པའི་ཕྱིར་ཞུགས་པ། གསོལ་བ་མ་བཏབ་
པར་དགེ་བའི་བཤེས་གཉེན་བྱེད་པ། སེམས་ཅན་ཐམས་ཅད་བསྲུང་བར་ཞུགས་
པ༑ སེམས་ཅན་ཐམས་ཅད་ཡོངས་སུ་མི་གཏོང་བའི་མཛའ་བཤེས་སུ་གྱུར་པ།
སངས་རྒྱས་ཀྱི་བསྟན་པའི་སྤྱོད་ཡུལ་ལས་ངེས་པར་བྱུང་བ། དེ་བཞིན་གཤེགས་
པའི་བསྟན་པ་བསྲུང་བར་ཞུགས་པ། སངས་རྒྱས་ཀྱི་བསྟན་པ་ཀུན་ཏུ་འཛིན་
པར་སྨོན་ལམ་བཏབ་པ། དེ་བཞིན་གཤེགས་པའི་གདུང་རིགས་འབྱུང་བར་་་་
མངོན་དུ་ཕྱོགས་པ། ཐམས་ཅད་མཁྱེན་པའི་ཡེ་ཤེས་མངོན་དུ་གྱུར་པ་ཤ་སྟག་གོ། །
ཀུན་ཏུ་བཟང་པོ་དང་། བྱང་ཆུབ་སེམས་དཔའ་འཇམ་དཔལ་ལ་སོགས་པ་བྱང་
ཆུབ་སེམས་དཔའ་བརྒྱད་སྟོང་དང་ཐབས་ཅིག་པ་ལ་འདི་ལྟ་སྟེ། བྱང་ཆུབ་སེམས་
དཔའ་ཡེ་ཤེས་བླ་མའི་ཡེ་ཤེས་ཅན་དང་། རིན་ཆེན་བླ་མའི་ཡེ་ཤེས་ཅན་དང་།
སྐད་ཐམས་ཅད་ཤེས་པ་ཅན་དང་། ཐོགས་པ་མེད་པའི་ཡེ་ཤེས་ཅན་དང་། མེ་
ཏོག་བླ་མའི་ཡེ་ཤེས་ཅན་དང་། ཉི་མའི་བླ་མའི་ཡེ་ཤེས་ཅན་དང་། ཟླ་བའི་བླ་
མའི་ཡེ་ཤེས་ཅན་དང་། དྲི་མ་མེད་པའི་བླ་མའི་ཡེ་ཤེས་ཅན་དང་། རྡོ་རྗེའི་ཡེ་
39-10