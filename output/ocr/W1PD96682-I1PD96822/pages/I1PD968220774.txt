བཀའ་འགྱུར། དཀོན་བརྩེགས། ༼རྐ༽ ༣༩
རྟེན་གྱི་ཁམས་ཚད་མེད་པ་གོ་བར་བྱེད་དོ། །ཀུན་དགའ་བོ་དེ་ལ་བྱང་ཆུབ་ཀྱི་
ཤིང་གི་སྒྲ་དེ་སེམས་ཅན་གང་དག་གི་རྣ་ལམ་དུ་གྲག་པ་དེ་དག་བྱང་ཆུབ་ཀྱི་མཐའི་་
བར་དུ་རྣ་ནད་ཀྱིས་མི་བཏབ་པར་ཤེས་པར་བྱའོ།
།སེམས་ཅན་དཔག་ཏུ་མེད།
གྲངས་མེད། བསམ་གྱིས་མི་ཁྱབ། མཚུངས་པ་མེད། གཞལ་དུ་མེད། ཚད་
མེད།༑ བརྗོད་དུ་མེད་པ་གང་དག་གི་མིག་ལམ་དུ་བྱང་ཆུབ་ཀྱི་ཤིང་དེ་སྣང་བ་དེ་
དག་【བྱང་ཆུབ་ཀྱི་མཐའི་བར་དུ་“མིག་ནད་ཀྱིས་མི་བཏབ་པར་ཤེས་པར་བྱའོ། །
ཀུན་དགའ་བོ་སེམས་ཅན་གང་དག་བྱང་ཆུབ་ཀྱི་ཤིང་དེའི་དྲི་ཚོར་བ་དེ་དག་ཀྱང་་་་
བྱང་ཆུབ་ཀྱི་མཐའི་བར་དུ་ནམ་ཡང་སྣ་ནད་ཀྱིས་མི་བཏབ་པར་ཤེས་པར་བྱའོ། །
ཅན་གང་དག་【བྱང་ཆུབ་ཀྱི་“ཤིང་དེའི་འབྲས་བུའི་རོ་མྱོང་བ་དེ་དག་“ཀྱང་
བྱང་ཆུབ་ཀྱི་མཐའི་བར་དུ་ནམ་ཡང་ལྕེ་ནད་ཀྱིས་མི་བཏབ་པར་ཤེས་པར་བྱའོ། །
བྱང་ཆུབ་ཀྱི་ཤིང་དེའི་འོད་ཀྱིས་སེམས་ཅན་གང་དག་ལ་【ཁྱབ་པར་གྱུར་པ་དེ་དག་་
ཀྱང་བྱང་ཆུབ་ཀྱི་མཐའི་བར་དུ་ནམ་ཡང་ལུས་ལ་ནད་ཀྱིས་མི་བཏབ་པར་ཤེས་པར་
བྱའོ།༑ །ཀུན་དགའ་བོ་སེམས་ཅན་གང་དག་བྱང་ཆུབ་ཀྱི་ཤིང་དེ་ཆོས་ཉིད་དུ་ངེས་
པར་སེམས་པ་དེ་དག་ཀྱང【དེང་ནས་བཟུང་སྟེ། བྱང་ཆུབ་ཀྱི་མཐའི་བར་དུ་
ནམ་ཡང་སེམས་མི་གཡེང་བར་ཤེས་པར་བྱའོ། །སེམས་ཅན་དེ་དག་ཐམས་ཅད་
ནི་བྱང་ཆུབ་ཀྱི་“ཤིང་དེ་མཐོང་མ་ཐག་ཏུ་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་ལས་ཕྱིར་མི་ལྡོག་པར་འགྱུར་རོ། །དེ་བཞིན་གཤེགས་པ་ཚེ་དཔག་མེད་
དེ་ཉིད་ཀྱི་སྔོན་གྱི་སྨོན་ལམ་གྱི་བྱིན【གྱི་རླབས་“དང་།
སྔོན་གྱི་རྒྱལ་བ་ལ་ལྷག་
པར【བྱ་བ་∶བྱས་པ་དང་། སྔོན་གྱི་སྨོན་ལམ་དང་། སྤྱོད་པ་ཤིན་ཏུ་རྫོགས་པ་
དང་༑ ཤིན་ཏུ་བསྒོམས་པ་དང་། མི་ཉུང་བ་དང་། མ་ཚང་བ་མེད་པས་འདི་
ལྟ་སྟེ། སྒྲའི་རྗེས་སུ་འགྲོ་བ་དང་། རྗེས་སུ་འཐུན་པ་དང་། མི་སྐྱེ་བའི་ཆོས་ལ་
39-756