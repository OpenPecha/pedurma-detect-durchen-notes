كا كاله
མཐུ་དང་།
བཀའ་འགྱུར། དཀོན་བརྩེགས། ༼རྐ༽ ༣༩
འོད་“དེ་ཡོངས་སུ་དག་པའི་ཕྱིར་དགེ་སློང་དང་།
དགེ་སློང་མ་
དང་༑ དགེ་བསྙེན་དང་། དགེ་བསྙེན་མ་དག་དང་། ལྷ་དང་། ཀླུ་དང་།
གནོད་སྦྱིན་དང་། དྲི་ཟ་དང་། ལྷ་མ་ཡིན་“དང་། ནམ་མཁའ་ལྡིང་དང་།
མིའམ་ཅི་དང་། ལྟོ་འཕྱེ་•ཆེན་པོ་དང་། མི་དང་མི་མ་ཡིན་པ་དག་སངས་རྒྱས་
ཀྱི་ཞིང་འདི་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་་་་
སངས་རྒྱས་འོད་དཔག་མེད་རིའི་རྒྱལ་པོ་རི་རབ་ལྟར་སངས་རྒྱས་ཀྱི་ཞིང་ཐམས་་་་
ཅད་ནས་མངོན་པར་འཕགས་ཏེ།
ཕྱོགས་ཐམས་ཅད་ཟིལ་གྱིས་མནན་ནས།
ལྷམ་∶མེ། ལྷན་ནེ་ལྷང་ངེ་“མཛེས་པ་དེ་དང་།
བྱང་ཆུབ་སེམས་དཔའི་ཚོགས་
ཆེན་པོ་དེ་●དང་། དགེ་སློང་གི་དགེ་འདུན་དེ་ལ་ལྟའོ∶། །འདི་ལྟ་སྟེ། དཔེར་
ན་ས་ཆེན་པོ་འདི་ཆུ་གཅིག་ཏུ་གྱུར་ན་དེ་ལ་ཤིང་ལྗོན་པ་རྣམས་མེད། རི་རྣམས་
མེད༑ གླིང་རྣམས་མེད། རྩྭ་ དང༌། ཤིང་གེལ་པ་དང་། སྨན་དང་།
ནགས་ཚལ་རྣམས་མེད། ཆུ་ཀླུང་“རྣམས་མེད་ཅིང་ངམ་གྲོག་དང་། གཡང་ས་
རྣམས་མི་སྣང་སྟེ། གཞན་དུ་ན་ས་ཆེན་པོ་རྒྱ་མཚོ་གཅིག་ཏུ་གྱུར་པ་ནི་མ་གཏོགས་
སོ༑ །དེ་བཞིན་དུ་སངས་རྒྱས་ཀྱི་ཞིང་དེ་ན་ཉན་ཐོས་རྣམས་ཀྱི་ལུས་ལས་མངོན་
པར་གྲུབ་▪པའི་འོད་འདོམ་གང་བ་དང་། བྱང་ཆུབ་སེམས་དཔའ་རྣམས་ཀྱི་འོད་
དཔག་ཚད་བྱེ་བ་བརྒྱ་སྟོང་ཡོད་པ་མ་གཏོགས་པར་གཞན་རྟགས་སམ། མཚན་མ་
ཅུང་“ཟད་ཀྱང་•མེད་དོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་འོད་དཔག་མེད་དེས་ཉན་ཐོས་ཀྱི་ཚོགས་་་
དེ་དང་། བྱང་ཆུབ་སེམས་དཔའི་ཚོགས་དེ་ཟིལ་གྱིས་མནན་ནས་ཕྱོགས་ཐམས་
ཅད་དུ་གསལ་བར་ཀུན་ཏུ་སྣང་ངོ་། །དེའི་ཚེ་འཇིག་རྟེན་གྱི་ཁམས་བདེ་བ་ཅན་
དེར་བྱང་ཆུབ་སེམས་དཔའ་དང་། ཉན་ཐོས་དང་། 【རང་སངས་རྒྱས་ཐམས་
39-766