ལས་བརྒྱ་ཐམ་པ་པ།
لام کا
བྱས་ནས།
དེ་སྐྱེ་བོ་ཕལ་པོ་ཆེས【ཞབས་འབྲིང་【བྱས་ཏེ་ཡུལ་ཕྱོགས་དག་ལྟར་
སོང་ངོ་། །དེ་སོང་བའི་འོག་ཏུ་རྒྱལ་པོ་རྒྱལ་བ་པོ་དུས་ལས་འདས་ནས་བློན་པོ་
རྣམས་ཀྱིས་རྒྱལ་པོའི་བུ་དེ་ལ་ཕོ་ཉ་བཏང་ནས། ཁྱོད་ཀྱི་╗ཡབ་ནོངས་ཀྱིས་སླར་
གཤེགས་ཏེ་ཡབ་ཀྱི་རྒྱལ་སྲིད་བསྐྱང་"དུ་གསོལ་ཞེས་“སྤྲིང་ངོ་། །རྒྱལ་པོའི་བུ་དེ་
ཡང་བྱམས་པའི་རང་བཞིན་ཅན་སྙིང་རྗེ་དང་ལྡན་པ།
སེམས་ཅན་ལ་བྱམས་པ་
ཞིག་སྟེ། དེ་ཐོས་མ་ཐག་ཏུ་དེས་ཀྱང་བློན་པོ་རྣམས་ལ་ཕོ་ཉ་བཏང་ནས་སྣ་གཅིག་
ཅིག་རུང་སྟེ། གལ་ཏེ་ངའི་ཡབ་ཀྱི་ཡུལ་ཁམས་ན་སེམས་ཅན་ཇི་སྙེད་གནས་པ་དེ་
དག་ཁྱོད་ཀྱིས་དགེ་བ་བཅུའི་ལས་ཀྱི་ལམ་ལ་བཀོད་ན་ནི་ངས་ཡབ་ཀྱི་རྒྱལ་སྲིད་་་་
བསྐྱང་བར་བྱའོ་ཞེས་སྤྲིང་ངོ་། །དེ་ནས་བློན་པོ་རྣམས་ཀྱིས་ཡང་ཕོ་ཉས་བཟླུགས་
ཏེ༑ ཇོ་བོ་ཇི་ལྟར་བཞེད་པ་བཞིན་དུ་བདག་ཅག་གིས་བགྱི་བར་འཚལ་ལོ་ཞེས་
སྤྲིང་“ནས། དེ་དག་གིས་སྤྱན་དྲངས་ཏེ་རྒྱལ་སར་“བཅུག་ནས་དེ་སྦྱིན་པ་དག་
སྦྱིན་ཞིང་བསོད་ནམས་དག་བྱེད་པ་ལ་ཞུགས་ཏེ།
ཟས་འདོད་པ་ལ་ནི་ཟས་
སྦྱིན་པར་བྱེད། སྐོམ་འདོད་པ་ལ་ནི་སྐོམ་སྦྱིན་པར་བྱེད། གོས་འདོད་པ་“ལ་ནི་
གོས་སྦྱིན་པར་བྱེད། རྒྱན་འདོད་པ་ལ་ནི་རྒྱན་སྦྱིན་པར་བྱེད། བཞོན་པ་
འདོད་པ་ལ་ནི་བཞོན་པ་སྦྱིན་པར་བྱེད། ཡོ་བྱད་གཞན་འདོད་པ་ལ་ནི་ཡོ་བྱད་
གཞན་སྦྱིན་པར་བྱེད་ཅིང་ནད་པ་གསོ་བའི་ནད་བྲང་བཅས་ཏེ་ཡོ་བྱད་ཐམས་ཅད་་
སྦྱར་ནསས། སྨན་པ་རྣམས་དང་། ནད་གཡོག་རྣམས་བསྐོས་ཏེ། ནད་པ་
རྣམས་དང་། མགོན་མེད་པ་རྣམས་ཀྱི་•རིམ་གྲོ་བྱེད་དོ། །བཟའ་བ་དང་བཅའ་
བ་མང་པོ་དག་ཀྱང་སྟ་གོན་བྱས་ཏེ། ནམ་མཁའ་ལ་གནས་པ་དང་། ཆུ་ན་
གནས་པ་དང་། ཐང་ལ་གནས་པའི་སྲོག་ཆགས་རྣམས་ལ་སྦྱིན་པར་བྱེད་དོ། །
འཇིག་རྟེན་དག་ཀྱང་དགེ་བ་“བཅུའི་ལས་ཀྱི་“ལམ་ལ་འགོད་པར་བྱེད་དེ། དེར་
73-697