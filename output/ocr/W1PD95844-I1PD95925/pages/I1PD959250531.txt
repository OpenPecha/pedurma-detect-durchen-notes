476
བསྟན་འགྱུར། མངོན་པ།
742
སྦྱོར་བ་གཞན་དབུགས་རྔུབ་པ་དང་འབྱུང་བ་དྲན་པ་ལ་སོགས་པའི་འབྲས་བུ་ཡང་
སྦྱར་བར་བྱའོ། །ཚོགས་པའི་འབྲས་བུ་ནི་ཚོགས་པའི་འབྲས་བུའོ། །མིག་ལ་་་
སོགས་པ་ཞེས་བྱ་བ་ལ་སོགས་པ་ཞེས་བྱ་བའི་སྒྲས་ནི་མིག་དང་གཟུགས་དང་སྣང་་
བ་དང་ཡིད་ལ་བྱེད་པ་རྣམས་བསྡུས་ཏེ། དེ་བཞིན་དུ་བསྒོམས་•པའི་འབྲས་བུ་
ནི་བསྒོམས་•པའི་འབྲས་བུའོ་ཞེས་བྱ་བར་ཚིག་བསྡུའོ∶། །འདི་ཐམས་ཅད་ནི་་་
ཞེས་བྱ་བ་རྒྱས་པར་འབྱུང་བ་ནི་འབྲས་བུ་རྣམ་པ་བཞི་པོ་འདི་ནི། སྐྱེས་བུ་བྱེད་
པ་དང་། བདག་པོའི་འབྲས་བུ་དག་གི་•ཁོངས་སུ་འདུས་པ་ཡིན་ཏེ། རྟེན་གྱི་●
འབྲས་བུ་ནི་བདག་པོའི་འབྲས་བུའི་ནང་དུ་འདུས་སོ། །སྦྱོར་བའི་འབྲས་བུ་ལ་་་
སོགས་པ་ནི་སྐྱེས་བུ་བྱེད་པ་དང་བདག་པོའི་འབྲས་བུ་དག་གི་ནང་དུ་འདུས་སོ། །
ཆོས་ཉོན་མོངས་པ་ཅན་རྣམས་དང་ཞེས་བྱ་བ་རྒྱས་པར་འབྱུང་བ་ལ་ཉོན་མོངས་པ་
ཅན་ནི་ཉོན་མོངས་པ་●དེ་དང་མཚུངས་པར་ལྡན་པ་དང་། དེས་ཀུན་ནས་་་
བསླང་བ་དག་ཡིན་ནོ། །རྣམ་པར་སྨིན་པ་ལས་སྐྱེས་པ་ནི་རྣམ་པར་སྨིན་པའི་རྒྱུ་
ལས་སྐྱེས་པ་དག་ཡིན་ནོ། །ཟག་པ་མེད་པའི་དང་པོ་ནི་སྡུག་བསྔལ་ལ་ཆོས་ཤེས་
པའི་བཟོད་པ་དང་དེ་དང་ལྷན་ཅིག་འབྱུང་བ་དག་ཡིན་ནོ།
།དེ་དག་གི་ལྷག་མ་
རྣམས་ཞེས་བྱ་བ་ནི་ཉོན་མོངས་པ་ཅན་ལ་སོགས་པ་གསུམ་པོ་དག་གི་སྟེ། རྣམ་
པར་སྨིན་པ་ལས་●མ་གཏོགས་པའི་ལུང་དུ་མ་བསྟན་པ་སྤྱོད་ལམ་པ་དང་བཟོའི་
གནས་པ་དང་སྤྲུལ་པ་དག་གོ། །ཟག་པ་མེད་པའི་སྐད་ཅིག་མ་དང་པོ་མ་་་་
གཏོགས་པའི་དགེ་བ་རྣམས་སོ་ཞེས་བྱ་བ་ལ། དགེ་བ་ཞེས་བྱ་བ་སྨོས་པས་ནི་་་
ཟག་པ་དང་བཅས་པ་དང་ཟག་པ་མེད་པ་དག་གཟུང་●སྟེ། དེ་ལ་ལྷག་མ་ནི་་་་
སྡུག་བསྔལ་ལ་ཆོས་ཤེས་པའི་ཚོགས་•ལ་སོགས་པ་སློབ་པ་དང་མི་སློབ་པའི་ལམ་་་
ཐམས་ཅད་དང་། འཇིག་རྟེན་པའི་དགེ་བ་རྣམས་ཁོ་ན་ཡིན་ནོ་ཞེས་བྱ་བར་ཁོང་
80-516