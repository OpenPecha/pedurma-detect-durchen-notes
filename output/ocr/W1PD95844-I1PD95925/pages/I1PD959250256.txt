ཆོས་མངོན་པའི་མཛོད་ཀྱི་འགྲེལ་བཤད། _
२०१
ཡིན་ན་ནི་དགུའོ། །མཚན་མེད་པ་ཞིག་ཡིན་ན་ནི་བརྒྱད་དེ། གལ་ཏེ་དབང་
པོ་མ་ཚང་བ་ལོང་བའམ་འོན་པ་ཞིག་ཡིན་ན་ནི་དེའི་ཚེ་དབང་པོ་•དབྲི་བར་བྱའོ། །
འདོད་པའི་ཁམས་ཀྱི་འདི་ཐམས་ཅད་ཀྱང་དམིགས་ཀྱིས་བསལ་བ་དང་བཅས
ཁོ་ན་ཡིན་པར་རིག་པར་བྱའོ། །དམིགས་ཀྱིས་བསལ་བ་དེ་བསྟན་པའི་ཕྱིར།
རིམ་གྱིས་འཆི་བ་དག་ལ་བཞི། །ཞེས་བྱ་བ་སྨོས་སོ། །དེ་རྣམས་ལ་ནི་སོ་སོར་་
འགག་པ་མེད་དོ་ཞེས་བྱ་བ་•འདི་དག་ནི་འདོད་པའི་ཁམས་ན་ཕན་ཚུན་བྲལ་ཏེ་་
འགག་པ་མེད་དོ་སྙམ་དུ་བསམ་•པ་ཡིན་ནོ། །དགེ་ལ་ཀུན་ཏུ་ལྔ་ཡང་ཡིན། །
ཞེས་བྱ་བ་འདི་ནི། གཟུགས་མེད་དག་ཏུ་འཆི་བ་ནི། །ཡིད་དང་སྲོག་དང་་
བཏང་སྙོམས་ཉིད། །ཅེས་བྱ་བ་དེ་ལྟ་བུ་ལ་སོགས་པ་འཆི་བའི་ཚུལ་གོང་དུ་་་་
བཤད་པ་ཐམས་ཅད་ཀྱི་●དམིགས་ཀྱིས་བསལ་བ་ཡིན་ནོ། །འཆི་བའི་སེམས་ནི་
རྣམ་པ་གསུམ་སྲིད་དེ་ཉོན་མོངས་པ་ཅན་དང་ལུང་དུ་མ་བསྟན་པ་དང་དགེ་བའོ། །
་མོངས་པ་ཅན་དང་ལུང་དུ་མ་བསྟན་པའི་འཆི་བའི་ཚུལ་ནི་སྦྱིར་བསྟན་་
པའི་ཚུལ་གྱིས་བཤད་ཟིནན་ཏོ། །དགེ་བའི་སེམས་ཀྱིས་•འཆི་བ་ལ་ནི་དད་པ་ལ་
སོགས་པ་ལྔ་བསྣན་•པར་བྱ་སྟེ།
དད་པ་ལ་སོགས་པ་འདི་དག་ནི་དགེ་བའི་་་
སེམས་ལ་གདོན་མི་ཟ་བར་ཡོད་དོ། །དེས་ན་གང་དུ་གསུམ་•བཤད་པ་དེར་ནི་་
བརྒྱད་དོ། །གང་དུ་བརྒྱད་ཡིན་པ་དེར་ནི་བཅུ་གསུམ་མོ།
།གང་དུ་བཅུ་ཡིན་
པ་དེར་ནི་བཅོ་ལྔའོ། །གང་དུ་དགུ་ཡིན་པ་དེར་ནི་བཅུ་བཞིའོ། །ཡང་གང་དུ་
བརྒྱད་ཡིན་པ་དེར་ནི་བཅུ་གསུམ་མོ། །གང་དུ་བཞི་ཡིན་པ་དེར་ནི་དགུའོ་ཞེས་་
བྱ་བ་རྒྱས་པར་བརྩི་བར་བྱའོ། །གཟུགས་དང་གཟུགས་མེད་པ་ཁམས་དག་ན་ནི་
རིམ་གྱིས་འཆི་བ་མེད་དོ། །དབང་པོའི་སྐབས་སུ་དབང་པོའི་ཆོས་ཐམས་ཅད་་་་
དཔྱད་པར་བྱ་སྟེ་ཞེས་བྱ་བ་ནི་ཁ་ཅིག་ན་རེ་དབང་པོའི་སྐབས་སུ་བྱ་བ་ནི་དབང་་་
80-241