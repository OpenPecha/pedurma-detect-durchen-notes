१०८
བསྟན་འགྱུར། མངོན་པ། ༼གུ༽ ༡༥༧
ཅེས་བྱ་བ་ནི་སེམས་གང【ཡིན་པ་དེ་ཉིད་ཡིན་ལ།
དེ་ཉིད་རྣམ་པར་ཤེས་པ་ཞེས་
བྱ་བ་●ཡིན་ནོ། །འདི་ལ་དོན་གཅིག་པ་ཡོད་པས་ན་•དོན་གཅིག་པ་ཡིན་ནོ། །
ངེས་པའི་ཚིག་གི་ཁྱད་པར་ནི་བརྗོད་པར་བྱ་སྟེ། འབྱེད【པས་ན་• སེམས་སོ་ཞེས་
བྱ་བ་ནི་དགེ་བ་དང་མི་དགེ་བ་འབྱེད་པས་ན་ཞེས་བྱ་བའི་ཐ་ཚིག་སྟེ། ངེས་པའི་
ཚིག་གི་ཚུལ་གྱིས་ན་དེ་ལྟར་གྲུབ་པ་ཡིན་ནོ། །ཤེས་པས་ནི་ཡིད་དོ་ཞེས་བྱ་བ་ནི་
ཡིད་ཅེས་པའི་སྐད་ཀྱི་བྱིངས་འདི་ནི་ཤེས་པའི་དོན་ཡིན་ནོ། །དམིགས་པ་རྣམ་་་
པར་ཤེས་པས་ན་རྣམ་པར་ཤེས་པའོ། །དགེ་བ་དང་མི་དགེ་བའི་ཁམས་དག་གིས་
བསགས་པས་ན་སེམས་སོ་ཞེས་བྱ་བ་ནི་མདོ་སྡེ་པའི་གཞུང་ལུགས་དང་རྣལ་འབྱོར་
སྤྱོད་པའི་གཞུང་ལུགས་ཀྱིས་ནི་བག་ཆགས་གནས་པའི་ཚུལ་གྱིས་ན་•སེམས་ཡིན་ནོ༎
རྟེན་དུ་གྱུར་པ་ནི་ཡིད་དོ། །བརྟེན་•པར་གྱུར་པ་ནི་རྣམ་པར་ཤེས་པའོ་ཞེས་བྱ་
བ་ནི་རྟེན་གྱི་དངོས་པོ་ལ་ལྟོས་པ་ནི་ཡིད་ཡིན་ཏེ། དྲུག་པོ་འདས་མ་ཐག་པ་ཡི། །
རྣམ་ཤེས་●གང་ཡིན་དེ་ཡིད་དོ། །ཞེས་བྱ་བའི་དོན་ཡོངས་སུ་གཟུང་བའི་ཕྱིར་རོ། །
བརྟེན་པའི་དངོས་པོ་ལ་ལྟོས་པ་ནི་རྣམ་པར་ཤེས་པ་ཡིན་ཏེ། གཉིས་ལ་བརྟེན་་་
ནས་རྣམ་པར་ཤེས་པ་སྐྱེའོ་ཞེས་འབྱུང་བའི་ཕྱིར་རོ། །སེམས་དང་སེམས་བྱུང་་་་
དང་། རྟེན་དང་དམིགས་དང་རྣམ་བཅས་དང་།
།མཚུངས་པར་ལྡན་པའང་•
ཞེས་བྱ་བ་ལ། ཡང་ཞེས་བྱ་བའི་སྒྲ་སྨོས་པ་ན་•དོན་གཅིག་དང་སྦྱར་བའི་ཕྱིར་
ཏེ་སེམས་དང་སེམས་བྱུང་ཞེས་བྱ་བའི་སྒྲ་འདིར་བརྗོད་པ་གང་དག་•ཡིན་པ་དེ་་་
དག་ཉིད་རྟེན་བཅས་ཞེས་བྱ་བའི་སྒྲ་འདིས་བརྗོད་པར་བྱ་བ་ཡིན་ཏེ་དམིགས་པ་་་
དང་●བཅས་པ་●དག་དང་རྣམ་པ་དང་བཅས་པ་དང་མཚུངས་པར་ལྡན་པ་དག་་
ཀྱང་དེ་དང་འདྲ་སྟེ། དེ་ལ་དབང་པོ་ལ་བརྟེན་པའི་ཕྱིར་རྟེན་དང་བཅས་པ་དག་
ཡིན་ཏེ་སྐྱེ་མཆེད་དྲུག་ལ་བརྟེན་པའི་ཕྱིར་ཞེས་བྱ་བའི་ཐ་ཚིག་གོ། །ཡུལ་ལ་་་
80-308