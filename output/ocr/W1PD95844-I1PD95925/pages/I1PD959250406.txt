ཆོས་མངོན་པའི་མཛོད་ཀྱི་འགྲེལ་བཤད།
३९१
གཞན་པ་མ་ཡིན་ནོ། །སྐྱེས་བུ་ཆེན་པོ་ནི་སྐྱེས་བུ་ཆེན་པོའི་མཚན་ཙམ་མ་ཡིན་གྱི།
ཆོས་ཙམ་ནི་མ་བྱུང་བ་ལས་འབྱུང་ལ་•བྱུང་ནས་ཀྱང་•མེད་པར་འགྱུར་བས་འདི་
ནི་དཔེར་མི་རུང་ངོ་ཞེས་སྨྲ་ན་འདི་ལ་བདག་སྨྲ་བར་བྱའོ། །འདི་ནི་མཚུངས་པ་
ཉིད་དེ། ཇི་ལྟར་སྐྱེས་བུ་ཆེན་པོའི་མཚན་རྣམས་ལ་སྐྱེས་བུ་•ཆེན་པོ་ཞེས་ཀྱང་
བྱ་སྐྱེས་བུ་ཆེན་པོའི་མཚན་ཞེས་ཀྱང་བྱ་བ་དེ་བཞིན་དུ་འདུས་བྱས་ཀྱི་ཆོས་ལ་ཡང་
འདུས་བྱས་ཞེས་ཀྱང་བྱ་ལ་འདུས་བྱས་ཀྱི་མཚན་ཉིད་ཅེས་ཀྱང་བྱ་སྟེ། ཆོས་དེ་ནི་
སྐྱེ་བ་ལ་སོགས་པའི་མཚན་ཉིད་གནས་སྐབས་ཀྱི་ཁྱད་པར་གྱིས་•མཚོན་པར་བྱེད་དོ། །
གང་གི་ཚེ་རྒྱུན་ལ་མཚན་ཉིད་རྣམ་པར་འཇོག་པར་•བྱེད་པ་དེའི་ཚེ【ནི་སྤྱིས་∶སྤྱི་་
མཚོན་པར་བྱེད་དེ། དཔེར་ན་སྐྱེས་བུ་ཆེན་པོ་ཞེས་བྱ་བ་སྤྱི་སྐྱེས་བུ་ཆེན་པོའི་་་་
མཚན་སྤྱིས་མཚོན་པར་བྱེད་པ་བཞིན་ནོ། །འདིས་ནི་ལྐོག་ཤལ་ལ་སོགས་པའི་་་་
མཚན་ཉིད་དག་ཀྱང་རྣམ་པར་བཤད་པ་ཡིན་ནོ། །སྲ་བ་ཉིད་ལ་སོགས་པ་དག་་
ཀྱང་ཞེས་བྱ་བ་རྒྱས་པར་འབྱུང་བ་ནི་དཔེ་འདི་ནི་འདིའི་གསུང་རབ་ལས་གྲགས་པ་
ཡིན་པའི་ཕྱིར་གཉི་ག་ལ་གྲུབ་པ་ཡིན་ཏེ། སའི་ཁམས་ནི་སྲ་བའི་མཚན་ཉིད་ཅན་
ཡིན་ནོ་ཞེས་བྱ་མོད་ཀྱི་སྲ་བ་ཉིད་སའི་ཁམས་ལས་གཞན་པ་ནི་མ་ཡིན་ནོ། །དེ་་
བཞིན་དུ་ཐམས་ཅད་ལའང་སྦྱར་བར་བྱའོ། །སའི་ཁམས་དེ་སྲ་བས་མཚོན་པར་
བྱེད་པ་ན་སྲ་བའི་མཚན་ཉིད་ཅེས་བྱ་བ་དེ་བཞིན་དུ་འདུས་བྱས་དེ་ཉིད་མ་བྱུང་བ་
ལས་འབྱུང་བ་དང་བྱུང་ནས་ཀྱང་མེད་པས་མཚོན་པར་བྱེད་པ་ན་•མཚོན་པར་་་་
བྱེད་པས་མཚན་ཉིད་ཅེས་བྱ་བ་ཡིན་པའི་ཕྱིར་འདུས་བྱས་ཀྱི་མཚན་ཉིད་ཅེས་བྱ་་་
མོད་ཀྱི་དེ་ལས་གཞན་པ་ནི་མ་ཡིན་ནོ། །ཇི་ལྟར་གྱེན་དུ་འགྲོ་བ་ལས་ཞེས་བྱ་བ་
རྒྱས་པར་འབྱུང་བ་ནི་བྱེ་བྲག་ཏུ་སྨྲ་བ་སྐད་ཅིག་མར་སྨྲ་བའི་ལྟར་ན་དུ་བའི་གྱེན་དུ་
འགྲོ་བ་གཞན་ཡོད་པ་མ་ཡིན་ཏེ། དེ་ཉིད་གྱེན་དུ་ཡུལ་གཞན་དག་ཏུ་འབྱུང་བ་
80-391