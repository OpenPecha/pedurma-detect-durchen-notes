ཆོས་མངོན་པའི་མཛོད་ཀྱི་འགྲེལ་བཤད།
२५५
གཉིས་ཡིན་ནོ། །དེ་ལྟ་བས་ན་དེའི་འདོད་ཆགས་དང་བྲལ་བ་ནི་བརྟན་པ་ཡིན་ནོ། །
དེ་བས་ན་འདི་ལས་ཡོངས་སུ་ཉམས་པར་•མི་འགྱུར་རོ།
འགྱུར་དང་པོ་ལས་མ་ཡིན། །ཞེས་འབྱུང་བའི་ཕྱིར་དང་།
།འབྲས་ལས་ཉམས་་་་
མཐོང་བས【སྤང་་་
བར་“བྱ་བ་རྣམས་ནི་གཞི་མེད་པ་ཡིན་པའི་ཕྱིར། རྒྱུ་གཞན་འདི་ཡང་ཡོད་པ་མ་
ཡིན་ནམ། ཅིའི་ཕྱིར་དེ་འདིར་•མ་བཤད་ཅེ་ན། འདི་ཡང་བརྗོད་པར་བྱ་བ་
ཡིན་མོད་ཀྱི་འོན་ཀྱང་གཞན་དག་འདི་སྐད་དུ་མཐོང་བས་སྤང་བར་བྱ་བའི་ཉོན་་་
མོངས་པའི་འདོད་ཆགས་དང་བྲལ་བ་ལས་ཡོངས་སུ་ཉམས་པར་མ་གྱུར་ཀྱང་ཅིའི་
ཕྱིར་ཡོངས་སུ་ཉམས་པ【ནི་བསྒོམ་•པས་སྤང་བར་བྱ་བའི་ཉོན་མོངས་པ་ཙམ་གྱིས་་
འདོད་ཆགས་དང་བྲལ་བ་ལས་ཡོངས་སུ་ཉམས་པར་གོ་མི་འགྱུར་ཞེས་སྨྲ་བར་་་་
འགྱུར་རོ། །ཐ་མའི་ཆ་དང་མཐུན་པ་ལྔ་སྤངས་པས་ཕྱིར་མི་འོང་བའི་འབྲས་བུར་
འགྱུར་ཏེ། དེ་ལ་འཇིག་ཚོགས་ལ་ལྟ་བ་དང་། ཚུལ་ཁྲིམས་དང་བརྟུལ་•
ཞུགས་མཆོག་• ཏུ་འཛིན་པ་དང་། ཐེ་ཚོམ་ནི་མཐོང་བས་སྤང་བར་བྱ་བ་ཡིན་ནོ། །
འདོད་པའི་འདུན་པ་དང་གནོད་སེམས་ནི་བསྒོམ་པས་སྤང་བར་བྱ་བ་དག་ཡིན་ནོ∶། །
དེ་དག་ཀྱང་འདོད་ཆགས་དང་བྲལ་བ་སྔོན་དུ་འགྲོ་བས་•དེས་མངོན་པར་རྟོགས་
པའི་མཐའ་སེམས་ཀྱི་སྐད་ཅིག་མ་བཅུ་དྲུག་པ་དེ་ན་དེའི་མཐུས་ཟག་པ་མེད་པའི་
རིགས་རྣམས་ཐོབ་པའི་ཕྱིར་འཇིག་རྟེན་པའི་ལམ་གྱིས་སྤངས་པའི་ཐོབ་པ་ཡང་་་
ཟག་པ་མེད་པའི་ཐོབ་པར་འགྱུར་ཏེ། གནས་སྐབས་དེ་ན་ཕྱིར་མི་འོང་བའི་་་་
འབྲས་བུ་འདུས་བྱས་ཟག་པ་མེད་པ་རྣམ་པར་གྲོལ་བའི་ལམ་དགུ་པའི་ངོ་བོ་ཉིད་་
དང་། འདུས་མ་བྱས་འདོད་པའི་འདུན་པ་ལ་སོགས་པ་སྤངས་པ་འཐོབ་པར་་་་
འགྱུར་རོ། །དེ་ལྟ་བས་ན་འཕགས་པས་དེའི་འདོད་ཆགས་དང་བྲལ་བ་ལམ་གཉིས་
ཀྱིས་འཐོབ་པའི་ཕྱིར་རྒྱུ་འདི་ཁོ་ན་བཤད་དེ། འདོད་པའི་འདུན་པ་ལ་སོགས་པ་
80-255