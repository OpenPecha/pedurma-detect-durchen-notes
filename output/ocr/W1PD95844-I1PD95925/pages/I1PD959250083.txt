७५
བསྟན་འགྱུར། མངོན་པ།
742
བ་•ཁྱད་པར་དུ་བྱ་དགོས་པ་ལས་ཞེས་སྨྲས་པ་དེ་ཡང་གྱི་ན་སྟེ་མཚན་ཉིད་འདི་ནི་
རྣམ་པར་རིག་བྱེད་མ་ཡིན་པའི་རིགས་ཀྱི་དབང་དུ་བྱས་ནས་བཤད་པ་ཡིན་ལ་རྣམ་
པར་རིག་བྱེད་མ་ཡིན་པའི་རིགས་དེ་ཡང་སེམས་མེད་པ་ལ་ཡོད་དེ་བརྗོད་པར་
འདོད་པ་ནི་དེ་ཙམ་ཞིག་ཏུ་ཟད་ན་ཁྱད་པར་དུ་བྱས་པ་འདིས་གོ་ཅི་ཞིག་བྱ།
ཁྱོད་ཀྱི་རྣམ་པར་རིག་བྱེད་མ་ཡིན་པའི་མཚན་ཉིད།
བྱས་པ་དང་ཡང་མི【ལྡན་་
པའི“༑ །སེམས་ལའང་སེམས་མེད་པ་ལ་གང་།
།ལུང་བསྟན་ཐོགས་པ་མེད་་
པའི་གཟུགས། །དེ་ནི་རྣམ་རིག་བྱེད་མིན་འདོད།
།ཅེས་བྱ་བ་ལས་ཀྱང་སེམས་
མེད་པའི་དབང་དུ་བྱས་ནས་དགེ་བའི་རྣམ་པར་རིག་བྱེད་མ་ཡིན་པ་ཁྱད་པར་དུ་་
མ་བྱས་ཏེ། སེམས་མེད་པ་ལ་ནི་རྣམ་པར་རིག་བྱེད་ལས་བྱུང་བ་དགེ་བའི་རྣམ་་
པར་རིག་བྱེད་མ་ཡིན་པ་འདི་ཉིད་ཀྱང་སྲིད་དོ་ཞེས་མཛོད་ཀྱི་གནས་བཞི་པ་ནས་་
སྟོན་པར་འགྱུར་རོ། །གང་ཡང་ཐོགས་∶པ་མེད་པའོ་ཞེས་ཁྱད་པར་དུ་མ་བྱས་སོ་
ཞེས་བྱ་བ་དེ་ཡང་འོག་ནས་བསྟན་པར་བྱ་སྟེ། ཐོགས་དང་བཅས་པ་གཟུགས་་་་
ཅན་བཅུཅུ། །ཞེས་བྱ་བ་འདིར་ཁམས་བཅུ་ཁོ་•ན་ཐོགས་པ་དང་བཅས་པ་ཞེས་བྱ་
བར་ངེས་པར་བཟུང་བའི་ཕྱིར། རྣམ་པར་རིག་བྱེད་མ་ཡིན་པ་ནི་ཆོས་ཀྱི་ཁམས་
ཡིན་པར་འབྱུང་བས་དེ་ནི་ཐོགས་པ་མེད་པའོ་ཞེས་བྱ་བར་འགྲུབ་པར་འགྱུར་རོ། །
དེ་ལྟ་•བས་ན་ཁོ་བོ་ཅག་གི་རྣམ་པར་རིག་བྱེད་མ་ཡིན་པའི་མཚན་ཉིད་འདི་དེ་•
ཁོ་ན་དེ་ལྟར་ཉེས་པ་▪སྐྱོན་ཆགས་པ་མ་ཡིན་པས་དེ་ཉིད་བཞག་•སླའོ། _ །འབྱུང་
བ་དག་ནི་སའི་ཁམས་དང་ཞེས་བྱ་བ་རྒྱས་པར་འབྱུང་བ་ཁམས་སྨོས་པ་ནི་ཁ་དོག་་་
དང༌་། དབྱིབས་ཀྱི་བདག་ཉིད་ལ་སོགས་པ་བསལ་བའི་ཕྱིར་རོ། །རང་གི་
མཚན་ཉིད་དང་●རྒྱུར་བྱས་པའི་གཟུགས་འཛིན་པའི་ཕྱིར་ཁམས་དག་གོ་ཞེས་བྱ་བ་
ནི་རང་གི་མཚན་ཉིད་སྲ་བ་ལ་སོགས་པ་དང་རྒྱུར་བྱས་པའི་གཟུགས་མིག་•ལ་
80-68