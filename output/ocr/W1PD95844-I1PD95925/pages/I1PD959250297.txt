२१२
བསྟན་འགྱུར། མངོན་པ། ༼གུ ༡༥༧
ཉིད་ནི། རྟོག་•དང་དཔྱོད་•པ་རྩིང་ཞིབ་དག །ཅེས་འབྱུང་བའི་ཕྱིར་རྟོག་●
པ་ནི་སེམས་རྩིང་བ་ཉིད་ཡིན་ལ་དཔྱོད་•པ་ནི་སེམས་ཞིབ་པ་"ཉིད་ཡིན་ཏེ་དེ་དག་
ཀྱང་གཅིག་ལ་ཡོད་པ་འགལ་ལོ་ཞེས་འཆད་པར་འགྱུར་རོ། །དེའི་ངང་ཚུལ་གང་
ཡིན་པ་དེ་འདི་ལ་ཡང་རིག་པར་བྱའོ་ཞེས་བྱ་བ་ནི་འདི་གཉིས་ནི་རྣམ་གྲངས་ཀྱིས་
འབྱུང་ངོ་སྙམ་དུ་བསམས་•པ་ཡིན་ནོ།
།ངོ་ཚ་ཤེས་པ་དང་ཁྲེལ་ཡོད་པ་ནི་འོག་
ནས་འཆད་པར་འགྱུར་རོ་ཞེས་བྱ་བ་ནི། མ་གུས་ངོ་ཚ་མེད་ཁྲེལ་མེད།
།ཁ་ན་•
མ་ཐོས་འཇིགས་མི་ལྟ། །ཞེས་བྱ་བ་འདིར་བཟློག་•སྟེ་སྨོས་པའི་ཕྱིར་རོ།
།དེ་་
ནི་ཤེས་རབ་ཀྱི་བདག་ཉིད་ཡིན་ལ་ཞེས་བྱ་བ་ནི་གཏི་མུག་མེད་པ་དེ་ནི་ཤེས་རབ་ཀྱི་
རང་བཞིན་ཡིན་པའོ། །ཤེས་རབ་ནི་ས་མང་པོ་པ་ཡིན་པས་ཞེས་བྱ་བ་ནི། བློ་
གྲོས་དྲན་ཞེས་འབྱུང་བའི་ཕྱིར་རོ། །འདི་དགེ་བའི་ས་མང་པོ་ཁོ་ན་ཡིན་པར་ནི་
མི་བརྗོད་དོ། །འོ་ན་ཅི་ཞེ་ན་ནི་•དགེ་བའི་ས་ཆེན་པོ་ལ་སོགས་པ་ཡང་ཡིན་ནོ། །
རྣམ་པར་ཐོ་•མི་འཚམས་•པའོ་ཞེས་བྱ་བ་ནི་གང་དང་ལྡན་པས་• གཞན་ལ་རྣམ་
པར【ཐོ་འཚམས་•པར་མི་བྱེད་པ་དེ་ནི་སེམས་ལས་བྱུང་བ་རྣམ་པར་མི【འཚེ་བ་•
སྟེ་རྣམ་པར་འཚེ་བའི་གཉེན་པོ་ཡིན་ནོ། །སེམས་མངོན་པར་སྤྲོ་•བའོ་ཞེས་བྱ་བ་
ནི་དགེ་བ་བྱ་བ་ལ་མངོན་པར་སྤྲོ་•བ་གང་ཡིན་པ་དེ་ནི་བརྩོན་འགྲུས་ཡིན་ནོ། །
མི་དགེ་བ་བྱ་བ་ལ་སེམས་•མངོན་པར་སྤྲོ་བ་གང་ཡིན་པ་དེ་ནི་བརྩོན་འགྲུས་མ་་་་
ཡིན་ཏེ། དེ་ནི་འབྱིང་བའི་བདག་ཉིད་ཡིན་པའི་ཕྱིར་གསུང་རབ་ལས་ལེ་ལོ་ཁོ་ན་
ཡིན་པར་འབྱུང་སྟེ། འདི་སྐད་དུ་བཅོམ་ལྡན་འདས་ཀྱིས། འདི་ལ་ཕྱི་•རོལ་་
པ་རྣམས་ཀྱི་བརྩོན་འགྲུས་གང་ཡིན་པ་དེ་ནི་ལེ་ལོ་ཁོ【ན་ཡིན་ནོ་•ཞེས་གསུངས་སོ། །
རྨོངས་པ་ཞེས་བྱ་བ་ནི་མ་རིག་པ་སྟེ་ཞེས་བྱ་བ་ནི་འོག་ནས། རིག་པའི་མི་མཐུན་
ཕྱོགས་ཆོས་གཞན། །མ་རིག་ཅེས་བྱ་བ་རྣམས་•འཆད་པར་འགྱུར་བ་ཡིན་ནོ། །
80-282