२३०
བསྟན་འགྱུར། མངོན་པ། ༼རྒུ༽ ༡༥༧
དེ༑ ༑ ལུང་དུ་མ་བསྟན་པ་དང་། ཟག་པ་མེད་པའོ། །དེ་ནི་རྣམ་པར་རྟོག་པའི་
ཁྱད་པར་གྱིས་བསྐྱེད་པར་བྱ་བ་ཡིན་པའི་ཕྱིར་ལུང་དུ་མ་བསྟན་པ་ཡང་མ་ཡིན་ལ།
མཉམ་པར་གཞག་པ་མ་ཡིན་པའི་ཕྱིར་ཟག་པ【མེད་པ་•ཡང་མ་ཡིན་ནོ། །ལུང་
དུ་མ་བསྟན་པ་ནི་ས་བོན་རུལ་པ་བཞིན་དུ་རྣམ་པར་སྨིན་པ་འབྱིན་པར་མི་•ནུས་
པ་མ་ཡིན་ནོ། །ཟག་པ་མེད་པ་ནི་སྲིད་པས་མངོན་པར་མ་བརླན་པའི་ཕྱིར་རྣམ་
པར་སྨིན་པ་འབྱིན་པར་མི་ནུས་ཏེ། ས་བོན་མ་བརླན་པ་བཞིན་ནོ། །ཤུགས་ཀྱིས་
ན་དེ་ནི་མི་དགེ་བའམ་དགེ་བ་ཟག་པ་དང་བཅས་པ་ཡིན་པར་འགྱུར་ཏེ། དེའི་་
ཕྱིར་ཡིད་མི་བདེ་བ་ནི་རྣམ་པར་སྨིན་པ་དང་བཅས་པ་ཁོ་ན་ཡིན་གྱི་རྣམ་པར་སྨིན་
པ་མེད་པ་ནི་མེད་དོ། །བཅུ་རྣམ་གཉིས་ཞེས་བྱ་བ་ནི་བཅུ་ཁོ་ན་རྣམ་པ་•གཉིས་
ཡིན་ལ་རྣམ་གཉིས་ཁོ་ན་བཅུ་ཡིན་ནོ་ཞེས་ངེས་པར་གཟུང་•བ་ཡིན་ནོ། །རྣམ་་
གཉིས་ཞེས་བྱ་བ་ནི་རྣམ་པར་སྨིན་པ་དང་བཅས་པ་དང་རྣམ་པར་སྨིན་པ་མེད་པ་
དག་ཡིན་ནོ། །ཡིད་དང་ཚོར་གཞན་དད་ལ་སོགས། །ཞེས་བྱ་བ་ལ། ཚོར་་
ཞེས་བྱ་བ་ནི་ཚོར་བ་ཡིན་ནོ། །གཞན་ཞེས་བྱ་བ་སྨོས་པས་ནི་ཡིད་མི་བདེ་བ་མ་
གཏོགས་པ་གཟུང་•སྟེ། ཡིད་མི་བདེ་བ་ནི་བཤད་ཟིན་པའི་ཕྱིར་རོ། །དད་ལ་་
སོགས【པ་ཞེས་•བྱ་བ་ནི་དད་པ་དང་། བརྩོན་འགྲུས་དངང་། དྲན་པ་དང་།
ཏིང་ངེ་འཛིན་དང་། ཤེས་རབ་དག་བཟུང་•ངོ་ཞེས་བྱ་བར་སྐབས་དང་སྦྱར་རོ། །
གཞན་ནི་རྣམ་པར་སྨིན་པ་མེད་པ་བཞིན་•ནོ་ཞེས་བྱ་བ་ནི་ཡིད་མི་བདེ་བ་ལ་་་་
སོགས་པ་ཇི་སྐད་བཤད་པ་དམིགས་ཀྱིས་བསྩལ་བའི་ཕྱིར་སྲོག་དང་གཟུགས་ཅན་་
གྱི་དབང་པོ་བདུན་དང་ཀུན་ཤེས་པར་བྱེད་པའི་དབང་པོ་ལ་སོགས་པ་གསུམ་ནི་གོ་
རིམས་བཞིན་དུ་ལུང་དུ་མ་བསྟན་པའི་ཕྱིར་དང་། ཟག་པ་མེད་པ་ཡིན་པའི་ཕྱིར་
རྣམ་པར་སྨིན་པ་མེད་པ་དག་ཡིན་ནོ་ཞེས་བྱ་བར་གྲུབ་པོ། །དགེ་བ་བརྒྱད་ཅེས་
80-234