७७७
བསྟན་འགྱུར། མངོན་པ། ༼གུ༽ ༡༥༧
དོན་ཡིན་ཞེས་བྱ་བ་ནི། བྱ་བ་དང་ཡོན་ཏན་དག་གི་ཚིག་སྣ་ཚོགས་ཀྱིས་•བརྗོད་
པར་བྱ་བའི་གཞི་ཐམས་ཅད་ཁྱབ་པར་བྱ་བར་འདོད་པ་ནི་ཟློས་པ་སྟེ། རྟེན་ཅིང་
འབྲེལ་པར་ཞེས་བྱ་བ་ནི་དེ་དག་སྟོན་པར་བྱེད་པ་ཡིན་ནོ།
།འགྲོ་ཞིང་འཇིག་
པར་རུང་བ་▪སྟེ་མི་སྡོད་པ་ཞེས་བྱ་བའི་ཐ་ཚིག་གོ། །སམ་ཞེས་བྱ་བའི་ཉེ་བར་་་
བསྒྱུར་བས་ནི་●འདུ་བའི་དོན་སྟོན་པར་བྱེད་དོ། །ཨུ་ཏ་གོང་ན་•ཡོད་པའི་བ་ད་
ནི་འབྱུང་བའི་དོན་ཏེ་ཞེས་བྱ་བ་ནི་སྐད་ཀྱི་དབྱིངས་•བསྒྱུར་བའི་ཕྱིར་རོ། །
ཚོགས་པ་དེ་དང་དེ་ན་ཞེས་བྱ་བ་ནི་རྟེན་ཅིང་འབྲེལ་པར་ཞེས་བྱ་བ་ཟློས་པའི་་
དོན་ཡིན་པ་ཉིད་དུ་སྟོནན་ཏོ། །འགྲོར་རུང་བ་སྟེ་ངང་གིས་●འཇིག་པའི་ཆོས་་
པས་འདུས་ནས་སྐྱེ་བ་ནི་རྟེན་ཅིང་འབྲེལ་པར་འབྱུང་བའོ། །གཟུགས་ལ་སོགས་
པ་ནི་ལྷན་ཅིག་འབྱུང་བར་ངེས་པས་ཆོས་གཅིག་•པུ་སྐྱེ་བ་ནི་འགའ་ཡང་མེད་དེ།
འདོད་ན་དགྲ་●མེད་རྡུལ་རྫས་བརྒྱད། །ཅེས་བྱ་བ་ནས། སེམས་དང་སེམས་
བྱུང་ངེས་ལྷན་ཅིག །ཅེས་བྱ་བའི་བར་ངེས་པའི་ཕྱིར་རོ། །རྟོག་པ་འདི་ནི་་་
ཞེས་བྱ་བ་རྒྱས་•པར་འབྱུང་བ་ནི་རྟེན་ཅིང་འབྲེལ་པ་ནི་ཟློས་པའི་དོན་ཏོ་ཞེས་བྱ་
བ་དེ་●ལྟ་བུ་ལ་སོགས་པའི་རྟོག་པ་ནི་རྟེན་ཅིང་འབྲེལ་པར་འབྱུང་བའི་མདོ་འདི་ཁོ་
ན་ལ་རུང་གི་མིག་དང་གཟུགས་རྣམས་ལ་བརྟེན་•ནས་མིག་གི་རྣམ་པར་ཤེས་པ་་
སྐྱེའོ་ཞེས་བྱ་བ་འདི་ལ་ཇི་ལྟར་བཏུབ་ཏེ་•དོན་དུ་མི་རུང་བའི་ཕྱིར་མིག་ལ་བརྟེན་•
ཅིང་མིག་ལ་བརྟེན་ནས་ཞེས་བྱ་བར་ཚིག་བསྡུ་བ་ནི་མི་སྲིད་ཀྱི། མིག་དང་་་་
གཟུགས་རྣམས་ལ་བརྟེན་ཅིང་ཕྲད་ནས་མིག་གི་རྣམ་པར་ཤེས་པ་སྐྱེའོ་ཞེས་བྱ་བའི་
དོན་འདི་ཡིན་པར་ཤེས་སོ། །དེའི་ཕྱིར་ཚིག་གི་དོན་འདི་ནི་རིགས་པ་མ་ཡིན་ནོ་
ཞེས་བྱ་བ་ཀླན་ཀ་རྒྱས་པར་སྨྲས་པ་གང་ཡིན་པ་དེ་སོ་ན་འདུག་པ་ཉིད་དོ། །ཇི་
ལྟ་ཞེ་ན། བྱེད་པ་པོ་གཅིག་གི་བྱ་བ་གཉིས་ནི་དུས་སྔར་ཏེ་ཞེས་བྱ་བའི་རྐྱེན་•
80-666