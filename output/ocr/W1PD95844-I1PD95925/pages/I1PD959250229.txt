༢༡༤
བསྟན་འགྱུར། མངོན་པ། ༼རྒུ༽ ༡༥༧
པར་བྱེད་དོ་ཞེས་བྱ་བ་ནི་དེས་ན་སེམས་•རྣམ་པར་གྲོལ་བས་དགའ་བ་དང་བདེ་བ་
སོ་སོར་ཡང་དག་པར་མྱོང་བའི་ཕྱིར་རོ། །དེའི་ཕྱིར་དབང་པོ་ནི་དེ་སྙེད་ཅིག་་་་
ཡིན་ཞེས་བྱ་བ་ནི་མ་རིག་པ་ལ་སོགས་པ་ནི་དབང་པོ་ཉིད་ཡིན་པར་མི་འདོད་དོ་་་
ཞེས་བྱ་བའི་ཐ་ཚིག་གོ། ། དེ་ཉིད་ཀྱི་ཕྱིར་དེ་དག་གི་གོ་རིམས་ཀྱང་དེ་ཡིན་ནོ་ཞེས་
བྱ་བ་ནི་མིག་གི་དབང་པོ་ནས་ཀུན་ཤེས་པ་དང་ལྡན་པའི་དབང་པོ་ཞེས་བྱ་བའི་་་་
བར་ཡིན་ཏེ། འཇུག་པ་དང་ལྡོག་པའི་རྟེན་ལ་སོགས་པར་གྱུར་པའི་ཕྱིར་རོ། །
ངག་ནི་ཚིག་སྨྲ་བར་བྱ་བ་ལ་དབང་པོ་ཉིད་མ་ཡིན་ཏེ་སློབ་པའི་ཁྱད་པར་ལ་ལྟོས་་་
པའི་ཕྱིར་རོ་ཞེས་བྱ་བ་ནི་བུས་པ་སྐྱེས་མ་ཐག་པ་བསླབ་པ་མེད་པ་ཁོ་ནར་མིག་གིས་
གཟུགས་མཐོང་ལ་ཚིག་ནི་དེ་ལྟར་སྨྲ་བར་མི་བྱེད་དོ། །དེ་ལྟ་བས་ན་དབང་པོའི་
ལས་ལས་འདས་པའི་ཕྱིར་ངག་དབང་པོ་ཉིད་ཡིན་པར་འོས་པ་མ་ཡིན་གྱི། ཚིག་
ཏུ་སྨྲ་བ་དེ་ནི་ལྕེའི་དབང་པོའི་རྟེན་ཁོ་ནའི་ལས་ཡིན་ནོ། །ལག་པ་དང་རྐང་པ་་
ཡང་ལེན་པ་དང་འགྲོ་བ་ལས་གཞན་མ་ཡིན་པའི་ཕྱིར་ཏེ་•ཞེས་བྱ་བ་ནི་ལག་པ་་་་
ཉིད་གཞན་དུ་བྱུང་བ་ལ་ལེན་པ་ཞེས་བྱ་•ལ། རྐང་པ་ཉིད་གཞན་དུ་བྱུང་བ་ལ་
འགྲོ་བ་ཞེས་བྱ་སྟེ། ལས་མེད་པའི་ཕྱིར་དང་། རང་གི་བདག་ཉིད་ལ་བྱེད་པ་
ཡང་འགལ་བའི་ཕྱིར་ལག་པ་དང་རྐང་པ་ནི་དབང་པོ་ཉིད་མ་ཡིན་ནོ། །སྦྲུལ་ལ་་
སོགས་པ་ལ་ཞེས་བྱ་བ་ནི་སྦྲུལ་ལ་སོགས་པ་ལ་རྐང་པ་དང་ལག་པ་མེད་མོད་ཀྱི།
འོན་ཀྱང་དེ་དག་ལེན་པ་དང་འགྲོ་བར་འགྱུར་བས་ལག་པ་དང་རྐང་པ་ནི་དབང་་
པོ་ཉིད་མ་ཡིན་ནོ། །གལ་ཏེ་དེ་དག་ལ་ཡང་ཕྲ་མོ་ཡོད་དོ་ཞེ་ན། བསྒྲུབ་པར་་
བྱ་བ་ཡིན་པའི་ཕྱིར་མ་ཡིན་ཏེ་འདི་གཉིས་ཀྱང་དབང་པོ་ཉིད་མ་ཡིན་ནོ། །རྟུག་
པར་བྱ་བ་ལ་ཞེས་བྱ་བ་ནི་མི་གཙང་བ་རྟུག་པར་བྱ་བ་ལའོ། །བུ་གའི་ནམ་མཁའ་
ལ་གནས་པའི་རྫས་ལྕི་བ་ནས་•གང་ཅི་ཡང་རུང་སྟེ། རྐུབ་ཀྱི་གནས་ལས་གཞན་
80-214