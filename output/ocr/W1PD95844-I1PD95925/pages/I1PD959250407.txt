༣ ༩ ༢
བསྟན་འགྱུར། མངོན་པ།
ク42
ན་གྱེན་དུ་འགྲོ་བ་ཞེས་བྱ་བའི་མིང་འཐོབ་བོ། །གྱེན་དུ་འགྲོ་བ་དེ་ནི་དེ་དང་་་
ཐ་དད་པ་ལྟར་སྣང་ཡང་དུ་བའི་གྱེན་དུ་འགྲོ་བ་ཉིད་ནི་གཞན་ཡིན་པར་ཡང་མི་་་
འདོད་དོ། །དེ་ནི་དུ་བའི་●དེ་ལས་ཀྱང་མིག་གཞན་པ་ལྟར་ཞེས་བྱ་བ་ནི་གྱེན་དུ་
འགྲོ་བ་དེ་ནི་དུ་བ་ལས་གཞན་པ་ཡང་མ་ཡིན་པ་ལྟར་རོ། །འདིར་ཡང་ཚུལ་དེ་་
ཉིད་ཡིན་ནོ་ཞེས་བྱ་བ་ནི་དེ་བཞིན་དུ་སྐྱེ་བ་དང་འཇིག་པ་དང་གཞན་དུ་འགྱུར་བ་
ཉིད་དེ་དང་ཐ་དད་པར་•སྣང་མོད་ཀྱི་འདུས་བྱས་●གཞན་ཡང་མ་ཡིན་ནོ། །
འདུས་བྱས་གཟུགས་ལ་སོགས་པ་ཇི་སྲིད་དུ་རང་གི་ངོ་བོ་གཟུང་●ཡང་ཇི་སྲིད་དུ་སྔ་
ན་མེད་པ་དང་ཕྱིས་མེད་པ་མི་ཤེས་པ་སྟེ་གཟུགས་ལ་སོགས་པ་དེ་དག་གི་སྐྱེ་བ【སྔ་
ན་●མེད་པ་མི་ཤེས་པའོ། ། ཕྱིས་ཅི་ཞེ་ན། མེད་པར་ཏེ་ཇི་སྲིད་དུ་སྔ་ན་མེད་པ་
དང་ཞིག་ནས་མེད་པ་མི་ཤེས་པའོ། ། རྒྱུན་གྱི་བྱེ་བྲག་ཇི་སྲིད་དུ་མི་ཤེས་པ་ཞེས་བྱ་
བར་སྦྱར་རོ། །དེ་ལྟ་བས་ན་དེ་ཉིད་ཀྱིས་•དེ་མཚོན་པ་ཡང་མ་ཡིན་ཞེས་བྱ་བ་ནི་
འདུས་བྱས་དེ་ཉིད་ཀྱིས་•འདུས་བྱས་ཉིད་མཚོན་པར་བྱེད་པ་ཡང་མ་ཡིན་ནོ། །
འོ་ན་ཅི་ཞེ་ན། སྔ་ན་•མེད་པ་ལ་སོགས་པས་འདུས་བྱས་ཉིད་མཚོན་པར་བྱེད་དོ༎
གལ་ཏེ་གཟུགས་ལ་སོགས་པའི་རང་གི་ངོ་བོ་བཟུང་བ་ན་འདུས་བྱས་སོ་ཞེས་བྱ་་་་་
བར་འཛིན་པར་གྱུར་ན་ནི་སྔ་ན་མེད་པ་དང་ཕྱིས་མེད་པ་དང་རྒྱུན་གྱི་བྱེ་བྲག་མ་་་
ཤེས་པ་ཁོ་ནར་དེ་ཤེས་པར་འགྱུར་བ་ཞིག་ནི་དེ་ལྟར་ཡང་མི་ཤེས་ཏེ། དེ་ལྟ་བས་
ན་དེ་ཉིད་ཀྱིས་དེ་མཚོན་པ་ཡང་མ་ཡིན་ནོ། །གཟུགས་ལ་སོགས་པ་དེ་དག་ལས་
སྐྱེ་བ་ལ་སོགས་པ་རྫས་གཞན་ཉིད་དུ་ཡོད་པ་ཡང་མ་ཡིན་ཏེ། རྒྱུན་གྱི་དང་པོ་སྐྱེ་
བ་ཡིན། །ཞེས་བྱ་བ་རྒྱས་པར་འབྱུང་བའི་ཕྱིར་རོ། །དེ་དག་ནི་ལྷན་ཅིག་་་་
འབྱུང་བའི་ཕྱིར་ཞེས་བྱ་བ་ནི་སྐྱེ་བ་ལ་སོགས་པ་དུས་མཉམ་•དུ་སྐྱེ་བའི་ཕྱིར་རོ། །
བྱ་བའི་དུས་ཐ་དད་པའི་ཕྱིར་རོ་ཞེས་བྱ་བ་ནི་དེ་ལྟ་མ་ཡིན་ནོ། །ཅིའི་ཕྱིར་ཞེ་ན།
80-392