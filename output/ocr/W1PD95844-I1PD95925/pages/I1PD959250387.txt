༣༧༢
བསྟན་འགྱུར། མངོན་པ།
742
རྒྱུ་ཡང་དེ་དག་ཁོ་ན་ཡིན་ནོ། །རྟག་ཏུ་ལྡོག་པ་མེད་པར་ཐལ་བར་འགྱུར་རོ་ཞེས་
བྱ་བ་ནི་འདི་དག་རྟག་ཏུ་རྒྱུན་•ཆགས་པར་ཐལ་བར་འགྱུར་བའོ། །རིས་མཐུན་
པ་གནས་པའི་དུས་ཀྱི་འཕེན་པ་ཡིན་ཞེས་བྱ་བ་ལ། རིས་མཐུན་པ་ནི་གཟུགས་ལ་
སོགས་པ་ཕུང་པོ་ལྔའི་ངོ་བོ་ཉིད་ཀྱི་•འདུ་བྱེད་དེ་ལྟ་བུ་དེ་དག་ཁོ་ན་ཡིན་ནོ་ཞེས་་
བཤད་ཟིན་ཏོ། །དེ་དག་གནས་པ་ནི་རྒྱུན་ཏོ། །དེའི་དུས་ནི་དེས་ཇི་སྲིད་དུ་་་
གནས་པར་འགྱུར་བའི་འདུ་བྱེད་ཀྱི་མཚན་ཉིད་དེ་སྙེད་པ་དེ་དག་ཁོ་ན་ཡིན་ནོ། །
དེ་འཕངས་པ་ནི་ཚེ་རབས་སྔ་མའི་ལས་ཀྱིས་•ཉིང་མཚམས་སྦྱོར་བའི་སྐད་ཅིག་མ་
ལ་•རྒྱུར་རྣམ་པར་གཞག་པ་ཡིན་ནོ། །རྒྱུ་དེ་ཡང་གང་ཞེ་ན། ནུས་པའི་ཁྱད་་
པར་ཡིན་ཏེ། དེ་ནི་བརྒྱུད་●པའི་ཕུང་པོའི་རྒྱུན་གྱི་མཚན་ཉིད་ཀྱི་གནས་པའི་་་་
རྒྱུར་འགྱུར་རོ། །དེ་ཉིད་ཀྱི་ཕྱིར་གནས་པའི་དུས་འཕངས་པ་ཞེས་བྱ་སྟེ། དུས་
རེ་ཞིག་རྒྱུན་ཆགས་པ་ལ་●ལྟོས་པའི་མཚན་ཉིད་ཡིན་པའི་ཕྱིར་རོ། །དེ་གནས་པ་
ཞེས་བྱ་བ་ལ། དེ་ཞེས་བྱ་བ་ནི་རིས་མཐུན་པའོ། །འབྲུ་རྣམས་ཀྱི་སྨིན་པའི་་་་
དུས་འཕེན་པ་ལྟ་བུ་ནི་ཇི་ལྟར་འབྲུ་རྣམས་ཀྱི་སྨིན་པའི་དུས་ཀྱི་འཕེན་པ་ནུས་པའི་
ཁྱད་པར་གྱི་ངོ་བོ་ཉིད་སྐད་ཅིག་མ་བརྒྱུད་•པས་ཇི་སྲིད་མ་སྨིན་གྱི་བར་དུ་འབྲུའི་
རྒྱུན་གྱི་རྒྱུར་འགྱུར་བ་གང་ཡིན་པ་ས་བོན་གྱི་མྱུ་གུ་ལ་འཇོག་པ་ལྟར་འདི་ཡང་དེ་་་
དང་འདྲའོ། །མདའ་འཕངས་པ་དག་གི་●གནས་པའི་དུས་ཀྱི་འཕེན་པ་བཞིན་
ཞེས་བྱ་བ་ལ། མདའ་འཕངས་པའི་གནས་པ་ནི་ནམ་མཁའི་ཡུལ་གཞན་དུ་་་་
འབྱུང་བ་སྟེ། རྒྱུན་གྱིས་•འཇུག་པའོ། །དེའི་དུས་ནི་མཚམས་ཏེ་གང་ཕན་་་
ཆད་དུ་མི་འབྱུང་བའོ། །དེའི་འཕེན་པ་ནི་རྒྱུ་རྣམ་པར་གཞག་པའོ། །རྒྱུ་དེ་་་
ཡང་གང་ཞིག་ཡིན་ཞེ་ན། འབད་པ་ཁྱད་པར་ཅད་དུ་གྱུར་པ་ལས་གྲུབ་པའི་རླུང་
གི་ཁམས་ཀྱིས་བསྐྱེད་པའི་ནུས་པའི་ཁྱད་པར་ཡིན་ཏེ། ཇི་ལྟར་མདའ་འཕངས་་
80-372