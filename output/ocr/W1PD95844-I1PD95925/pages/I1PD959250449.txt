༤༣༤
བསྟན་འགྱུར། མངོན་པ། ༼གུ༽ ༡༥༧
ཞེས་དེ་སྐད་དུ་འདོན་ཏེ། དེ་སྐད་དུ་སྨྲ་བ་དེ་དག་གི་བསམ་པ་ནི་དེ་དག་གི་་
མཚན་ཉིད་རྣམས་ནི་དེ་དང་མཚུངས་པར་ལྡན་པ་དག་ཁོ་ན་ལ་བྱེད་ཀྱི། འཇིག་
ཚོགས་ལ་ལྟ་བ་ལ་ནི་མ་ཡིན་ཏེ། དེའི་ཕྱིར་དེ་དག་ན་•དེའི་ལྷན་ཅིག་འབྱུང་་་་་
བའི་རྒྱུ་མ་ཡིན་ནོ་སྙམ་པ་འདི་ཡིན་་ནོ།
།དེ་དག་གིས་ཀྱང་དེ་སྐད་དུ་གདོན་པར་
བྱ་ཞེས་བྱ་བ་ནི་དེ་སྐད་དུ་མ་བཏོན་ན་•ཉེས་ཏེ། དེའི་ཕྱིར་དེ་དང་མཚུངས་་་་་
པར་ལྡན་པ་རྣམས་ཀྱི་ཞེས་བྱ་བ་འདི་གདོན་དགོས་ཏེ། འཇིག་ཚོགས་ལ་ལྟ་བ་ནི་
དེ་དང་མཚུངས་པར་ལྡན་པ་རྣམས་ཀྱི་བདག་ཉིད་ལྟ་བུར་དོན་དམིགས་པ་དང་བྱ་
བ་གཅིག་པའི་ཕྱིར་རོ། །དེ་ལྟ་བས་ན་བྱེ་བྲག་ཏུ་སྨྲ་བ་རྣམས་ཀྱི་བསམ་པ་ནི་ཇི་་
ལྟར་མཚན་ཉིད་དེ་དག་དེ་●དང་མཚུངས་པར་ལྡན་པ་དེ་རྣམས་ཀྱི་ལྷན་ཅིག་་་་
འབྱུང་བའི་རྒྱུ་ཡིན་པ་དེ་བཞིན་དུ་འཇིག་ཚོགས་ལ་ལྟ་བའི་ཡང་ཡིན་ནོ་སྙམ་པ་་་་
ཡིན་ནོ། །ཡང་ན་དོན་གྱིས་དེ་ལྟར་གོ་བར་བྱའོ་ཞེས་བྱ་བ་ནི་ཁ་ཆེ་བ་རྣམས་ན་
རེ་འཇིག་ཚོགས་ལ་ལྟ་བ་སྨོས་པས་འཇིག་ཚོགས་ལ་ལྟ་བ་དང་མཚུངས་པར་ལྡན་པ་
རྣམས་ཀྱང་སྨོས་པའམ་སྐབས་ཀྱི་ཚུལ་གྱིས་ན་དེ་དག་གིས་དེ་དང་མཚུངས་པར་་་་
ལྡན་པ་རྣམས་ཀྱི་ཞེས་བྱ་བ་དེ་ལྟར་གོ་བར་བྱའོ་ཞེས་ཟེར་གྱི། ཉི་འོག་པ་དག་ནི་
མ་ཡིན་ནོ་ཞེས་སྟོན་པར་བྱེད་པ་ཡིན་་ནོ། །དེ་ནི་ལྷན་ཅིག་འབྱུང་བ་ཡང་ཡིན་ནོ་
ཞེས་བྱ་བ་ནི་སེམས་པ་ལ་སོགས་པ་ཡིན་ཏེ། སེམས་པ་ལ་སོགས་པ་དང་མཚན་་
ཉིད་རྣམས་ནི་སེམས་ཀྱི་ལྷན་ཅིག་འབྱུང་བའི་རྒྱུ་ཡང་ཡིན་ལ་དེ་དག་ནི་ལྷན་ཅིག་་
འབྱུང་བ་ཡང་ཡིན་ནོ། །ཆོས་ཀྱི་མཐུན་པའི་མཚན་ཉིད་རྣམས་ཞེས་བྱ་བ་རྒྱས་་་
པར་འབྱུང་བ་ནི་ཆོས་ཀྱི་སྐྱེ་བའི་སྐྱེ་བ་ལ་སོགས་པ་ནི་ལྷན་ཅིག་འབྱུང་བ་ཡིན་གྱི།
བསྐལ་པའི་ཕྱིར་ལྷན་ཅིག་འབྱུང་བའི་རྒྱུས་རྒྱུ་ནི་མ་ཡིན་ཏེ། དེ་དག་ནི་སྐྱེ་བ་ལ་
སོགས་པ་ལ་བྱེད་ཀྱི་ཆོས་ལ་ནི་མ་ཡིན་ནོ། །དེ་དག་ཕན་ཚུན་དང་ཞེས་བྱ་བ་ནི་
80-434