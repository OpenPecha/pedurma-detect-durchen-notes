२०२
བསྟན་འགྱུར། མངོན་པ། ༼གུ༽ ༡༥༧
པ་དང་འདྲ་བའི་ཕྱིར་ཡང་མི་བཤད་དོ་ཞེས་བྱ་བ་ནི་བཤད་ཟིན་པ་དང་མཚུངས་་
པའི་ཕྱིར་ཡང་མི་བརྗོད་དོ་ཞེས་བྱ་བའི་ཐ་ཚིག་གོ། །ཡང་ཅི་འདིར་རྫས་ཁོ་ན་ལ་
རྫས་སུ་གཟུང་ངམ་ཞེས་བྱ་བ་རྒྱས་པར་འབྱུང་བ་ནི་དངོས་ཀྱི་ཚུལ་གྱིས་●གང་ལ་་
རང་གི་མཚན་ཉིད་ཡོད་པའི་རྫས་གང་ཡིན་པ་དེ་ལ་རྫས་སུ་གཟུང་ངམ་འོན་ཏེ་སྐྱེ་
མཆེད་ཀྱི་རྫས་ཀྱི་དབང་དུ་བྱས་པ་ཡིན། སྐྱེ་མཆེད་ལ་ཡང་སྤྱི་དང་ཁྱད་པར་གྱི་་
མཚན་ཉིད་ཡོད་པའི་ཕྱིར་རྫས་ཤེས་•བརྗོད་པར་མི་•ནུས་སོ། །དེས་ན་ཅིར་་་་་
འགྱུར་ཞེས་བྱ་བ་ནི་དེས་ན་ཉེས་པ་ཅིར་འགྱུར་ཞེས་བྱ་བའི་ཐ་ཚིག་གོ། །གལ་ཏེ་
རྫས་ཁོ་ན་ལ་རྫས་སུ་བཟུང་•ན་ནི་ཞེས་བྱ་བ་ནི་གལ་ཏེ་གཟུགས་ཀྱི་མཐའི་མཚན་
ཉིད་•ལ་སོགས་པའི་རྡུལ་ཕྲ་རབ་ཀྱི་རྫས་ལ་རྫས་སུ་བཟུང་•ན་ནི་རྫས་བརྒྱད་དང་
ལྡན་པ་ཞེས་བྱ་བ་ལ་སོགས་པ་འདི་ཧ་ཅང【ཉུང་བར་【སྨྲས་པ་ཡིན་ཏེ་ཁ་ཅིག་ལ་ཅི་
རིགས་པར་རྫས་གཞན་དབྱིབས་དང་ཡང་བ་ཉིད་དང་། ལྕི་བ་ཉིད་དང་།
【འཇམ་པ་ཉིད་དང་།• རྩུབ་པ་ཉིད་དང་། གྲང་བ་དང་། བཀྲེས་པ་དང་།
སྐོམ་པ་དག་ཀྱང་ཡོད་པའི་ཕྱིར་རོ། །དེ་ལྟ་ཡིན་དང་རྫས་བརྒྱད་པ་གང་ཡིན་པ་
དེ་ནི་རྫས་དགུ་པ་ཡིན་པ་ནས་རྫས་བཅུ་བཞི་པའི་བར་ཡིན་པར་འགྱུར་བས་རྫས་་
བརྒྱད་པའི་ངེས་པ་ཉམས་པར་འགྱུར་ཏེ། རྫས་དགུ་●པ་ལ་སོགས་པ་ལ་ཡང་དེ་
བཞིན་དུ་སྦྱར་བར་བྱའོ། །དེ་བཞིན་དུ་གཟུགས་ཀྱི་ཁམས་ན་ཡང་རྫས་དྲུག་དང་
བདུན་དང་བརྒྱད་པའི་ངེས་པ་ཉམས་པར་ཁོང་དུ་ཆུད་པར་བྱའོ། །རྫས་བཞི་་་་
དང་ལྡན་པ་ཞེས་བརྗོད་པར་བྱ་སྟེ་ཞེས་བྱ་བ་ནི་གང་གི་ཕྱིར། རེག་བྱ་རྣམ་པ་་་
གཉིས་ཡིནན་ཏེ། །ཞེས་འབྱུང་བས་•ས་ལ་སོགས་པ་འབྱུང་བ་རྣམས་ཀྱང་•རེག་་
བྱའི་སྐྱེ་མཆེད་ཡིན་པ་དེའི་ཕྱིར་འདོད་པ་ན་སྒྲ་མེད་པ་ནི་གཟུགས་དང་དྲི་དང་རོ་
དང་རེག་བྱ་ཞེས་བྱ་བ་རྫས་བཞི་པ་•ཡིན་ལ་སྒྲ་དང་བཅས་ན་ནི་རྫས་ལྔ་པ་ཡིན་ནོ་
80-272