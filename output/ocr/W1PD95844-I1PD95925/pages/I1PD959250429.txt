7
བསྟན་འགྱུར། མངོན་པ། ༼གུ༽》 ༡༥༧
སེམས་དང་དེ་དག་གི་མཚན་ཉིད། །སེམས་ཀྱི་རྗེས་འབྲང་དུས་དང་ནི། །
འབྲས་སོགས་དགེ་ལ་སོགས་པས་སོ། །ཞེས་འབྱུང་བའི་ཕྱིར་རོ། །འདུ་ཤེས་་་
མེད་པའི་སྙོམས་པར་འཇུག་པ་ནི་གཟུགས་ཀྱི་ཁམས་སུ་གཏོགས་པ་ཉིད་ཡིན་པར།
བསམ་གཏན་ཐ་མར་ཞེས་འབྱུང་བའི་ཕྱིར་བཤད་ཟིན་ཏོ། །སེམས་ཅན་སྟོན་པ་་
ཉིད་ཀྱང་དེ་ཉིད་ཀྱི་ཕྱིར་བཤད་ཟིན་ཏེ∶། སྐྱེས་ནས་མྱོང་འགྱུར་ཉིད་ཅེས་་་་
འབྱུང་བའི་ཕྱིར་རོ། །འགོག་པའི་སྙོམས་པར་འཇུག་པའི་ཡང་གཟུགས་མེད་པའི་
ཁམས་སུ་གཏོགས་པ་ཉིད་ཡིན་པར། སྲིད་རྩེ་སྐྱེས་ཞེས་འབྱུང་བའི་ཕྱིར་བཤད་་
ཟིན་ཏོ། །དགེ་བ་ཉིད་ཀྱང་དགེ་བ་ཞེས་འབྱུང་བའི་ཕྱིར་བཤད་ཟིན་ཏོ། །
སེམས་ཅན་དུ་སྟོན་པ་ཉིད【ཀྱང་དེ་ཉིད་•ཀྱི་ཕྱིར་བཤད་ཟིན་ཏེ།
དགེ་བ་འདུས་
བྱས་ཡིན་པའི་ཕྱིར་རོ། །མི་ལྡན་པ་ནི་ཁམས་གསུམ་དུ་གཏོགས་པ་ཉིད་ཡིན་པར།
འདོད་སོགས་གཏོགས་•དང་དྲི་མེད་ཀྱིའང་། །ཞེས་འབྱུང་བའི་ཕྱིར་བཤད་ཟིན་
ཏོ༑ །སེམས་ཅན་དུ་སྟོན་པ་ཉིད་ནི་ལྡན་པ་ཞེས་འབྱུང་•བའི་ཕྱིར་བཤད་ཟིན་
ཏོ༑ །ལུང་དུ་མ་བསྟན་པ་ཉིད་ཀྱང་མ་བསྒྲིབས་ལུང་མ་བསྟན་ཞེས་འབྱུང་བའི་
ཕྱིར་བཤད་ཟིན་ཏོ། །ལྷག་མ་འདུ་ཤེས་མེད་པ་པ་དང་སྲོག་གི་དབང་པོ་དག་•
ཅི་ཞེ་ན། བརྗོད་པར་བྱ་བ་བཤད་ཟིན་ཏོ་ཞེས་སྦྱར་བར་བྱ་སྟེ། འདུ་ཤེས་་་་་
མེད་པ་•པའི་གཟུགས་སུ་གཏོགས་པ་དང་སེམས་ཅན་དུ་སྟོན་པ་དང་རྣམ་པར་་་་
སྨིན་པ་དང་ལུང་དུ་མ་བསྟན་པ་ཉིད་ཡིན་པར་•བཤད་ཟིན་ཏོ། །རྣམ་▪སྨིན་དེ་
འབྲས་ཚེ་ཞེས་འབྱུང་བའི་ཕྱིར་རོ། །སྲོག་གི་དབང་པོའི་ནི་ཁམས་གསུམ་དུ་་་
གཏོགས་པ་ཉིད་ཡིན་པར། སྲོག་ནི་ཚེ་ཡིན་ཞེས་འབྱུང་བའི་ཕྱིར་བཤད་ཟིན་ཏེ།
ཚེ་ནི་ཁམས་གསུམ་པ་ཡིན་པའི་ཕྱིར་རོ། །སེམས་ཅན་དུ་སྟོན་པ་ཉིད་ཀྱང་མདོ་་
ལས༑ སྲོག་ནི་རྣམ་སྨིན་ཞེས་འབྱུང་བའི་ཕྱིར་བཤད་ཟིན་ཏེ། རྣམ་སྨིན་ལུང་
80-414