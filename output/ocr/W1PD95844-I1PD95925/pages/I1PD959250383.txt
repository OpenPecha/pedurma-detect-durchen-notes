३७५
བསྟན་འགྱུར། མངོན་པ། ༼གུ༽ ༡༥༧
ཀྱི་རྣམ་པར་ཤེས་པ་ཡོངས་སུ་མི་གསལ་བ་ཁོ་ནས་སེམས་དང་བཅས་པ་དག་ཡིན་་
ནོ་ཞེས་ཟེར། རྣལ་འབྱོར་སྤྱོད་པ་པ་དག་ནི་ཀུན་གཞི་རྣམ་པར་ཤེས་པས་སེམས་
དང་བཅས་པ་དག་ཡིན་ནོ་ཞེས་ཟེར་ཏེ་གྲུབ་པའི་མཐའ་ཐ་དད་པས་དེ་ལྟ་བས་ན།
ད་ནི་ཇི་ལྟར་འགགས་ནས་ཡུན་རིང་དུ་ལོན་པའི་སེམས་ལས་ཞེས་བྱ་བ་རྒྱས་པར་་
འབྱུང་བ་འདི་ཉེ་བར་འགོད་པར་བྱེད་དེ། འགགས་ནས་ཡུན་རིང་དུ་ལོན་པ་་་་
སྨོས་པ་ནི་འགགས་མ་ཐག་པ་བསལ་•བའི་ཕྱིར་རོ། །བྱེ་བྲག་ཏུ་སྨྲ་བ་རྣམས་ན་
རེ་དེ་ནི་འགགས་•མ་ཐག་པ་•ལ་སོགས་པ་ཡང་ཇི་ལྟ་བུ་ཞིག་ཡིན། གལ་ཏེ་་་
འགགས་མ་ཐག་པ་ཡོད【དོ། །•ཞེས་བྱ་བར་ཁས་བླངས་ན་ནི་འགགས་ནས་ཡུན་
རིང་དུ་ལོན་པ་ཡང་ཅི་སྟེ་ཡོད[དོ་ཞེས་•བྱ་བར་ཁས་མི་བླང་ཞེས་ཟེར་རོ། །
འགགས་•མ་ཐག་པ་ཡོད་པ་ཉིད་དུ་ནི་མི་སྨྲའོ། །འོན་ཀྱང་སྲང་མདའི་མཐོན་་་
དམན་བཞིན་དུ་ད་ལྟར་གྱི་སེམས་ནི་བདག་ཉིད་ཀྱི་སེམས་གཞན་གྱི་རྒྱུའི་དངོས་པོ་
རྣམ་པར་བཞག་ནས་འགགས་ལ་གཞན་ནི་●སྐྱེའོ། །དེ་ནི་འགགས་•ལ་སེམས་་་
གཞན་ནི་སྐྱེ་བར་འགྱུར་བས་འགགས་མ་ཐག་པའི་སེམས་ལས་སེམས་གཞན་
ཞེས་བྱ་སྟེ། ད【ལྟ་དང་•ཉེ་བར་ཡང་ད་ལྟར་དང་འདྲ་བའི་ཕྱིར་རོ། །གཞན་
དག་ན་རེ་ནི་ཞེས་བྱ་བ་ནི་མདོ་སྡེ་པ་རྣམས་ཏེ་རེ་ཞིག་གཟུགས་མེད་པར་སྐྱེས་པ་་་
རྣམས་ཀྱིས་“ཞེས་བྱ་བ་རྒྱས་པར་འབྱུང་བ་ལ། རེ་ཞིག་ཅེས་བྱ་བའི་སྒྲ་ནི【རིམ་
གྱིས་●དོན་ཏེ། རེ་ཞིག་དཔེའི་དོན་འདི་ཁོ་ན་བརྗོད་པར་བྱ་སྟེ་ཞེས་བྱ་བའི་ཐ་་
ཚིག་གོ། །གཟུགས་ལ་ནི་མཚུངས་པ་དེ་མ་ཐག་པའི་རྐྱེན་ཡོད་པར་མི་འདོད་ན།
དེ་ཇི་ལྟར་སྐྱེ་ཞེ་ན། དེ་ནི་སེམས་དེ་•ཁོ་ན་ལས་སྐྱེའི་གཟུགས་ལས་ནི་མ་ཡིན་ནོ་
ཞེས་སྨྲའོ། །འདི་གཉིས་ནི་ཕན་ཚུན་ས་བོན་ཅན་ཡིན་ནོ་ཞེས་བྱ་བ་ནི་སེམས་ལ་
ཡང་དབང་པོ་དང་•བཅས་པའི་ལུས་ཀྱི་ས་བོན་ཡོད་ལ་དབང་པོ་དང་བཅས་པའི་
80-368