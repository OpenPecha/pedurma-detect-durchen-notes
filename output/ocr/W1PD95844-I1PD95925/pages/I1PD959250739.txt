༧༢༤
བསྟན་འགྱུར། མངོན་པ། ༼གུ༽ ༡༥༧
ཡིན་པས་སོ། །འཆི་འཕོ་བ་ནི་དབང་པོ་ལྔའི་རྒྱུ་བ་འདུས་པའི་རྒྱུན་ཆད་པ་དང་
མཐུན་པའི་རྣམ་པར་ཤེས་པའི་ཚེ་ཡིན་ལ་སྐྱེ་བ་ཡང་ཕྱིན་ཅི་ལོག་གི་●བློས་འགྱུར་་་
བས་ཡིད་ཀྱི་རྣམ་པར་ཤེས་པ་དག་ཁོ་ན་ཡིན་ནོ། །སྲིད་པ་བར་མར་ཉིང་་་
སྙམ་དུ་བསམས་པ་ཡིན་ནོ། །འཆི་འཕོ་ནི་འཆི་འཕོ་བ་ཉིད་ཡིན་ནོ་ཞེས་བྱ་བ་ནི་
མཚམས་སྦྱོར་བ་ཡང་བཤད་པའི་ངོ་བོར་རིག་པར་བྱ་ཞེས་བྱ་བ་ནི་ཉིང་མཚམས་་་
སྦྱོར་བར་བྱེད་པར་མཐུན་པའི་ཕྱིར་བཤད་ཟིན་པ་དང་འདྲ་བས་ཡང་མི་བརྗོད་དོ་
དོན་གཅིག་པ་ཉིད་དུ་སྟོན་པར་བྱེད་དོ། །ཚོར་བ་གཞན་དག་•ནི་གསལ་བ་
ཡིན་ཞེས་བྱ་བ་ནི་བདེ་བ་དང་སྡུག་བསྔལ་ཞེས་བྱ་བའོ། །སྐལ་བ་མི་མཉམ་པའི་་
ས་པ་ཡིན་པའི་ཕྱིར་ཞེས་བྱ་བ་ནི་མཉམ་པར་གཞག་པའི་ས་པ་ཡིན་པའི་ཕྱིར་་་་
འདོད་པའི་ཁམས་དང་སྐལ་བ་མི་མཉམ་པ་ཡིན་་ནོ། །དེའི་ཕྱིར་འཆི་འཕོ་བའི་
སེམས་སམ་སྐྱེ་བའི་སེམས་སུ་རུང་བ་མ་ཡིན་ནོ། །འོ་ན་གང་གི་ཚེ་གཟུགས་ཀྱི་
ཁམས་ཉིད་དུ་འཆི་བའམ། སྐྱེ་བ་དེའི་མཉམ་པར་གཞག་པའི་ས་པའི་སེམས་
དེ་དག་ཏུ་འགྱུར་རོ་ཞེ་ན། དེའི་ཕྱིར་མངོན་པར་འདུ་བྱེད་པ་ལས་བྱུང་•བ་ཉིད་•
ཡིན་པའི་ཕྱིར་ཞེས་བྱ་བ་སྨོས་ཏེ། མངོན་པར་འདུ་བྱེད་པ་ནི་འབད་པའོ། །
མངོན་པར་འདུ་བྱེད་པས་གྲུབ་པ་ནི་མངོན་པར་འདུ་བྱེད་པ་ལས་བྱུང་བའོ།
_ །
དེའི་ངོ་བོ་ནི་•ཉིད་དེ། དེའི་ཕྱིར་མངོན་པར་འདུ་བྱེད་པ་ལས་•བྱུང་བ་དེ་འཆི་
འཕོ་བའི་སེམས་སམ་སྐྱེ་བའི་སེམས་སུ་རུང་བ་མ་•ཡིན་ཏེ། འཆི་འཕོ་བའི་་་་
གནས་སྐབས་ནི་མི་གསལ་བའི་ཕྱིར་རོ། །ཕན་འདོགས་པར་བྱེད་པ་ཡིན་པའི་་་་
ཕྱིར་ཏེ། གང་གི་ཕྱིར་མཉམ་པར་གཞག་པའི་སེམས་ཕན་འདོགས་པར་བྱེད་པ་་
ཡིན་གྱི་རྒྱུན་འཆད་པ【དང་མཐུན་པ་•མ་ཡིན་པ་དེའི་ཕྱིར། ཡང་མཉམ་པར་་
གཞག་པའི་སེམས་ལ་འཆི་འཕོ་བ་མེད་དོ། །སེམས་མེད་པ་ལ་ཡང་མེད་དེ། །
80-724