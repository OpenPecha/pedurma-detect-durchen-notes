२१७
བསྟན་འགྱུར། མངོན་པ། ༼གུ༽ ༡༥༧
ཤིན་ཏུ་མྱུར【བར་མེད་•པར་འགྱུར་གྱི་རྒོད་པ་སྤྱོད་པ་ནི་●མ་ཡིན་ནོ་ཞེས་ཟེར་རོ་
ཞེས་གྲག་གོ་ཞེས་བྱ་བ་ལ། གྲག་ཅེས་བྱ་བའི་སྒྲ་ནི་ཡིད་མི་ཆེས་པར་སྟོན་པ་ཡིན་་
ནོ༑ །ཇི་ལྟར་ན་ཉོན་མོངས་པ་•ཅན་གྱི་ཆོས་ཏིང་ངེ་འཛིན་དཀར་པོ་དང་་་
མཐུན་པར་འགྱུར་ཏེ། ཞུམ་པ་དང་རྒོད་པ་དག་ནི་ཏིང་ངེ་འཛིན་གྱི་ལམ་གཅོད་
པ་ཡིན་ན་དེ་ཇི་ལྟར་ལམ་གཅོད་པ་ཉིད་མཐུན་པ་ཡིན། འདི་དག་ནི་ནམ་དུ་་་་
ཡང་ལྷན་ཅིག་སྤྱོད་པ་ཉིད་འདོར་བར་•མི་འགྱུར་མོད་ཀྱི་ཞེས་བྱ་བ་ནི་རྨུགས་པ་་
དང་རྒོད་པ་འདི་དག་ནི་•རེས་འགའ་ཡང་ལྷན་ཅིག་སྤྱོད་པའི་ཆོས་ཉིད་མི་འདོར་
རོ་ཞེས་བྱ་བའི་ཐ་ཚིག་གོ། །འོན་ཀྱང་གང་ཞིག་གང་ལ་ཤས་ཆེ་བ་ཞེས་བྱ་བ་ནི་
དེ་ལྟ་ཡིན་མོད་ཀྱི་རྨུགས་པའམ་•རྒོད་པ་གང་ཞིག་གང་ཟག་གང་ལ་ཤས་ཆེ་བའི་་
གང་ཟག་དེ་ནི་དེ་སྤྱོད་པ་སྟེ།། རྨུགས་པ་སྤྱོད་པའམ་རྒོད་པ་སྤྱོད་•པ་ཡིན་པར་
ཁོང་དུ་ཆུད་པར་བྱའོ། །ཚོགས་ལ་ལར་ཆོས་འགའ་ཞིག་ཤས་ཆེ་བར་འགྱུར་རོ། །
གཞན་དུ་ནི་མ་ཡིན་ནོ་ཞེས་བྱ་བ་ནི་དགེ་བ་ལ་སོགས་པ་ལའོ། །མི་དགེ་ལ་ནི་་་་
ཁྲེལ་མེད་དང་། །ངོ་ཚ་མེད་པའོ་ཞེས་བྱ་བའི་སྒྲ་ནི་ཁྱད་པར་དུ་བྱ་བའམ་མི་དགེ་
བ་ཁོ་ན་ལའོ་ཞེས་ངེས་པར་གཟུང་•བར་བྱ་བ་ཡིན་ནོ། །ཉོན་མོངས་པ་ཆུང་་་
ངུའི་ས་པ་རྣམས་ཞེས་བྱ་བ་ལ་ཆུང་ངུ་•ནི་ཆུང་བའོ། །དེ་ཡང་གང་ཡིན་ཞེ་ན།
མ་རིག་པ་ཙམ་སྟེ། མ་རིག་པ་ཉིད་འབའ་ཞིག་ཅེས་བྱ་བའི་ཐ་ཚིག་གོ། །མ་
རིག་པ་ཙམ་དེ་དང་ཞེས་བྱ་བ་ནི་འདོད་ཆགས་ལ་སོགས་པ་ཉོན་མོངས་པ་གཞན་
དང་མ་ཡིན་པའོ། །བསྒོམ་•པས་སྤང་བར་བྱ་བ་དང་།
།ཞེས་བྱ་བ་ནི་མཐོང་
བས་སྤང་བར་བྱ་བ་མ་ཡིན་པའོ། །ཡིད་ཀྱི་ས་པ་ཁོ་ན་དང་། །ཞེས་བྱ་བ་ནི་
རྣམ་པར་ཤེས་པའི་ཚོགས་ལྔ་པོ་དང་མ་ཡིན་པ་སྟེ། གང་གི་ཕྱིར་ཁྲོ་བ་ལ་སོགས་
པ་ཉེ་བའི་ཉོན་མོངས་པ་འདི་དག་ཡིད་ཀྱི་ས་པ་ཁོ་ན་ཡིན་པ་དེའི་ཕྱིར་འདི་ཁོ་ན་
80-286