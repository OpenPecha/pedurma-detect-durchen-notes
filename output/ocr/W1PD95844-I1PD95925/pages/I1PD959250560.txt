ཆོས་མངོན་པའི་མཛོད་ཀྱི་འགྲེལ་བཤད།
404
བྱུང་བ་དང་། སྐྱེས་ནས་ཐོབ་པའི་ངོ་བོར་དགེ་བ་རྣམ་པ་དྲུག་ཏུ་ཕྱེ་བ་དང་་་་
འདོད་པའི་ཁམས་སུ་རྣམ་པར་སྨིན་པ་ལས་སྐྱེས་པ་དང་། སྤྱོད་ལམ་པ་དང་།
བཟོའི་གནས་པ་དང༌། སྤྲུལ་པའི་བྱེ་བྲག་དང༌་།
གཟུགས་ཀྱི་ཁམས་སུ་རྣམ་་་
པར་སྨིན་པ་ལས་སྐྱེས་པ་དང༌་། སྤྱོད་ལམ་པ་དང་སྤྲུལ་པའི་བྱེ་བྲག་གིས་འདོད་་
པ་དང་། གཟུགས་ཀྱི་ཁམས་གཉིས་ཀྱིས་མ་བསྒྲིབས་ལ་ལུང་དུ་མ་བསྟན་པ་དག་
རྣམ་པ་བདུན་དུ་ཕྱེ་ནས་ཏེ། བཅུ་གསུམ་པོ་དེ་དག་དང་ལྷག་མ་མ་ཕྱེ་བ་བདུན་
ཁོ་ན་སྟེ། འདི་ལྟ་སྟེ་འདོད་པ་ན་སྤྱོད་པའི་མི་དགེ་བ་དང་། བསྒྲིབས་ལ་ལུང་་
དུ་མ་བསྟན་པ་དང་། གཟུགས་ན་སྤྱོད་པའི་བསྒྲིབས་ལ་ལུང་དུ་མ་བསྟན་པ་•
དང༌་། གཟུགས་མེད་པ་ན་སྤྱོད་པའི་བསྒྲིབས་ལ་ལུང་དུ་མ་བསྟན་པ་དང་།
མ་བསྒྲིབས་ལ་ལུང་དུ་མ་བསྟན་པ་དང་། སློབ་པ་དང་མི་སློབ་པ་སྟེ་དེ་ལྟར་་་་
སེམས་ཉི་ཤུར་འགྱུར་རོ། །སྤྱོད་ལམ་ལ་སོགས་པ་མེད་པའི་ཕྱིར་ཞེས་བྱ་བ་ནི་་་་
གཟུགས་མེད་པའི་ཁམས་ན་སྤྱོད་ལམ་པ་དང་། བཟོའི་གནས་དང་སྤྲུལ་པ་མེད་
པའི་ཕྱིར་གསུམ་པོ་འདི་དག་མེད་དེ། དམིགས་པར་གྱུར་པའི་གཟུགས་མེད་པའི་
ཕྱིར་རོ། །དེ་དག་གི་དམིགས་པ་ནི་གཟུགས་དང་དྲི་དང་རོ་དང་རེག་བྱ་རྣམས་་
ཡིན་ནོ་ཞེས་བྱ་བ་དེ་ལ་སྤྱོད་ལམ་པའི་དམིགས་པ་ནི་མལ་ཆ་དང་སྟན་གྱི་གཟུགས་
ལ་སོགས་པ་དང་རང་གི་ལུས་ཀྱི་ཡན་ལག་གི་གཟུགས་ལ་སོགས་པ་ཡིན་ནོ།
བཟོའི་●གནས་པ་ནི་བཟོའི་གནས་ཀྱི་གཟུགས་ལ་སོགས་པ་ཡིན་ནོ། །སྤྲུལ་པ་་་་
པའི་ནི་སྤྲུལ་པའི་གཟུགས་ལ་སོགས་པ་ཡིན་ནོ། །བཟོའི་གནས་པ་•ནི་སྒྲ་ཡང་་་
ཡིན་ནོ་ཞེས་བྱ་བ་ལ། ནི་ཞེས་བྱ་བའི་སྒྲ་ནི་ཁྱད་པར་དུ་བྱ་བ་ཡིན་ནོ། །ཡང་
ཞེས་བྱ་བའི་སྒྲས་ནི་གཟུགས་ལ་སོགས་པ་བསྡུའོ། །འདིའི་དམིགས་པ་ནི་སྒྲ་ཡང་
ཡིན་ཏེ། ཡིད་ཀྱི་རྣམ་པར་ཤེས་པས་བཟོའི་ལུང་གི་སྒྲ་ལ་དམིགས་ནས་བཟོ་སློབ་
80-545