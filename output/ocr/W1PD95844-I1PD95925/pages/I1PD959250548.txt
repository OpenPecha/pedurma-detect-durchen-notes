ཆོས་མངོན་པའི་མཛོད་ཀྱི་འགྲེལ་བཤད།
༥༣ ༣
ན་ནི་འདོད་པ་ཐ་དད་པའི་ཕྱིར་ཞེས་བྱ་བ་རྒྱས་པར་འབྱུང་བ་ནི་དབང་ཕྱུག་་་་
གི་འདོད་པ་ཡང་ཐ་དད་པའི་ཕྱིར་ལ་རྒྱུ་གཅིག་པ་ཉིད་དུ་ཡང་ཁས་བླངས་་་་
པའི་ཕྱིར་ཕྱོགས་སྔ་མ་དང་འགལ་བས་ཕྱོགས་ཀྱི་ཆོས་ཀྱི་རང་གི་ངོ་བོ་ལས་་་་
བཟློག་པར་གྱུར་པར་འགྱུར་རོ།།
བམ་པོ་ཉི་ཤུ་གཅིག་པ། འདོད་པ་ཐ་དད་པ་དེ་དང་•ཞེས་བྱ་བ་རྒྱས་་་
པར་འབྱུང་བ་ནི་འདོད་པ་ཐ་དད་པ་དེ་ཡང་དེའི་རྒྱུ་སྟེ། འདོད་པ་ཐ་དད་པ་་་
དེའི་རྒྱུ་དབང་ཕྱུག་ལ་ཐ་དད་པ་མེད་པའི་ཕྱིར་ཅིག་ཅར་འབྱུང་བར་འགྱུར་ཏེ་་་་
གཅིག་པའི་ཕྱིར་རོ་ཞེས་བྱ་བའི་ཐ་ཚིག་གོ། །དེའི་ཕྱིར་ཅིག་ཅར་འབྱུང་བར་་་་
འགྱུར་རོ་ཞེས་པ་ཉེས་པ་གོང་དུ་བཤད་པ་དེ་ཉིད་དུ་འགྱུར་རོ། །འོན་ཏེ་དབང་
ཕྱུག་ནི་དེ་བསྐྱེད་པར་བྱ་བ་ལ་རྒྱུའི་ཁྱད་པར་ཐ་དད་པ་གཞན་ལ་ཡང་ལྟོས་•སོ་་་་
སྙམ་དུ་སེམས་ན་དེའི་ཕྱིར་འོན་ཏེ་རྒྱུ་གཞན་ལ་•ལྟོས་ན་ནི་ཞེས་བྱ་བ་འདི་རྒྱས་་་་
པར་སྨོས་ཏེ། རྒྱུ་དབང་ཕྱུག་ཁོ་ན་ཡིན་པར་མ་ཟད་དོ་ཞེས་བྱ་བར་ཁས་བླངས་་
ན་ཉེས་པ་དེ་ཉིད་དུ་འགྱུར་རོ། །དེ་དག་ཀྱང་ཞེས་བྱ་བ་རྒྱས་པར་འབྱུང་བ་ནི་
རྒྱུའི་བྱེ་བྲག་དེ་དག་ཀྱང་རིམ་གྱིས་སྐྱེ་བར་འདོད་ན་རྒྱུ་གཞན་གྱི་བྱེ་བྲག་རྣམས་་
ཀྱང་ཡང་རྒྱུ་གཞན་གྱི་བྱེ་བྲག་ལ་ལྟོས་པའི་ཕྱིར་ཐུག་པ་མེད་པར་ཐལ་བར་འགྱུར་ཏེ།
དེ་དག་ཀྱང་རྒྱུ་གཞན་གྱི་བྱེ་བྲག་ལ་ལྟོས་ལ་དེ་དག་ཀྱང་རྒྱུ་གཞན་གྱི་བྱེ་བྲག་ལ་ལྟོས་
པས་མཐའ་ཐུག་པ་མེད་པར་ཐལ་བར་འགྱུར་རོ། །ཤཱཀྱའི་སྲས་པོའི་ལུགས་ཁོ་ན་
ཞེས་བྱ་བ་ནི་ཤཱཀྱའི་སྲས་པོའི་ལུགས་འཁོར་བ་ཐོག་མ་མེད་པ་ཞེས་བྱ་བ་འདི་ལས་
མ་འདས་པར་འགྱུར་རོ། །ཅིག་ཅར་ཡིན་དུ་ཟིན་ཀྱང་ཞེས་བྱ་བ་རྒྱས་པར་འབྱུང་
བ་ནི་ཇི་སྟེ་དབང་ཕྱུག་གི་འདོད་པ་རྣམས་ཅིག་ཅར་ཡིན་ཡང་འགྲོ་བ་ནི་ཅིག་ཅར་
མ་ཡིན་ནོ། །ཅིའི་ཕྱིར་ཞེ་ན། འདོད་པ་ཇི་ལྟ་བར་སྐྱེ་བའི་ཕྱིར་ཏེ། འདོད་
80-533