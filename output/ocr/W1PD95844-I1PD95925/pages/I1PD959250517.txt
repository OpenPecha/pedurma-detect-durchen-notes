५०२
བསྟན་འགྱུར། མངོན་པ། ༼གུ༽ ༡༥༧
ཡིན་ལ●། ཐམས་ཅད་དུ་འགྲོ་བའི་རྒྱུ་ཡང་མ་ཡིན་ཏེ། གལ་ཏེ་དེ་དག་མ་་་
འོངས་པ་ཡིན་ན་ཞེས་བྱ་བར་སྦྱར་རོ།
།བྲལ་བའི་•བློ་ཡིས་ཟད་པའོ། །ཞེས་་
བྱ་བ་ནི་བློས་ཐོབ་པར་བྱ་བའི་འགོག་པ་ནི་བྲལ་བའི་འབྲས་བུ་ཡིན་ནོ་ཞེས་བྱ་བའི་་
ཐ་ཚིག་གོ། །དེས་ན་ཞེས་བྱ་བ་ནི་རྒྱུ་དེས་ན་སྟེ། གང་གི་ཕྱིར་ཟད་པ་ནི་་་
འགོག་པ་ཡིན་ལ་བློ་དེ་ནི་ཤེས་རབ་ཡིན་པའི་རྒྱུ་དེས་ནི་སོ་སོར་བརྟགས་པས་་་་
འགོག་པ་ནི་བྲལ་བའི་འབྲས་བུ་ཡིན་ནོ་ཞེས་བཤད་པར་འགྱུར་རོ་ཞེས་སྟོན་ཏེ།
གང་གི་སྟོབས་ཀྱིས་གང་སྐྱེ་བ། །ཞེས་བྱ་བ་རྒྱས་པར་འབྱུང་བ་ནི་གང་གི་སྟོབས་
ནི༑ གང་གིས་སྟོབས་སོ་ཞེས་དྲུག་པར་ཚིག་བསྡུས་ཏེ། གང་གི་སྟོབས་ཀྱིས་་
འདུས་བྱས་གང་སྐྱེ་བའི་འབྲས་བུ་དེ་ནི་དེའི་སྐྱེས་བུ་བྱེད་པ་ལས་སྐྱེས་པ་ཡིན་ནོ། །
སྐྱེས་བུ་བྱེད་པ་ལས་སྐྱེས་པ་ནི་སྐྱེས་བུ་བྱེད་པ་ལས་སྐྱེས་པ་སྟེ། སྐྱེས་བུ་བྱེད་པའི་
འབྲས་བུ་ཞེས་བྱ་བའི་ཐ་ཚིག་གོ། །དཔེར་བརྗོད་པ་སྟོན་པར་བྱེད་དེ། དཔེར་
ན་ས་འོག་མ་པ་འདོད་པ་ན་•སྤྱོད་པ་དེའི་སྦྱོར་བའི་སེམས་ཀྱི་འབྲས་བུ་ས་གོང་མ་་
པ་བསམ་གཏན་དང་པོའི་ས་པའམ་བསམ་གཏན་གཉིས་པའི་ས་པའི་ཏིང་ངེ་་་་
འཛིན་ལྟ་བུ་སྟེ་སྐྱེས་བུ་བྱེད་པ་ལས་སྐྱེས་པ་ཞེས་བྱ་བར་སྐབས་དང་སྦྱར་རོ། །
ཟག་པ་དང་བཅས་པའི་ཟག་པ་མེད་པ་དང་•བསམ་གཏན【གྱི་སེམས་•སེམས་ཀྱི་
སྤྲུལ་པའི་སེམས་ཀྱང་འབྲས་བུ་དེ་ཁོ་ན་ཡིན་ནོ། །སོགས་པ་ཞེས་བྱ་བའི་སྒྲས་ནི་
གཞན་ཡང་དཔེར་ན་འདོད་པ་ན་•སྤྱོད་པའི་འཆི་བའི་སེམས་ལས་གཟུགས་ན་སྤྱོད་
པའི་སྲིད་པ་བར་མའི་སྐད་ཅིག་མ་●དང་པོ་ལྟ་བུའོ་ཞེས་བྱ་བ་དེ་ལྟ་བུ་ལ་སོགས་པ་
བསྡུའོ༑ །རིས་མི་མཐུན་པ་དཔེར་བརྗོད་པ་ནི་རྒྱུ་མཐུན་པའི་འབྲས་བུ་བསྩལ་•
བའི་ཕྱིར་ཏེ། ས་ཐ་དད་པ་ནི་རྒྱུ་དང་འདྲ་བ་མ་ཡིན་པས་ས་གོང་མ་པའི་ཏིང་ངེ་
འཛིན་ཀྱང་ས་འོག་མ་པའི་སྦྱོར་བའི་སེམས་ཀྱི་རྒྱུ་མཐུན་པའི་འབྲས་བུ་མ་ཡིན་ལ།
80-502