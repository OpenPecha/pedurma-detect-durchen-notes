ཆོས་མངོན་པའི་མཛོད་ཀྱི་འགྲེལ་བཤད། _
7074
ཉིད་ནི་དྲི་མེད་ལམ། །ཞེས་ངོ་བོའི་རྐྱེན་ཡིན་པ་དེ་དང་འདྲའོ། །བྱང་གི་སྒྲ་མི་
སྙན་ན་མེད། །ཅེས་བྱ་བ་ནི་རང་བཞིན་གྱི་ཚུལ་ཁྲིམས་དང་ལྡན་པའི་ཕྱིར་དང་།
དེ་ན་བསྟན་པ་མེད་པའི་ཕྱིར་རོ། །སྡོམ་པ་མེད་པའི་གཏན་ཚིགས་གང་ཡིན་པ་་
དེ་ཉིད་ཀྱི་ཕྱིར་རོ་ཞེས་བྱ་བ་ནི་སྡིག་པ་དག་ལ་ཡང་བསམ་པ་མི་བརྟན་•པའི་ཕྱིར་
དང་། གང་ལ་སྡོམ་པ་ཡོད་པ་དེ་ལ་སྡོམ་པ་མ་ཡིན་པ་ཡང་ཡོད་དེ། གཉེན་་་
པོར་གྱུར་པའི་ཕྱིར་རོ། །དེ་ལྟ་བས་ན་ཟ་མ་ལ་སོགས་པ་ལ་སྡོམ་པ་མ་ཡིན་པ་་་་
མེད་དོ་ཞེས་བཤད་པ་གང་ཡིན་པའོ།
།གང་དག་མེད་པར་བྱས་པས་ཞེས་བྱ་བ་་
ནི་དེ་དག་ཀྱང་ཕ་མ་ལ་ངོ་ཚ་དང་། ཁྲེལ་གང་ཞིག་མེད་པར་བྱས་ཤིང་ཉམས་་
པར་བྱས་པས་ཟ་མ་ལ་སོགས་པ་མཚམས་མེད་པའི་ཁ་ན་མ་ཐོ་བས་རེག་•པར་་་
འགྱུར་བ་ཤས་ཆེན་པོར་མི་འགྱུར་ཏེ། དེའི་ཕྱིར་དེ་དག་གིས་•མཚམས་མེད་པ་
ཡིན་པར་མི་འདོད་དོ། །གལ་ཏེ་ལུས་མ་ཚང་བའི་རྒྱུ་ཡིན་པའི་ཕྱིར་ཕན་པ་ཆུང་
བ་ཉིད་ཡིན་ཏེ། དེའི་ཕྱིར་དེ་དག་གི་མཚམས་མེད་པ་ཡིན་པར་མི་འདོད་ན།
སྐྱེས་པ་དང་བུད་མེད་ལོང་བ་ལ་སོགས་པ་ཡང་། མ་ལ་སོགས་པ་བསད་པས་་་
མཚམས་མེད་པར་མི་འགྱུར་རོ་ཞེ་ན་མ་ཡིན་ཏེ། རྟོགས་པའི་ཆོས་དང་འགལ་་་
བའི་ལུས་མ་ཚང་བ་བརྗོད་པར་འདོད་པའི་ཕྱིར་རོ། །མ་ཚང་བ་རྟོགས་པའི་ཆོས་
དང་འགལ་བ་གང་ཡིན་པ་དེའི་དབང་དུ་བྱས་པ་ཡིན་ཏེ། དེས་ནི་དེ་ཁོ་ནས་་་་
བྱམས་པ་ཆུང་བ་ཉིད་ཀྱང་ཡིན་གྱི། ལོང་བ་ལ་སོགས་པའི་མ་ཚང་བ་ལ་ནི་མ་་་
ཡིན་ནོ། །དེ་ཉིད་ཀྱི་ཕྱིར་ཡི་དྭགས་དང་། དུད་འགྲོ་རྣམས་ལ་ཡང་མི་འདོད་
དེ༑ ཕན་པ་དང་ངོ་ཚ་ཆུང་བ་ཉིད་ཀྱི་ཕྱིར་རོ། ། རྟ་ཅང་ཤེས་བཞིན་ནོ་ཞེས་
བྱ་བ་ནི་ཡི་དྭགས་དང་། དུད་འགྲོ་རྣམས་ཀྱང་བློ་གསལ་བ་རྣམས་ཀྱིས་མཚམས་
མེད་པར་འགྱུར་རོ་ཞེས་བྱ་བར་སྐབས་དང་སྦྱར་ཏེ། རྟ་ཅང་ཤེས་ཞེས་བྱ་བ་ནི་་
80-1015