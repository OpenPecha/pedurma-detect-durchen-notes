३३८
བསྟན་འགྱུར། མངོན་པ།
742
བྱེད་པ་དེ་ནི་རླུང་ཟ་བ་ཡིན་ནོ་ཞེས་འདིར་ཁོ་ན་ཞེས་བྱ་བ་•མངོན་པར་བསྟན་པ་
ཉིད་ཀྱི་ངེས་པར་འཛིན་པའི་དོན་གོ་བར་འགྱུར་བ་དེ་བཞིན་དུ། འདིར་ཡང་མ་
རྙེད་པ་ཁོ་ནའོ་ཞེས་བྱ་བ་ཡིན་ནོ། །གཞན་དག་ན་རེ་སྡུག་བསྔལ་ལ་ཆོས་ཤེས་་་
པའི་བཟོད་པ་དང་དེ་དང་ལྷན་ཅིག་འབྱུང་བ་རྣམས་ཀྱིའོ་ཞེས་ཟེར་རོ་ཞེས་བྱ་བ་་
རྒྱས་པར་འབྱུང་བ་ནི། སྡུག་བསྔལ་ལ་ཆོས་ཤེས་པའི་བཟོད་པ་དང་། དེ་དང་
ལྷན་ཅིག་འབྱུང་བ་ཚོར་བ་ལ་སོགས་པའི་ཆོས་རྣམས་ཀྱི་མ་རྙེད་པ་ནི་སོ་སོའི་སྐྱེ་བོ་
ཉིད་ཡིན་ནོ། །ཕྱོགས་འདི་ལ་ནི་སྡུག་བསྔལ་ལ་ཆོས་ཤེས་པའི་བཟོད་པ་སྐྱེས་ཀྱང་
འཕགས་པའི་ཆོས་ལྷག་མ་རྣམས་ཀྱི་མ་ཐོབ་པ་ཡོད་པས་འཕགས་པ་མ་ཡིན་པར་་་
འགྱུར་རོ་ཞེས་ཉེས་པ་སྨྲས་པ་གང་ཡིན་པ་དེར་མི་འགྱུར་རོ། །འོ་ན་གང་གི་ཚེ་་
འབྲས་བུ་ཐོབ་པ་དེའི་ཚེ་སྡུག་བསྔལ་ལ་ཆོས་ཤེས་པའི་བཟོད་པ་དང་དེ་དང་ལྷན་་
ཅིག་འབྱུང་བ་རྣམས་རྣམ་པར་ཉམས་པར་འགྱུར་བས་འབྲས་བུ་ཐོབ་པ་ནི་•
འཕགས་པ་མ་ཡིན་པར་འགྱུར་ཞེས་བྱ་བའི་ཉེས་པ་ཡང་ཡོངས་སུ་སྤང་བའི་ཕྱིར་་་
སྨྲས་པ། དེ་དག་བཏང་བས་བཟོད་པ་དང་དེ་དང་ལྷན་ཅིག་འབྱུང་བ་དེ་དག་་་
བཏང་བས་འཕགས་པ་མ་ཡིན་པ་ཉིད་དུ་ཐལ་བར་ཡང་མི་འགྱུར་ཏེ། དེ་དག་གི་
མ་རྙེད་པ་གཏན་དུ་བཅོམ་པའི་ཕྱིར་མ་རྙེད་པ་དེ་ཤིན་ཏུ་རྣམ་པར་ཉམས་པའི་་་་་
ཕྱིར་རོ། །འདི་ཇི་ལྟར་གཏན་དུ་བཅོམ་པ་ཡིན་ཞེ་ན། དེའི་རྒྱུད་ལ་ཡང་མི་སྐྱེ་
བའི་ཕྱིར་རོ། །འོ་ན་ནི་དེ་དག་ཀྱང་རིགས་གསུམ་པ་ཡིན་ནོ་ཞེས་བྱ་བ་ནི་ཉན་་
ཐོས་དང་རང་སངས་རྒྱས་དང་སངས་རྒྱས་ཀྱི་རིགས་ཡིན་ན། གང་དག་གི་མ་་་་
རྙེད་པ་ཡིན། ཐམས་ཅད་ཀྱིའོ་ཞེས་བྱ་བ་ནི་ཉན་ཐོས་ལ་སོགས་པའི་རིགས་ཀྱི་་་
ཡིན་ནོ། །འོ་ན་ནི་ཉེས་པ་དེ་ཉིད་དུ་འགྱུར་རོ་ཞེས་བྱ་བ་ནི་སངས་རྒྱས་ཀྱིས་•
ཀྱང་རིགས་གསུམ་ཆར་མ་རྙེད་པས་འཕགས་པ་མ་ཡིན་པར་འགྱུར་རོ་ཞེས་བྱ་བའི་
80-338