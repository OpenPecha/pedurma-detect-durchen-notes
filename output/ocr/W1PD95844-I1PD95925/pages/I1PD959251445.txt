༡༤༢༨
བསྟན་འགྱུར། མངོན་པ། ༼ངུ༽
747
པའི་ཤེས་པ་ཟག་པ་མེད་པ་གང་ཡིན་པ་སྟེ།
འདི་ནི་འགོག་པ་ཤེས་པ་ཞེས་བྱའོ། །
ལམ་ཤེས་པ་གང་ཞེ་ན། ལམ་ལ་ལམ་དང་། རིགས་པ་དང་། སྒྲུབ་པ་དང་།
ངེས་པར་འབྱིན་པར་ཡིད་ལ་བྱེད་པའི་ཤེས་པ་ཟག་པ་མེད་པ་གང་ཡིན་པ་སྟེ།
འདི་ནི་ལམ་ཤེས་པ་ཞེས་བྱའོ་ཞེས་བཤད་དོ།
།དང་པོ་ཉིད་དུ་ཞེས་བྱ་བ་སྨོས་པ་
ནི་མི་སྐྱེ་བ་ཤེས་པ་ལས་ཁྱད་པར་དུ་བྱ་བའི་ཕྱིར་ཏེ། དེ་ཡང་བྱ་བ་བྱས་པའི་རྒྱུད་
ལ་ནི་སྐྱེའོ། །ཟག་པ་མེད་པའི་ཤེས་པ་ཐམས་ཅད་ཀྱི་རྒྱུ་ཅན་ཡིན་པའི་ཕྱིར་རོ་་་
ཞེས་བྱ་བ་ནི་ཤེས་པ་བཅུ་སྔར་སྐྱེད་•པའི་དབང་དུ་བྱས་ཏེ་མི་སྐྱེ་བ་ཤེས་པ་ནི་སྐལ་
བ་མཉམ་པའི་རྒྱུས་ཟག་པ་མེད་པ་ཐམས་ཅད་ཀྱི་རྒྱུ་ཅན་ཡིན་ནོ། །ཟད་པ་ཤེས་
པ་ནི་ཟག་པ་མེད་པ་ཐམས་ཅད་ཀྱི་རྒྱུ་ཅན་མ་ཡིན་ཏེ།
མི་སྐྱེ་བ་ཤེས་པ་ཁྱད་པར་
དུ་འཕགས་པའི་ཕྱིར་རྒྱུ་མ་ཡིན་ནོ། །ཐམས་ཅད་ཀྱི་གཉེན་པོ་ཐམས་ཅད་ཡིན་་་
པའི་ཕྱིར་ཞེས་བྱ་བ་ནི་འདོད་པའི་ཁམས་མཐོང་བ་དང་བསྒོམ་•པས་སྤང་བར་་་་
བྱས་པས་བསྡུས་པ་རྣམ་པ་ལྔ་པོ་ཐམས་ཅད་ཀྱི་གཉེན་པོ་ཆོས་ཤེས་པ་མཐོང་བ་་་་་
དང་བསྒོམ་པའི་ལམ་གྱིས་བསྡུས་པའི་•འཕགས་པའི་བདེན་པ་བཞི་ལ་དམིགས་པ་
ཐམས་ཅད་ཡིན་པས་ཆོས་ཤེས་པ་འདོད་པའི་ཁམས་ཁོ་ནའི་གཉེན་པོ་ཡིན་ནོ་ཞེས་
བཤད་མོད་ཀྱི། འོན་ཀྱང་ཆོས་ཤེས་པ་གཟུགས་དང་གཟུགས་མེད་པའི་ཁམས་་་
དག་གི་གཉེན་པོ་ཡང་ཡོད་པ་•སྲིད་དོ། །དེ་གང་ཞེ་ན། འགོག་པ་དང་ལམ་
ལ་ཆོས་ཤེས་པ་གང་•ཡིན་པ་སྟེ། འགོག་པ་དང་ལམ་དག་ནི། ཁ ཁམས་སུ་་་་
གཏོགས་པ་མ་ཡིན་པས་དེ་དག་ནི་འོག་མ་ཡང་དམན་པར་རྣམ་པར་མི་གཞག་གོ། །
སྡུག་བསྔལ་དང་ཀུན་འབྱུང་བའི་བདེན་པ་དག་ནི་ས་འོག་མ་དམན་པ་ཡིན་པས་དེ་
དག་ལ་དམིགས་པའི་ཆོས་ཤེས་པ་ནི་གཟུགས་དང་གཟུགས་མེད་པའི་ཁམས་ཀྱི་་་
གཉེན་པོ་མ་ཡིན་ནོ་ཞེས་བྱ་བར་ཁོང་དུ་ཆུད་པར་བྱའོ། །བསྒོམ་པའི་ལམ་ལ་་་
80-1428