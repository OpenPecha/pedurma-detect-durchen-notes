३२७
བསྟན་འགྱུར། མངོན་པ། ༼གུ༽ ༡༥༧
པ་མེད་དོ་ཞེས་བྱས་ན་ཡང་ཉེས་•པ་མེད་དེ། དགེ་བའི་སེམས་སྐྱེས་པས་ནི་རང་
གི་རྒྱུད་ཀྱི་སེམས་རང་གི་རིགས་དང་མཐུན་པའམ་གཞན་གྱི་རིགས་དང་མཐུན་པ་
ལ་ས་བོན་འཇོག་པར་བྱེད་དོ། །རྒྱུའི་ཁྱད་པར་དེ་ལས་འབྲས་བུའི་ཁྱད་པར་•
འགྱུར་བས་དེ་ལས་ནི་སེམས་ཁྱད་པར་ཅན་དེ་སྐྱེ་སྟེ།
སེམས་ཁྱད་པར་ཅན་དེ་ནི་
དགེ་བའི་ས་བོན་གྱིས་དགོས་པ་བྱེད་པ་ལ་ནུས་པ་དེ་སྐྱེའོ། ། དེ་བཞིན་དུ་མི་དགེ་་
བས་ཀྱང་རང་གི་རྒྱུད་ཀྱི་སེམས་རང་གི་རིགས་དང་མཐུན་པའམ། གཞན་གྱི་་་
རིགས་དང་མཐུན་པ་ལས་ས་བོན་འཇོག་པར་འགྱུར་ལ། དེ་ལས་ནི་སེམས་ཁྱད་
པར་ཅན་མི་དགེ་བའི་ས་བོན་གྱིས་དགོས་པ་བྱེད་པ་ལ་ནུས་པ་དེ་སྐྱེའོ། །དེ་་་་
བཞིན་དུ་ལུང་དུ་•མ་བསྟན་པས་ཀྱང་རང་གི་རྒྱུད་ཀྱི་སེམས་རང་གི་རིགས་དང་
མཐུན་པའམ། གཞན་གྱི་རིགས་དང་མཐུན་པ་ལ་ས་བོན་འཇོག་པར་འགྱུར་ལ།
དེ་ལས་ནི་ཁྱད་པར་ཅན་ལུང་དུ་མ་བསྟན་པའི་ས་བོན་གྱིས་དགོས་པ་བྱེད་པ་ལ་་
ནུས་པ་དེ་སྐྱེའོ། །ཟག་པ་དང་བཅས་པས་ཀྱང་ཟག་པ་མེད་པའི་སེམས་ལ་ས་་་
བོན་འཇོག་པར་འགྱུར་ལ། ཟག་པ་མེད་པས་ཀྱང་ཟག་པ་དང་བཅས་པ་ལ་་་
འཇོག་པར་འགྱུར་ཏེ། དེ་ལྟར་ན་ཕན་ཚུན་ས་བོན་འཇོག་པར་བྱེད་པ་དང་ཕན་
ཚུན་སྐྱེད་པར་བྱེད་དེ། སེམས་གཞན་ལས་སྐྱེ་བ་ན་ཕན་ཚུན་བསྒོ་བར་བྱ་བ་དང་
སྒོ་•བར་བྱེད་པ་ཉིད་དུ་འཇུག་གོ། །དགེ་བས་མི་དགེ་བའི་སེམས་ལ་ནུས་པའི་
ཁྱད་པར་བཞག་ཅེས་ཏེ་མི་དགེ་བ་དེ་དགེ་བ་ཉིད་དུ་འགྱུར་བའམ།
དགེ་བ་དེ་
མི་དགེ་བ་ཉིད་དུ་•འགྱུར་བ་ཡང་མེད་དེ་ནུས་པའི་ཁྱད་པར་ཙམ་དུ་ཟད་དོ། །
ནུས་པ་དང་ས་བོན་དང་བག་ཆགས་ཞེས་བྱ་བ་འདི་ནི་དོན་གཅིག་གོ། །དེ་་་
བཞིན་དུ་ཟག་པ་དང་བཅས་པས་ཟག་པ་མེད་པ་ལ་ནུས་པའི་ཁྱད་པར་བཞག་ལ།
ཟག་པ་མེད་པས་ཀྱང་ཟག་པ་དང་བཅས་པ་ལ་ནུས་པའི་ཁྱད་པར་བཞག་ཅེས་ཏེ།
80-326