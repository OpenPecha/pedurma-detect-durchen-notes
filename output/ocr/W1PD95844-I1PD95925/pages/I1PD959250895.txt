བསྟན་འགྱུར། _ མངོན་པ། ༼ཇུ༽ ༡༥༨
འགྲོ་བར་མི་འགྱུར་བ་དེ་དེ་●དང་འདྲའོ། །འོ་ན་སེམས་མེད་པའི་སྡོམ་པ་སྐྱེ་བ་
ལ་ཞེས་བྱ་བ་རྒྱས་པར་འབྱུང་བ་ནི། གལ་ཏེ་དེའི་དུས【ཀྱི་ཀུན་•ནས་སློང་བ་་་་
མེད་པ་ན་ཤི་བ་བཞིན་དུ་དེ་ཡོད་པར་མི་འགྱུར་ན་འགོག་པའི་སྙོམས་པར་འཇུག་་་
པ་ཐོབ་པས་བསྙེན་པར་རྫོགས་པར་བྱ་བ་ལ་ལུས་ཀྱི་རྣམ་པར་རིག་བྱེད་བྱས་པ་་་
འགའ་ཞིག་དེའི་ཚེ་འགོག་པའི་སྙོམས་པར་འཇུག་པ་ཉེ་བར་གནས་པའི་ཕྱིར་་་
སེམས་མེད་པའི་སྡོམ་པ་སྐྱེ་བ་ལ་དེའི་སྡོམ་པར་གཏོགས་པ་ལུས་ཀྱི་རྣམ་པར་རིག་་
བྱེད་ལས་བརྗོད་པའི་འཇུག【པ་འབྱུང་བ་•ཇི་ལྟར་ཡོད་དེ།
དེའི་དུས་ཀྱི་ཀུན་ནས་
སློང་བ་མེད་ན། ཇི་ལྟར་འབྱུང་བར་འགྱུར་ཞེས་བྱ་བའི་ཐ་ཚིག་གོ། །དེ་ལྟར་
འགལ་བར་བཤད་པ་དང་། འོ་ན་ནི་སེམས་དང་བཅས་པ་ལ་ཆེས་གསལ་●བ་་་
ཡིན་ཞེས་བྱ་བ་ལན་གཞན་ལ་རྟེན་•པར་བྱེད་དེ། དེའི་དུས་ཀྱི་ཀུན་ནས་སློང་་་
བས་ནི་སེམས་དང་བཅས་པ་ལ་རྣམ་པར་རིག་▪བྱེད་ཅེས་གསལ་བར་འབྱུང་བས་་་
དེའི་ནུས་པ་ནི་དེ་ཡིན་ནོ། །མཐོང་བས་སྤང་བྱའི་རྣམ་ཤེས་ནི། །རབ་ཏུ་་་
འཇུག་བྱེད་ཡིན་ཞེས་བྱ་བ་ནི་མཐོང་བས་སྤང་བར་བྱ་བ་ནི་རབ་ཏུ་འཇུག་པར་་་
བྱེད་པ་ཁོ་ན་ཡིན་ནོ་ཞེས་ངེས་པར་གཟུང་•བ་ཡིན་ནོ། །ཇི་ལྟར་དེ་རབ་ཏུ་་་
འཇུག་པར་བྱེད་པ་ཡིན་ཞེ་ན་ཀུན་ནས་སློང་བར་བྱེད་པ་རྟོག་པ་དང་དཔྱོད་པ་་་
དག་གི་གཞིར་གྱུར་ཅིང་རྒྱུར་གྱུར་པའི་ཕྱིར་རྣམ་པར་རིག་བྱེད་རབ་ཏུ་འཇུག་པར་
བྱེད་པ་ཡིན་ནོ། །རྗེས་སུ་འཇུག་པར་བྱེད་པ་ནི་མ་ཡིན་ནོ་ཞེས་བྱ་བ་རྒྱས་པར་་
འབྱུང་བ་ནི་སེམས་ཁ་ཕྱིར་བལྟས་ལ་རྗེས་སུ་འཇུག་པར་བྱེད་པ་གང་ཡིན་པ་དེའི་་
རྣམ་པར་རིག་བྱེད་ཀྱི་བྱ་བའི་དུས་གང་ཡིན་པ་དེ་ན་དེ་མེད་པའི་ཕྱིར་རོ། །རབ་
ཏུ་འཇུག་པར་བྱེད་པ་མཐོང་བས་སྤང་བར་བྱ་བ་མེད་པའི་ཕྱིར་ཞེས་བྱ་བའི་ཐ་་་་་
ཚིག་སྟེ། དེའི་ཕྱིར་དེ་ནི་རྗེས་སུ་འཇུག་པར་བྱེད་པ་མ་ཡིན་ནོ། །ཉེས་པ་་་་
80-878