༣ ༤༨
བསྟན་འགྱུར། མངོན་པ། ༼གུ༽ ༡༥༧
བ་འདིས་ནི་རྗེས་སུ་དཔག་པས་ཀྱང་མི་འགྲུབ་བོ་ཞེས་སྟོན་པར་བྱེད་དོ། །སེམས་
ཅན་རྣམས་ཀྱི་རིགས་ཐ་མི་དད་པ་ཡང་ཁོང་དུ་ཆུད་དོ་ཞེས་བྱ་བ་ནི་དེ་མེད་པར་་་
ཡང་ངོ་ཥ། །དེ་ལས་ཇི་ལྟ་•བུ་ཞིག་བྱེད་ཅེས་བྱ་བ་ནི་རིགས་ཐ་མི་དད་པ་རྟོགས་
པ་●ཡོད་ལ་དེ་ནི་སྐལ་བ་མཉམ་པ་ཉིད་རྫས་གཞན་དུ་བརྟགས་པས་བྱས་པ་མ་ཡིན་
ཏེ་ཚད་མས་མི་དམིགས་པ་ཉིད་ཀྱིས་དེའི་ལས་མི་སྲིད་པའི་ཕྱིར་རོ། ། ཁྱོད་སྤྱིའི་•
བློ་ནི་རྒྱུ་མཚན་མེད་པ་འབྱུང་བར་འོས་པ་མ་ཡིན་ཏེ་དེས་ན་སྤྱིའི་•བློ་དེའི་རྒྱུ་་་
མཚན་གང་ཡིན་པ་དེ་ནི་སྐལ་བ་མཉམ་པ་ཉིད་ཅེས་བྱ་བའི་རྫས་ཡིན་ནོ་ཞེས་སྨྲ་་་་
བར་འགྱུར་ན། ཁོ་བོ་ཅག་ཀྱང་སྤྱིའི་•བློ་དེ་རྒྱུ་མཚན་དང་བཅས་པ་ཡིན་པར་ནི་
སྨྲ་སྟེ། བློ་དེ་ནི་འདྲ་བས་བྱས་པ་ཡིན་ལ་འདྲ་བ་དེ་ཡང་རྫས་གཞན་མ་ཡིན་ནོ་་
ཞེས་སྨྲའོ། ། །དེའི་ཕྱིར་གཞན་ཡང་སེམས་ཅན་མ་ཡིན་པ་སྐལ་བ་མཉམ་པ་ཉིད་་་
ཀྱང་ཅིའི་ཕྱིར་མི་འདོད་ཅེས་བྱ་བ་རྒྱས་པར་སྨོས་ཏེ། སེམས་ཅན་སེམས་ཅན་་་་
སྙམ་•པའི་སྤྱིའི་བློ་ནི་སྐལ་བ་མཉམ་པ་ཉིད་རྫས་གཞན་གྱི་རྒྱུ་མཚན་ཅན་མ་ཡིན་ཏེ།
སྤྱིའི་རྣམ་པ་ཅན་དུ་འབྱུང་བའི་ཕྱིར་སཱ་ལུ་དང་ནས་དང་མོན་སྲན་གྲེའུ་ལ་སོགས་་
པའི་སྤྱིའི་བློ་ལྟ་བུའོ། །འདི་དག་གི་སྤྱིའི་བློ་ནི་སཱ་ལུ་དང་ནས་ལ་སོགས་པའི་རང་
གི་རིགས་འདྲ་བས་བྱས་པ་ཡིན་ལ། དེ་དག་གི་རང་གི་རིགས་འདྲ་བ་ཡང་རང་་
ལས་དོན་གཞན་ནི་མ་ཡིན་ནོ། །སྐལ་བ་མཉམ་པ་ཕན་ཚུན་ཐ་དད་པ་དེ་དག་་
ཀྱང་ཞེས་བྱ་བ་རྒྱས་པར་འབྱུང་བ་ནི་སེམས་ཅན་གྱི་སྐལ་བ་མཉམ་པ་ཉིད་ཀྱང་་་
གཞན་ཡིན་ལ། ཁམས་ཀྱི་སྐལ་བ་མཉམ་པ་ཉིད་ཀྱང་གཞན་ཡིན། འགྲོ་བའི་
སྐལ་བ་མཉམ་པ་ཉིད་ཀྱང་གཞན་ཡིན་ནོ་ཞེས་སྐལ་བ་མཉམ་པ་ཉིད་ཕན་ཚུན་ཐ་་
དད་པར་འདོད་དོ། ། །ཁྱེད་ནི་དེ་དག་ལ་འདི་ཡང་སྐལ་བ་མཉམ་པ་ཉིད་དོ། །
འདི་ཡང་སྐལ་བ་མཉམ་པ་ཉིད་དོ་ཞེས་ཐ་མི་དད་པར་སྐལ་བ་མཉམ་པ་ཉིད་དོ་་་་
80-348