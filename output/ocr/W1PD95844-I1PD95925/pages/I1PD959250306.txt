ཆོས་མངོན་པའི་མཛོད་ཀྱི་འགྲེལ་བཤད།
२०१
བརྟེན་•པ་ཡིན་ནོ། །མ་འདྲེས་ཞེས་བྱ་བ་ནི་འདོད་ཆགས【ལ་སོགས་པ་ལས་•
ལོགས་ཤིག་ཏུ་གྱུར་པ་ཞེས་བྱ་བའི་ཐ་ཚིག་གོ། །ལྟ་དང་ལྡན་ལའང་ཞེས་བྱ་བའི་
ཡང་ཞེས་བྱ་བའི་སྒྲ་ནི་མི་དགེ་བ་ལ་ཞེས་བྱ་བར་སྦྱར་བའི་ཕྱིར་རོ། །འདི་ལྟར་ས་
མང་པོ་པ་ཁོ་ནའི་ཤེས་རབ་ཀྱི་ཁྱད་པར་འགའ་ཞིག་ལ་ལྟ་བ་ཞེས་བྱའོ་ཞེས་བྱ་བ་ནི་
ངེས་པར་རྟོག་•པར་བྱེད་པའི་ཤེས་རབ་གང་ཡིན་པ་དེ་ནི་ལྟ་བ་ཡིན་ལ་དེ་ཡང་་
འདིར་མི་དགེ་བ་ཡིན་པར་ཡོངས་སུ་གཟུང་ངོ་། །དེ་ལྟ་བས་ན་ལོག་པར་ལྟ་་་
བའམ་ཞེས་བྱ་བ་ལ་སོགས་པ་སྨོས་སོ། །འགྱོད་པ་དང་ནི་ཉི་ཤུ་གཅིག །ཅེས་
བྱ་བ་འདིར་ནི་འགྱོད་པ་དང་ཡང་•ཞེས་བྱ་བ་མི་མངོན་པར་བསྟན་པར་བལྟ་བར་
བྱའོ༑ །ཆོས་མངོན་པ་པ་རྣམས་ན་རེ་ཉོན་མོངས་བཞི་དང་ཞེས་བྱ་བ་ལ་སོགས་
པར་སོ་སོར་ཚིག་ཡོངས་སུ་རྫོགས་པར་རིག་•པར་བྱ་སྟེ།
འདོད་ཆགས་ལ་་་
སོགས་པ་ནི་ཕན་ཚུན་མཚུངས་པར་ལྡན་པར་མི་འགྱུར་རོ་ཞེས་ཟེར་རོ། །ཉོན་་་
མོངས་པ་དེ་དང་མ་འདྲེས་པར་བཤད་པ་ཉི་ཤུའོ་ཞེས་བྱ་བ་ནི་ས་མང་པོ་པ་བཅུ་་་
དང་། ཉོན་མོངས་པའི་ས་མང་པོ་པ་དྲུག་དང་། མི་དགེ་བའི་ས་མང་པོ་པ་་་
གཉིས་དང་། རྟོག་པ་དང་དཔྱོད་•པ་ཞེས་བྱ་བ་ཉི་ཤུ་དང་ཉོན་མོངས་པ་དེ་སྟེ།
འདོད་ཆགས་སམ་ཁོང་ཁྲོ་བའམ་ང་རྒྱལ་ལམ་ཐེ་ཚོམ་གང་ཡང་རུང་བ་ཞིག་དང་ཉི་
ཤུ་རྩ་གཅིག་ཡིན་ཏེ་ཉི་ཤུ་རྩ་གཅིག་ཡིན་པ་ཁོ་ནའོ་ཞེས་ཡིན་པར་ངེས་པར་འཛིན་
པར་ཁོང་དུ་ཆུད་པར་བྱའོ། །ཁྲོ་བ་ལ་སོགས་པ་དང་མཚུངས་པར་ལྡན་པའི་་་་་
སེམས་ལ་ཡང་ཞེས་བྱ་བ་ནི་ཁྲོ་བ་དང་། ཁོན་དུ་འཛིན་དང་གཡོ་དང་ནི། །
ཕྲག་དོག་ཚིག་འཆབ་སེར་སྣ་དང་། །སྒྱུ་‧དང་རྒྱགས་དང་རྣམ་འཚེ་ནི། །ཞེས་
བྱ་བ་འདི་དག་དང་ལྡན་པའི་སེམས་ལ་ཡང་སྔ་མ་བཞིན་དུ་མ་འདྲེས་པར་བཤད་་
པ་དེ་དག་དང་། ཉེ་བའི་ཉོན་མོངས་པ་དེ་སྟེ་ཁྲོ་བའམ་རྣམ་པར་འཚེ་བའི་བར་
80-291