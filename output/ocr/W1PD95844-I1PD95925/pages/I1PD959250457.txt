བསྟན་འགྱུར། མངོན་པ།
742
སྔར་སྐྱེས་པ་འདས་པ་དང་ད་ལྟར་བྱུང་བ་སྐལ་བ་མཉམ་པའི་རྒྱུ་ཡིན་པས་ཤུགས་་
ཀྱིས་•ན་མ་འོངས་པ་ནི་སྐལ་བ་མཉམ་པའི་རྒྱུ་མ་ཡིན་ནོ་ཞེས་བཤད་པར་འགྱུར་རོ༎
དེ་ལྟར་ན་འདས་པ་རྣམས་ནི་འདས་པ་དང་ད་ལྟར་བྱུང་བ་རྣམས་ཀྱི་ཡིན་ནོ་ཞེས་
བྱ་བ་ནི་འདས་པ་སྔར་སྐྱེས་པ་རྣམས་ནི་འདས་པ་ཕྱིས་སྐྱེས་པ་རྣམས་ཀྱི་ཡིན་ནོ་་་་
ཞེས་རྣམ་པར་ཕྱེ་སྟེ་བཤད་པར་བྱབྱའོ། །འདས་པ་དང་ད་ལྟར་བྱུང་བ་རྣམས་ནི་་
མ་འོངས་པ་རྣམས་ཀྱི་སྐལ་བ་མཉམ་པའི་རྒྱུ་ཡིན་གྱི། མ་འོངས་པ་རྣམས་མ་་་་་
འོངས་པ་རྣམས་ཀྱི་ཡིན་ནོ་ཞེས་ནི་མ་བཤད་པས་དེའི་ཕྱིར་སྐལ་བ་མཉམ་པའི་རྒྱུ་་
མ་འོངས་པ་མེད་དོ་ཞེས་བྱ་བར་ཁོང་དུ་ཆུད་དོ། །ནམ་ཡང་མ་ཡིན་ནོ་ཞེས་བྱ་བ་
ནི་ནམ་ཡང་རྒྱུ་མ་ཡིན་པ་མ་ཡིན་ནོ་ཞེས་བྱ་བར་སྐབས་དང་སྦྱར་ཏེ། རྒྱུ་ཡིན་པ་
ཁོ་ནའོ་ཞེས་བྱ་བའི་ཐ་ཚིག་གོ། །དེ་ལྟ་བས་ན་སྐལ་བ་མཉམ་པའི་རྒྱུ་མ་འོངས་པ་
ཡོད་དོ་སྙམ་དུ་བསམས་པ་ཡིན་ནོ། །ལྷན་ཅིག་འབྱུང་བ་དང་ཞེས་བྱ་བ་རྒྱས་་་་
པར་འབྱུང་བ་ལ་ལྷན་ཅིག་འབྱུང་བ་དང་མཚུངས་པར་ལྡན་པ་དང་། རྣམ་པར་
སྨིན་པའི་རྒྱུ་དག་ལས་དགོངས་པ་ནི་ཐུགས་ལ་དགོངས་པ་སྟེ། དེས【གསུངས་པ་
ཡིན་ནོ། །ལྷན་ཅིག་འབྱུང་བ་དང་མཚུངས་པར་ལྡན་པ་དང་། རྣམ་པར་་་་
སྨིན་པའི་རྒྱུ་དག་•ལས་དགོངས་ནས་གསུངས་•པ་དེའི་ཕྱིར་ནམ་ཡང་རྒྱུ་མ་ཡིན་་
པ་མ་ཡིན་ནོ་ཞེས་གསུངས་པ་ལ་ཉེས་པ་མེད་དེ་བསྟན་པ་འདི་ནི་ཕལ་ཆེའི་དབང་
དུ་མཛད་པར་བཞེད་དོ། །ཐ་མའི་གནས་སྐབས་དེ་ལས་དགོངས་ནས་ཞེས་བྱ་བ་་
ནི་མ་འོངས་པ་ཐ་མའི་གནས་སྐབས་དེ་ལས་དགོངས་ནས་ཞེས་བྱ་བའི་ཐ་ཚིག་སྟེ།
དེའི་བསམ་པ་ནི་དུས་གསུམ་ཆར་ན་ཡང་རྒྱུ་ཡིན་ནོ་སྙམ་པ་ཡིན་ནོ། །དེ་ཡི་དེ་ནི་
ལན་དུ་མི་རུང་སྟེ། ཞེས་བྱ་བ་རྒྱས་པར་འབྱུང་བ་ནི་སྨྲ་བ་དེའི་•ལན་དུ་མི་་་་་
རུང་བའོ། །ཅིའི་ཕྱིར་ཞེ་ན། འདི་ལྟར་ཆོས་དེ་སྐྱེ་བའི་གནས་སྐབས་ཀྱི་སྔོན་་
80-442