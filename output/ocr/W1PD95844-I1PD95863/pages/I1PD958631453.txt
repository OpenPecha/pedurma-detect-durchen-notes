ククイ
_བསྟན་འགྱུར། རྒྱུད། ༼ཅི༽ ༣༦
རང་བཞིན་མེད་པར་འདོད་པའོ། །དེ་ལས་གཉིས་སུ་མེད་པ་ནི་དང་པོའི་དབང་
དུ་བྱས་པའི་ཟུང་འཇུག་གོ། །རྡོ་རྗེ་བཟླས་པ་ལ་ཇི་ལྟ་བ་དེ་ལྟར་དམིགས་པ་ལ་་
ཡང་ཤེས་པར་བྱ་སྟེ། སྒྱུ་མ་ལྟ་བུ་དང་འོད་གསལ་བ་དང་། ཟུང་དུ་འཇུག་པ་
ཡང་ངོ་། །སློབ་དཔོན་གྱིས་*གསུངས་པ། སངས་རྒྱས་ཀྱི་ཐེག་པ་ལ་སོགས་པ།
རིམ་པ་དུ་མ་དགོད་•པ་ཡང་། །དངོས་སུ་ལྔ་པོ་སྟོན་པ་སྟེ། །རེ་རེ་རིམ་འཇུག་
སྦྱོར་བ་ལའང་། །ངས་ནི་བསམས་ཏེ་སྨྲས་པ་ཡིན། །འདི་ལ་ཐེ་ཚོམ་བྱ་བ་
མེད།༑ །ཅེས་པ་དང་། ཏོག་དཀར་པོ་བརྩེགས་པ་ལས་ཀྱང་། །རིགས་
ཀྱི་བུ་རིམ་གྱིས་འཇུག་པའི་གོ་རིམས་•ནི་ཅིག་ཅར་འཇུག་པར་ཤེས་པར་བྱ་སྟེ།
ཅིག་ཅར་འཇུག་པས་ནི་རིམ་གྱིས་འཇུག་པ་ལ་དེ་ལྟ་མ་ཡིན་ནོ།
།དེ་ཅིའི་ཕྱིར་
ཞེ་ན། རིམ་གྱིས་•འཇུག་པའི་གོ་རིམས་"ནི་གང་ཟག་གཉིས་ལ་བསམས་པའི་་་
ཕྱིར་རོ་ཞེས་པ་•ལྟ་བུའོ། །སྔོན་གྱི་འཕེན་ཤུགས་ཀྱི་སྟོབས་ཀྱིས་མངོན་• དུ་གྱུར་
ཅེས་པ་ནི་ཟུང་དུ་འཇུག་པ་གཉིས་སུ་མེད་པ། བསླབ་པ་ཐམས་ཅད་དང་བྲལ་བ།
གཟུང་བ་མི་དམིགས། འཛིན་པ་མི་དམིགས། རྒྱུ་•མི་དམིགས། རྒྱུ་དང་
རྐྱེན་གྱི་●འབྲས་བུ་མི་དམིགས། བདག་དང་སེམས་ཅན་དང་སྲོག་ལ་སོགས་པ་་
མི་དམིགས་པའོའོ། །འོ་ན་སྤྲུལ་པའི་སྐུ་ལ་སོགས་པ་ཇི་ལྟར་འབྱུང་ཞེ་ན།
སྔོན་
གྱི་སྨོན་ལམ་ལ་སོགས་པ་དང་ལས་ཀྱིས་ཇི་ལྟར་ཡང་སྣང་སྟེ། ཟླ་བ་དང་ཆུ་ཟླ་་་
བཞིན་ནོ། །འོ་ན་དངོས་སུའམ། དངོས་སུ་མ་ཡིན་ཡང་སྣང་ཞེ་ན།
དང་པོ་
ལྟར་ན་ནི་ལོངས་སྤྱོད་རྫོགས་པ་ལ་སོགས་པ་ཐ་དད་པ་དང་དམིགས་པ་མེད་པ་ལ་
སོགས་པ་ཉམས་པར་འགྱུར་རོ། །ཕྱི་མ་ལྟར་ན་ནི་རི་བོང་ལ་སོགས་པའི་རྭ་ཡང་
ངོ་ཞེ་ན་མ་ཡིན་ཏེ། ཐུགས་རྗེའི་སྟོབས་ཀྱིས་ཇི་ལྟར་ཡང་སྣང་སྟེ། སྒྱུ་མ་་་་་
བཞིན་ནོ་ཞེས་བྱ་བར་དགོངས་སོ། །གཞན་གོ་སླའོ། །ལས་དང་པོ་པ་ལ་་་་་
18-1418