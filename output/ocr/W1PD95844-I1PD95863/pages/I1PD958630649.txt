བསྟན་འགྱུར། རྒྱུད། |༣༥ཥ
འོ་ན་འདིའི་གོམས་པའི་ཚད་ཀྱང་ཇི་ལྟར་ཞེ་ན། གང་ཞིག་འདི་ལ་གོམས་པ[ནི། །
བསྒྱུར་•བར་ནུས་དང་དམིགས་པ་གསལ། །ཞེས་པ་ནི་ལྷའི་སྐུ་ཁ་དོག་དང་།
དབྱིབས་ལ་སོགས་པ་གཞན་ལས་གཞན་དུ་བསྒྱུར་ནུས་པ་འདི་ནི་འདིའི་•གོམས་་་
པའི་ཚད་དོ།
།མཐར་ཕྱིན་པའི་ཚད་ཀྱང་ཇི་ལྟར་ཞེ་ན། ཇི་ལྟར་སྣང་བ་འདི་
ཁོ་ན། །ལྷ་ལས་གཞན་གྱི་སྦྱོར་བ་མིན། །ཞེས་པ་ཇི་ལྟར་སྣང་ཞིང་སྲིད་པས་་་
བསྡུས་པ་ཐམས་ཅད་ལྷ་དང་། གཞལ་ཡས་ཁང་དང་། དེ་ལས་གཞན་པའི་རྣམ་པ་
དང་བྲལ་བའོ། །འདིའི་དངོས་གྲུབ་གང་དང་འབྲེལ་བ་ཡིན་ཞེ་ན། ཐུན་མོང་་་་་་
དངོས་གྲུབ་ཐམས་ཅད་ཀུན། །བསྐྱེད་པའི་རིམ་དང་འབྲེལ་པ་ཡིན། །ཞེས་པ་ས་་་
འོག་དང་། རི་ལུ་དང་། རྐང་མགྱོགས་དང་༌། མིག་རྣོན་ལ་སོགས་པ་འདི་ནི་
བསྐྱེད་པའི་རིམ་པ་དང་འབྲེལ་བའོ། །འདི་དག་གིས་•ནི་དང་པོའི་སྦྱོར་བ་་་་་་
བསྟན་ཏེ། འདིས་རྟོག་པའང་གང་སྤོང་ཞེ་ན། གང་དུ་རགས་པའི་རྟོག་པ་རྣམས། །
བསྐྱེད་པ་ཡིས་ནི་སྤོང་བར་བྱེད། །ཅེས་པ་བསྐྱེད་པའི་རིམ་པས་ནི་རགས་པའི་་་
རྟོག་པའམ། ཉོན་མོངས་པ་མངོན་དུ་གྱུར་པ་སྤོང་བར་བྱེད་དོ། །འདིས་ཀྱང་
ས་བོན་གང་ལ་ཕན་ཞེ་ན། ལོངས་སྤྱོད་རྫོགས་དང་སྤྲུལ་སྐུ་ཡི།
།ས་བོན་ཁྱད་
པར་ཅན་དུ་བྱེད། །ཅེས་པ་བསྐྱེད་པའི་རིམ་པ་བསྒོམས་པས་ལོངས་སྤྱོད་རྫོགས་
པ་དང་། སྤྲུལ་པའི་སྐུ་ཐོབ་པའི་ས་བོན་གསོས་པ་•འདེབས་པར་བྱེད་དོ། །
_ དེ་ལྟར་བསྐྱེད་པའི་རིམ་པ་རྒྱས་པར་བསྟན་ནས། ད་ནི་རྫོགས་པའི་རིམ་
པའི་སྦྱོར་བའང་དུ་ཞིག་ཅེ་ན།
རྫོགས་པའི་རིམ་པའི་སྦྱོར་བ་ནི། །རྣམ་པ་ལྔ་
རུ་ཤེས་པར་བྱ། །ཞེས་པ་ལ། འདི་རྫོགས་པའི་རིམ་པའང་ཡིན་ལ། རྣམ་པ་
ལྔའང་ཡིན་པས་འདི་ནི་རིམ་པ་ལྔའོ། །དེའང་གང་ཞེ་ན། རྡོ་རྗེ་བཟླས་དང་་
18-616