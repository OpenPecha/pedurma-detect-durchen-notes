བྱང་ཆུབ་སེམས་ཀྱི་འགྲེལ་པ། ___
१२५
ཕུང་པོ་ཡང་ཡོངས་སུ་མ་གྲུབ་བོ། །དེ་ལྟར་ཕུང་པོ་དེ་ཉིད་ཁམས་དང་སྐྱེ་མཆེད་
དུ་བསྟན་པའི་ཕྱིར་ལོགས་སུ་དགག་∶པར་མི་བྱ་སྟེ། ས་བོན་མེད་པས་མྱུ་གུ་མེད་
པ་བཞིན་དུ་ཕུང་པོ་རང་བཞིན་མེད་པ་ཉིད་ཀྱིས་དེ་རྣམས་ཀྱང་རང་བཞིན་མེད་་་
པར་གྲུབ་བོ། །དེའི་ཕྱིར་སེམས་ནི་ཕུང་པོ་དང་། ཁམས་དང་། སྐྱེ་མཆེད་་
དང་བྲལ་བ་ཞེས་བྱའོ།
།གཟུང་དང་འཛིན་པ་རྣམ་པར་སྤངས།
།ཞེས་བྱ་བ་་
ནི་ཡང་དག་པར་རྫོགས་པའི་སངས་རྒྱས་ཀྱིས་དེ་བཞིན་གཤེགས་པའི་གསང་བའི་་
མདོ་ལས། སེམས་ནི་སྔོན་པོ་དངང་། སེར་པོ་དང་། དམར་པོ་དང་།
བཙོད་ཁ་དང་། ཤེལ་དང་། དངུལ་གྱི་ཁ་དོག་དང་། རིང་པོ་དང་།
ཐུང་ངུ་དང་། ཟླུམ་པོ་དང་། གྲུ་གསུམ་དང་། གྲུ་བཞི་ལ་སོགས་པའི་རྣམ་
པ་དང་། སྐྱེས་པ་དང་བུད་མེད་དང་། མ་ནིང་གི་རྣམ་པ་མ་མཐོང་ངོ་ཞེས་པ་
དང་།
གསང་བའི་བདག་པོ་སེམས་ནི་འདོད་པའི་ཁམས་ཀྱི་རང་བཞིན་མ་ཡིན།
གཟུགས་ཀྱི་ཁམས་ཀྱི་རང་བཞིན་མ་ཡིན།
གཟུགས་མེད་པའི་ཁམས་ཀྱི་རང་་་་་་
བཞིན་མ་ཡིན།
ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་།
ལྷ་མ་ཡིན་དང་། ནམ་མཁའ་ལྡིང་དང་༌། མི་འམ་ཅི་དང༌ ལྟོ་འཕྱེ་་
ཆེན་པོ་དང་།
མི་དང་མི་མ་ཡིན་པའི་འགྲོ་བའི་རང་བཞིན་མ་ཡིན་ནོ་ཞེས་པ་
ནས༑ རྣམ་པ་ཐམས་ཅད་དུ་ཡོངས་སུ་བཙལ་ན་མ་དམིགས་སོ་ཞེས་བྱ་བའི་་་་་
བར་དུ་གསུངས་སོ། །དེ་ལྟར་ན་རེ་ཞིག་སེམས་དེ་ནི་གཟུང་བ་མ་ཡིན་ནོ། །ཇི་
ལྟར་འཛིན་པ་ཡང་མ་ཡིན་པ་དེ་ལྟར་བརྗོད་པར་བྱ་སྟེ།
འདི་ལྟར་བཅོམ་ལྡན་་
འདས་ཀྱིས་གསང་བའི་བདག་པོ་སེམས་དེ་ནི་ནང་ན་ཡང་མ་ཡིན་ཕྱི་རོལ་ན་ཡང་་
མ་ཡིན། གཉིས་ཀའི་བར་དུ་•ཡང་མ་ཡིན་ནོ། །དེ་ཅིའི་ཕྱིར་ཞེ་ན། གསང་
བའི་བདག་པོ་སེམས་དེ་ནི་རང་བཞིན་གྱིས་ཡོངས་སུ་དག་པའི་ཕྱིར་རོ། །དེའི་་་
18-125