བཀའ་འགྱུར། _ མདོ་སྡེ། ༼ག༽ ༤༧
༣༤
ལས་འདི་ནི་ད་ལྟར་བྱུང་བ་ན་བདེ་ལ། ཕྱི་མ་ལ་རྣམ་པར་སྨིན་པ་སྡུག་བསྔལ་བ་
ཡིན་ནོ། །ད་ལྟར་བྱུང་བ་ན་ཡང་སྡུག་བསྔལ་ལ། ཕྱི་མ་ལ་ཡང་“རྣམ་པར་སྨིན་
པ་བདེ་བ་ཡང་དག་པར་ལེན་པའི་ལས་གང་ཞེ་ན།
འདོད་ཆགས་དྲག་པོ་དང་།
ཞེ་སྡང་དྲག་པོ་དང་། གཏི་མུག་དྲག་པོ་གང་དག་སོ་སོར་རྟོག་པ་འདིས་ལས་ཀྱི་
རོ་མྱང་བ་ལ་ཞུགས་●ལ།
དགེ་བ་བཅུའི་ལས་ཀྱི་ལམ་རྣམས་ཡང་དག་པར་་་་
བླངས་ཏེ། དབུལ་བ་ཟིལ་གྱིས་མནན་ནས་ཚུལ་བཞིན་དུ་སོ་སོར་རྟོག་པ།
མཁས་པ་རྣམས་ཀྱིས་བཟུང་“བ། སྡུག་བསྔལ་ལ་བཟོད་པ། ཡིད་མི་བདེ་བ་ལ་
བཟོད་པ། དགེ་བའི་ཕྱོགས་ཡང་དག་པར་ལེན་པ། འཕགས་པའི་ཆོས་ཡང་
དག་པར་ལེན་པ་སྟེ། ཡང་དག་པར་ལེན་པའི་ལས་འདི་ནི་ད་“ལྟར་བྱུང་བ་ན་
སྡུག་བསྔལ་ལ། ཕྱི་མ་ལ་རྣམ་པར་སྨིན་པ་བདེ་བ་ཡིན་ནོ། །ད་ལྟར་བྱུང་བ་ན་
ཡང་བདེ་ལ། ཕྱི་མ་ལ་ཡང་རྣམ་པར་སྨིན་པ་བདེ་བ་ཡང་དག་པར་ལེན་པའི་ལས་
གང་ཞེ་ན། འདོད་ཆགས་ཆུང་བ་དང་། ཞེ་སྡང་ཆུང་བ་དང་། གཏི་མུག་
ཆུང་བ་དང་། ཤེས་རབ་●གསལ་བ་གང་དག་གིས་ཚུལ་བཞིན་དུ་ སོ་སོར་རྟོག་
པ་སྟེ། དགེ་བ་བཅུའི་ལས་ཀྱི་ལམ་རྣམས་ཡང་དག་པར་བླངས་ཤིང་ཡོ་བྱད་ཕུན་
སུམ་ཚོགས་ཀྱང་། དདབང་ཕྱུག་དང་རྒྱགས་པ་ཟིལ་གྱིས་མནན་ནས། དགེ་བའི་
ཕྱོགས་ཀྱི་གཞི་ལ་གནས་པའོ། །དེ་ཚེ་འདི་ཉིད་“ལ་ཡང་བདེ་ལ་ཡོ་བྱད་བདེ་བ་
ཉམས་སུ་མྱོང་ཞིང་མཁས་པ་རྣམས་ཀྱིས་ཀྱང་བསྟོད་པ་ཡིན་ལ། ཕྱི་མ་ལ་ཡང་
དེའི་འདོད་པ་དང་། སྡུག་པ་དང་། ཡིད་དུ་འོང་བར་འགྱུར་བ་ཡིན་ཏེ།
ཡང་དག་པར་ལེན་པའི་ལས་འདི་ནི། ཚེ་འདི་ལ་ཡང་བདེ་ལ། ཕྱི་མ་ལ་ཡང་
རྣམ་པར་སྨིན་པ་བདེ་བ་ཡིན་ནོ། །དེ་ལ་ཤེས་པ་དང་། མཐོང་བ་དང་།
གསལ་བ་དང་། མངོན་པར་རྟོགས་“པ་དང་། ཡང་དག་པར་ཁོང་དུ་ཆུད་པ་
47-34