འདུས་པ་ཆེན་པོ་ལས་སའི་སྙིང་པོའི་འཁོར་ལོ་བཅུ་པ་ཞེས་བྱ་བ་ཐེག་པ་ཆེན་པོའི་མདོ།
14
ལྡན་ན་ཉན་ཐོས་ཀྱི་ཐེག་པ་ལ་འཁྲུལ་པ་མེད་པ་ནས། སེམས་ཅན་ཐམས་ཅད་ཀྱི་
རྟེན་དང་གནས་སུ་འགྱུར་ཞིང་ཉེ་བར་འཚོ་བའི་བར་དུ་འཐོབ་པར་འགྱུར་རོ། །
རིགས་ཀྱི་བུ་འདི་ལྟ་སྟེ། ཤིང་རྟ་ཆེན་པོ་ནི་འཁོར་ལོ་བཞི་དང་ལྡན་ཏེ། མི་་་
མང་པོ་དེའི་ནང་དུ་འདུག་ནས་ལམ་ཆེན་པོར་འགྲོའོ། །ལམ་དེ་ནི་“བོང་བའམ།
གྱོ་མོའམ། གསེག་མའམ། རྩྭ་འམ། ཤིང་ངམ། ལོ་མའམ། ཡལ་གའམ།
མེ་ཏོག་གམ། འབྲས་བུ་ཇི་སྙེད་ཡོད་པ་ཐམས་ཅད་ཤིང་རྟའི་འཁོར་ལོ་དེའི་འོག་
ཏུ་སོང་ནས་ཐམས་ཅད་ཆག་ཅིང་གྲུགས་ཏེ་ནོར【དུ་མིůརུང་བར་བྱེད་དོ། །དེ་
བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་●འཁོར་ལོ་རྣམ་པ་བཅུ་
དང་ལྡན་ན་ཉོན་མོངས་པའི་སྒྲིབ་པ་དང་།
སེམས་ཅན་གྱི་སྒྲིབ་པ་དང་། ཆོས་
ཀྱི་སྒྲིབ་པ་ཐམས་ཅད་ཡོངས་སུ་བཅོམ་སྟེ། རྣམ་པར་སྨིན་པ་མི་ལེན་པར་བྱེད་་
དོ༑ །རིགས་ཀྱི་བུ་འདི་ལྟ་སྟེ། འཁོར་ལོ་རྣོན་པོ་ནི་ཐང་ཅིག་འཕངས་པས་་
ཕས་རྒོལ་བའི་དགྲའི་མགོ་དང་། ཡན་ལག་བཅད་དེ། དེ་སྤྱོད་པའི་མཐུ་མེད་
པར་བྱེད་དོ། །དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་
འཁོར་ལོ་རྣམ་པ་བཅུ་པོ་འདི་དང་ལྡན་ན་རྒྱུད་ལྔར་འཁོར་བའི་སྡུག་བསྔལ་ཆེན་པོ་
ཐམས་ཅད་འཇོམས་“པ་དང་། ཉོན་མོངས་པ་དང་སྡིག་པའི་ལས་ཐམས་ཅད་
ཡོངས་སུ་གཅད་“དེ།
རྣམ་པར་སྨིན་པ་ལེན་པར་མི་བྱེད་དོ། །རིགས་ཀྱི་བུ་
འདི་ལྟ་སྟེ། མེའི་བསྐལ་པ་བྱུང་བའི་ཚེ་ཉི་མ་【ལྔ་ཅིག་“ཅར་ཤར་ནས་གླིང་་་་་
བཞིའི་ཀླུང་དང༌་། མཚོ་དང་། ཆུ་བོ་དང་༌།
ཆུའི་ཁམས་སུ་གཏོགས་པ་
གཤེར་བ་ཐམས་ཅད་གང་ཡང་མི་སྐེམས་པ་མེད་དོ།
།དེ་བཞིན་དུ་བྱང་ཆུབ་་་
སེམས་དཔའ་སེམས་དཔའ་ཆེན་པོ་ཡང་འཁོར་ལོ་རྣམ་པ་བཅུ་པོ་འདི་དང་ལྡན་ན་་
རྒྱུ་བ་“བཞི་དང་། ཉོན་མོངས་པའི་སྒྲིབ་པ་དང་། སེམས་ཅན་“གྱི་སྒྲིབ་པ་
65-495