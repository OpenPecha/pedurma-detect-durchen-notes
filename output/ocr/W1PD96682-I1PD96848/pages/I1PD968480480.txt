བཀའ་འགྱུར། མདོ་སྡེ། ༼༽ ༦༥
ཏུ་བརྩོན་“པ་དང་། ཕུང་པོ་དང་། ཁམས་དང་། སྐྱེ་མཆེད་ལ་ཤིན་ཏུ་རྟོག་
པ་དང་། འཕགས་པའི་རིགས་ལ་བདེ་བར་གནས་པར་རྟག་ཏུ་མོས་པ་སྟེ།
གང་ཟག་
མཚན་ཉིད་འདི་དག་དང་ལྡན་པ་ནི་ཉན་ཐོས་ཀྱི་ཐེག་པ་ཞེས་བྱ་སྟེ།
འདི་རང་སངས་རྒྱས་ཀྱི་ཐེག་པའི་སྣོད་དུ་ཡང་མི་འགྱུར་ན་ཐེག་པ་ཆེན་པོའི་སྣོད་་་་
དུ་འགྱུར་བ་ལྟ་ཅི་སྨོས། རིགས་ཀྱི་བུ་མཚན་ཉིད་གང་དག་དང་ལྡན་པས་རང་
སངས་རྒྱས་ཀྱི་ཐེག་པ་ཞེས་བྱ་ཞེ་ན། སེམས་ཅན་གང་དག་ཉན་ཐོས་ཀྱི་ཡོན་ཏན་
དེ་དག་ཐམས་ཅད་དང་“ལྡན་ལ་གཞན་ཡང་ཉེ་བར་ལེན་པའི་ཕུང་པོ་ལྔ་ལ་ཡང་་་་་
དང་ཡང་དུ་མི་རྟག་པར་རྗེས་སུ་རྟོག་པ་ལ་གནས་པ་དང་། སྐྱེ་ཞིང་འགོག་པ་ལ་
ཡང་དང་ཡང་དུ་རྗེས་སུ་རྟོག་པ་ལ་གནས་པ་དངང་། རྟེན་ཅིང་འབྲེལ་ཏེ་འབྱུང་
བའི་ཆོས་རྣམས་ནི་འགོག་པའི་ཆོས་ཅན་དུ་ཤིན་ཏུ་རྟོག་པ་སྟེ། མཚན་ཉིད་འདི་
དག་“དང་ལྡན་ན་རང་སངས་རྒྱས་ཀྱི་ཐེག་པ་ཞེས་བྱ་སྟེ། སེམས་ཅན་དེ་ཐེག་པ་
ཆེན་པོའི་ཆོས་ཀྱི་སྣོད་ནི་མ་ཡིན་ནོ། །དེ་ནས་བཅོམ་ལྡན་འདས་ཀྱིས་དོན་དེ་དག་
བཟླས་པའི་ཕྱིར་ཚིགས་སུ་བཅད་དེ་གསུངས་པ། གལ་ཏེ་དགེ་བའི་རྒྱལ་རིགས་
རྒྱལ་པོ་དང་། །རྗེའུ་རིགས་དམངས་རིགས་ཤིན་ཏུ་དགེ་བའི་བར།
།དད་ལ་
སོགས་པའི་འཁོར་ལོ་བཅུ་བསྒོམས་ན། །ཉན་ཐོས་ཐེག་པའི་སྣོད་དུ་དེ་འགྱུར་རོ། །
རང་རྒྱལ་ཐེག་པའི་སྒོ་གསུམ་རྣམ་པར་དག །ཁྲེལ་དང་འཛེམ་པར་●ལྡན་ཞིང་
ཕུང་པོས་འཇིགས། །ཉེས་པའི་སྐྱོན་ཤེས་བས་མཐའི་གནས་ལ་དགའ། །དྲན་
པས་དབང་པོ་སྲུང་ཞིང་སེམས་ཀྱང་ཞི། །རྟེན་ཅིང་འབྲེལ་བ་རྟོགས་པས་བསམ་
གཏན་སྒོམ། །ཕུང་པོ་ཁམས་དང་སྐྱེ་མཆེད་རྟོགས་ལ་མཁས། །གནས་དང་སྤྱོད་
ལམ་འཁོར་ལོ་འདི་བཅུས་ན། །ཐེག་པ་མཆོག་གི་སྣོད་འགྱུར་སྲིད་མཚོ་རྒལ། །
ཐེག་པ་གསུམ་མིན་གཉིས་ཀྱི་འཁོར་ལོ་ཡིས། །བདག་ཉིད་ཉོན་མོངས་རྣམ་པར་
65-464