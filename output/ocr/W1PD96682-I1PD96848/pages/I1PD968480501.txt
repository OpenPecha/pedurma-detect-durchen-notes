འདུས་པ་ཆེན་པོ་ལས་སའི་སྙིང་པོའི་འཁོར་ལོ་བཅུ་པ་ཞེས་བྱ་བ་ཐེག་པ་ཆེན་པོའི་མདོ།
१५
གཏུགས་པའི་བར་དུ་རྟག་ཏུ་སྡིག་པའི་གྲོགས་པོ་དང་མི་ཕྲད་པ་དང་། མི་དགེ་
བསམ་པ་ངེས་པས་དམ【བཅའ་བར་●འཚལ་ལོ། །སྡིག་པའི་ལས་དེ་དག་ཐམས་
ཅད་བགྱིད་པར་མ་གྱུར་ཅིག
།བདག་ཅག་ཡུན་རིང་པོར་སྡུག་བསྔལ་མྱོང་བར་•
བའི་དབང་དུ་མ་གྱུར་ཅིག ་ །གལ་ཏེ་ཕྲད་ན་ཡང་དེའི་རྗེས་སུ་མི་འཇུག་པར་་་
མ་གྱུར་ཅིག །བཅོམ་ལྡན་འདས་བདག་ཅག་ལ་ཐུགས་བརྩེ་བའི་སླད་དུ་སྨོན་ལམ་
འདི་དག་རྗེས་སུ་གཟུང་བར་གསོལ། དེ་ནས་བཅོམ་ལྡན་འདས་ཀྱིས་འདུས་པའི་
འཁོར་དེ་དག་ཐམས་ཅད་ལ་བཀའ་སྩལ་པ། ལེགས་སོ་ལེགས་སོ། །ཁྱེད་མ་
འོངས་པའི་སྡུག་བསྔལ་གྱིས་འཇིགས་པ་དང་། འཛེམ་པས་སོ་སོར་བཤགས་པ་
ལེགས་སོ། །ཁྱེད་ཀྱིས་འཁོར་བའི་ཆུ་བོ་ཆེན་པོ་●ལས་བསྒྲལ་བ་དང་། འཇིགས་
པ་མེད་པའི་མྱ་ངན་ལས་འདས་པའི་གྲོང་ཁྱེར་དུ་འཇུག་པའི་ཕྱིར་འདི་ལྟ་བུའི་སྨོན་
ལམ་བཏབ་པ་ལེགས་སོ། །རིགས་ཀྱི་བུ་ཆོས་རྣམ་པ་འདི་བཅུ་དང་ལྡན་ན་བྱང་
ཆུབ་སེམས་དཔའ་སེམས་དཔའ་ཆེན་པོ་རྣམས་ཡང་དག་པའི་ལམ་སྐྱོན་མེད་པའི་་་་
ཆོས་ཀྱི་བཟོད་པ་ཐོབ་པར་འགྱུར་རོ། — །བཅུ་གང་ཞེ་ན་འདི་ལྟ་སྟེ། རིགས་ཀྱི་བུ་
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་གང་ནང་གི་ལུས་ལ་མི་གནས།
ཕྱི་རོལ་གྱི་ལུས་ལ་མི་གནས། ཕྱི་ནང་གི་ལུས་ལ་མི་གནས། འདས་པའི་ལུས་ལ་
མི་གནས། མ་འོངས་པའི་ལུས་ལ་མི་གནས། ད་ལྟར་གྱི་ལུས་ལ་མི་གནས་པ་སྟེ།
ཆོས་དང་པོ་འདིས་ན་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཡང་་་་་
དག་པའི་ལམ་སྐྱོན་མེད་པའི་ཆོས་ཀྱི་བཟོད་པ་འཐོབ་བོ། །རིགས་ཀྱི་བུ་གཞན་
ཡང་བྱང་ཆུབ་“སེམས་དཔའ་སེམས་དཔའ་“ཆེན་པོ་རྣམས་གང་ནང་གི་ཚོར་བ་ལ་
མི་གནས།
ཕྱི་རོལ་གྱི་ཚོར་བ་ལ་མི་གནས། ཕྱི་ནང【གཉི་གའི་●ཚོར་བ་ལ་མི་
གནས༑ འདས་པའི་ཚོར་བ་ལ་མི་གནས།
མ་འོངས་པའི་ཚོར་བ་ལ་མི་གནས།
65-485