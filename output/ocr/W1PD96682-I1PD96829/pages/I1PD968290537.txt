५१८
བཀའ་འགྱུར། མདོ་སྡེ། ༼ཁ༽ ༤༦
ཀུན་ཏུ་བཟང་བ་སྟེ། །དམན་པ་རྣམས་དང་འཐུན་པར་མཛད། །སྟོབས་བཅུའི་
སྟོབས་དང་ཤིན་ཏུ་ལྡན། །བསྙེངས་པ་མི་མངའ་མི་བསྙེངས་པ། །མ་འདྲེས་
རྣམ་པ་བཅུ་བརྒྱད་ཀྱིས། །ཐུབ་པ་ཆེན་པོ་ཐེག་པ་མཆོག །ཆོས་ཀྱི་འཁོར་ལོ
རབ་བསྐོར་བ། །འདི་ནི་མདོ་ཙམ་བཤད་པ་ཡིན། །དེ་བཞིན་གཤེགས་པའི་
ཡོན་ཏན་བསྔགས། །འདི་ནི་ཅུང་ཟད་བརྗོད་“པར་ཟད། །སངས་རྒྱས་ཡེ་ཤེས་
མཐའ་ཡས་ཏེ། །ནམ་མཁའ་རྒྱ་ཆེ་མཉམ་པ་བཞིན། །བསྐལ་པ་ཟད་པར་
བརྗོད་ཀྱང་ནི། །སངས་རྒྱས་ཡོན་ཏན་མི་ཟད་དོ། །ཆོས་ཀྱི་འཁོར་ལོ་བསྐོར་
བའི་ལེའུ་ཞེས་བྱ་▪སྟེ། ཉི་ཤུ་རྩ་དྲུག་པའོ།།
དེ་ནས་ལྷའི་བུ་གང་དག་གིས་དེ་བཞིན་གཤེགས་པ་ལ་ཆོས་ཀྱི་རྣམ་གྲངས་འདི་
དབང་ཕྱུག་
རབ་ཏུ་བཤད་པར་གསོལ་བ་བཏབ་པར་གྱུར་པ་དབང་ཕྱུག་དང་།
ཆེན་པོ་དང་། དགའ་བོ་དང་། རབ་དགའ་དང་། ཙན་དན་དང་། མཆོད་
པ་དང་། ཞི་བ་དང་། །རབ་ཏུ་ཞི་བ་དང་། དུལ་བའི་དབང་ཕྱུག་ལ་སོགས་
པ་གནས་གཙང་མའི་རིས་ཀྱི་ལྷའི་བུ་ཁྲི་བརྒྱད་སྟོང་དང་། གང་ཡང་དེ་བཞིན་
གཤེགས་པ་ཆོས་ཀྱི་འཁོར་ལོ་བསྐོར་བའི་ཚེ། _ འདུས་པར་གྱུར་པ་དེ་ལ་བཅོམ་
ལྡན་འདས་ཀྱིས་ལྷའི་བུ་དབང་ཕྱུག་ཆེན་པོ་ལ་སོགས་པ་གནས་གཙང་མའི་རིས་ཀྱི་་
ལྷའི་བུ་རྣམས་ལ་བཀའ་སྩལ་པ། གྲོགས་པོ་དག་རྒྱ་ཆེར་རོལ་པ་ཞེས་བྱ་བའི་མདོ་
སྡེ་ཤིན་ཏུ་རྒྱས་པ་ཆེན་པོ་བྱང་ཆུབ་སེམས་དཔའི་རྣམ་པར་རྩེན་པ། སངས་རྒྱས་
ཀྱི་ཡུལ་ལ་རོལ་པ་ལ་འཇུག་པ་འདི་ནི་བདག་ཉིད་ཀྱི་ཕྱིར། དེ་བཞིན་གཤེགས་
པས་གསུངས་པ་སྟེ། དེ་ཁྱེད་ཀྱིས【ལོང་ཤིག _ །ཟུང་ཤིག
།ལྷོགས་ཤིག །
འཁོར་ལ་ཡང་རྒྱ་ཆེར་རབ་ཏུ་སྟོན་ཅིག །དེ་ལྟར་•ན་ངའི་ཆོས་ཀྱི་ཚུལ་འདི་རྒྱས་
46-518