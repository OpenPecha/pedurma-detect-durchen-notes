३०
བཀའ་འགྱུར། མདོ་སྡེ། ༼༽
کام
།ལྷ་དང་ཚངས་པ་
བསྐལ་པ་བྱེ་བ་མང་པོར་ཚུལ་ཁྲིམས་བརྟུལ་ཞུགས་སྤྱད།
སེམས་ཅན་གཟི་བརྗིད་རྣམ་དག་དགེ། །དེ་དག་དེ་ཡི་རྐང་པར་མགོས་གཏུགས་
ཕྱག་ཀྱང་འཚལ། །སྡེ་དང་བཅས་པའི་བདུད་རྣམས་བཅོམ་ནས་སྔོན་ཆད་ཀྱི། །
རྒྱལ་བས་བཞེད་པ་བྱང་ཆུབ་དམ་པ་འཐོབ་འགྱུར་ངེས། །ཡབ་ཅིག་བདག་ཅག་
གཡུལ་ངོར་འཐབ་པ་མི་འཚལ་ཏེ། །སྟོབས་ལྡན་དག་དང་འཐབ་པར་སྦྱོར་འདི་
ཚེགས་རབ་ཆེ། །ཡབབ་ཅིག་མཁའ་ལ་ནོར་བུ་རིན་ཆེན་གཙུག་ཕུད་ཅན། །
རྫོགས་པའི་བྱང་ཆུབ་སེམས་དཔའ་ཁྲག་ཁྲིག་གུས་པར་གནས། །རིན་ཆེན་འབྱུང་
གནས་ཡན་ལག་མེ་ཏོག་ཕྲེང་བས་བརྒྱན།
།སྟོབས་བཅུ་མངའ་བས་མཆོད་ཕྱིར་
འདིར་བཏང་རྣམས་ལ་གཟིགས། །གང་དག་སེམས་པ་མ་མཆིས་གང་དག་སེམས་
མ་མཆིས། །ཤིང་རི་ལྷ་དབང་གནོད་སྦྱིན་མཁའ་ལྡིང་དབང་པོ་དག །ཡོན་ཏན་
རི་བོར་མངོན་པར་འདུད་ཅིང་ཕྱོགས་པ་ལས། །ཡབ་ཅིག་དོ་མོད་སླར་ལོག་ན་ནི་
ལེགས་པ་འདྲ། །གཞན་ཡང་གང་གི་ཕ་མཐར་མི་ཕྱིན་དེར་ནི་རྐྱལ་▪མི་བགྱི། །
གང་ཞིག་རྩ་ནས་མི་ཕྱིན་དེ་ནི་བརྐོ་མི་བགྱི། །གང་ལ་བཟོད་པ་ཡང་གསོལ་དེ་ནི་
དཀྲུག་མི་བགྱི། །གང་གིས་ཡིད་མི་བདེ་བར་འགྱུར་བ་དེ་མི་བགྱི། །དགེ་སློང་
དག་དེ་ནས་དེའི་ཚེ་ཤིང་གི་ལྷ་མོ་བརྒྱད་ལ་འདི་ལྟ་སྟེ།
དཔལ་ལྡན་དང་།
འཕེལ་མོ་དང་། དཀའ་ཐུབ་དང་། དགེ་མ་དང་། མཁས་མ་དང་།
མདངས་སྟོབས་དང་། བདེན་སྨྲ་དང༌་། ལྡན་མ་སྟེ། དེ་དག་གིས་བྱང་ཆུབ་
སེམས་དཔའ་ལ་ཡང་དག་པར་མཆོད་ནས་དཔལ་རྣམ་པ་བཅུ་དྲུག་གིས་བྱང་ཆུབ་་་
སེམས་དཔའ་འཕེལ་བར་བྱེད། མངོན་དུ་སྟོད་“པར་བྱེད་དེ། སེམས་ཅན་དམ་
པ་ཁྱོད་ནི་དགུང་ཟླ་ཡར་གྱི་ངོ་ལྟར་མཛེས་པའོ། །བློ་རྣམ་པར་དམ་“པ་ཁྱོད་ནི་
གདུགས་དང་པོ་ཤར་བ་ལྟར་ལྷང་ངེ་བའོ། །སེམས་ཅན་དམ་པ་ཁྱོད་ནི་ཆབ་ཀྱི་
46-390