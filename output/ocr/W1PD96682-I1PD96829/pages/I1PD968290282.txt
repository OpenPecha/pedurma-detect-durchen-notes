འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ། .
२७३
མཚོན་རྩེ་གཉིས་པ་དང་། རྩེ་གསུམ་པ་དང༌་། འཁོར་ལོ་དང་། མཚོན་རྩེ་
གཅིག་པ་དང་། འཕང་མདུང་ལ་སོགས་པ་མཚོན་ཆ་སྣ་ཚོགས་ཐོགས་པ། གོ་
ཆ་དང་ཡ་ལད་སྲ་བ་བགོས་པ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དག་དང་ལྷན་
ཅིག་ཏུ་བྱང་ཕྱོགས་ནས་འོངས་པར་གྱུར་ཏེ། འོངས་ནས་ཀྱང་སེར་སྐྱའི་གནས་ཀྱི་
གྲོང་ཁྱེར་ཆེན་པོ་ལ་བསྐོར་བ་བྱས་ཏེ།
ཇི་ལྟར་འོངས་པའི་བྱང་ཕྱོགས་ཉིད་དུ་
གནས་ནས། བྱང་ཆུབ་སེམས་དཔའ་ལ་ཕྱག་འཚལ་ཞིང་འདུག་གོ། །ལྷའི་
དབང་པོ་བརྒྱ་"བྱིན་ཡང་སུམ་ ཅུ་རྩ་གསུམ་པའི་ལྷ། ལྷའི་མེ་ཏོག་དང་། སྤོས་
དང་༑ ཕྲེང་བ་དང་། བྱུག་པ་དང་། ཕྱེ་མ་དང་། གོས་དང་། གདུགས་
དང་༑ རྒྱལ་མཚན་དང་། བ་དན་དང་། མེ་ཏོག་གི་ རྣ་རྒྱན་དང་། རྒྱན་
ཐོགས་པ་རྣམས་དང་། ལྷན་ཅིག་ཏུ་འོངས་པར་གྱུར་ཏེ། འོངས་ནས་ཀྱང་སེར་
སྐྱའི་“གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ།
གི་བར་སྣང་ལ་འཁོར་དང་བཅས་ཏེ།
ཇི་ལྟར་འོངས་པའི་སྟེང་
བྱང་ཆུབ་སེམས་དཔའ་ལ་ཕྱག་འཚལ་ཞིང་
འདུག་གོ། །དགེ་སློང་དག་དེ་ལྟར་འདུན་པས་བྱང་ཆུབ་སེམས་དཔའི་ཚིག་ཐོས་
ནས༑ མིག་མཆི་མས་གང་ཞིང་བྱང་ཆུབ་སེམས་དཔའ་ལ་འདི་སྐད་ཅེས་སྨྲས་སོ། །
ཇོ་ཇོ་ཁྱོད་ནི་དུས་མཁྱེན་པ། ། ཚོད་མཁྱེན་པ། རན་པ་མཁྱེན་པ་ལགས་ན། ད་
ལྟར་ནི་བཞུད་པའི་དུས་དང་ཚོད་མ་ལགས་ན། ཅིའི་སླད་དུ་བཀའ་དེ་སྐད་སྩལ།
བྱང་ཆུབ་སེམས་དཔས་སྨྲས་པ། འདུན་པ་ད་ནི་དུས་ལ་བབ་པོ། །སྨྲས་པ།
ཇོ་ཇོ་གང་གི་དུས་ལ་བ། བྱང་ཆུབ་སེམས་དཔས་སྨྲས་པ། སེམས་ཅན་
རྣམས་ཀྱི་དོན་ནི་ཚོལ་བ་ན། །བྱང་ཆུབ་རྒ་ཤི་མེད་པའི་གནས་ཐོབ་ནས། །འགྲོ་
བ་དགྲོལ་ཞེས་ང་ཡིས་ཡུན་རིང་ནས། །སྨོན་ལམ་བཏབ་པ་དེ་ཡི་དུས་ལ་བབ། །
འདི་ལ་འདི་ནི་ཆོས་ཉིད་དེ། དེ་ལ་འདི་སྐད་ཅེས་བྱའོ། །ས་བླ་བ་དང་བར་
46-263