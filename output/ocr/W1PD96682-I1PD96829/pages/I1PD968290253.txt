༢༣༤
བཀའ་འགྱུར། མདོ་སྡེ། ༼༽
کام
སླར་བཟློག་སྟེ། ཕྱིར་ཡང་གྲོང་ཁྱེར་དུ་ཞུགས་སོ། །དགེ་སློང་དག་དེ་ལྟར་བྱང་
ཆུབ་སེམས་དཔའ་དུས་གཞན་ཞིག་ན་གྲོང་ཁྱེར་གྱི་བྱང་ཕྱོགས་ཀྱི་སྒོ་ནས་སྐྱེད་མོས་་
ཚལ་གྱི་སར་ཞུགས་པ་དང་། བྱང་ཆུབ་སེམས་དཔའི་མཐུས་ལྷའི་བུ་དེ་དག་ཉིད་
ཀྱིས་ལམ་ཀ་“དེར་དགེ་སློང་ཞིག་མངོན་པར་སྤྲུལ་པ་དང་།
བྱང་ཆུབ་སེམས་
དཔས་དགེ་སློང་ཞི་བ། དུལ་བ་ཡང་དག་པར་བསྡམས་པ།
ཚངས་པར་སྤྱོད་པ།
མིག་ཕབ་▪པ། གཉའ་ཤིང་གང་ཙམ་དུ་ལྟ་བ། སྤྱོད་ལམ་མཛེས་པ་ཕུན་སུམ་
ཚོགས་པ།
འགྲོ་བ་དང་ལྡོག་པ་མཛེས་པ་ཕུན་སུམ་ཚོགས་པ། མདུན་དུ་ལྟ་བ་
དང་●།
གཡས་གཡོས་སུ་ལྟ་བ་མཛེས་པ། བསྐུམ་པ་དང་སྨྱང་བ་མཛེས་པ།
ན་འདུག་པ་དེ་མཐོང་ངོ་། །མཐོང་ནས་ཀྱང་བྱང་ཆུབ་སེམས་དཔས་ཤེས་བཞིན་
ཆོས་གོས་སྣམ་སྦྱར་དང་ལྷུང་བཟེད་དང་ཆོས་གོས་ཐོགས་པ་མཛེས་པ་ཞིག་ལམ་ཀ་•
དུ་ཁ་ལོ་སྒྱུར་བ་ལ་འདི་སྐད་ཅེས་སྨྲས་སོ། །ཁ་ལོ་སྒྱུར་བ་སྐྱེས་བུ་སེམས་ཞི་རབ་ཞི་
ཞིང་༑ །མིག་ཕབ་འགྲོ་ལ་གཉའ་ཤིང་གང་ཙམ་ལྟ་བྱེད་ཅིང་། །[ངུར་སྨྲིག་
གོས་གྱོན་ཤིན་ཏུ་རབ་ཏུ་ཞི【བར་སྤྱོད•། །ལྷུང་བཟེད་ཐོགས་ནས་མི་རྒོད་མ་
ཁེངས་སུ་ཞིག་ཡིན། །ཁ་ལོ་སྒྱུར་བས་སྨྲས་པ། ལྷ་ཅིག་མི་འདི་དགེ་སློང་ཞེས་ནི་
བགྱི་བ་ལགས། །འདོད་པའི་དགའ་བ་སྤངས་ཤིང་ཤིན་ཏུ་དུལ་བར་སྤྱོད། །
བདག་ཉིད་ཞི་བ་ཚོལ་●ཞིང་རབ་ཏུ་བྱུང་བར་གྱུར། །འདོད་ཆགས་ཞེ་སྡང་བྲལ་
བར་བསོད་སྙོམས་སྤྱོད་ཅིང་རྒྱུ། །བྱང་ཆུབ་སེམས་དཔས་སྨྲས་པ། འདི་ནི་དགེ་
བར་ལེགས་སྨྲས་ང་“ཡང་འདོད་པ་སྟེ། །རབ་ཏུ་བྱུང་བ་མཁས་པ་རྣམས་ཀྱིས་
རྟག་ཏུ་བསྔགས། །དེ་ནི་བདག་ལ་ཕན་ཞིང་སེམས་ཅན་གཞན་ལའང་ཕན། །
འཚོ་བ་བདེ་ཞིང་ཉམས་འཐུན་འཆི་མེད་འབྲས་བུར་འགྱུར།
།དགེ་སློང་དག་དེ་
ནས་བྱང་ཆུབ་སེམས་དཔས་ཤིང་རྟ་མཆོག་དེ་སླར་བསྒྱུར་ཏེ་ཕྱིར་ཡང་གྲོང་ཁྱེར་དུ་་
46-234