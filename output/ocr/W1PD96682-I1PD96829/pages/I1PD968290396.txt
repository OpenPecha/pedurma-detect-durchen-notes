འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ།
국민
དང་༑ ཕ་བོང་དང་། ཞགས་པ་དང་། ལྕགས་ཀྱི་ཐུ་ལུམ་ཤིན་ཏུ་འཇིགས་པ་
དུ་མ་འཕེན་ཏེ། དེ་དག་ཀྱང་འཕངས་མ་ཐག་ཏུ་མེ་ཏོག་གི་ཕྲེང་“བ་དང་། མེ་
ཏོག་ གི་བླ་རེར་ གྱུར་ཏེ་གནས་སོ། །མེ་ཏོག་སིལ་མར་ཡང་གྱུར་ནས་ས་ལ་
འཐོར་བ་དང་། ཕྲེང་བའི་ཆུན་པོར་ཡང་འཕྱང་བས་བྱང་ཆུབ་ཀྱི་ཤིང་བརྒྱན་
པར་གྱུར་ཏོ། །བྱང་ཆུབ་སེམས་དཔའི་བཀོད་པ་འབྱོར་པ་དེ་དག་མཐོང་ནས་
བདུད་སྡིག་ཅན་ཕྲག་དོག་དང་སེར་སྣས་སེམས་ལ་གནོད་དེ། བྱང་ཆུབ་སེམས་
དཔའ་ལ་སྨྲས་པ། ཀྱེ་རྒྱལ་བུ་གཞོན་ནུ་བཞེངས། བཞེངས། རྒྱལ་སྲིད་ལ་
སྤྱོད་ཅིག །ཁྱོད་ཀྱི་བསོད་ནམས་དེ་ཙམ་གྱིས་ཁྱོད་ཀྱིས་ཐར་པ་ག་ལ་འཐོབ། །
འཇམ་ཞིང་
དེ་ནས་བྱང་ཆུབ་སེམས་དཔས་བརྟན་ལ་ཟབ་ཅིང་རྒྱ་ཆེ་བ་དང་།
སྙན་པའི་ཚིག་གིས་བདུད་སྡིག་ཅན་ལ་འདི་སྐད་ཅེས་སྨྲས་སོ། ། སྡིག་ཅན་ཁྱོད་
ཀྱིས་ནི་གཏན་པ་མེད་པའི་མཆོད་སྦྱིན་གཅིག་གིས་འདོད་པའི་དབང་ཕྱུག་ཐོབ་ཏུ་་་
ཟད་དོ། །ངས་ནི་མཆོད་སྦྱིན་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་གཏན་པ་མེད་
པའི་མཆོད་སྦྱིན་བྱས་སོ། །ལག་པ་དང་། རྐང་པ་དང་། མིག་དང་། མགོ་
དག་ཀྱང་བཅད་ཅིང་སློང་བ་རྣམས་ལ་བྱིན་ནོ། །སེམས་ཅན་རྣམས་ཐར་བར་བྱ་
བའི་ཕྱིར་ཁྱིམ་དང་། ནོར་དང་། འབྲུ་དང་། མལ་ཆ་དང་། གོས་དང་།
འཆགས་དང་། སྐྱེད་མོས་ཚལ་རྣམ་པ་དུ་མ་ʼདག་ཀྱང་སློང་བ་རྣམས་ལ་བྱིན་ནོ། །
དེ་ནས་བདུད་སྡིག་ཅན་གྱིས་ཚིགས་སུ་བཅད་དེ་བྱང་ཆུབ་སེམས་དཔའ་ལ་སླར་་་
སྨྲས་པ། སྔོན་ཆད་●ཁོ་བོས་མཆོད་སྦྱིན་ཁ་ན་མ་ཐོ་མེད། །གཏན་པ་མེད་པ་
བྱས་པ་ཁྱོད་འདིར་དཔང་དུ་ཡོད། །ཁྱོད་ལ་འདི་ན་དཔང་པོ་གང་ཡང་ཡོད་མིན་
པས༑ །སྨྲས་ཀྱང་ཕན་པ་ཅི་ཡོད་ཁྱོད་ནི་ཕམ་པར་གྱུར། །བྱང་ཆུབ་སེམས་
དཔས་སྨྲས་པ། སྡིག་ཅན་ས་འདི་ནི་ངའི་དཔང་ཡིན་ནོ།
།དེ་ནས་བྱང་ཆུབ་
46-377