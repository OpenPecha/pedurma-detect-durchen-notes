འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ།
473
ཆོས་སྟོན་པའི་ཕྱིར། ཟག་པ་ཐམས་ཅད་སྤངས་པ་མཁྱེན་པར་དམ་བཅས་པ་ལ་
ལྷ་དང་བཅས་པའི་འཇིག་རྟེན་གྱིས་“མི་ཟློགས་“པའི་དམ་བཅས་པའི་མི་འཇིགས་་
པ་བརྙེས་པ་ཞེས་བྱའོ། །སྒྲ་མེད་པ་དང་། བརྗོད་དུ་མེད་པའི་ཆོས་ཀྱི་ངོ་བོ་
ཉིད་ཐུགས་སུ་ཆུད་པའི་ཕྱིར། ཚིག་མ་འཁྲུལ་བའི་ཆོས་སྟོན་པ་ཞེས་བྱའོ། །
བྲལ་བ་མེད་པའི་ཕྱིར་སྒྲ་མེད་པ་དང་། བརྗོད་དུ་མེད་པའི་ཆོས་ཀྱི་ངོ་བོ་ཉིད་
ཐུགས་སུ་ཆུད་པ་ཞེས་བྱའོ། །སེམས་ཅན་ཐམས་ཅད་ཀྱི་སྒྲ་ཚད་མེད་པ་སངས་
རྒྱས་ཀྱི་སྒྲ་སྐད་དུ་བྱིན་གྱིས་རློབ་ནུས་པའི་ཕྱིར། བྲལ་བ་མེད་པ་ཞེས་བྱའོ། །
བསྙེལ་བ་མི་མངའ་བའི་ཕྱིར། སེམས་ཅན་ཐམས་ཅད་ཀྱི་སྒྲ་ཚད་མེད་པ་སངས་
རྒྱས་ཀྱི་ཆོས་ཀྱི་སྒྲ་སྐད་དུ་བྱིན་གྱིས་རློབ་ནུས་པ་ཞེས་བྱའོ། །སྣ་ཚོགས་ཀྱི་འདུ་
ཤེས་དང་བྲལ་བའི་ཕྱིར་བསྙེལ་བ་མི་མངའ་བ་ཞེས་བྱའོ། །སེམས་ཅན་ཐམས་
ཅད་ཀྱི་སེམས་མཉམ་པར་བཞག་པ་བས་ཤིན་ཏུ་མཉམ་པར་བཞག་པའི་ཕྱིར། སྣ་
ཚོགས་ཀྱི་འདུ་ཤེས་དང་བྲལ་བ་ཞེས་བྱའོ། །སོ་སོར་མ་བརྟགས་པའི་བཏང་
སྙོམས་ཅན་གྱི་ཕྱིར། སེམས་ཅན་ཐམས་ཅད་ཀྱི་སེམས་མཉམ་པར་བཞག་པ་བས།
ཤིན་ཏུ་མཉམ་པར་བཞག་པ་ཞེས་བྱའོ། །མོས་པའི་འདུ་བྱེད་ཀྱི་ཏིང་ངེ་འཛིན་
ལས་ཡོངས་སུ་མ་ཉམས་པའི་ཕྱིར། སོ་སོར་མ་བརྟགས་པའི་བཏང་སྙོམས་ཅན་
ཞེས་བྱབྱའོ། །བརྩོན་འགྲུས་ཀྱི་འདུ་བྱེད་ཀྱི་ཏིང་ངེ་འཛིན་གྱིས་རྒྱུན་མི་འཆད་ཅིང་
བརྩོན་འགྲུས་ལས་ཡོངས་སུ་མ་ཉམས་པའི་ཕྱིར། མོས་པའི་འདུ་བྱེད་ཀྱི་ཏིང་ངེ་
འཛིན་ལས་ཡོངས་སུ་མ་ཉམས་པ་ཞེས་བྱའོ། །དྲན་པ་ལས་ཡོངས་སུ་མ་ཉམས་
པའི་ཕྱིར། བརྩོན་འགྲུས་ལས་ཡོངས་སུ་མ་ཉམས་པ་ཞེས་བྱའོ། །ཤེས་རབ་ལས་
ཡོངས་སུ་མ་ཉམས་པའི་ཕྱིར། དྲན་པ་ལས་ཡོངས་སུ་མ་ཉམས་པ་ཞེས་བྱའོ། །
རྣམ་པར་གྲོལ་བ་ལས་ཡོངས་སུ་མ་ཉམས་པའི་ཕྱིར། ཤེས་རབ་ལས་ཡོངས་སུ་མ་
46-513