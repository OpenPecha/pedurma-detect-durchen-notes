७११
བཀའ་འགྱུར། མདོ་སྡེ།
ཀྱིས་བསྒོ་བ་ལས་མི་འགྱུར་ཞིང་། སེམས་ཅན་ཐམས་ཅད་དང་འཐུན་“པར་
གནས་པ་ནའོ། །ལྷའི་*བུས་སྨྲས་པ།
ཇི་ལྟར་ན་བྱང་ཆུབ་སེམས་དཔའ་ངོ་ཚ་
ཤེས་ཤིང་ཁྲེལ་ཡོད་པ་ཕུན་སུམ་ཚོགས་པ་ཡིན།
འཇམ་དཔལ་གྱིས་སྨྲས་པ།
ནམ་སེམས་ཅན་ཐམས་ཅད་ཡོངས་སུ་སྨིན་པར་བྱ་བའི་ཕྱིར་ནང་“ཡང་ཉེ་བར་ཞི་་་
ལ་ཕྱི་རོལ་ཏུ་རྒྱུ་བ་ལ་ཡང་རྒྱུ་བ་ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་
སེམས་དཔའ་དད་པ་དང་ལྡན་པ་ཡིན། འཇམ་དཔལ་གྱིས་སྨྲས་པ། ནམ་
ཆགས་པ་ཐམས་ཅད་ལ་ཡང་སྤྱོད་ལ། ཆགས་པ་ཐམས་ཅད་ལ་ཞེན་པ་ཡང་མེད་
པ་ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་སེམས་དཔའ་མཛའ་བ་
བརྟེན་“པ་ཡིན། འཇམ་དཔལ་གྱིས་སྨྲས་པ། ནམ་སངས་རྒྱས་ཀྱི་རིགས་མི་
གཅོད་པ་ ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་སེམས་དཔའ་བྱས་པ་
གཟོ་བ་ཡིན། འཇམ་ དཔལ་གྱིས་སྨྲས་པ། ནམ་ཇི་ལྟར་བྱས་པའི་དགེ་བའི་རྩ་
བ་ཆུད་མི་གཟོན་པ་ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་སེམས་
དཔའ་བྱས་པ་ཤེས་པ་ཡིན། འཇམ་དཔལ་གྱིས་སྨྲས་པ། ནམ་ཐེག་པ་གཞན་ལ་
འདོད་པ་མི་བྱེད་པ་ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་སེམས་
དཔའ་འདོད་པ་ཉུང་བ་ཡིན། འཇམ་དཔལ་གྱིས་སྨྲས་པ། ནམ་“རང་གི་ཉོན་
མོངས་པ་རྣམས་ཀྱང་མི་འདོད་ལ། སེམས་ཅན་ཐམས་ཅད་ཀྱི་ཉོན་མོངས་པ་
རྣམས་སྤང་བར་●ཡང་འདོད་པ་ནའོ། །ལྷའི་བུས་སྨྲས་པ། ཇི་ལྟར་ན་བྱང་ཆུབ་
སེམས་དཔའ་ཆོ་ག་ཤེས་པ་ཡིན། འཇམ་དཔལ་གྱིས་སྨྲས་པ། ནམ་འཕགས་
པའི་ཤེས་རབ་ཀྱི་ཤེས་པས་ཆོས་གང་ཡང་མི་ལེན་པ་ནའོ། །ལྷའི་བུས་སྨྲས་པ།
ཇི་ལྟར་ན་བྱང་ཆུབ་སེམས་དཔའ་ངོམས་པ་ཡིན། འཇམ་དཔལ་གྱིས་སྨྲས་པ།
ནམ་འཇིག་རྟེན་ལས་འདས་པའི་ཤེས་རབ་ལ་ཡང་གནས་ལ། འཇིག་རྟེན་པའི་རྒྱུ་
46-688