འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ།
༣༡༣
འཆབ་པ་བརྒྱད་པ་ཡིན། །འཐོབ་དང་ཚིགས་བཅད་བཀུར་སྟི་དང་། །ལོག་
།གཞན་ལ་
པར་གྲགས་པ་གང་ཐོབ་དང་། །བདག་ལ་སྟོད་•པར་བྱེད་པ་དང་།
སྨོད་པར་བྱེད་པ་དང་། །དེ་དག་ནག་པོའི་རྩ་ལག་ཏུ། །ལྷུང་བའི་བདུད་ཀྱི་
དཔུང་ཡིན་ནོ། །དགེ་སྦྱོང་ བྲམ་ཟེ་ཁ་ཅིག་ནི། །འདི་ན་གླགས་“ལྟ་འཁོད་པར་
སྣང་།༑ ། །ཁྱོད་དཔུང་གང་ཡིན་ལྷར་བཅས་ཀྱིས། །འཇིག་རྟེན་འདི་ནི་རབ་
འདུལ་བ། །སོ་བཏང་མ་བྱས་སྣོད་ཆུས་བཞིན། །ཤེས་རབ་ཀྱིས་ནི་དེ་དག་གཞིག །
དྲན་པ་ལེགས་པར་ཉེར་བཞག་སྟེ། །ཤེས་རབ་ལེགས་པར་བསྒོམས་“བྱས་ནས། །
ཤེས་བཞིན་དུ་ནི་སྤྱོད་པར་བྱ། །བློ་ངན་ཁྱོད་ཀྱིས་ཅི་བྱར་ཡོད། །དེ་སྐད་ཅེས་
སྨྲས་པ་དང་། བདུད་སྡིག་ཅན་སྡུག་བསྔལ་ཞིང་ཡིད་མི་བདེ་སྟེ། ཡི་ མ་རངས་
ནས་ཡིད་ལ་གཅགས་“བཞིན་དུ་དེ་ཉིད་དུ་མི་སྣང་བར་གྱུར་ཏོ།།
འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ། བམ་པོ་བཅུ་
གཉིས་པ། དགེ་སློང་དག་དེ་ནས་བྱང་ཆུབ་སེམས་དཔའ་འདི་སྙམ་དུ་སེམས་ཏེ།
དགེ་སྦྱོང་དང་བྲམ་ཟེ་གང་དག་ཁ་ཅིག་འདས་པ་དང་། མ་འོངས་པ་དང་ད་ལྟར་
བྱུང་བའི་དུས་ན་བདག་ལ་གནོད་པ་བྱེད་པ་དང་། ལུས་ལ་གདུང་བ་བྱེད་དེ།
སྡུག་བསྔལ་དྲག་པོ་ཚ་བ་མི་བཟད་ པ། ཡིད་དུ་མི་འོང་བའི་ཚོར་བ་མྱོང་བར་
བྱེད་པས་དེ་དག་ཤིན་ཏུ་སྡུག་བསྔལ་བ་ མྱོང་ངོ་སྙམ་མོ། །དགེ་སློང་དག་ངས་
འདི་སྙམ་དུ【བསམས་ཏེ། སྤྱོད་པ་འདི་དང་བསྒྲུབ་“པ་འདིས་མིའི་ཆོས་བླ་མ་
ལས་མཆོག་ཏུ་གྱུར་པ། འཕགས་པ་ཡེ་ཤེས་མཐོང་བའི་ཁྱད་པར་གང་ཡང་མངོན་
དུ་མ་བྱས་ཏེ་འདི་ནི་བྱང་ཆུབ་ཀྱི་ལམ་མ་ཡིན། ལམ་འདི་ནི་མ་འོངས་པའི་སྐྱེ་བ་
དང་།༑ རྒ་བ་དང་འཆི་“བ་འབྱུང་བ་ནུབ་པར་བྱེད་པ་མ་ཡིན་ཏེ། བྱང་ཆུབ་ཀྱི་
ལམ་མ་འོངས་པའི་སྐྱེ་བ་དང་། རྒ་བ་དང་འཆི་བའི་སྡུག་བསྔལ་འབྱུང་བ་ནུབ་
46-313