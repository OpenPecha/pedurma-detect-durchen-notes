འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ།
५९
ལྟར་བྱང་ཆུབ་སེམས་དཔས་སྐྱེ་བའི་དུས་ལ་བལྟས་ནས། དགའ་ལྡན་གྱི་གནས་
དམ་པ་ན་གནས་བཞིན་དུ་རྒྱལ་པོ་ཟས་གཙང་མའི་ཁྱིམ་དམ་པ་དེར་སྔ་ལྟས་•
བརྒྱད་སྟོན་ཏོ། །བརྒྱད་གང་ཞེ་ན། འདི་ལྟ་སྟེ། ཁྱིམ་དེ་རྩྭ་དང་། སྡོང་དུམ་
དང་༑ ཚེར་མ་དང་། གསེག་མ་དང་། གྱོ་མོ་མེད་ཅིང་། དྲི་མ་མེད་ལ་ཆག་
ཆག་ལེགས་པར་བཏབ་པ་དང་། ཕྱག་དར་ལེགས་པར་བྱས་ཤིང་རླུང་རྡུལ་ཅན་
དང་༑ མུན་པ་དང་། རྡུལ་དང་བྲལ་བ་དང་། སྦྲང་མ་དང་། ཤ་སྦྲང་དང་།
སྦྲང་བུ་དང་། ཕྱེ་མ་ལེབ་དངང་། སྡིག་སྦྲུལ་མེད་ཅིང་མེ་ཏོག་གིས་ཀུན་ཏུ་གང་
བ་ལག་མཐིལ་ལྟར་མཉམ་པར་གནས་པར་གྱུར་“ཏེ། འདི་ནི་སྔ་ལྟས་“བྱུང་བ་
དང་པོ། །རིའི་རྒྱལ་པོ་གངས་རི་ལ་བྱ【འདབ་སྤེན་ དང་། ནེ་ཙོ་དང་། རི་
སྐེགས་“དང་། ཁུ་བྱུག་དང་། ངང་པ་དང་། རྨ་བྱ་དང་། ངུར་པ་དང་།
ཀུན་ལ་དང་། ཀ་ལ་པིང་ཀ་དང༌། ཤང་ཤང་“ཏེའུ་ལ་སོགས་པ་སྒྲོ་གཤོག་སྣ་
ཚོགས་མཛེས་པ་ཡིད་དུ་འོང་ཞིང་སྙན་པའི་སྒྲ་འབྱིན་པའི་བྱའི་ཚོགས་གང་དག་་་་་་
གནས་པ་དེ་དག་དེར་འོངས་ནས། རྒྱལ་པོ་ཟས་གཙང་མའི་ཁྱིམ་དམ་པ་དེའི་
སྟེགས་བུ་དང༌་། བ་གམ་དང་། རྟ་བབས་དང་། སྐར་ཁུང་དང་། བསིལ་
ཁང་དང་། ཁང་པ་བརྩེགས་པ་དང་། ཁང【བཟངས་ཀྱི་“སྟེང་དག་ཏུ་གནས་
ཤིང་དགའ་བ་དང་། མགུགུ་བ་དང་། ཡིད་བདེ་བ་སྐྱེས་ནས་རང་རང་གི་སྒྲ་སྐད་
དག་འབྱིན་ཏེ། འདི་ནི་སྔ【ལྟས་བྱུང་“བ་གཉིས་པའོ། །གང་ཡང་རྒྱལ་པོ་ཟས་
གཙང་མ་དེའི་ཀུན་དགའ་ར་བ་ཉམས་དགའ་བ་དང་། ནགས་ཚལ་ཉམས་དགའ་
བ་དང་། སྐྱེད་མོས་ཚལ་ཉམས་དགའ་བ་དག་ན་མེ་ཏོག་དང་འབྲས་བུའི་ཤིང་
ལྗོན་པ་སྣ་ཚོགས་དུས་ཐ་དད་པར་འབྱུང་བ། དེ་ཐམས་ཅད་ཀྱང་ཁ་འབུས་ཤིང་
མེ་ཏོག་རྒྱས་པར་གྱུར་ཏེ། འདི་ནི་སྔ་ལྟས་བྱུང་བ་གསུམ་པའོ། །རྒྱལ་པོ་ཟས་
46-59