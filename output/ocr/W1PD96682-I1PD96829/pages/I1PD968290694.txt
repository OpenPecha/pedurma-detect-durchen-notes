འཕགས་པ་འཇམ་དཔལ་རྣམ་པར་འཕྲུལ་པའི་ལེའུ་ཞེས་བྱ་བ་ཐེག་པ་ཆེན་པོའི་མདོ།
64
ཇི་ལྟ་བུ། སྨྲས་པ། ཇི་ལྟར་གནས་པ་ཉིད་ཀྱི་ཕྱིར་ཆུང་“ཟད་ཀྱང་ཁྲིད་པ་ཡང་
མེད།༑ _ མ་ཁྲིད་པ་ཡང་མེད་དེ།
བསྐྱེད་པ་ཡང་མེད།
ཇི་ལྟར་གནས་པ་བཞིན་དུ་ཤེས་པ་དང་།
བཀག་པ་ཡང་མེད་དེ། མཉམ་པ་ཉིད་དུ་ཤེས་པ་དེ་ལྟར་
བདག་ཅག་བཏུལ་ཏོ། །དགེ་སློང་དེ་དག་གིས་བསྟན་པ་འདི་བཤད་པ་ན་ལྷའི་
བུ་སྟོང་ཉིས་བརྒྱ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་
པར་དག་གོ། །གནས་བརྟན་རབ་འབྱོར་གྱིས་གཞན་ཡང་བདུད་སྡིག་ཅན་ལ་འདི་
སྐད་ཅེས་སྨྲས་སོ། །སྡིག་ཅན་ཇི་ལྟར་ན་དགེ་སློང་སྦྱིན་གནས་ ཡིན། བདུད་
ཀྱིས་སྨྲས་པ། བཙུན་པ་རབ་འབྱོར་ནམ་དགེ་སློང་ལེན་པ་ཡང་མེད་དེ●། ནོད་
པ་ཡང་མེད་ལ་དད་ཅིང་དང་བ་ཐམས་ཅད་ལས་ཀྱང་ཡོངས་སུ་སྤྱོད་པ་ནའོ། །
བཙུན་པ་རབ་འབྱོར་གང་དགེ་སློང་གང་ལ་བྱིན་“པ་དེ་ལ་སྒྱུ་མའི་བློ་དང་། གང་
ལེན་པ་དེ་ལ་མིག་ཡོར་གྱི་བློ་དང་། ཉེ་བར་ལེན་པའི་སེམས་དང་། ཉེ་བར་
ལེན་པ་མེད་པའི་སེམས་ཀྱིས་ཀྱང་ཡོངས་སུ་མི་སྤྱོད་པའི་དགེ་སློང་དེ་ལྟ་བུ་ནི་སྦྱིན་་་
པའི་གནས་ཡིན་ནོ། །ཤ་●ར་དྭ་ཏིའི་བུས་སྨྲས་པ། སྡིག་ཅན་བཅོམ་ལྡན་འདས་
ཀྱིས་ཏིང་ངེ་འཛིན་འཁྲུགས་པ་མེད་པར་གསུངས་པ་གང་ཡིན། བདུད་ཀྱིས་སྨྲས་
པ༑ བྱང་ཆུབ་སེམས་དཔའ་ཏིང་ངེ་འཛིན་གང་ལ་བརྟེན་ʼནས་ཤིན་ཏུ་ཟད་པའི་
ཕྱིར་ཟད་པ་ཡང་ཟད་པར་མི་བྱེདད། རང་བཞིན་གྱིས་མ་སྐྱེས་པའི་ཕྱིར་མ་སྐྱེས་པ་
ཡང་མི་སྐྱེད། མྱོང་བ་མེད་པ་ཡང་མྱོང་བར་མི་བྱེད་དེ། ཆོས་ཐམས་ཅད་ཀྱང་
རང་བཞིན་གྱིས་སྙོམས་པར་ཞུགས་པར་“ཤེས་ལ། ཤེས་ནས་ཀྱང་ཚོར་བ་ཐམས་
ཅད་འགོག་པའི་སྙོམས་པར་འཇུག་པ་ལ་སྙོམས་པར་འཇུག་ཅིང་“མཉམ་པར་ཡང་་
མཐོང་ལ་ཆུང་“ཟད་ཀྱང་མཐོང་བ་ཡང་མེད། མི་མཐོང་བ་ཡང་མེད་པ་འདི་ནི་
བཅོམ་ལྡན་འདས་ཀྱིས་ཏིང་ངེ་འཛིན་འཁྲུགས་པ་མེད【པར་གསུངས་པའོ∶།
46-675