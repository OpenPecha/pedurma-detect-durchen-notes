བཀའ་འགྱུར། ཁྲི་བརྒྱད། ༼ཀི༽ ༢༩
ཕ་རོལ་ཏུ་ཕྱིན་པ་འདི་ཡི་གེར་བྲིས་ནས་འཆང་བ་དེར་ལྷའི་བུ་དེ་དག་འོངས་ནས་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བསྟི་སྟང་"དུ་བྱེད། བླ་མར་བྱེད། རྗེད་
པར་བྱེད། མཆོད་པར་བྱེད་དེ། མཆོད་པ་བྱས་ནས་ཀྱང་ཕྱིར་འགྲོ་བར་་་
འགྱུར་བའི་ཕྱིར་རོ། །ཀཽ་ཤི་ཀ་གང་ལ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡི་
གེར་བྲིས་ཤིང་འཆང་ན་ཡང་། དེ་ལ་ཚེ་འདིའི་ཡོན་ཏན་དང་། ཕན་ཡོན་དེ་
ལྟ་བུ་དེ་དག་འབྱུང་བར་འགྱུར་ན། གང་གིས་ཤེས་རབ་ཀྱི་ཕ་རོལ་ཏུ་ཕྱིན་པ་་་་
འདི་ཡི་གེར་བྲིས་ནས། འཛིན་པ་དང་། འཆང་བ་དང་། ཀློག་པ་དང་།
ཁ་དོན་•དུ་བྱེད་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་དུ་ཡིད་་
ལ་བྱེད་པ་དག་ལྟ་ལ་སྨོས་ཀྱང་ཅི་དགོས། ཀཽ་ཤི་ཀ་འདི་ལྟ་སྟེ་དཔེར་ན།
མིར་
གྱུར་པའམ། དུད་འགྲོའི་སྐྱེ་གནས་སུ་སྐྱེས་པའི་སྲོག་ཆགས་གང་ལ་ལ་ཞིག །
བྱང་ཆུབ་ཀྱི་སྙིང་པོའམ། བྱང་ཆུབ་ཀྱི་སྙིང་པོའི་ཉེན་●འཁོར་ཏམ། བྱང་ཆུབ་
ཀྱི་སྙིང་པོའི་ནང་དུ་སོང་ན། དེ་ལ་མིའམ། མི་མ་ཡིན་པས་རྣམ་པར་གཙེ་
བའམ༑ 【ཐོ་བཙམ་•པར་མི་ནུས་སོ། །དེ་ཅིའི་ཕྱིར་ཞེ་ན། སྔོན་གྱི་དེ་་་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་་་
ཀྱང་དེར་བཞུགས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་
པར་རྫོགས་པར་སངས་རྒྱས་ལ། ད་“ལྟར་བྱུང་བ་དང་། མ་བྱོན་པའི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ཀྱང་དེར་
བཞུགས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་རྒྱ་ཞིང་མངོན་པར་རྫོགས་པར་འཚང་རྒྱ་བར་འགྱུར་ཏེ། མངོན་པར་
རྫོགས་པར་སངས་རྒྱས་ནས་ཀྱང་སེམས་ཅན་ཐམས་ཅད་འཇིགས་པ་མེད་པ་དང་།
ཁོན་མེད་པ་དངང་། གནོད་པ་མེད་པ་དང་། གཅུགས་●མེད་པ་ལ་བཀོད་དེ་་་
29-678