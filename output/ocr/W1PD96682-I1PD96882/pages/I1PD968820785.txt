བསྡུས་པའི་རྒྱུད་ཀྱི་རྒྱལ་པོ་དུས་ཀྱི་འཁོར་ལོའི་འགྲེལ་བཤད་རྩ་བའི་རྒྱུད་ཀྱི་རྗེས་སུ་འཇུག་པ་སྟོང་ཕྲག་བཅུ་གཉིས་པ་དྲི་མ་མེད་པའི་འོད་ཅེས་བྱ་བ། ༧༦༧
པ་ནི་ཕྱོགས་བྲལ་རྣམས་སུ་སྟེ་●དབང་ལྡན་དུ་གཅི་བའི་སྣོད་དང་རླུང་དུ་བཤང་་་
བའི་སྣོད་དང་བདེན་བྲལ་དུ་ཁྲག་གི་སྣོད་དང་མེར་རྐང་གི་སྣོད་དོ། །དེ་ནས་ཟླུམ་
སྐོར་གཉིས་པ་ཐུགས་ཀྱི་འཁོར་ལོའི་གནས་ལ་ཤར་དུ་འཁར་བ་མཁན་མོ་དང་ལྷོར་
འོད་མའི་གར་མཁན་མོ་དང་བྱང་དུ་ནོར་བུ་མཁན་མ་དང་ནུབ་ཏུ་ཁྲོན་པ་མཁན་
མ་དང་མེར་ཐགས་མཁན་མ་དང་བདེན་བྲལ་དུ་ཆང་འཚོང་མ་དང་དབང་ལྡན་དུ་
གསེར་མཁན་མ་དང་རླུང་དུ་ཕྲེང་བ་མཁན་མ་སྟེ་རྣལ་འབྱོར་མ་བརྒྱད་དོ། །འདི་
རྣམས་ཀྱི་གདན་རྣམས་ནི་གྲངས་བཞིན་དུ་ལུག་གི་པགས་པ་དང་འབྲོག་དགོན་་་
པའི་ཁྱིའི་པགས་པ་དང་རྔ་མོའི་པགས་པ་དང་འདམ་སེང་གི་པགས་པ་དང་རའི་
པགས་པ་དང་རི་དགས་ཀྱི་པགས་པ་དང་བོང་བུའི་པགས་པ་དང་ཕག་གི་པགས་པ་
རྣམས་སོ། །དེ་ནས་ཟླུམ་སྐོར་གསུམ་པ་གསུང་གི་འཁོར་ལོའི་གནས་ལ་ཤར་དུ་
ཤ་འཚོང་མ་དང་མེར་རྫ་མཁན་མ་དང་ལྷོར་འཁུར་བ་མཁན་མ་དང་བདེན་བྲལ་དུ་
སྨད་འཚོང་མ་དང་ནུབ་ཏུ་ཚེམ་བུ་མ་དང་རླུང་དུ་ཉ་པ་མོ་དང་། བྱང་དུ་གར་
མཁན་མ་དང་དབང་ལྡན་དུ་བཙོ་བླག་•མཁན་མ་སྟེ་རྣལ་འབྱོར་མ་བརྒྱད་དོ། །
འདི་རྣམས་ཀྱི་གདན་རྣམས་ནི་ཀུམ་བྷི་རའི་པགས་པ་དང་འགྲོན་•བུའི་ཕུང་པོ་་་
དང་ཀརྐ་ཊའི་རུས་པའི་ཕུང་པོ་དང་། ཉ་སྐམ་པོ་དང་། མ་ཀ་རའི་པགས་པ་
དང་༑ སྦལ་བའི་པགས་པ་དང་། རུས་སྦལ་གྱི་ཁོག་པ་དང་དུང་རྣམས་གྲངས་
བཞིན་ནོ།
།དེ་ནས་ཟླུམ་སྐོར་བཞི་པ་སྐུའི་འཁོར་ལོའི་གནས་ལ་ཤར་དུ་ལྕགས་
མཁན་མ་དངང་། ལྷོར་རྒྱ་སྐྱེགས་མཁན་མ་དང་། ནུབ་ཏུ་སྲིན་བལ་མཁན་མ་
དང་༑ བྱང་དུ་ཏིལ་མར་མཁན་མ་དང་། མེར་སྨྱུག་མ་མཁན་མ་དང་།
བདེན་བྲལ་དུ་ཤིང་མཁན་མ་དང་། རླུང་དུ་ཀོ་ལྤགས་མཁན་མ་དང་། དབང་
ལྡན་དུ་འདྲེག་མཁན་མ་སྟེ་བརྒྱད་དོ། །འདི་རྣམས་ཀྱི་གདན་རྣམས་ནི་བསེའི་
99-767