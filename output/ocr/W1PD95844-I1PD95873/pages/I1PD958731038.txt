དེ་ཁོ་ན་ཉིད་བསྡུས་པའི་རྒྱ་ཆེར་བཤད་པ་ཀོ་ས་ལའི་རྒྱན།
མཚན་མ་སྟེ།
ཕྱིར་རོ། །ཕྲ་མོ་རྟོགས་ཕྱིར་མདའ་ཡིན་ལ།
།ཞེས་བྱ་བ་ལ་མདའ་ཞེས་བྱ་བ་ནི་
ཅིའི་ཕྱིར་ཞེ་ན། ཕྲ་མོ་རྟོགས་ཕྱིར་ཞེས་བྱ་བ་གསུངས་སོ། །
འདི་སྐད་སྟོནན་ཏེ།
ཕྲ་མོ་ནི་སེམས་ཏེ་དེ་ཉིད་རྟོགས་ཤིང་དེ་མགུ་བར་ཡང་བྱེད་་
དོ་ཞེས་བྱ་བའི་དོན་ཏོ།
།དེ་ལྟར་ན་ཤིན་ཏུ་ཕྲ་མོ་འབིགས་ཤིང་རྟོགས་པའི་ཕྱིར་
ན་ཕྲ་མོ་རྟོགས་པ་སྟེ། དེའི་ངོ་བོ་ཉིད་ཡིན་པས་ན་ཕྲ་མོ་རྟོགས་པ་ཉིད་དེ་དེའི་་
ཕྱིར་མདའ་ཞེས་བྱའོ། །དོན་དུ་ན་འདི་སྐད་སྟོན་ཏེ། རྨརྨ་འབྱིན་པར་བྱེད་པས་
ན་མདའ་ཞེས་བྱའོ། །མགུ་བར་བྱེད་ཕྱིར་ལེགས་ཞེས་བྱ། །ཞེས་བྱ་བ་ལ་་་
ལེགས་ཞེས་བྱ་བ་ནི་མཚན་མའོ། །ཅིའི་ཕྱིར་ལེགས་ཞེས་བྱ་བར་འགྱུར་ཞེ་ན།
དེའི་ཕྱིར་མགུ་བར་གྱུར་ཕྱིར་ཞེས་བྱ་བ་གསུངས་ཏེ། ཡོངས་སུ་མགུ་བ་ལས་་་་་་
ལེགས་སོ་ཞེས་བྱ་བ་སྦྱིན་པར་བྱེད་དོ་ཞེས་བྱ་བའི་དོན་ཏོ། །སྤྲས་པའི་ཕྱིར་ནི་་་
རིན་ཆེན་གསུངས། །ཞེས་བྱ་བ་ནི་རིན་པོ་ཆེའི་•ཕྱག་རྒྱའོ། །ཅིའི་ཕྱིར་རིན་པོ་
ཆེ་ཞེས་བྱ་ཞེ་ན་དེའི་ཕྱིར【སྤྲས་པའི་ཕྱིར་•ཞེས་བྱ་བ་གསུངས་སོ། །འདི་སྐད་་
སྟོན་ཏོ། །བདག་པོར་འཇོག་པའི་དོན་གྱིས་ནི་རིན་པོ་ཆེ་ཞེས་བཤད་དེ●།
གང་གི་ཕྱིར་དེ་བཞིན་གཤེགས་པ་ཡང་དེས་དབང་བསྐུར་ན་ཁམས་གསུམ་གྱི་ཆོས་
ཀྱི་རྒྱལ་པོ་མཛད་པར་འགྱུར་བ་ལ་ཡང་འཇོག་པའི་ཕྱིར་། །གཟི་བརྗིད་ཚུལ་་་
གྱིས་ཉི་མ་ཞེས་བྱ་བ་ལ་ཉི་མ་ཞེས་བྱ་བ་ནི་བཅོམ་ལྡན་འདས་འོད་ཀྱི་ཕྱག་རྒྱའོ། །
ཅིའི་ཕྱིར་ཞེ་ན། དེའི་ཕྱིར་གཟི་བརྗིད་ཚུལ་གྱིས་ཞེས་གསུངས་པ་ཡིན་ནོ། །
འདི་སྐད་སྟོནན་ཏེ། ཉི་མའི་དཀྱིལ་འཁོར་ཤར་ཞིང་མངོན་པར་འཕགས་ནས་འོད་
ཟེར་བཀྱེ་བས་མུན་པ་བསལ་ཏེ། དངོས་པོ་ཐམས་ཅད་སྣང་བར་བྱེད་པ་དེ་•
བཞིན་དུ་བཅོམ་ལྡན་འདས་ཀྱི་ཡེ་ཤེས་ཀྱི་ཉི་མའི་•དཀྱིལ་འཁོར་ལས་ཡེ་ཤེས་ཀྱི་་་
འོད་ཟེར་བཀྱེ་བས་སེམས་ཅན་རྣམས་ཀྱི་མ་རིག་པའི་མུན་པ་ཐམས་ཅད་བསལ་•
28-1013