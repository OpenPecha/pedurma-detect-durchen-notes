དེ་ཁོ་ན་ཉིད་བསྡུས་པའི་རྒྱ་ཆེར་བཤད་པ་ཀོ་ས་ལའི་རྒྱན།
१२१
ཕྱག་རྒྱ་དེ་དགྲོལ་བར་འདོད་ཀྱང་དགྲོལ་བར་མི་ནུས་པ་དེ་ནི་བརྟན་པར་གྱུར་པ་་
ཡིན་ཏེ་འདི་གང་དུ་འབྱུང་བའི་གནས་དེ་ན་གཏེར་ཡོད་པ་ཡིན་པར་སྟོནན་ཏོ། །
གསུམ་པར། དབང་པོ་གཉིས་ནི་མཉམ་སྦྱར་བནྡྷ། །ཞེས་བྱ་བ་ལ་སོགས་པ་ནི་
གོ་སླའོ། །བཞི་པར་ཡང་ལས་ཀྱི་ཕྱག་རྒྱ་དེ་འཛིན་བཞིན་དུ་དབང་མེད་པར་བྱེད་
པར་གྱུར་པ་དེ་ན་གཏེར་ཡོད་པར་སྟོན་པ་ཡིན་ནོ། །།སྔར་ཕྱག་རྒྱ་བཞིའི་སྦྱོར་བ་
བཅུ་དྲུག་བསྟན་པ་ལ་ཕྱག་རྒྱ་བཞིའི་སྦྱོར་བ་ལ་ཡང་རང་གི་ལྷ་དགུག་པ་ལ་སོགས་
པ་བྱས་མོད་• ཀྱི་ཇི་སྲིད་ཐ་མི་དད་པ་ལ་སོགས་པར་ལྷག་པར་མོས་པར་མ་བྱས་པ་
དེ་སྲིད་དུ་དགོས་པ་འགྲུབ་པར་མི་•འགྱུར་རོ་ཞེས་བྱ་བའི་དོན་འདི་བསྟན་པར་བྱ་
བའི་ཕྱིར་སྦྱོར་བ་འདི་བཞི་ཉེ་བར་དགོད་པར་•མཛད་པ་ཡིན་པར་ཤེས་པར་བྱའོ། །
དེ་བཞིན་དུ་གཞན་དག་•ལ་ཡང་ཤེས་པར་བྱའོ། །དེ་ལྟར་ཕྱག་རྒྱ་བཞིའི་སྒྲུབ་•
པའི་ཆོ་ག་རྫོགས་པར་མཛད་ནས། ད་ནི་དེ་ནས་ཞེས་བྱ་བ་ལ་སོགས་པ་ཕྱག་རྒྱ་
དེ་བཞིན་ནོར་བུའི་རིགས་ཡིན་པར་སྟོན་ཏོ། །དེ་ནས་ནོར་བུའི་རིགས་ཆེན་པོའི་
ཕྱག་རྒྱའི་ཡེ་ཤེས་བསླབ་པོ་ཞེས་བྱ་བ་ལ། དེ་ནས་ཞེས་བྱ་བ་•ནི་རྗེས་ཐོགས་ལ་
སྟེ་ལས་བསྟན་པའི་རྗེས་ལའོ། །ནོར་བུའི་རིགས་ཀྱང་ཡིན་ལ་ཆེན་པོ་ཡང་ཡིན་་་
པས་ན་•ནོར་བུའི་རིགས་ཆེན་པོའོ།
།ནོར་བུའི་རིགས་ཆེན་པོ་དེའི་ཕྱག་རྒྱ་་་་་་
ཐམས་ཅད་ནི་ཕྱག་རྒྱ་རྣམ་པ་བཞི་སྟེ། དེའི་ཡེ་ཤེས་ཡིན་པས་ན་ཕྱག་རྒྱ་ཐམས་་
ཅད་ཀྱི་ཡེ་ཤེས་སོ། །དེ་བསླབ་པོ་•ཞེས་བྱ་བ་ནི་དེ་ཉིད་ཉེ་བར་སྟོན་ཏོ་ཞེས་བྱ་་
བའི་དོན་ཏོ། །ཕྱག་རྒྱ་རྣམ་པ་བཞིའི་ནང་ན་ཡང་ཕྱག་རྒྱ་ཆེན་པོ་གཙོ་བོར་གྱུར་
པ་ཡིན་པས་ན་དེ་དང་པོ་ཉིད་དུ་བསྟན་པར་བྱ་•བའི་ཕྱིར་དེ་ནས་ཕྱག་རྒྱ་ཆེན་པོ་
ནི་འདི་ཡིན་ཏེ་ཞེས་བྱ་བ་གསུངས་སོ། །དེ་ཇི་ལྟ་བུར་འབྱུང་བ་བསྟན་པར་བྱ་་་
བའི་ཕྱིཕྱིར། ཇི་ལྟ་བ་ཡི་རི་མོ་བཞིན།
།ཕྱག་རྒྱ་ཆེན་པོ་བསྒོམས་ནས་ནི། །
28-823