༧༢༤
__བསྟན་འགྱུར། རྒྱུད། ༼རི༽ ༥༦
ཉིད་ནི་སངས་རྒྱས་ཉིད་དང་བྱང་ཆུབ་སེམས་དཔའ་ཉིད་དོ། །ཡེ་ཤེས་ནི་དོན་གྱི་
ཡུལ་ཐམས་ཅད་ལ་སྒྲིབ་པ་མེད་པའོ། །མངོན་པར་ཤེས【པ་ནི་•བྱང་ཆུབ་སེམས་
དཔའ་རྣམས་ཀྱི་མངོན་པར་ཤེས་པ་ལྔ་ཚེ་རབས་ཐམས་ཅད་དུ་འབྱུང་བ་དང་།
དེ་བཞིན་གཤེགས་པ་རྣམས་ཀྱི་མངོན་པར་ཤེས་པ་དྲུག་པོ་རྣམས་སོ། །དེ་ལྟར་ན་
རྡོ་རྗེ་ཆོས་ཉིད་དང་། ཡེ་ཤེས་དང་མངོན་པར་ཤེས་པ་ནི་རྡོ་རྗེ་ཆོས་ཉིད་དང་།
ཡེ་ཤེས་དང་མངོན་པར་ཤེས་པའོ། །དེ་ཉིད་ནི་འབྲས་བུ་སྟེ། དེའི་རྒྱུ་དེ་རྙེད་
པའི་ཕྱིར་ཏེ་དེ་བློ་ལ་ཉེ་བར་གནས་པར་སྟོན་ཏོ། །མིང་ཇི་སྐད་དུ་བྱ་བ་ཞིག་ཅེ་ན།
དེའི་ཕྱིར་འགྲོ་བ་འདུལ་བ་ཞེས་བྱ་བ་གསུངས་ཏེ། འགྲོ་བ་ཐམས་ཅད་འདིས་•
འདུལ་བར་བྱེད་པས་ན་●དེའི་ཕྱིར་འགྲོ་བ་ཐམས་ཅད་འདུལ་བ་ཞེས་བཤད་དོ། །
དཀྱིལ་འཁོར་•ནི་སྙིང་པོ་ལ་བྱ་སྟེ་ཕྱིར་མི་ལྡོག་པའི་འཁོར་ལོའི་དོན་ཡིན་ལ།
དེ་
ལེན་པས་ན་དཀྱིལ་འཁོར་རོ། །ཆེན་པོ་འདིས་འགྲོ་བ་ཐམས་ཅད་འདུལ་བའི་་་་
དབང་དུ་བྱས་པས་སོ། །དེ་བཤད་པར་བྱ་བ་ནི་དེ་བསྟན་ཏོ་ཞེས་བྱ་བའོ། །ཇི་
ལྟར་བཤད་པར་བྱ་ཞེ་ན། དེ་ནས་རབ་ཏུ་བཤད【པར་བྱ∶། །ཞེས་བྱ་བ་ལ་་་་
སོགས་པ་གསུངས་སོ། །དེ་ནས་ཞེས་བྱ་བ་ནི་རྗེས་ཐོགས་ལ་སྟེ། འཇིག་རྟེན་་
གསུམ་གྱི་འཁོར་ལོའི་རྗེས་ཐོགས་•ལའོ། །འགྲོ་བ་ཐམས་ཅད་འདུལ་བའི་དཀྱིལ་
འཁོར་གྱི་ཆོ་ག་མེད་པར་དེ་དང་འབྲེལ་བའི་དགོས་པ་མི་འགྲུབ་པས་དེའི་ཕྱིར་རབ་
ཏུ་བཤད་པར་བྱ་ཞེས་བྱ་བ་ལ་སོགས་པ་གསུངས་པ་ཡིནན་ཏེ། ཡང་དག་པར་རབ་
ཏུ་ཕྱེ་སྟེ་བཤད་པས་ན་རབ་ཏུ་བཤད་པའོ། །དཀྱིལ་འཁོར་ཡང་ཡིན་ལ་ཆེན་པོ་་
ཡང་ཡིན་པས་ན་དཀྱིལ་འཁོར་ཆེན་པོ་སྟེ། སངས་རྒྱས་དང་བྱང་ཆུབ་སེམས་་་་་
དཔའི་འཁོར་གྱི་དཀྱིལ་འཁོར་བགྲང་བ་ལས་འདས་པས་ན་དཀྱིལ་འཁོར་ཆེན་པོའོ། །
འགྲོ་བ་འདུལ་བ་ལ་གཙོ་བོར་གྱུར་པས་ན་དམ་པའོ། །རྡོ་རྗེ་དབྱིངས་དང་འདྲ་་
28-724