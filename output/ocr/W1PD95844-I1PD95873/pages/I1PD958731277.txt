१२५२
བསྟན་འགྱུར། རྒྱུད། [རི༽༥༦
བཞུགས་པར་བྱའོ། །རྣམ་པར་སྣང་མཛད་ཉིད་ལས་རྣམས་●བཞིའི་ནང་ན་རྒྱས་
པའི་ཕྲིན་ལས་གཙོར་མཛད་པས་ན། དེ་དང་རྗེས་སུ་མཐུན་པར་རྒྱས་པའི་ཞལ་
ཟས་ནས་གདན་དུ་བཏིང་ངོ་། །བཅོམ་ལྡན་འདས་དེའི་འཁོར་དུ་བྱང་ཆུབ་
སེམས་དཔའ་བརྒྱད་བྲི་བ་ནི་འདི་ལྟ་སྟེ།
བཅོམ་ལྡན་འདས་ཀྱི་གཡས་ཕྱོགས་སུ་
ནི་སྤྱན་རས་གཟིགས་ཀྱི་དབང་པོ་དང་། འཇམ་དཔལ་དང་། སེམས་
བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བའོ། །གཡོན་ཕྱོགས་སུ་ནི་རྡོ་རྗེ་ཁུ་
ཚུར་དང་བྱམས་པ་དང་ནམ་མཁའ་མཛོད་དོ།
།བཅོམ་ལྡན་འདས་ཀྱི་རྒྱབ་
ཕྱོགས་སུ་ནི་ནམ་མཁའི་སྙིང་པོའོ། །བཅོམ་ལྡན་འདས་ཀྱི་འོག་གི་སྤྱན་སྔར་ནི་
ཕྱག་ན་རྡོ་རྗེ་སྟེ་རྡོ་རྗེ་ཧཱུཾ་ཀ་རའི་གཟུགས་སུ་གཞག་གོ།
།དེ་རྣམས་ཀུན་གྱི་གནས་
ཀྱང་འཁོར་ལོའི་རྩིབ་མ་རེ་རེས་•བར་དུ་གཅད་•དོ། །དེ་ཟླུམ་པོར་བྱ་བ་ཡང་
རས་ཀྱི་སྐུད་པ་དཀར་པོ་སར་པ་རིང་ཆ་མཉམ་པ་ཧ་ཅང་ཕྲ་སྦོམ་དུ་མ་གྱུར་པའི་
མཚན་མ་བཀལ་ལེགས་པ་བཟང་པོ་དཀྱིལ་འཁོར་གྱི་དབུས་སུ་སེང་ལྡེང་གི་ཕུར་བུ་
བཏབ་ལ་གཉིས་རིམ་དུ་བཏགས་པས་དཀྱིལ་འཁོར་ཟླུམ་པོ་མ་འཁྲུལ་བར་ས་
གཅད་●དོ། །དེ་ལྟར་དཀྱིལ་འཁོར་གྱི་ལས་བྱེད་པའི་ཚེ། འཇིག་རྟེན་གསུམ་
ལས་རྣམ་པར་རྒྱལ་བ་སྟེ་རྡོ་རྗེ་ཧཱུཾ་ཀ་ར་ཉིད་ཀྱི་རྣལ་འབྱོར་དུ་བདག་རང་བྱས་ཏེ།
དེའི་སྙིང་པོའི་●སྔགས་ཀྱང་ཡིད་ལ་བྱ་ཞིང་། དེར་སྲུང་●བ་དང་བྱིན་གྱིས་
བརླབ་•པར་བྱའོ། །དབུས་ཀྱི་ཕུར་བུ་ལ་སྲད་བུས་བཏགས་ཏེ་ཆ་བཅུ་དྲུག་ཏུ་
བགོ་བ་ནི་ཆ་མཉམ་•བཅུ་དྲུག་ཏུ་བགོ་བར་•ངེས་པ་མེད་དེ། སྤྱིར་གྲངས་བཅུ་
དྲུག་ཏུ་བགོ་བ་ནི་ནང་གི་འཁོར་ལོ་ལ་གཅིག་གསེར་གྱི་རི་བདུན་དང་། ཆུ་རིམ་
བདུན་ལ་ཆ་བཅུ་བཞི། །གླིང་བཞི་གནས་པའི་སྣམ་བུ་ལ་ཆ་གཅིག་སྟེ་ཆ་བཅུ་
དྲུག་ཏུ་བྱའོ། །བཅུ་དྲུག་གི་ཕྱི་རོལ་དུ་རིའི་འཁོར་ཡུག་ཆེན་པོ་ཚོན་སྣ་གསུམ་
28-1252