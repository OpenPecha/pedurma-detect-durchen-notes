༡༣༩༢
________________བསྟན་འགྱུར། རྒྱུད། ༼༣༽ ༥༦pap
ནི་●དེའི་བརྟུལ་ཞུགས་ལོགས་•ཤིག་ཏུ་གསུངས་པ། ནང་པར་ལངས་ནས་ཉིན
རེ་ཞིང་། །ཞེས་བྱ་བ་དག་གོ།
།སྔགས་པ་རང་ཁྲུས་བྱས་དྲི་གཙང་མས་བྱུགས་
གོས་འཚེར་བ་བགོས། དཔུང་རྒྱན་དང་དབུ་རྒྱན་ལ་སོགས་པས་•ཆས་ཏེ་གླུ་ལ་
སོགས་པས་མཆོད་དོ།
།གསང་བའི་མཆོད་པ་ནི་བཛྲ་ལཱ་སྱེ་ལ་སོགས་པའོ། །
མེ་ཏོག་ལ་སོགས་པའི་མཆོད་པ་ནི་མེ་ཏོག་དང་དྲི་དང་བདུག་པ་དང་མར་མེ་དག་
གོ༑ །འདོད་པའི་དངོས་པོས་བཅོམ་ལྡན་འདས་དང་བདག་ལ་མཆོད་པ་བྱ་སྟེ་་
ཞེས་པ་བྱང་ཆུབ་སེམས་དཔའ་ལ་བསྒོམ་པའི་ནན་ཏན་གྱིས་མཆོད་པས་མཆོད་
ཅེས་བྱ་བའི་དོན་ཏོ། །དམ་ཚིག་ཆེན་པོའི་དེ་ཁོ་ན་ཅི་འདོད་པ་བཟླས་ཞེས་པ་ས་
མ་ཡ་ཧོ། སུ་ར་ཏ་སཾ་ཞེས་གོང་དུ་སྨོས་པ་ཅི་རིགས་པར་བཟླས་སོ། །འདོད་་་
པའི་ཡོན་ཏན་ཕྱི་དྲོའི་བར་དུ་སྤྱོད་ལ་ཞེས་པ་དད་པ་དང་བརྩོན་འགྲུས་ལ་སོགས་་
པ་དབང་པོ་ལྔ་ལ་ནན་ཏན་དུ་བྱའོ། །དེ་ནས་ལས་ཀྱི་རིགས་ཀྱི་བརྟུལ་ཞུགས་་་་
གསུངས་པ་▪ཟླ་བ་ཕྱེད་དུ་སྨྱོན་པར་བསྒྱུར་ནས་ཞེས་བྱ་བ་དག་གོ། །ཆོས་ཐམས་
ཅད་ལ་མི་རྟོག་པར་བསྒོམ་པའི་ཕྱིར་རམ། བདག་རང་ང་རྒྱལ་བཅག་པའི་་་་
ཕྱིར་སྨྱོན་པར་བསྒྱུར་རོ། །ཡང་ན་ཆོས་ཐམས་ཅད་རྟེན་ཅིང་འབྲེལ་ཏེ་འབྱུང་བ་
ལས་ཀྱི་རིགས་ཀྱི་སློབ་དཔོན་བརྟུལ་ཞུགས་དེ་འདྲ་བས་འགྲུབ་པར་བཅོམ་ལྡན་་་
འདས་ཀྱིས་མཁྱེན་ཏེ་བཀའ་སྩལ་པས་རིགས་པའི་གཏན་ཚིགས་སྨོས་མི་དགོས་ཏེ།
ཕབས་དང་ནས་བསྲེས་•པའི་རྒྱུ་ལས་ར་རོ་བ་འབྱུང་བ་རིགས་•པས་སྒྲུབ་པ་མེད་
མོད་ཀྱི་རྟེན་ཅིང་འབྲེལ་བར་འབྱུང་བའི་•ཆོས་ཀྱིས་དེ་ལྟ་བུའོ།
།ཕྱག་རྒྱའི་གར་
བྱས་ཏེ་ཞེས་བརྐྱང་བསྐུམ་དང་། ཕྱིར་བརྐྱང་བསྐུམ་དང་། ཚམ་ངམ་དང་།
ཐལ་མོ་བསྐོར་བ་ལ་སོགས་པ་གར་ཐབས་བྱེད་པའོ། །ཡིད་ལ་དེ་བཞིན་གཤེགས་
པ་བྲིས་ལ་ཞེས་པ་ནམ་མཁའ་ལ་དེ་བཞིན་གཤེགས་པའི་ཆ་ལུགས་ཡིད་ཀྱིས་བསམ་
28-1392