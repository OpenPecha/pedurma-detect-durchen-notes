༡༣༩༦
_______བསྟན་འགྱུར། རྒྱུད། ༼རི༽ ༥pan
པ་ཡོངས་སུ་བྱང་བར་བྱིན་གྱིས་བརླབ་ཏུ་གསོལ་བའོ། །དེ་ནས་བཅོམ་ལྡན་་་
འདས་ཀྱིས་ཕྱག་ན་རྡོ་རྗེ་ལ་གསུངས་པ། དམ་ཚིག་ཆེན་པོའི་དེ་ཁོ་ན་འདི་ཞེས་
བྱ་བ་དག་གོ། །དམ་ཚིག་ཆེན་པོ་ནི་སྐབས་འདིར་ཡེ་ཤེས་ཀྱི་རང་བཞིན་ཏེ་
པར་བྱ་བའི་ཕྱིར་ན་དམ་ཚིག་གོ་ཞེས་བྱ་བ་དང་སྦྱར་རོ། །ཡེ་ཤེས་ཀྱི་རང་བཞིན་
དེ་སེམས་ཅན་གྱི་དོན་སྣ་ཚོགས་ལ་སྙིང་པོ་དང་ཕྱག་རྒྱ་ལ་སོགས་པ་རྣམ་པ་དུ་མར་
སྦྱོར་བ་ཡང་མི་སླུ་•བའི་ཕྱིར་དེ་ཁོ་ན་ཞེས་བྱའོ། །།སྙིང་པོ་དང་ཕྱག་རྒྱ་ལ་སོགས་
པ་ཡང་བསྡུ་ན་ལུས་དང་ངག་དང་སེམས་རྡོ་རྗེར་འདུས་ཏེ་ལུས་ཀྱི་དཀྱིལ་འཁོར་་་
དང་། ངག་གི་དཀྱིལ་འཁོར་དང་། སེམས་ཀྱི་དཀྱིལ་འཁོར་དུ་སྙིང་པོ་ལ་་་་
སོགས་པ་ཐམས་ཅད་གསུངས་པའི་ཕྱིར་རོ། །དེ་ལྟར་ལུས་ལ་སོགས་པ་རྡོ་་་་
རྗེ་ཐམས་ཅད་ཀྱང་ཁྱོད་ཀྱིས་སྐྱེ་བོ་མ་ལུས་པ་འདུལ་•བའི་ཕྱིར་སྨྲས་པ་ཡིན་ཏེ།
གདུལ་བ་དེ་དག་གི་དོན་གྱི་ཕྱིར་ངེད་ཀྱི་བྱིན་གྱིས་བརླབ་ཅེས་བྱ་བའི་དོན་ཏོ། །
སྒྲུབ་པ་པོ་རྣམས་ལ་དེ་བཞིན་གཤེགས་པས་བྱིན་གྱིས་བརླབ་པར་བསྐུལ་བ་དང་།
བྱང་ཆུབ་ཀྱི་སེམས་ལ་ཆགས་པ་མེད་ཀྱང་སྔགས་འདི་བརྗོད་ན་འགྲུབ་པར་འགྱུར་
རོ་ཞེས་གསུངས་པ། དེ་བས་ན་སྒྲུབ་པ་པོ་དེས་དང་པོར་ཞེས་པ་དག་གོ། །དེ་
ནས་*•ཕྱག་ན་རྡོ་རྗེས་རྟོག་པ་འདིའི་ཡོན་ཏན་བསྔགས་•པ། སེམས་ཅན་ཀུན་
ལ་ཕན་ཕྱིར་དུ། །ཞེས་བྱ་བ་དག་གོ། །མཉམ་པ་རུ་ནི་བསྲུངས་ནས་སོ། །
ཞེས་པ་སུ་འདི་ལ་ནན་ཏན་བྱེད་པ་ཐམས་ཅད་ལ་ངག་གིས་མཉམ་པར་སྲུང་•ངོ་་
ཞེས་པའི་དོན་ཏོ། །དེ་ནས་བཅོམ་ལྡན་འདས་རྣམ་པར་སྣང་མཛད་ཀྱི་རྫུ་འཕྲུལ་
བསྟན་ནས་ཕྱག་ན་རྡོ་རྗེ་ལ་ལེགས་པ་བྱིན་པ། དེ་ནས་བཅོམ་ལྡན་འདས་གདན
ལས་བཞེངས་ཏེ་ཞེས་བྱ་བ་དག་གོ། ། །ཁམས་གསུམ་ཐམས་ཅད་ལ་སྤྲུལ་པའི་སྐུ་ཕྲ་
མོས་གང་བར་བྱས་ཞེས་བྱ་བའི་དོན་ཏོ། །བླ་མ་མང་དུ་ཐོས་པའི་མན་ངག་ལ། །
28-1396