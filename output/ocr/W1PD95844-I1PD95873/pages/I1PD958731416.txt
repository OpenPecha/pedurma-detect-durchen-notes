འཕགས་པ་འཇིག་རྟེན་གསུམ་ལས་རྣམ་པར་རྒྱལ་བ་ཞེས་བྱ་བའི་འགྲེལ་པ།
༡༣༩༡
ཚིག་གསོ་བ་འམ་བགེགས་ཞི་བར་བྱ་བའི་ཕྱིར། བདག་རང་སློབ་དཔོན་དུ་དབང་
བསྐུར་བར་འདོད་ན། དཀྱིལ་འཁོར་ཆོ་ག་བཞིན་དུ་བྲིས་ལ་ཕྱག་ན་རྡོ་རྗེ་རང་གི་
སློབ་དཔོན་དུ【བརྟགས་ཏེ། རང་གིས་•རང་དབང་བསྐུར་བར་ཡང་རུང་ངོ་ཞེས་
གསུངས་པ། ཕྱག་ན་རྡོ་རྗེ་སློབ་དཔོན་དུ་བྱ་སྟེ་ཞེས་བྱ་བ་དག་གོ། །དེ་ལྟར་་་
སློབ་དཔོན་གྱི་དབང་མནོས་ནས་རིགས་སོ་སོའི་སློབ་དཔོན་གྱི་•བརྟུལ་ཞུགས་ངེས་
པར་སྤྱད་དགོས་ཏེ། དེ་བས་ན་དེ་བཞིན་གཤེགས་པའི་དཀྱིལ་འཁོར་དུ་སློབ་་་་་
དཔོན་གྱི་དབང་བསྐུར་བའི་བརྟུལ་ཞུགས་གསུངས་པ།
དེ་བཞིན་གཤེགས་པའི་
སློབ་དཔོན་ནི་ཟླ་བ་གཅིག་གི་བར་དུ་ཞེས་བྱ་བ་དག་གོ། །དགེ་སློང་དང་དགེ་་་
ཚུལ་ལ་སོགས་པས་ནི་རང་གི་བསླབ་པ【མ་ཉམས་•པར་བྱ་བ་དང་། ཉམས་པ་
གསོས་ཏེ་སྡོམ་པ་ལ་གནས་པར་བྱའོ། ། །ཁྱིམ་པ་ནི་ཟླ་བ་གཅིག་ཏུ་ཁྱིམ་གྱི་ཆོས་་་
སྤངས་ཏེ་ཚངས་པར་སྤྱོད་པའི【སྡོམ་པ་གཟུང་•ངོ་། །དུས་གསུམ་དུ་མཆོད་ཅིང་
བཟླས་པ་བྱའོ། །དེ་ནས་དེ་བཞིན་གཤེགས་པའི་རིགས་ཀྱི་སྤྱིའི་སློབ་དཔོན་གྱི་་་་
བརྟུལ་ཞུགས་གསུངས་པ། ཟླ་བ་ཕྱེད་ཀྱི་བར་དུ་ཉིན་རེ་ཞིང་ཞེས་བྱ་བ་དག་གོ། །
བྱིན་གྱིས་བརླབ་པ་ལ་སོགས་པ། །ཞེས་པ་ལ་སོགས་པའི་སྒྲས་ནི་དབང་བསྐུར་བ་
དང་ཏིང་ངེ་འཛིན་དང་མཆོད་པ་དག་གཟུང་•ངོ་། །ཀྱོ་བ་ཏང་གིས་བཀུག་སྟེ་་
ཞེས་པ་བྱིན་གྱིས་བརླབ་པའི་ཕྱིར་དགུག་པ་དང་གཞུག་པ་དང་བཅིང་བ་དང་་་་
དབང་དུ་བྱ་བ་ལ་སོགས་པ་བྱས་ནས་དུས་གསུམ་དུ་སྐྱོ་བ་མ་སྐྱེས་པའི་བར་དུ་་་་
བཟླས་སོ། །འདིར་བརྟུལ་ཞུགས་དུས་ཇི་སྲིད་དུ་སྤྱད་པ་དང་བཟླས་པ་དུས་དུ་•
བྱ་བ་གསལ་བར་མ་གསུངས་མོད་ཀྱི་དེ་བཞིན་ཞེས་བྱ་བའི་སྒྲས་ནི་གོང་དུ་དུས་་་་་
གསུམ་དུ་སྒྲུབ་ཅིང་ཟླ་བ་གཅིག་ཏུ་སྤྱད་པའི་རིགས་སོ། །ཕྱག་ན་རྡོ་རྗེ་ཡང་དེ་་་
བཞིན་གཤེགས་པའི་རིགས་ཀྱི་ནང་དུ་འདུས་མོད་ཀྱི། རྒྱུད་འཆད་པའི་གཙོ་བོ་་
28-1391