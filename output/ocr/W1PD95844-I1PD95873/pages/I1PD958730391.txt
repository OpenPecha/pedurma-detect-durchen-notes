३७५
_བསྟན་འགྱུར། རྒྱུད།
५५
ཚུལ་ཏེ། མཚན་མ་རྒྱས་པར་བྱ་བའི་ཚུལ་དེས་•དེ་བཞིན་གཤེགས་པ་ཐམས་་
ཅད་ཀྱི་སྐུ་ལ་ཁྱབ་པར་བྱས་ནས་ཞེས་བྱ་བ་ནི་རེག་པའི་མཚན་མ་ལུས་ཐམས་ཅད་
ལ་ཕན་འདོགས་པ་ལུས་ཀྱི་གནས་ངན་ལེན་ལ་སོགས་པ་བར་ཆད་རྣམས་སེལ་བར་
བྱེད་ནུས་པས་ནང་གི་རེག་པའི་ཁྱད་པར་དབང་པོ་ཐམས་ཅད་ལ་ཁྱབ་པར་ཕན་་་
པར་བྱེད་པའི་རེག་པའི་ཁྱད་པར་གང་ཞིག་མངོན་པར་འཕེལ་ན་ཏིང་ངེ་འཛིན་་་་
ཀྱང་མངོན་པར་འཕེལ་བར་འགྱུར་ཞིང་། ཁམས་གསུམ་གྱི་བར་དུ་ཁྱབ་•པར་་
བྱར་རུང་བ་དེས། དེ་བཞིན་གཤེགས་པ་ཐམས་ཅད་ཀྱི་•སྐུས་ཁྱབ་པར་བྱས་ལ།
དེ་ནས་གཟུགས་ཀྱི་མཚན་མ་རྣམས་ཀྱིས་ཆོས་ཀྱི་དབྱིངས་ཐམས་ཅད་ཁྱབ་པར་བྱ་
བའི་ཚུལ་གྱིས་ཞེས་བྱ་བ་ལ། ཐམས་ཅད་དེ་•མ་ལུས་པའི་ཆོས་ཀྱི་དབྱིངས་ཁྱབ་
པར་བྱས་ཤིང་། སྤྲོས་པའི་སྦྱོར་བས་ཞེས་བྱ་བ་རྣལ་འབྱོར་ཏེ། གང་གི་ཚེ་ཏིང་
ངེ་འཛིན་རྫོགས་པར་གྱུར་པ་ན། དེས་•ཆོས་ཀྱི་དབྱིངས་ཐམས་ཅད་ཁྱབ་པར་་
བྱ་བའི་ཚུལ་གྱིས་ཁམས་གསུམ་ཡང་ཁྱབ་པར་བྱེད་དོ། །དེ་ལྟར་རིམ་གྱིས་ནམ་
མཁའི་དབྱིངས་ཐམས་ཅད་རབ་ཏུ་ཕྲ་བའི་རྡོ་རྗེའི་ཡེ་ཤེས་ཀྱི་མཚན་མ་རྣམས་ཀྱིས་
ཁྱབ་པར་བྱས་སོ་ཞེས་བྱ་བ་ནི་སྤྲོས་པས【ཁྱབ་པའོ∶། །ནམ་མཁའི་དབྱིངས་་་
ཐམས་ཅད་ནི་ནམ་མཁའི་ཁམས་ཐམས་ཅད་དུ་•ཁྱབ་པར་བྱས་པས་ན་ཁྱབ་པར་་
བྱས་པ་ཞེས་བྱའོ། །ཡེ་ཤེས་ཀྱི་རྡོ་རྗེའི་དབྱིངས་སུ་བདག་ཉིད་བྱིན་གྱིས་བརླབས་
ཞེས་བྱ་བ་ནི་བཅོམ་ལྡན་འདས་རྡོ་རྗེ་སེམས་དཔའི་རྣལ་འབྱོར་གྱི་སྟོབས་ཀྱིས་་་་་་་
རྫོགས་པར་བསྒྲུབས་ནས་ཞུགས་•པའོ། །དེ་ནས་དེ་ཉིད་ཀྱི་ཚེ་ན་ཞེས་བྱ་བ་ནི་་
ཕྲ་བའི་རྡོ་རྗེ་ཡེ་ཤེས་ཀྱི་སྐུས་ཁྱབ་པའི་དུས་ཉིད་དུའོ།།དེ་བཞིན་གཤེགས་པ་
ཐམས་ཅད་ཀྱི་ཡེ་ཤེས་ཀྱི་●རྡོ་རྗེའི་ཆོས་ཉིད་དུ་དམིགས་ནས་ཞེས་བྱ་བ་ནི་བདག་་
ཉིད་ཡེ་ཤེས་ཀྱི་རྡོ་རྗེའི་ངོ་བོ་ཉིད་དུ་བསམས་ནས། དེ་བཞིན་གཤེགས་པ་ཐམས་
28-368