༩༣༢
བསྟན་འགྱུར། རྒྱུད། ༼རི༽[ ༥༦ཌ
པའི་གཞུང་ལུགས་བཟུང་•སྟེ། སངས་རྒྱས་དང་བྱང་ཆུབ་སེམས་དཔའ་དེ་་་
རྣམས་ཀྱི་ཕྱག་རྒྱ་བཅིང་བར་འདོད་ན། དང་པོ་ཁོ་ནར་སྙིང་པོ་འདི་བརྗོད་ལ་་་
ཕྱག་རྒྱ་འདི་དག་བཅིང་བར་བྱའོ་ཞེས་གསུངས་པ་གང་ཡིན་པ་འདི་ནི་དམ་ཚིག་གོ། །
འདི་ཉིད་ནི་དཀྱིལ་འཁོར་བ་དེ་དང་དེ་དག་•དམ་ཚིག་གི་དེ་ཁོ་ན་ཉིད་ཅེས་
གསུངས་པ་ཡིན་ནོ། །དམ་ཚིག་གི་དེ་ཁོ་ན་ཉིད་འདིས་ཀྱང་ཕྱག་རྒྱ་ཐམས་ཅད་་
གྲུབ་པར་བྱེད་པ་ཡིན་ལ་དེ་ཡང་རྣམ་པ་དུ་མ་ཡོད【པ་ཡིན་•པས་ན་ཆོ་ག་རྒྱས་་་
པའི་སྒྲར་གསུངས་ཏེ། དངོས་གྲུབ་ཀྱི་དོན་གྱི་ཕྱག་རྒྱ་ཡིན་པས་ན་དངོས་གྲུབ་ཀྱི་
ཕྱག་རྒྱའོ། ། དེའི་ཆོ་ག་རྒྱས་པ་ནི་དེའི་རྣམ་པར་•རྒྱས་པ་སྟེ་དེ་སྟོན་པའི་གཞུང་
རྒྱས་པ་ཡིན་པས་ན་ཆོ་ག་རྒྱས་པའི་རྒྱུད་དོ། །འདས་མ་ཐག་པའི་དམ་ཚིག་གི་་་
ཕྱག་རྒྱ་དང་དེའི་སྙིང་པོ་ནི་དེ་ཁོ་ན་ཉིད་ཅེས་གསུངས་ཤིང་དེ་ཁོ་ན་ཉིད་དེས་ཀྱང་
རང་རང་གི་རིགས་སུ་རང་རང་གི་ཕྱག་རྒྱའི་དེ་ཁོ་ན་ཉིད་འགྲུབ་པར་གསུངས་པ་་
ཡིན་ནོ། །ད་ནི་དེ་ནས་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེ་ཞེས་བྱ་བ་ལ་
སོགས་པས་ཕྱག་རྒྱ་རྣམས་ཀྱིས་གང་འདོད་པ་འགྲུབ་པའི་ཕྱག་རྒྱ་དེ་སྟོན་ཏེ་དེ་
བཞིན་གཤེགས་པ་ཐམས་ཅད་ཅེས་སྨོས་པས་ནི་འདིར་དཀྱིལ་འཁོར་པའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་གཟུང་ངོ་། །དེ་རྣམས་འགྲུབ་པར་
བྱ་བའི་ཕྱིར་དང་། སྦྱོར་བ་དེ་ལ་གནས་པའི་རྣལ་འབྱོར་པ་རྣམས་འགྲུབ【པར་་
བྱ་བའི་ཕྱིར་རོ། །ཕྱག་རྒྱ་རྣམས་ཀྱི་གཞུང་ཡིན་པས་ན་དེ་བཞིན་གཤེགས་པ་་་
ཐམས་ཅད་ཀྱི་དངོས་གྲུབ་ཀྱི་ཕྱག་རྒྱའི་རྒྱུད་དོ། །དེ་ལས་ཀྱང་དང་པོ་ཁོ་ནར་དེ་
བཞིན་གཤེགས་པའི་དངོས་གྲུབ་ཀྱི་རྒྱུད་སྟོན་ཏེ། དེ་བཞིན་གཤེགས་པའི་ཕྱག་རྒྱ་
སྒོམ་•པར་བྱེད་པ་ལས་དངོས་གྲུབ་འབྱུང་བ་ནི་མཐོང་བ་དང་མ་མཐོང་བའོ། །
དེ་ལ་མཐོང་བ་ནི་ཚེ་དང་ཡེ་ཤེས་སྐྱེ་བ་ལ་སོགས་པ་•པའོ། །མ་མཐོང་བ་ནི་་་
28-932