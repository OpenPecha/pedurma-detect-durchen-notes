७१८
བསྟན་འགྱུར། རྒྱུད། ༼༢༽ ༥༦
ཤིན་ཏུ་རྣོ་བར་གྱུར་པ་ཡིན།
འདྲ་བར་འཚོག་པ་མེད།
།ཞེས་ཇི་སྐད་བཤད་པ་ལྟ་བུའོ། །དབྱིག་•པ་་་་་
།ཅེས་བྱ་བ་འདི་ནི་རྡོ་རྗེ་དབྱུག་པའི་ཏིང་ངེ་འཛིན་གྱི་
ཆོས་ཉིད་དེ་ཉེས་པ་དང་མཐུན་པར་ཆད་པས་གཅོད་པ་ནི་འཚོག་པ་སྟེ། དབྱིག་
པས་བརྡེགས་པ་ལས་ལྷག་པའི་འཚོག་པ་ཡོད་པ་མ་ཡིན་ནོ།
།ལོག་པར་ལྟ་བས་་
འཇིགས་པར་བྱེད། །ཅེས་བྱ་བ་འདི་ནི་རྡོ་རྗེ་སེར་སྨུག་གི་ཏིང་ངེ་འཛིན་གྱི་ཆོས་
ཉིད་དེ། ལྟ་བ་ནི་མཐོང་བ་སྟེ་ཤེས་རབ་བོ། །ལོག་པར་ཞུགས་པའི་ལྟ་བ་ཡིན་
པས་ན་ལོག་པར་ལྟ་བའོ། །འཇིགས་པར་བྱེད་པས་འཇིགས་པར་བྱེད་པ་སྟེ།
སྦྱིན་པ་མེད་དོ། །མཆོད་སྦྱིན་མེད་དོ། །སྦྱིན་སྲེག་མེད་དོ་ཞེས་བྱ་བ་ལ་སོགས་
པ་ལྟ་བུའི་རྣམ་པར་ཞུགས་པའི་ཤེས་རབ་ལ་ལོག་པར་ལྟ་བ་ཞེས་བྱའོ། །དེ་ནི་་་
འཇིགས་པར་བྱེད་པ་ཡིན་ཏེ། ངན་སོང་ལ་སོགས་པའི་སྡུག་བསྔལ་མི་བཟད་་་་་
པར་གཏོང་བར་བྱེད་དོ་ཞེས་བྱ་བའི་དོན་ཏོ། །ར་རོ་འདྲ་བར་འཇིགས་པ་མེད། །
ཅེས་བྱ་བ་འདི་ནི་རྡོ་རྗེ་གླང་པོའི་སྣའི་ཏིང་ངེ་འཛིན་གྱི་ཆོས་ཉིད་དེ་གང་གི་ཕྱིར་་་
སྐྱེས་བུ་ར་རོ་བས་ནི་གླང་པོ་ཆེའི་དབང་པོ་ལ་ཡང་རྩྭ་༠ཙམ་དུ་སེམས་པའི་ཕྱིར་རོ། །
ཕྲེང་བ་འདྲ་བར་འཆིང་བ་མེད། །ཅེས་བྱ་འདི་ནི་རྡོ་རྗེ་ཕྲེང་བའི་ཏིང་ངེ་འཛིན་
གྱི་ཆོས་ཉིད་དེ། འཆིང་བ་ཞེས་བྱ་བ་ནི་རྒྱན་ལ་བྱ་ལ་གང་གི་ཕྱིར་རྒྱན་ཐམས་་
ཅད་ཀྱིས་བརྒྱན་པར་གྱུར་ཀྱང་སྟེང་ཁོ་ནར་མེ་ཏོག་གི་ཕྲེང་བ་འཆིང་བར་བྱེད་དེ།
དེ་བས་ན། ཕྲེང་བ་ལྟ་བུར་འཆིང་བ་མེད། །ཅེས་གསུངས་སོ། །འདི་སྐད་་
སྟོན་ཏེ། ཕྲེང་བ་དང་འདྲ་བ་འདི་•རྒྱན་གྱི་ནང་ན་ཡོད་པའི་མ་ཡིན་ནོ་ཞེས་བྱ་
བའི་དོནན་ཏོ།
།བུད་མེད་འདོད་པས་འགྲོ་དབང་བྱེད། །ཅེས་བྱ་བ་འདི་ནི་རྡོ་
རྗེ་དབང་གི【ཆོ་གའི་•ཏིང་ངེ་འཛིན་གྱི་ཆོས་ཉིད་དེ། བུད་མེད་འདོད་པས་ཞེས་
བྱ་བ་ནི་འདོད་ཆགས་ཀྱི་རྒྱུ་ཡིན་པས་འདོད་པ་ཞེས་བྱའོ∶། །དེ་བས་ན་སྐྱེ་བོ་་་་
28-688