१२७७
བསྟན་འགྱུར། རྒྱུད།
Conne
སྣང་བར་འགྱུར་ཞེས་བྱ་བའི་ཐ་ཚིག་གོ། །གཡས་པར་རྡོ་རྗེ་ཧཱུཾ་ཞེས་པ་རྡོ་རྗེ་ཧཱུཾ་ཀ་
རའི་ཕྱག་རྒྱ་རྡོ་རྗེ་ཁུ་ཚུར་བཅིངས་ལ་མཛུབ་མོ་བསྒྲེང་•བ་སྙིང་གར་གཞག་པའོ། །
ཐམས་ཅད་དུ་འགྲོ་བར་འགྱུར་རོ་ཞེས་བྱ་བ་མཐོ་རིས་དང【ནམ་མཁའ་དང་•རྩིག་
པ་དང་རི་ལ་སོགས་པར་ཐོགས་པ་མེད་པར་འགྲོའོ།
།ཐམས་ཅད་དུ་འགྲོ་བ་གྲུབ་
པ་འོག་ནས་འབྱུང་བ་ཀུན་ཀྱང་དོན་དེ་ལྟར་བལྟའོ། །དཀྱིལ་འཁོར་མཐོང་བར་
དུས་གསུམ་དུ་ཁྲུས་བྱས་ཞེས་པ་དཀྱིལ་འཁོར་གོང་དུ་སྨོས་པ་རྣམས་སུ་ཆོ་ག་བཞིན་
དུ་ཞུགས་ནས་དམ་ཚིག་ཅན་དུ་གྱུར་པའོའོ། །རྡོ་རྗེ་འཛིན་མའི་ཕྱག་རྒྱ་ནི་གོང་དུ་
སྨོས་པ་ཉིད་དོ། །རྣོ་ལྕགས་ཀྱི་མཚོན་ཆས་དེར་རྡོ་རྗེ་བྲིས་ལ་ཞེས་པ་ལྕི་བའི་་་་་་
དཀྱིལ་འཁོར་དེ་ལ་རྡོ་རྗེ་རྩེ་ལྔ་པ་བྲིའོ། །བཅོམ་ལྡན་འདས་མཐོང་ངོ་ཞེས་པ་ནི་
ཕྱག་ན་རྡོ་རྗེ་ཉིད་མངོན་དུ་གཤེགས་ཏེ་མཐོང་བའོ། །རྡོ་རྗེ་རས་སམ་རྩིག་པའམ༎
ཞེས་པ་རྡོ་རྗེ་རྩེ་ལྔ་པ་རི་མོར་•བྲིས་ལ་དེ་ལ་མཆོད་པ་རྣམ་པ་ལྔ་པོས་ཅི་ནུས་སུ་•
མཆོད་དོ། །གཟུང་དུ་བདེ་བ་ན་*རྡོ་རྗེ་ཁུ་ཚུར་གྱིས་གཟུང་ངོ་།
མི་བདེན་ཡང་རྡོ་རྗེ་ཁུ་ཚུར་གྱིས་གཟུང་བ་ལྟ་བུར་རིག་•པར་བྱའོ།
།གཟུང་དུ་
།བདེ་བ་་་་་
ཡང་• ཡིད་བདེ་བ་ཐམས་ཅད་ཐོབ་པར་འགྱུར་རོ་ཞེས་བྱ་བ་བདེ་བ་ནི་ལུས་▪ཀྱི་་་
བདེ་བའོ། །ཡིད་བདེ་བ་ནི་སེམས་ཀྱི་བདེ་བའོ། །རྡོ་རྗེ་ཁུ་ཚུར་གྱིས་རལ་གྲི་་་
བཟུང་ལ་ཞེས་པ་ལོ་གཅིག་གི་བར་དུ་དུས་གསུམ་དུ་སྙིང་པོ་གོང་དུ་སྨོས་པ་ཅི་ནུས་
ར་བཟླས་ལ་ལོ་གཅིག་ལོན་ནས་མཚན་ཐལ་བྱུང་བཟླས་ཏེ་བསྒྲུབས་ན་རིག་་་་
འཛིན་གྱི་རྒྱལ་པོར་འགྱུར་རོ། །རིག་འཛིན་ནི་འདོད་པའི་ཁམས་ཀྱི་ལྷ་ནམ་་་
མཁའ་ལ་རྒྱུ་ཞིང་བདེ་བའི་ལོངས་སྤྱོད་དང་ལྡན་པ་སྟེ། རང་གི་ལས་ཀྱི་•རྣམ་་་
པར་སྨིན་པས་དེར་སྐྱེས་པ་དང་འཇིག་རྟེན་དང་འཇིག་རྟེན་ལས་འདས་པའི་་་་
སྔགས་གྲུབ་པས【སྐྱེས་པ་•སྟེ། དེ་དག་གི་བདག་པོ་ནི་རིག་འཛིན་གྱི་རྒྱལ་པོ་ཡིན་
28-1266