༡༣༣༠
བསྟན་འགྱུར། རྒྱུད། །༼༢༽༥༦
མཐུ་བོ་ཆེ་དང་། ཚངས་པ་དང་། ས་ནད་གཞོན་ནུ་དང་། དབང་པོ་་་་་
རྣམས་ཀྱིིས་ཀྱང་རང་གི་སྙིང་པོ་སྨྲས་ཏེ། རིག་པ་དམ་པ་ནི་དབང་ཕྱུག་ཆེན་པོ་་
ལ་བྱའོ། །མཐུ་བོ་ཆེ་ནི་གཏོགས་འདོད་བ་སུ་དེ་བ་ཞེས་བྱའོའོ། །འདིར་ནི་རྡོ་རྗེ་
སྒྱུ་མར་བཏགས་•སོ། །ཚངས་པ་ནི་ཕས་མཆོད་ཅེས་ཀྱང་བྱ་སྟེ་འདིར་ནི་རྡོ་རྗེ་་
མི་སྨྲ་བར་བཏགས་• སོ། །ས་ནད་གཞོན་ནུ་ནི་ཀརྟི་ཀ་སྟེ་ལྷ་ཆེན་པོའི་སྲས་ཏེ་་་་
འདིར་ནི་རྡོ་རྗེ་དྲིལ་བུར་བཏགས་སོ། །དབང་པོ་ནི་བརྒྱ་བྱིན་ཏེ་འདིར་ནི་
འཐབ་ཆར་བཏགས་སོ། །དེ་ནས་རྡོ་རྗེ་རིག་པ་དམ་པས། རང་གི་སྙིང་པོ་་་་་
གསུངས་པ། ཨོཾ་ནས་ཤཱུ་•ལའི་བར་དུའོ། །རྡོ་རྗེ་སྒྱུ་མས་གསུངས་པ་ཨོཾ་ནས་་་
ཕཊ་ཀྱི་བར་དུའོ། །རྡོ་རྗེ་མི་སྨྲ་བས་གསུངས་པ། ཨོཾ་ནས་སྭའི་བར་དུའོ། །
རྡོ་རྗེ་དྲིལ་བུས་གསུངས་པ་ཨོཾ་ནས་ཕཊ་ཀྱི་བར་དུའོ། །རྡོ་རྗེ་འཐབ་ཆས་གསུངས་
པ་ཨོཾ་ནས་ཏྲཾ་•གི་བར་དུའོ། །དེ་ནས་དེ་དག་གི་དཀྱིལ་འཁོར་འབྱུང་སྟེ་ཞེས་པ་
དཀྱིལ་འཁོར་ཇི་ཙམ་ནུས་པ་ཟླུམ་པོར་བྱས་ལ་ཚོན་སྣ་ལྔས་བྲིས་ཏེ། སྒོ་ཤར་་
ཕྱོགས་སུ་བཏོད་ལ་ཤར་དང་བྱང་གི་གྲྭ་ཨཱི་ཤ་ནའི་གནས་སུ་རྡོ་རྗེ་རིག་• པ་དམ་པ་
དབང་ཕྱུག་ཆེན་པོ་བྲི་སྟེ། མདོག་དཀར་པོ་ཕྱག་གཡས་པ་ན་གསལ་ཕུར་ཐོགས་
པ་སྐྱིལ་མོ་ཀྲུང་ཕྱེད་བཅས་པ། རློད་སྟན་གྱི་སྟེང་ན་གནས་པ་བྲི། དཀྱིལ་་་
འཁོར་གྱི་གྲྭ་བཞི་སྲད་བུའི་དབུས་ཞེས་བྱ་བ་ནི་དཀྱིལ་འཁོར་ཟླུམ་པོའི་བྱང་ཤར་གྱི་
གྲྭའི་ནང་ལོགས་ཞེས་བྱ་བའི་དོན་ཏོ། །ཁ་ཅིག་གིས་དབང་ཕྱུག་ཆེན་པོ་དཀྱིལ་་་
འཁོར་གྱི་དབུས་སུ་བཞག་ལ་ཕྱོགས་བཞིར་ལྷ་གཞན་དག་དགོད་ཅེས་ཀྱང་འཆད་དོ། །
དེར་གཞན་ཡང་རིམ་གྱིས་ཐམས་ཅད་བྲིའམ་བཞག་པའམ་ཞེས་པ་ཤར་ཕྱོགས་སུ་
རྡོ་རྗེ་འཐབ་ཆ་སྟེ་ཁ་དོག་དཀར་པོ་སྤྱན་གསུམ་པ་ཕྱག་གཡས་པ་ན་རྡོ་རྗེ་རྩེ་གསུམ་
པ་གཡོན་པ་པུས་གོང་དུ་བསྟན་པ་སྐྱིལ་མོ་ཀྲུང་རློད་སྟན་ལ་བཞུགས་པ་བྲིའོ། _ །
28-1330