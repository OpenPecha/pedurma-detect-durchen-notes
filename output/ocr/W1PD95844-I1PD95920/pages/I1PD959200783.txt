کالا
བསྟན་འགྱུར། སེམས་ཙམ། ༼ཡི༽ ༡༨
རྣམ་པ་གསུམ་སྟེ། སྡོམ་པའི་ཚུལ་ཁྲིམས་དང་། སེམས་ཅན་གྱི་དོན་བྱེད་པའི་
ཚུལ་ཁྲིམས་དང་། དགེ་བའི་ཆོས་སྡུད་པའི་ཚུལ་ཁྲིམས་ཞེས་བྱ་བའོ། །འདིར་
ནི་སྡོམ་པ་བླངས་པའི་ཚུལ་ཁྲིམས་ཀྱི་དབང་དུ་བྱས་ནས་སྨྲས་པའོ།
ཡང་ཡིན་ལ་ཞེས་བྱ་བ་ནི་ལྡོག་པའི་སྡོམ་པ་ཡང་དག་པར་བླངས་པས་སོ།
།བསྡམས་པ་
།དེའི་
རྗེས་ལ་བསྲུང་བ་ནི་ཤིན་ཏུ་བསྡམས་པའོ། །མ་འོངས་པའི་ཆོས་ཉིད་ཀྱིས་ཐོབ་་་
པའི་ཚུལ་ཁྲིམས་ལ་དམིགས་པ་ནི་སློབ་པའོ། །ཆོས་ཉིད་ཀྱིས་ཐོབ་པའི་བྱང་ཆུབ་
སེམས་དཔའི་ཚུལ་ཁྲིམས་ཀྱང་རྣམ་པ་གཉིས་ཏེ། དེ་དང་དེར་སྐྱེས་པར་བསམ་་
པའི་ཁྱད་པར་གྱིས་ཐོབ་པ་དང་། རྟེན་གྱི་ཁྱད་པར་གྱིས་ཐོབ་པའོ།
།དེ་ལ་་་་
བསམ་པའི་ཁྱད་པར་ནི། རང་བཞིན་གྱིས་སྡིག་པ་ལ་མི་དགའ་བ་དང་། ཁ་་
ན་མ་ཐོ་བ་ལ་ངོ་ཚ་བས་ཉེ་བར་སྤྱོད་པ་ཉིད་དང་། སེམས་ཅན་རྣམས་ལ་གཏོང་
བ་དང་ལྡན་པ་ཉིད་དོ། །དེ་དག་བསྟན་པའི་ཕྱིར། རང་བཞིན་གྱིས་བཟང་་་
ཞིང་དགེ་བའི་ཕྱིར་ཞེས་བྱ་བའོ། །རྟེན་གྱི་ཁྱད་པར་ནི། ཇི་སྐད་བསྟན་པའི་་
རྟེན་གྱི་ཁྱད་པར་དང་ལྡན་པས་སྡིག་པའི་ལས་ཀྱི་བྱ་བ་བྱེད་པར་མི་ནུས་པའི་ལུས་
ཐོབ་པར་རིག་པར་བྱའོ། །བཟོད་པའི་ཕ་རོལ་ཏུ་ཕྱིན་པའི་དབང་དུ་བྱས་ནས་
སྨྲས་པ། ཐམས་ཅད་ལ་ཡང་བཟོད་པ་ཡིན་པ་ཞེས་བྱ་བ་ལ་སོགས་པ་ལ།
བཟོད་པ་ནི་བརྣགས་ནུས་པ་སྟེ། གནོད་པ་བརྣགས་ནུས་པ་ཞེས་བྱ་བའི་དོན་ཏོ།
དེ་ལ་གནོད་པ་ནི་ངན་པར【སྨྲས་པ་•དང་།
ངན་པར་བརྗོད་པ་ཚིག་གི་ལམ་
ཡིད་མི་བདེ་བ་སྐྱེད་•པར་བྱེད་པའི་དོན་ཏོ། །ལོག་པར་སྒྲུབ་པ་ཞེས་བྱ་བ་ནི།
མི་འདོད་པའི་རེག་པ་ཉེ་བར་བསྒྲུབས་པས་ལུས་ཀྱི་སྡུག་བསྔལ་སྐྱེད་•པར་བྱེད་
པའི་དོན་ཏོ། །བཟོད་པ་ལ་ཡང་སློབ་པོ་ཞེས་བྱ་བ་ནི་སོ་སོར་རྟོག་པའི་སྟོབས་
སམ༑_བསྒོམས་•པའི་སྟོབས་ཀྱིས་བཟོད་པའི་སྟོབས་ཐོབ་པ་ལ་རབ་ཏུ་སྦྱོར་
75-762