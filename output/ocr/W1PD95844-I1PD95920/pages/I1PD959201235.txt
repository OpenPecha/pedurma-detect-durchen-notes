737
བསྟན་འགྱུར། སེམས་ཙམ། ༼༽ ༡༤༨
དེའི་བསམ་པས་སེམས་ཅན་གྱི་དོན་གང་ཅི་བྱས་པ་དེ་གྲུབ་པར་འགྱུར་ཞེས་བྱ་བ་་
ནི་སྦྱོར་བ་དང་འབྲས་བུ་དང་བཅས་པའོ། །འདི་དག་ཐམས་ཅད་ནི་དགེ་བའི་་་
བཤེས་གཉེན་གྱི་བྱ་བ་བསྟན་པའི་རྗེས་སུ་འབྲངས་ནས་ཤེས་པར་བྱའོ། །དེའི་་་་
ཕྱིར་སྨྲས་པ། མཆོད་པ་དང་། བསྟེན་པ་དང་། ཚད་མེད་པའི་ལེའུ་ལས་་་
ཞེས་བྱ་བའོ། །གང་གིས་སྦྱོར་བ་དང་། གང་ལྟར་སྦྱོར་བ་དང་། གང་ལ་་་་
སྦྱོར་བའི་དབང་དུ་བྱས་ནས་ཡང་དག་པའི་སྦྱོར་བ་རྣམ་པར་གཞག་པར་བྱའོ། །
རྗེས་སུ་བསྲུང་བའི་སྦྱོར་བས་རབ་ཏུ་སྦྱོར་བའོ། །ཁ་ན་མ་ཐོ་བ་མེད་པའི་སྦྱོར་་་
བས་གང་ལྟར་སྦྱོར་རོ། །མོས་པས་སྤྱོད་པའི་ས་དང་། སྐྱོན་མེད་པའི་ས་ལ་་་་
འཇུག་པ་དང་སྤྱོད་པའི་ས་ལ་རབ་ཏུ་སྦྱོར་བར་བྱེད་དོ། །དེ་བཞིན་གཤེགས་པའི་
བསྟན་པ་ལ་ནན་ཏན་བྱེད་པ་དང་། བདག་ཉིད་ཀུན་ནས་ཉོན་མོངས་པ་མེད་་་
པར་ནན་ཏན་བྱེད་པ་དང་། སེམས་ཅན་ཡོངས་སུ་སྨིན་པར་བྱེད་པ་ལ་ནན་ཏན་
བྱེད་པའི་དབང་དུ་བྱས་ནས་འཕགས་པའི་ཆོས་རྗེས་སུ་བསྲུང་ངོ་། །དེ་ལ་ཡིད་་
གཞུངས་པ་ནི་ཤེས་རབ་ཀྱི་ཁྱད་པར་རོ། །དེའི་ཕྱིར་སྨྲས་པ། ཤེས་པ་དེས་་་་་
ཞེས་བྱ་བ་སྟེ་གང་གིས་མྱུར་དུ་འཛིན་པར་ནུས་པར་འགྱུར་བའོ། །དེས་ན་སྨྲས་པ།
མྱུར་བ་མྱུར་བ་ཁོ་ནར་ཞེས་བྱའོ། །དྲན་པ་ནི་ཐོས་པ་བརྗེད་པར་མི་འགྱུར་བའོ། །
དེའི་ཕྱིར་སྨྲས་པ། བླངས་པའི་ཆོས་རྣམས་ཞེས་བྱའོ། །ཤེས་པ་ནི་ཡང་དག་པ་
ཇི་ལྟ་བ་བཞིན་དུ་མཐོང་བའོ། །གཟུང་བའི་ཆོས་རྣམས་ཀྱི་དོན་ལ་ཉེ་བར་རྟོག་་
གོ་ཞེས་བྱ་བས་ནི་བསམས་པ་ལས་བྱུང་བའི་ཤེས་པ་བསྟན་ཏོ། །སོ་སོར་རྟོགས་
པར་འགྱུར་རོ་ཞེས་བྱ་བ་ནི་བསྒོམས་པ་ལས་བྱུང་བའོ།
།འགྲིབ་པ་ནི་ཡང་མི་
འབྱུང་བ་སྟེ་ཟད་པ་ཞེས་བྱ་བའི་ཐ་ཚིག་གོ། །དེ་དག་འཐོབ་པར་བྱེད་པ་ནི་
འགྲིབ་པ་དང་མཐུན་པའོ། །དེ་ལ་ཕན་པ་ཡིན་པས་ན་•འགྲིབ་པ་དང་མཐུན་
75-1214