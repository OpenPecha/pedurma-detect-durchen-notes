བྱང་ཆུབ་སེམས་དཔའི་སའི་འགྲེལ་པ། _
གང་ལ་གནས་པར་གྱུར་པ་ཞེས་བྱ་བ་ནི་དེ་བཞིན་གཤེགས་པའོ། །ཞུགས་པར་་་
གྱུར་པ་ཞེས་བྱ་བ་ནི། བྱང་ཆུབ་སེམས་དཔའོ།
།བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ལས་བརྩམས་ཏེ་ཞེས་བྱ་བ་ནི།
ཉན་ཐོས་ཀྱི་ཐེག་པའི་དམ་
པའི་ཆོས་ལ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་བརྩམས་་་
ནས་ཉན་པའོ། །བྱང་ཆུབ་སེམས་དཔའི་སྡེ་སྣོད་ཅེས་བྱ་བ་ནི།
ཤིན་ཏུ་རྒྱས་་
པའོ།༑ །ཉེ་བའི་ཉོན་མོངས་པ་བཅུའི་བསྡུས་པའི་དོན་ནི། འཇུག་པའི་བར་་
དུ་གཅོད་པ་དང་། འའཇུག་པའི་ཤིན་ཏུ་བར་དུ་གཅོད་པ་དང་། སྒྲུབ་པའི་
བར་དུ་གཅོད་པའོ། །དེ་ལ་འཇུག་པའི་རྒྱུ་ནི་གསུམ་སྟེ།
ཤེས་རབ་ལྷག་པ་
དང་། ཁ་ན་མ་ཐོ་བས་འཛེམ་པ་དང༌་། བདག་ལ་ལྟོས་ནས་སེམས་ཅན་ལ་
སྙིང་རྗེ་བའོ། །གསུམ་པོ་འདིའི་མི་མཐུན་པའི་ཕྱོགས་སུ་གྱུར་པ་གསུམ་ནི་ཉེ་བའི་
ཉོན་མོངས་པ་སྟེ།
གཏི་མུག་ཤས་ཆེ་བ་དང་། ངོ་ཚ་མེད་ཅིང་ཁྲེལ་མེད་པ་་་་
ཤས་ཆེ་བ་དང་། ཕྲག་དོག་དང་སེར་སྣ་ཤས་ཆེ་བ་སྟེ། དེ་དག་ནི་འཇུག་པར་
དཀའ་བ་ཉིད་དོ། ། །སྒྲིབ་པ་གསུམ་གྱིས་བསྒྲིབས་པས་གཉིས་ཀར་•ཡང་སྒྲིབ་པ་
ཉིད་དེ། སྡུག་བསྔལ་གྱིས་བསྡུས་པ་ནི་རྣམ་པར་སྨིན་པའི་སྒྲིབ་པར་བསྡུས་སོ། །
གནས་ངན་ལེན་དང་ཉོན་མོངས་པ་ཤས་ཆེ་བ་ནི། ཉོན་མོངས་པའི་སྒྲིབ་པའོ། །
ཉེས་པར་སྤྱོད་པ་ཤས་ཆེ་བ་ནི་ལས་ཀྱི་སྒྲིབ་པའོ།
།ཡང་ན་སྡུག་བསྔལ་དང་་་
གནས་ངན་ལེན་ནི་སྡུག་བསྔལ་ཏེ། རྣམ་པར་སྨིན་པའི་སྒྲིབ་པའོ། །སྒྲིབ་པ་
གསུམ་པོ་འདི་དག་གིས་འཇུག་པར་དཀའ་བ་ཉིད་དེ། དེའི་བར་དུ་གཅོད་པས་
སོ༑ །བག་མེད་པ་དང་། ལེ་ལོ་དང་། མ་དད་པ་ཤས་ཆེ་བ་རྣམས་ནི་སྒྲུབ་
པའི་བར་དུ་གཅོད་པའོ། །བྱ་བ་ངན་པ་ལ་ཆགས་པ་ཉིད་དང་། བར་དུ་་་
ཉམས་པ་དང་། ཐོབ་པར་བྱ་བ་དང་། ཐོབ་པར་བྱེད་པ་ལ་དད་པ་མེད་པ་
75-403