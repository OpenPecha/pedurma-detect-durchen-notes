765
བསྟན་འགྱུར། སེམས་ཙམ། ༼འིིིི༽ ༡༤༧
ཉིད་དུ་འདུས་པས་ན་ལོགས་ཤིག་ཏུ་མ་བསྟན་ཏེ། དེའི་ཕྱིར་དེ་དག་གིས་ཐམས་
ཅད་བསྡུས་པ་ཡིན་ནོ། །དེའི་ཕྱིར་ལོག་•ནས་ཀྱང་ཆོས་ལྔ་པོ་འདི་དག་གིས་ནི་་
ཕུང་པོ་ལ་མཁས་པ་ཡང་བསྡུས་●ལ་སངས་རྒྱས་ཀྱི་བཀའི་●དངོས་པོ་དགུའི་བར་་
དུ་ཡང་བསྡུས་སོ་ཞེས་འབྱུང་ངོ་། །མིག་གི་རྣམ་པར་ཤེས་པ་ཞེས་བྱ་བ་ལ་སོགས་
པ་ལ། དེ་ལ་མིག་ནི་རྒྱུར་བྱས་པའི་གཟུགས་ཏེ། ནམ་མཁའ་ཕྱོགས་གཅིག་་་་
པས་ན་རྫས་དྲུག་པོ་ལུས་དང་། ས་དང་གཟུགས་དང་དྲི་དང་རོ་དང་རེག་བྱ་་་་
རྣམས་དང་ཐ་དད་པར་མི་གནས་སོ། །ཡང་ན་ཀུན་གཞིའི་རྣམ་པར་ཤེས་པ་རྣམ་
པར་མ་བཞག་ཀྱང་ས་བོན་བཅུ་གཅིག་དང་ལྡན་ཏེ། ཡུལ་ལྔ་དང་། འབྱུང་བ་
ཆེན་པོ་བཞི་དང་། ལུས་དང་། མིག་གིའོ། །ངེས་པའི་ཚིག་གི་ཚིགས་སུ་་་་་
བཅད་པ་ནི། མ་ཟད་བར་དུ་གཟུགས་སྤྱོད་དང་། _ །གཡོ་ཞིང་སྐད་ཅིག་པ་་་་་
ཉིད་དངང་། །རྣམ་པ་བཞི་པོར་གྲགས་པ་དང་། །མཛེས་པའི་ལས་ལས་གྱུར་པ་
ཡིན༑ །རྣམ་པར་ཤེས་པ་ཞེས་བྱ་བ་ནི། དངོས་པོ་དང་། བྱེད་པ་དང་།
གཞི་ཞེས་བྱ་བར་གྲགས་སོ། །དེ་ནི་བྱེད་པ་པོར་ཡང་སྣང་སྟེ། ཟས་ལྟ་བུ་ཞེས་
བྱ་བའི་མདོ་ལས། རྣམ་པར་ཤེས་པར་བྱེད་ཅིང་རྣམ་པར་ཤེས་པར་བྱེད་པས་ན་
དེའི་ཕྱིར་རྣམ་པར་ཤེས་པའི་ཕུང་པོ་ཞེས་བྱ་སྟེ། ཅི་ཞིག་རྣམ་པར་ཤེས་ཤེ་ན།
གཟུགས་རྣམས་དང་སྒྲ་རྣམས་ལ་སོགས་པའོ་ཞེས་ཇི་སྐད་གསུངས་པ་ལྟ་བུའོ། _ །
མིག་གི་རྣམ་པར་ཤེས་པ་ཞེས་བྱ་བ་ནི་མིག་ལ་བརྟེན་པའི་རྣམ་པར་ཤེས་པ་ཡིན་་་་
པས་ན་མིག་གི་རྣམ་པར་ཤེས་པ་ཞེས་བྱའོ། །ཡང་ན་རྣམ་པར་ཤེས་པ་གང་གིས་
མིག་ལ་ཕན་འདོགས་པ་དང་གནོད་པ་བྱེད་པ་ལ་བྱ་སྟེ། འདི་ལྟར་རྣམ་པར་ཤེས་
པ་དང་མཚུངས་པར་ལྡན་པའི་ཚོར་བས་དབང་པོ་ལ་ཕན་པ་དང་གནོད་པར
འགྱུར་བའི་ཕྱིར་རོ། །ཡང་ན་མིག་གི་རྣམ་པར་ཤེས་པ་འགྱུར་བར་བྱེད་པའི་ཕྱིར་
75-198