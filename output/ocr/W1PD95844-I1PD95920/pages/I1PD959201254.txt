རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
༡༢༣༣
འཇུག་པ་དང་ཞེས་བྱ་བ་སྟེ། དེའི་ཕྱི་མ་ས་བརྒྱད་ཉིད་•དོ། །མཐར་ཐུག་པའི་
གནས་སྐབས་ཀྱིས་བསྡུས་པ་ནི་གང་གི་ཕྱིར་སྨྲས་པ། བསྒོམས་•པའི་འབྲས་བུས་•
ཡོངས་སུ་འགྲུབ་པ་ཞེས་བྱ་བ་སྟེ། ས་བཅུ་པའོ། །འབྲས་བུ་བསྟན་པའི་ཕྱིར།
གཏན་དུ་ངེས་པར་འབྱིན་པ་སྟེ་ཞེས་བྱ་བའོ། །ཇི་ལྟར་བསླབ་པ་ལས་བརྩམས་
པའི་དབང་དུ་བྱས་པ་ཡོངས་སུ་རྫོགས་པར་བསྟན་པས་དང་པོ་ཇི་ལྟར་བསླབ་པ་
ལས་བརྩམས་པའི་བསླབ་པ་རྫོགས་པར་བསྟན་པ་ཡིན་པས་དེ་ལྟར་ན་བསླབ་པ་པོ་
ཡོངས་སུ་རྫོགས་པར་བསྟན་པ་ཡིན་ནོ། །སྔར་གང་དག་བསླབ་པ་ཞེས་བྱ་བ་
བསྟན་པས་ནི་མདོར་ན་སློབ་པ་པོ་བསྟན【ཏོ། །གང་དག་སློབ་པ་བསྟན་•པའི་
ཕྱིར་སྨྲས་པ། བྱང་ཆུབ་སེམས་དཔའ་གང་དག་དེ་ལྟར་སློབ་ན་ཞེས་བྱ་བ་ལ་
སོགས་པ་ལ།
དེ་དག་ཀྱང་སྐལ་བ་དང་ལྡན་པ་དང་། ཞུགས་པ་དང་།
རྟོགས་པ་དང་། གནས་སྐབས་ཀྱི་དབྱེ་བས་རྣམ་པ་བཅུར་འགྱུར་ཏེ། ཇི་ལྟར་
རིགས་པར་སྦྱར་རོ། །དེ་ལ【སྐལ་བ་•དང་ལྡན་པ་དང་། ཞུགས་པ་ལ་དབྱེ་བ་
མེད་དེ་རེ་རེར་རྣམ་པར་གཞག་གོ། །རྟོགས་པའི་དབྱེ་བ་ནི་མ་ཐོབ་པ་དང་།
ཐོབ་པ་ཉིད་དེ། དེའི་ཕྱིར་སྨྲས་པ། བསམ་པ་མ་དག་པ་དང་། བསམ་པ་
དག་པ་ཞེས【བྱ་བའོ∶། །གནས་སྐབས་ཀྱི་དབྱེ་བས་•ནི་རྣམ་པ་དྲུག་སྟེ།
ཡོངས་སུ་མ་སྨིན་པའི་གནས་སྐབས་དང་། ཡོངས་སུ་སྨིན་པའི་གནས་སྐབས་
དང་། ངེས་པར་མ་ཞུགས་པའི་གནས་སྐབས་དང་། ངེས་པའི་གནས་སྐབས་
དང་།
སྐྱེ་བ་གཅིག་གིས་ཐོགས་པ་དངང་། སྲིད་པ་ཐ་མ་པའོ། །དེ་དག་གི་
བསླབ་པའི་སྦྱོར་བའི་དབྱེ་བ་བསྟན་པའི་ཕྱིར། དེ་ལ་རིགས་ལ་གནས་པའི་ཞེས་
བྱ་བ་ལ་སོགས་པ་ལ། སེམས་སྐྱེད་•པར་བྱེད་པ་དེ་•ནི་ཞེས་བྱ་བ་ནི་སེམས་
བསྐྱེད་ནས་སློབ་པར་བྱེད་དོ་ཞེས་བྱ་བའི་ཐ་ཚིག་སྟེ། སེམས་བསྐྱེད་ནས་རྣམ་པ་
75-1233
600