༡༣༦༨
བསྟན་འགྱུར། སེམས་ཙམ། ༼༽ ༡
རིགས་ཀྱིས་•ལ་གནས་པ་ནི་ངེས་པར་འབྱུང་བའི་སྐལ་བ་དང་ལྡན་པ་ཡིན་ལ།
མོས་པས་སྤྱོད་པའི་ས་ནི་བསྐལ་པ་གྲངས་མེད་པ་དང་པོས་ངེས་པར་འབྱུང་བའི་
སྦྱོར་བ་ཡིན་ནོ། །བསམ་པ་དག་པའི་ས་ནི་དེའི་•ངེས་པར་འབྱུང་བ་ཡིན་ནོ། །
སྤྱོད་པ་ལ་ཞུགས་པའི་ས་ནི་གྲངས་མེད་པ་གཉིས་པའི་སྦྱོར་བ་ཡིན་ལ། ངེས་པའི་
ས་ནི་དེའི་ངེས་པར་འབྱུང་བ་ཡིན་ནོ།
།ངེས་པའི་ས་ལ་སྤྱོད་པ་ནི་གྲངས་མེད་པ་
གསུམ་པའི་སྦྱོར་བ་ཡིན་ལ། མཐར་ཐུག་པར་འགྲོ་བའི་ས་ནི་དེའི་ངེས་པར་
པ་དང་པོ་གསུམ་ཡིན་ནོ། །དེ་ནས་གནས་པ་དྲུག་ནི་ས་བཞི་པའོ། །མཚན་མ་
འབྱུང་བའོ། །དེའི་ཕྱིར་ས་བདུན་པོ་ཡིན་ནོ། །དེ་དག་ལས་གསུམ་ནི་གནས་
མེད་པར་ལྷུན་གྱིས་གྲུབ་པའི་གནས་པ་ནི་ས་ལྔ་པའོ། །སོ་སོ་ཡང་དག་པར་རིག་
པའི་གནས་པ་ནི་ས་དྲུག་པའོ། །གནས་པ་མཆོག་དང་དེ་བཞིན་གཤེགས་པའི་
གནས་པ་ནི་ས་བདུན་པ་སྟེ། དེ་ལྟར་ན་ས་དང་གནས་པ་དག་ཕན་ཚུན་བསྡུས་
པར་བསྟན་ནས། སྔར་བསྟན་པའི་ས་དང་པོ་ཐོབ་པ་ཉིད་ནས་ངན་འགྲོའི་
འཇིགས་པ་ལས་ཡང་དག་པར་འདས་པ་ཡིན་ཞེས་བྱ་བའི་ངན་འགྲོ་ལས་ཡང་དག་
པར་འདས་པའི་ལམ་བསྒོམ་པ་བསྟན་པའི་ཕྱིར། ཡོངས་སུ་དག་པའི་བསམ་
གཏན་བཞི་པ་ནི་རྣམ་པ་གཉིས་ཀྱིས་ཡོངས་སུ་དག་པ་ཡིན་ཏེ། ཕ་རོལ་ཏུ་ཕྱིན་
པར་གཏོགས་པར་བསྡུས་པའི་ཕྱིར་དང་། མི་གཡོ་བའི་ཏིང་ངེ་འཛིན་གསལ་
པོས་རབ་ཏུ་ཕྱེ་བའི་ཕྱིར་རོ། །གཞན་ཡིད་ལ་མི་བྱེད་པར་ཞེས་བྱ་བ་ནི་རྒྱུན་མི་
འཆད་པར་ཞེས་བསྟན་པ་ཡིན་ནོ། །སེམས་ཅན་རྣམས་ལ་ཕན་པ་དང་བདེ་བ་
བསྒྲུབ་པའི་ཕྱིར། སྙིང་བརྩེ་བ་སྒོམ་•པར་བྱེད་དེ། དེ་བསྒོམས་པས་དེ་དང་
མཐུན་པའི་སྙིང་རྗེའི་བསམ་པ་ཡང་འཐོབ་པར་འགྱུར་ཏེ། བསམ་པ་གང་གིས་
སེམས་ཅན་རྣམས་ཀྱི་•དོན་དུ་ངན་སོང་རྣམ་པ་གསུམ་ནི་གནས་པ་ཡང་རང་གི་•
75-1368