760
བསྟན་འགྱུར། སེམས་ཙམ། ༼འི༽ ༡༤༧
ཉོན་མོངས་པ་ཡང་དག་པར་བཅོམ་པས་རིག་པར་བྱའོ། །དེ་ལ་མཁྱེན་པ་ནི་་་་་
འདས་པ་དང་མ་འོངས་པ་དང་ད་ལྟར་བྱུང་བའི་དུས་རྣམས་དང་དུས་ཀྱིས་མ་་་
བསྡུས་པའི་ཆོས་རྣམས་ལ་མཁྱེན་པ་ཐོགས་པ་མེད་ཅིང་ཆགས་པ་མེད་པ་ལས་རིག་
པར་བྱའོ། །དེ་ལ་སྒྲུབ་པ་ནི་རང་དང་གཞན་ལ་ཕན་པ་ཡོངས་སུ་རྫོགས་པར་་་་
སྒྲུབ་པ་ལས་རིག་པར་བྱའོ། _ །དེ་ལ་མཐུ་ནི་དེ་བཞིན་གཤེགས་པའི་མངོན་པར་་་
ཤེས་པ་རྣམས་ཀྱིས་རིག་པར་བྱའོ། །དེ་•ཡང་བཅོམ་ལྡན་འདས་ཀྱི་•བསྔགས་པ་
བསྡུས་ཏེ་བརྗོད་པ་ནི་རྣམ་པ་དྲུག་གིས་རིག་པར་བྱ་སྟེ།
ཡོན་ཏན་རྣམས་མཐའ་
དག་ཡིན་པའི་ཕྱིར་དང་། དྲི་མ་མེད་པའི་ཕྱིར་དང་། གཡོ་བའི་ཕྱིར་དང་།
མཚུངས་པ་མེད་པའི་ཕྱིར་དང་། བདག་དང་སེམས་ཅན་གྱི་དོན་གྱི་ཕྲིན་ལས་
ཅན་གྱི་ཕྱིར་དང་། ལས་དེ་ལ་མཐུ་མངའ་བའི་ཕྱིར་ཏེ། དེ་དག་གི་རྣམ་པར་
དབྱེ་བ་རྒྱས་པ་ནི་འདི་ལྟ་སྟེ། རྣམ་པར་གཏན་ལ་དབབ་པ་བསྡུ་བར་བསྟན་པ་་
བཞིན་ནོ། །དེ་ལ་བཅོམ་ལྡན་འདས་ཀྱི་•བསྔགས་པ་རྒྱས་པ་ནི་བཅོམ་ལྡན་་་
འདས་དེ་ནི་ཡོན་ཏན་དཔག་ཏུ་མེད་པའི་ཕྱིར་བསྔགས་པ་མཐའ་ཡས་པ་ཡིན་ནོ། །
དེ་བཞིན་དུ་ཡེ་ཤེས་ཀྱི་སྣང་བ་མཛད་པའི་ཕྱིར་སྣང་བ་སྩོལ་བ་དང་། མི་ཤེས་་་
པའི་མུན་པ་འཇོམས་པའི་ཕྱིར་མུན་པ་སེལ་བ་ཡང་ཡིན་ནོ། །དེ་བཞིན་དུ་སྤྱན་་
གསུམ་དང་ལྡན་པའི་ཕྱིར་སྤྱན་དང་ལྡན་པ་དང་། མི་མཉམ་པའི་འཕགས་པའི་
བདེན་པ་མཁྱེན་པའི་ཕྱིར་དོན་དམ་པ་གཟིགས་པ་དང་། ཚུལ་ཁྲིམས་ཕུན་སུམ་
ཚོགས་པའི་ཕྱིར་དང་•ཚུལ་ཁྲིམས་འབྱོར་པའི་ཕྱིར་•བརྟུལ་ཞུགས་གྲུབ་པ་ཡང་་་་
ཡིན་ནོ། །དེ་བཞིན་དུ་རྐང་གཉིས་ཀྱི་མཆོག་དང་དེད་དཔོན་རྣམས་ཀྱི་མཆོག་་་་
དམ་པ་དང་། དགེ་སྦྱོང་རྣམས་ཀྱི་ནང་ནས་•དགེ་སྦྱོང་ཤིན་ཏུ་གཞོན་པ་དང་།
འཇིག་རྟེན་ན་རིན་པོ་ཆེ་དཀོན་པ་ཡང་ཡིན་ནོ། །དེ་བཞིན་དུ་རྗེས་སུ་ཐུགས་་་་
75-160