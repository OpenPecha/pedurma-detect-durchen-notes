རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
مام کا
བསྔལ་ལོ། །དེ་དག་ལས་ངེས་པར་ཐར་པའི་རྣམ་པ་བཞི་ནི་གནོད་པ་མེད་པའི་་
བདེ་བ་ཞེས【བྱ་བའོ∶། །ཡང་དག་པར་•དད་པས་ཞེས་བྱ་བ་ནི་བདག་དུལ་བར་
བྱ་བའི་ཕྱིར་དང་ཞེས་བྱ་བ་ནས་བདག་ཉིད་ཡོངས་སུ་མྱ་ངན་ལས【འདའ་བར་བྱ་
བའི་•དོན་གྱི་བར་གྱི་ཕྱིར་རབ་ཏུ་བྱུང་བ་ནི་མངོན་པར་འབྱུང་བའི་བདེ་བའོ་ཞེས་
བསྟན་པའི་ཕྱིར། ཁྱིམ་སོའི་སྡུག་བསྔལ་རྣམ་པ་སྣ་ཚོགས་ལས་ངེས་པར་ཐར་པ་་
ཞེས་བྱ་བ་སྟེ། ཁྱིམ་སོའི་བྱ་བ་སྣ་ཚོགས་ཀྱིས་སྡུག་བསྔལ་བ་ནི་ནོར་མེད་པ་
རྣམས་ནི་ཚོལ་བའི་སྒོ་ནས་སྡུག་བསྔལ་ལོ། །ནོར་དང་བཅས་པ་རྣམས་ནི་བསྲུང་
བའི་སྒོ་ནས་སྡུག་བསྔལ་ལོ། །དེ་དག་ལས་ངེས་པར་གྲོལ་བ་ནི་དེ་དག་གི་གཉེན་
པོའི་ཕྱོགས་མངོན་པར་འབྱུང་བའི་བདེ་བར་རྣམ་པར་གཞག་སྟེ། ཁྱིམ་སོ་ལས་
ངེས་པར་འབྱུང་བ་ནི་གཞན་ལ་ངེས་པར་ཡོད་པ་མ་ཡིན་པས་དེའི་ཕྱིར་མངོན་པར་
འབྱུང་བའི་བདེ་བ་ཞེས་བྱའོ། །གཉེན་པོའི་ཕྱོགས་མངོན་སུམ་དུ་བྱས་པས་
འདོད་པ་རྣམས་དང་སྡིག་པ་མི་དགེ་བའི་ཆོས་རྣམས་སྤོང་བས་ན་བདེ་བ་སྟེ།
བསམ་གཏན་དང་པོའི་ས་པའི་བདེ་བ་ནི་རབ་ཏུ་དབེན་པའི་བདེ་བ་ཞེས【བྱ་བའོ∶༎
རྟོག་པ་མེད་ཅིང་དཔྱོད་པ་མེད་པའི་ས་པའི་རྣམ་པར་རྟོག་པ་དང་རྣམ་པར་དཔྱོད་
པ་ཉེ་བར་ཞི་ནས་ངང་གིས་འཇུག་པ་ནི་ཉེ་བར་ཞི་བའི་བདེ་བར་རྣམ་པར་གཞག་
པར་བྱའོ། །ཁམས་གསུམ་པའི་ཉོན་མོངས་པའི་གཉེན་པོའི་ཕྱོགས་མངོན་དུ་གྱུར་
པས་ཟག་པ་ཐམས་ཅད་དང་བྲལ་བར་གྱུར་པའི་སྦྱོར་བས་ཤེས་བྱའི་དངོས་པོ་ཡང་
དག་པ་ཇི་ལྟ་བ་བཞིན་དུ་ཤེས་པའི་བདེ་བ་གང་ཡིན་པ་དེ་ནི་མངོན་པར་རྫོགས་་་་
པར་བྱང་ཆུབ་པའི་བདེ་བ་ཞེས་བྱ་སྟེ། 【སྤངས་པ་•དང་ཡེ་ཤེས་ནི་མངོན་པར་་་་་
རྫོགས་པར་བྱང་ཆུབ་པའོ། །དེ་དག་གཉི་ག་ཡང་བདེ་བ་ཞེས་བརྗོད་དེ། སྡུག་
བསྔལ་ལས་ངེས་པར་གྲོལ་བའི་ཕྱིར་རོ། །བདེ་བ་རྣམ་པ་ལྔ་རྣམ་པར་གཞག་པའི་
75-699