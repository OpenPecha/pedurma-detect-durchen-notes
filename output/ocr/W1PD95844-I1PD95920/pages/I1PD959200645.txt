७२८
བསྟན་འགྱུར། སེམས་ཙམ།
པའི་ཕྱིར་རོ། །ཉན་ཐོས་རྣམས་ནི་སྨོན་ལམ་བཏབ་པའི་ཕྱི་ནས་འཕགས་པའི་་
བདེན་པ་བཞི་ལ་མི་རྟག་པ་དང༌་། སྡུག་བསྔལ་བ་དང་། སྟོང་པ་དང་།
བདག་མེད་པའི་ཤེས་པ་ཐོབ་པར་བྱ་བའི་ཕྱིར་རོ། །བྱང་ཆུབ་སེམས་དཔའ་
རྣམས་ནི་དེ་དག་དང་། རིག་པའི་གནས་ལྔ་ལ་མཁས་པ་དང་།
ཐམས་ཅད་
མཁྱེན་པའི་མཐར་ཐུག་པའི་ཐོགས་པ་མེད་པའི་ཡེ་ཤེས་ཐོབ་པར་བྱ་བའི་ཕྱིར་རོ། །
དེ་བཞིན་དུ་ཉན་ཐོས་རྣམས་ནི་གཅིག་ཉིད་ལ་མཁས་པའམ།
ཕུང་པོ་ལ་སོགས་
པ་རྣམ་པ་ལྔ་ལ་མཁས་པའོ། །བྱང་ཆུབ་སེམས་དཔའ་རྣམས་ནི་རྣམ་པ་གཉིས་
སམ༑ རྣམ་པ་བཅུ་ལའོ། །དེ་ལྟར་ན་•རྣམ་པ་མང་པོ་ལ་•མཁས་པ་ནི་
མཁས་པ་ལས་གྱུར་པའི་ཁྱད་པར་ཡིན་ནོ། །དེ་ལ་འབྲས་བུ་ལས་གྱུར་པའི་ཁྱད་་
པར་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རབ་ཏུ་ཁྱད་པར་དུ་
འཕགས་པ་ཡིན་པས་•རྟོགས་པར་བྱའོ། །རྟགས་འདི་དག་གིས་རིགས་ཡོད་པ་
ཉིད་དུ་མཚོན་པར་བྱེད་པས་ནི་རིགས་ཀྱི་རྟགས་སོ། །ཡང་དེའི་རྟགས་སྦྱིན་པ་ལ་
སོགས་པ་ཕ་རོལ་ཏུ་ཕྱིན་པའི་སྔོན་དུ་འགྲོ་བའི་རྟགས་ཡིན་པའི་ཕྱིར། ཕ་རོལ་ཏུ་
ཕྱིན་པའི་རྟགས་ཞེས་བརྗོད་དེ། སྦྱིན་པ་ནས་བཟུང་•ནས་ཤེས་རབ་ཀྱི་བར་ལ་
ལུས་དང་ངག་དང་ཡིད་ཀྱིས་ཡང་དག་པར་སྒྲུབ་པར་བྱེད་པ་དེ་ལ་རྟགས་ཞེས་
བརྗོད་དོ། །ཡང་དེ་དག་ནི་སྦྱིན་པ་ལ་སོགས་པའི་ངོ་བོ་དང་། སྦྱིན་པ་ལ་
སོགས་པ་དང་རྗེས་སུ་མཐུན་པར་ཅི་རིགས་པར་ཤེས་པར་བྱའོ། Te
དེ་ལ་ཕ་རོལ་ཏུ་ཕྱིན་པའི་རྟགས་རྣམས་མདོར་རྣམ་པར་གཞག་པར་བྱ་སྟེ།
སྦྱིན་པ་དང་། ལོངས་སྤྱོད་དང་། འདུ་བའི་སྒོ་དང་། རྙེད་པའི་དབང་དུ་་
བྱས་པར་རིག་པར་བྱའོ། །དེ་ལ་སྦྱིན་པ་ཡང་རྣམ་པ་གཉིས་ཏེ། རྫས་ལ་ལྟོས་
པ་དང་། རྫས་ལ་མི་ལྟོས་པའོ། །དེ་ལ་རྫས་ལ་ལྟོས་པའི་སྦྱིན་པ་ནི་གཞན་
75-624