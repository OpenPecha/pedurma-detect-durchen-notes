བསྟན་འགྱུར། སེམས་ཙམ། ༼ཡི༽ ༡༤༨
མེད་པ་ཞེས་བྱ་བ་ནི་སྟོང་ཕྲག་བརྒྱ་པ་ལ་སོགས་པའི་•གཞུང་གི་ཚད་དོ། །དུས་་་
ཚད་མེད་པ་ཞེས་བྱ་བ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་ཀྱི་
བར་དུའོ།
།དེ་ལྟར་ན་རྣམ་པ་གསུམ་གྱིས་ཆོས་ཀྱི་གཟུངས་བསྟན་པ་ཡིན་ཏེ།
མིང་དང་། ཚིག་དང་། ཡི་གེ་རིམ་བཞིན་དུ་འཛིན་པ་དང་། གཞུང་ཚད་་
མེད་པ་འཛིན་པ་དང་། དུས་ཚད་མེད་པར་འཛིན་པའོ། །སྔ་མ་དང་འདྲ་བ་
ལས་ཞེས་བྱ་བ་ནི་དེ་ལྟ་བུའི་དྲན་པ་དང་ཞེས་བྱ་བ་ལ་སོགས་པའོ། །ཆོས་དེ་དག་
ཉིད་ཀྱི་དོན་གང་ཡིན་པ་གོམས་པར་མ་•བྱས་པ་དག་ཀྱང་ཡིད་ཀྱིས་མཐར་ཐུག་གི་
བར་དུ་འཛིན་པའོ། །ཡམས་ཀྱི་ནད་ཡང་དག་པར་ཞི་བར་བྱ་བའི་ཕྱིར་ཞེས་བྱ་་
བ་ནི་བརྗོད་པ་ཙམ་ཉིད【ཀྱིས་ཡམས་•རབ་ཏུ་ཞི་བར་བྱེད་ནུས་པ་ཞེས་བྱ་བའི་་་་་
དོན་ཏོ། །བྱིན་གྱིས་རློབ་པར་བྱེད་དེ་ཞེས་བྱ་བ་ནི་ཏིང་ངེ་འཛིན་ལ་དབང་ཐོབ་
པ་ལ་བརྟེན་ནས་གསུངས་པ་ཞེས་བྱ་བའི་ཐ་ཚི་གོ། །མཆོག་ཏུ་གྲུབ་པ་ཞེས་བྱ་བ་
ནི་གཅིག་ཏུ་ངེས་པར་གྲུབ་པར་བསྟན་པ་ཡིན་ནོ།
།དོན་ཡོད་པ་ཞེས་བྱ་བ་ནི་་་
གཏན་དུ་ངེས་པར་གྲུབ་པར་བསྟན་པ་ཡིན་ནོ། །བྱང་ཆུབ་སེམས་དཔའ་རྣམས་
ཀྱི་བྱང་ཆུབ་སེམས་དཔའི་བཟོད་པ་ཞེས་བརྗོད་པ་ནི་བདེན་པ་དང་རྗེས་སུ་མཐུན་
པས་རབ་ཏུ་རྟོགས་•པའི་སྔོན་དུ་འགྲོ་བའི་ཤེས་རབ་སྟེ། བདག་མེད་པའི་རྣམ་
པ་ཆེན་པོ་ལ་བཟོད་པས་ན་བཟོད་པའོའོ། །ཡང་ཚོགས་ཀྱི་ལམ་གྱིས་བསྡུས་པའོ་•
ཞེས་བསྟན་པའི་ཕྱིར་སྨྲས་པ། རྒྱུ་ལ་ཤིན་ཏུ་སྤྱད་པ་ཞེས་བྱ་བ་ནི་མོས་པས་སྤྱོད་
པའི་གནས་སྐབས་ན་བསོད་ནམས་དང་ཡེ་ཤེས་ཀྱི་ཚོགས་ལེགས་པར་བསགས་•་་་
པའོ།༑ །ཤེས་རབ་དང་ལྡན་པ་ཞེས་བྱ་བ་•ནི་ཐུན་མོང་མ་ཡིན་པའི་●ཤེས་
བཞིན་དུ་གནས་པ་བསྟན་ཏོ། །དབེན་པ་ན་གནས་ཤིང་ཞེས་བྱ་བ་ནི་དེ་བཞིན་
དུ་ལུས་རྣམ་པར་དབེན་པ་དང་། དབང་པོའི་སྒོ་བསྡམས་པའོ། །ཚིག་ཀྱང་མི་
75-1192