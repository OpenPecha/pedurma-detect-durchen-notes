१२०२
___ བསྟན་འགྱུར།། སེམས་ཙམ། ༼╗
བ་ནི་སླུ་•བ་མེད་པའི་ཕྱིར། ཚིག་གཟུང་བར་འོས་པ་ཡིན་ནོ་ཞེས་བསྟན་པ་ཡིན་
ནོ༑ །བརྟན་•པ་ནི་བརྩོན་འགྲུས་ཀྱི་ངོ་བོ་ཉིད་ཡིན་པའི་ཕྱིར་ལེ་ལོ་དང་བྲལ་
བར་འགྱུར་རོ།
།དཀའ་བའི་ལས་ཀྱིས་•བག་མི་འཁུམས་པས་སེམས་རབ་ཏུ་
དགའ་བར་འགྱུར་རོ། །བཟོད་པའི་ངོ་བོ་ཉིད་ཡིན་པས་གཉི་གའི་དོན་བྱེད་པར་
འགྱུར་རོ། །བརྩོན་འགྲུས་བརྟན་པོའི་•གོ་བགོས་པས་ཡང་དག་པར[རྩོམ་པ་•
བརྟན་པར་འགྱུར་ཏེ། མ་བྱས་པར་བར་•དུ་ཕྱིར་མི་ལྡོག་པར་རོ། །མཐུའི་
ལེའུ་ལས་སྦྱིན་པའི་ཆོས་ཀྱི་མཐུ་བསྟན་པ་གང་ཡིན་པ་དེ་ནི་ལག་རྐྱོང་•པའི་ཕན་
ཡོན་ནོ། །ཤེས་རབ་ཀྱི【ཆོས་ཀྱི་•མཐུ་བསྟན་པ་གང་ཡིན་པ་དེ་ནི་དོན་དང་
དགོངས་པ་ཟབ་མོ་ངེས་པར་འགྲེལ་པའི་ཕན་ཡོན་བསྟན་པ་ཡིན་ནོ། །གོ་རིམས་
ཀྱི་དབང་དུ་བྱས་ནས་སྨྲས་པ། དེ་དག་གི་གོ་རིམས་གང་ཡིན་ཞེ་ན་ཞེས་བྱ་བ་ལ་
སོགས་པ་ལ། བྱ་བ་ཐམས་ཅད་ལ་བསམ་པ་སྔོན་དུ་འགྲོ་བའི་ཕྱིར་དང་པོར་
བསམ་པ་ཕུན་སུམ་ཚོགས་པ་ཡིན་ནོ་ཞེས་སྙིང་བརྩེ་བ་བསྟནན་ཏོ། །དེ་དག་ནི་
སེམས་ཅན་ལ་ལྟོས་པ་དང་བཅས་པ་ཡིན་པའི་ཕྱིར་རོ། །སེམས་ཅན་རྣམས་ལ་
ཕན་པ་དང་བདེ་བའི་དོན་བྱེད་པར་འདོད་པ་ཡིན་ནོ་ཞེས་བྱ་བས་ནི་དགེ་བའི་
གནས་ནས་བསླངས་•ནས་དགེ་བ་ལ་འགོད་པར་བྱ་བའི་ཕྱིར་དེ་ནས་སྙན་པར་སྨྲ་
བ་ཉིད་དོ། །རིགས་པར་སྨྲ་ཞིང་ཞེས་•བྱ་བས་ནི་ཡི་གེས་སོ། །འཛིན་དུ་
འཇུག་པ་•ནི་དོན་ཇི་ལྟ་བ་བཞིན་དུའོ། །སྟོན་པར་བྱེད་པ་ནི་དེ་གཉི་ག་ཁྱད་
པར་དུ་འཕགས་པའོ། །ཡང་དག་པར་ཞུགས་པ་རྣམས་ཡང་དག་པར་བསྒྲུབ་
པའི་●དབང་དུ་བྱས་པ་དང་། སེམས་ཅན་ཞུགས་པ་རྣམས་ལོག་པར་སྒྲུབ་•པ་་
ལ་མི་མཇེད་པས་དེ་དག་མི་སྤོང་བ་ནི་བརྟན་པ་ཞེས་བྱའོ། །དེ་ལྟ་བུའི་བརྟན་པ་
དང་ལྡན་པས་ཟང་ཟིང་དང་ཆོས་ཀྱིས་•རྗེས་སུ་འཛིན་པར་བྱེད་དོ་ཞེས་བྱ་བ་ནི་ཕྱི་
75-1242