རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
ཡིན་པ་དེ་དང་ཞེས་བྱ་བ་ལ་སོགས་པ་ལ། གང་སྡུག་བསྔལ་དང་བཅས་པས་ཕན་
པ་བསྒྲུབ་པ་དང་། བདེ་བ་དང་བཅས་པས་མི་ཕན་པ་ལས་བཟློག་པ་དེ་●གཉིས་
ཀ་ཡང་མ་འོངས་པའི་དུས་རིང་པོའི་བདེ་བ་སྒྲུབ་པར་བྱེད་པ་ཡིན་ནོ། །དེའི་
ཕྱིར་འདི་དག་ཀྱང་བདེ་བ་སྒྲུབ་•པ་ཡིན་པར་རིག་པར་བྱའོ། །སེམས་ཅན་
རྣམས་ལ་ཕན་པར་འདོད་པ་གང་ཡིན་པ་དེ་ནི་དོན་གྱིས་ན་བདེ་བ་འདོད་པ་ཡིན་
པར་ཤེས་པར་བྱའོ་ཞེས་བྱ་བ་སྟེ། ཕན་པ་ནི་བདེ་བ་དང་འབྲེལ་པ་ཡིན་ཏེ།
ཡོངས་སུ་གྱུར་པའི་དུས་སུ་•བདེ་བ་མི་འདོར་བ་ཡིན་་ནོ། །དེ་ལྟ་བུའི་བསམ་པ་
ཉིད་ཀྱིས་སྦྱོར་བའི་དབང་དུ་བྱས་ནས་སྨྲས་པ། ཕན་པ་སྦྱིན་པ་གང་ཡིན་པ་་
ཞེས་བྱ་བ་ལ་སོགས་པ་ལ་རྒྱུ་དང་ཡང་དག་པར་འབྲེལ་པའི་འབྲས་བུ་བསྟན་པའི་་
ཕྱིར༑ འདི་ལྟར་ཕན་པ་ནི་རྒྱུ་ལྟ་བུ་ཡིན་ལ་ཞེས་བྱ་བ་ལ་སོགས་པ་ལ་ཕན་པ་ནི་
རྒྱུ་ཡིན་ལ། མ་འོངས་པའི་བདེ་བ་ནི་འབྲས་བུ་ཡིན་ནོ། ། །དེ་ལྟ་བས་ན་གང་་་
འགའ་ཞིག་ཕན་པ་ལ་རྗེས་སུ་ཞུགས་པ་དེ་•ནི་འབྲས་བུར་གྱུར་པའི་བདེ་བ་ལ་རྗེས་
སུ་ཞུགས་པ་ཡིན་པར་རིག་པར་བྱའོ། །མཐོང་བའི་ཆོས་དང་དེ་ལས་གཞན་པའི་
ཞེས་བྱ་བ་ནི་མཐོང་བའི་ཆོས་ཀྱི་འབྲས་བུ་དང་། མ་འོངས་པའི་འབྲས་བུ་་་་་
བསྟན་པ་ཡིན་ནོ། །བཞི་པོ་འདི་དག་ནི་གཅིག་ཏུ་བསྒྲུབ་པར་བྱ་བ་སྟེ། ཚེ་་
འདིའམ༑ ཚེ་རབས་གཞན་དུ་གཏན་དུ་བ་དང་། རེ་ཞིག་པའི་ལས་ལ་
སོགས་པ་གནོད་པ་མེད་པ་རྣམས་དཔྱད་མི་དགོས་པར་ངེས་པར་བསྒྲུབ་པར་བྱ་བ་
སྟེ༑ བརྟག་མི་དགོས་པར་•ཞེས་བྱ་བའི་དོན་ཏོ། །རྒྱུ་བསྟན་པར་བྱ་བའི་ཕྱིར།
ཕན་འདོགས་པ་དང་ཞེས་བྱ་བ་ལ་སོགས་པ་ལ།
ཕན་འདོགས་པའི་ཕྱིར་ཁ་ན་མ་
ཐོ་བ་མེད་པ་ཉིད་དོ་ཞེས་བྱ་བའི་དོན་ཏོ། །དབང་པོ་དང་ཡུལ་གྱིས་བསྡུས་པའི་•
ཀུན་ནས་ཉོན་མོངས་པར་འགྱུར་བ་སྟེ། ཉོན་མོངས་པའི་རྟེན་དང་དམིགས་པ་་
75-703