عالم
བསྟན་འགྱུར། སེམས་ཙམ། ༼ཡི ༡༤༨ ems
འཕགས་པའི་གནས་པའོ། །ཡུལ་གྱི་ཀུན་ནས་ཉོན་མོངས་པའི་སྡུག་བསྔལ་གྱི་
གཉེན་པོའི་ཕྱོགས་སུ་གྱུར་པས་ན་ལྷའི་གནས་པའོ། །སེམས་ཅན་གྱི་ཀུན་ནས་
ཉོན་མོངས་པའི་སྡུག་བསྔལ་གྱི་གཉེན་པོའི་ཕྱོགས་སུ་གྱུར་པས་ན་ཚངས་པའི་
གནས་པའོ། །རེ་རེ་ལ་•ཡང་རྣམ་པ་བཞི་བཞིར་དབྱེ་བ་བྱས་ནས་གནས་པ་•
རྣམ་པ་བཅུ་གཉིས་སུ་འགྱུར་རོ། །དེ་དག་ལས་དེ་བཞིན་གཤེགས་པའི་གནས་པ་•
རྣམ་པར་གཞག་པའི་ཕྱིར་སྨྲས་པ་གནས་པ་གསུམ་པོ་དེ་དག་ལས་ཀྱང་ཞེས་བྱ་བ་་
ལ་སོགས་པ་ལ། དེ་བཞིན་གཤེགས་པ་སྟོང་པ་ཉིད་ཀྱི་●གནས་པས་གནས་པ་་་་
ཡིན་ཏེ། སྟོང་པ་ཉིད་ཀྱི་གནས་པས་མང་དུ་གནས་པ་ཡིན་ནོ་ཞེས་བྱ་བའི་ཚིག་་
གིས་སོ། །དེ་བཞིན་གཤེགས་པ་ནི་སྤྲོས་པ་དང་བྲལ་བ་ཉིད་ཡིན་པའི་ཕྱིར་དང་།
མྱ་ངན་ལས་འདས་པ་ལ་གཞོལ་བ་ཉིད་ཀྱི་ཕྱིར་འདུ་ཤེས་དང་ཚོར་བ་འགོག་པ་ལ་
གནས་པ་དང་། ཡོན་ཏན་ཐམས་ཅད་ཀྱི་རྟེན་དུ་གྱུར་པའི་ཕྱིར་དང་། གསལ་
ཞིང་ལས་སུ་རུང་བའི་ཏིང་ངེ་འཛིན་ཡིན་པའི་ཕྱིར་མི་གཡོ་བས་གནས་པ་དང་།
སངས་རྒྱས་ཀྱི་སྤྱན་གྱིས་འཇིག་རྟེན་ལ་རྣམ་པར་གཟིགས་ནས་ཐུགས་རྗེ་ཆེན་པོ
དང་ལྡན་པས་སྙིང་རྗེ་ཆེན་པོ【ལ་མང་•དུ་གནས་པ་དང་། བར་དུ་ཞེས་བྱ་བའི་
སྒྲས་དད་པ་ཕུན་སུམ་ཚོགས་པ་དང་། གཏོང་བ་དང་། ཚུལ་ཁྲིམས་དང་།
ཤེས་རབ་ཕུན་སུམ་ཚོགས་པས་རྒྱུན་དུ་ཞུགས་པ་ལ་སོགས་པ་ནས་བཟུང་•བའོ། །
སྐྱེས་བུ་ཆེན་པོ་ཉིད་ཀྱིས་ནི་●དེའི་རྣམ་གྲངས་རིག་པར་བྱ་སྟེ། སྐྱེས་བུ་མཆོག་་་
དང་། སྐྱེས་བུ་གཙོ་བོ་ཞེས་བྱ་བ་ལ་སོགས་པའོ། །ཐུགས་རྗེ་ཆེན་པོ་དང་ལྡན་
པའི་ཕྱིར་རྗེས་སུ་བརྩེ་བ་དང་ཞེས་བྱ་བ་ལ་སོགས་པའོ། །ཚུལ་ཁྲིམས་ཆེན་པོ་་་་
ཉིད་དང་ལྡན་པའི་ཕྱིར་བླ་ན་མེད་པའི་ཚུལ་ཁྲིམས་ལ་སོགས་པར་རིག་པར་བྱའོ། །
ཡེ་ཤེས་དམ་པའི་རྣམ་གྲངས་ནི་ཤེས་རབ་ཆེན་པོ་ཞེས་བྱ་བ་ལ་སོགས་པའོ། _______།
75-876