१२००
__བསྟན་འགྱུར། སེམས་ཙམ། ༼ཡི༽ ༡༨
ཉིད་དུ་བསྟན་པའི་ཕྱིར་རྟག་ཏུ་བརྗོད་ཅིང་བརྗོད་པའི་ཕྱིར་•ཡང【མདོ་ཞེས་བྱའོ་•
ཞེས་བྱ་བའོ། །འབྱོར་པ་ཆེན་པོར་འགྱུར་བ་དང་། །ཞེས་བྱ་བ་ལ་འབྱོར་པའི་
སྒྲ་ནི【ཚོགས་པ་•ཆེན་པོ་འབྱུང་བར་སྟོན་པ་སྟེ། དཔེར་ན་ཆུང་ངུ་ཙམ་ལས་བྱུང་•
བའི་འབྱོར་པ་ཆེན་པོ་ཞེས་བྱ་བ་ལྟ་བུའོ། ། །སྲིད་པའི་རྩེ་མོ་ལས་གོང་དུ་འགྲོ་བ་
ཞེས་བྱ་བ་ནི་གོང་དུ་འགྲོ་བའི་ལམ་གྱི་དོན་བསྟན་ཏེ། ཇི་ལྟར་བསྟན་པ་ལས་
ལངས་ཞེས་བྱ་བ་ལྟ་བུའོ། །མི་རྟག་པ་ཉིད་བསྟན་པ་ནི་རྣམ་པ་གཉིས་ཏེ།
ཉན་ཐོས་ལ་སོགས་པ་དང་ཐུན་མོང་དང་ཐུན་མོང་མ་ཡིན་པའོ། །དེ་ལ་ཐུན་
མོང་བའི་དབང་དུ་བྱས་ནས་སྨྲས་པ། ཇི་ལྟར་ཡང་དག་པར་མཐོང་ཞེ་ན་ཞེས་བྱ་
བ་ལ་སོགས་པ་ལ། དེ་ལ་སྐྱེ་བ་དང་འགག་པ་དང་ལྡན་པས་ན་འདུས་བྱས་
རྣམས་མི་རྟག་པ་ཞེས་བརྗོད་དེ། ཇི་སྐད་དུ་ཉན་ཐོས་ཀྱི་ཐེག་པ་ལས། ཀྱེ་་་་་
མ【འདུ་བྱེད་•རྣམས་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །སྐྱེས་ནས་
འཇིག་པར་འགྱུར་བས་ན།
།ཞེས་བསྟན་པ་ཡིན་ནོ། །དུས་རྟག་ཏུ་མེད་ཅིང་་
ཡོད་པ་མ་ཡིན་ནོ་ཞེས་བྱ་བས་འདིར་མེད་པའི་དོན་ནི་མི་རྟག་པའི་དོན་ཏོ་ཞེས་་་་
རྣམ་པར་གཞག་པར་བྱའོ། །དེ་ལྟར་ན་དེའི་བདག་ཉིད་ཀྱིས་དུས་ཐམས་ཅད་དུ་
རྟག་པར་རྗེས་སུ་མ་●དམིགས་པས་མི་རྟག་པ་ཉིད་དེ། དེ་ལྟར་ན་མེད་པའི་དོན་་
ནི་མི་རྟག་པའི་དོན་ཡིན་ནོ། །ཡང་བརྗོད་དུ་མེད་པའི་ངོ་བོ་ཉིད་ཡིན་ན་ཡང་ཐེག་
པ་ཆེན་པོའི་ཆོས་ཀྱི་ཚུལ་ལ་བརྟེན་ནས་སྐྱེ་ཞིང་འགག་པའི་སྦྱོར་བས་མི་རྟག་པར་•
བསྟན་པའི་ཕྱིར་སྨྲས་པ། ཡང་བརྗོད་དུ་མེད་པའི་དངོས་པོ་དེ་ཉིད་ཅེས་བྱ་བ་ལ་་
སོགས་པ་ལ། ཡོངས་སུ་མ་ཤེས་པའི་ཕྱིར་ཞེས་བྱ་བ་ལ་འཕགས་པའི་ཡེ་ཤེས་ཀྱི་་་་་
མཐོང་བས་རབ་ཏུ་མ་རྟོགས་པ་ཞེས་བྱ་བའི་ཐ་ཚིག་གོ། །ཡོངས་སུ་མ་ཤེས་པའི་རྒྱུ་
ལས་བྱུང་བའི་ཞེས་བྱ་བ་ནི་ཡོངས་སུ་མ་ཤེས་པས་དངོས་པོའི་རྣམ་པར་རྟོག་པ་ལ་
75-1200