རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
१३०९
དེས་●དེའི་བསམ་པ་དང་ཞེས་བྱ་བ་ནས། མུ་སྟེགས་ཅན་དང་། བདུད་
ཐམས་ཅད་ཀྱིས་ཀྱང་མི་འཕྲོགས་●ཤིང་མི་བསྐྱོད་པར་འགྱུར་རོ་ཞེས་བྱ་བའི་བར་་
གྱིས་བསྟན་ཏོ། །དཔེའི་ཁྱད་པར་བསྟན་པའི་ཕྱིར། དེ་ལ་བྱེ་བྲག་ནི་འདི་ཡོད་
དེ་ཞེས་བྱ་བ་ལ་སོགས་པའོ། །དཔེ་གཉིས་པ་བསྟན་པ་ནི་དཔེར་ན་ནོར་བུ་རིན་པོ་
ཆེ་སྣང་བ་རབ་ཏུ་གཏོང་བ་ནི་ཞེས་བྱ་བ་ལ་སོགས་པའོ། །ལྷག་མ་ནི་སྔ་མ་བཞིན་
དུ་རིག་པར་བྱའོ། །ཡེ་ཤེས་ཀྱི་འོད་འཕྲོ་བར་གྱུར་པ་དང་ཞེས་བྱ་བ་ནི་འོད་འཕྲོ་
བ་དང་ཆོས་མཐུན་པའི་ཆོས་བསྟན་པའི་ཕྱིར་ཏེ།
ཆོས་བསྟན་པས་འཇིག་རྟེན་་
པ་རྣམས་ལ་ཤེས་རབ་ཀྱི་སྣང་བ་བྱེད་པས་ཞེས་བྱའོ། །ལྷག་པའི་ཤེས་རབ་ཀྱི་་་་
གནས་པ་དང་པོ་རྫོགས་སོ།། །།
- A me
(સેવાના માવથીનું જાહેશ.ત. હેર્ડરન
ས་ལྔ་པ་ནི་རྣམ་པ་གསུམ་དུ་རྣམ་པར་གཞག་པར་བྱ་སྟེ། ཡིད་ཀྱི་གཉེན་
པོའི་ཁྱད་པར་རྣམ་པར་གཞག་པ་ཉིད་དང་། མི་གནས་པའི་ལམ་སོ་སོར་རྟོགས་
པ་རྣམ་པར་གཞག་པ་ཉིད་དང་། དེའི་འབྲས་བུ་རྣམ་པར་གཞག་པ་ཉིད་དོ། །
དེ་ལ་ཡིད་ཀྱི་གཉེན་པོའི་ཁྱད་པར་ཉིད་ནི∶། སེམས་ཀྱི་བསམ་པ་མཉམ་པ་ཉིད་
བཅུ་ཐོབ་སྟེ། དེའི་ཡིད་ལ་བྱེད་པ་དེ་ནི་ལྡོག་པར་མི་འགྱུར་བ་དང་བཅས་པ་སྟེ།
སྔར་ཡང་ཆོས་རྟོགས་སོ་སྙམ་པའི་མངོན་པའི་ང་རྒྱལ་གྱི་གཉེན་པོར་གསུངས་པ་་་་
ཡིན་་ནོ། །ས་འདི་ལ་རྣམ་པར་དག་པའི་རྒྱུད་•ཐ་དད་དུ་མངོན་པའི་ང་རྒྱལ་གྱི་་་
གཉེན་པོ【ཉེ་བར་•བསྟན་པའི་ཕྱིར་སྨྲས་པ། རྣམ་པར་དག་པ་ལ་བསམ་པ་
མཉམ་པ་ཉིད་བཅུ་ཐོབ་ཅེས་བྱ་བ་ལ། མདོ་ལས་ཇི་སྐད་དུ་འབྱུང་བ་བཞིན་ཞེས་
བྱ་བ་ནི་ཀྱེ་རྒྱལ་བའི་སྲས་དག་བྱང་ཆུབ་སེམས་དཔའི་ས་བཞི་པ་ལ་ལམ་ཡོངས་སུ་
རྫོགས་པར་བྱས་པའི་བྱང་ཆུབ་སེམས་དཔའ་དེ་བྱང་ཆུབ་སེམས་དཔའི་ས་ལྔ་པ་ལ་
75-1309