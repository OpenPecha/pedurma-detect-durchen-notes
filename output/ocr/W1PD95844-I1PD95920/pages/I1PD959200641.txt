७२०
བསྟན་འགྱུར། སེམས་ཙམ། ༼༽ ༡༤༨
ཕྱིར་ཞེས་བྱ་བའི་དོན་ཏོ། །ཡང་ན་གཅིག་ནས་གཅིག་ཏུ་བརྒྱུད་དེ་འོངས་པའི་
ཕྱིར་ཐོག་མ་མེད་པའི་དུས་ཅན་ནོ།
།ཐོག་མ་མེད་པའི་དུས་ཅན་ཡིན་པའི་ཕྱིར་
ཆོས་ཉིད་ཀྱིས་ཐོབ་པའོ་ཞེས་ཕྱི་མ་ཕྱི་མ་འབྲས་བུར་བསྟན་པ་ཡིནན་ནོ། །སྔོན་
དགེ་བའི་རྩ་བ་གོམས་པར་བྱས་པ་ལས་ཐོབ་པ་ཞེས་བྱ་བ་ནི། དང་པོར་བསྐྱེད་
པའི་དགེ་བའི་རྩ་བའི་སྟོབས་ལས་བྱུང་བ་རིགས་ངེས་པའམ།
རིགས་མ་ངེས་
པའམ༑ བྱང་ཆུབ་ཏུ་འགྱུར་བ་ཅན་ནོ། །དོན་གྱི་སྐབས་འདིར་ནི་རྣམ་པ་
གཉི་ག་ཡང་འདོད་དོ་ཞེས་བྱ་བ་ནི་དེ་གཉི་ག་དང་ལྡན་པས་སྐལ་བ་ཅན་དང་།
མཐུ་ཡོད་པར་འགྱུར་ཞིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་
པར【རྫོགས་པར་•བྱང་ཆུབ་པར་འགྱུར་བས་དེའི་ཕྱིར་གཉི་ག་ཡང་གཞི་ཞེས་བྱའོ།།
དེ་ལྟར་རིགས་ཀྱི་ངོ་བོ་རྣམ་པར་གཞག་པ་བསྟན་ནས། རྣམ་གྲངས་བསྟན་པར་
བྱ་སྟེ། ཁ་ཅིག་འགའ་ཞིག་གིས་མངོན་སུམ་དུ་བྱེད་པར་འགྱུར་བའི་ཕྱིར་རོ།།
དེ་ཡང་འཇིག་རྟེན་ལས་འདས་པའི་ཆོས་ཀྱི་འབྱུང་གནས་ཡིན་པའི་ཕྱིར་རིགས་སོ།།
དེ་འབྱུང་བའི་རྒྱུ་མཚན་ཡིན་པའི་ཕྱིར་ས་བོན་ནོ། །རང་དང་རྗེས་སུ་མཐུན་པའི་
འབྲས་བུ་འཛིན་པའི་ཕྱིར་ཁམས་སོ། །བཅོས་•མ་ཡིན་པའི་ཕྱིར་རང་བཞིན་•
ཞེས་བྱའོའོ། །རྣམ་གྲངས་ཀྱི་དབྱེ་བ་བསྟན་པའོ། །འབྲས་བུ་ཡང་དག་པར་མ་
གྲུབ་པ་ནི་འབྲས་བུ་དམིགས་པར་མ་གྱུར་པ་ཉིད་དོ། །ཡང་འབྲས་བུ་ནི་རིགས་
ཀྱི་རྟགས་སམ། བྱང་ཆུབ་སེམས་དཔའི་རྟགས་ཡིན་པར་རིག་པར་བྱའོ། །དེ་
བཞིན་དུ་རྟགས་གསལ་པོ་•མེད་པའི་གནས་སྐབས་ཤེས་པར་དཀའ་བ་དང་།
ཡོངས་སུ་གཅད་•པར་དཀའ་བ་དང་། ངེས་པར་གཟུང་བར་དཀའ་བ་ནི་ཆ་ཕྲ་
བ་ཞེས་བྱའོ། །དེ་ལས་བཟློག་པ་ནི་རྒྱ་ཆེ་བ་སྟེ། འབྲས་བུ་ཉེ་བར་དམིགས་་་་
པའི་ཕྱིར་རོ། །ཡང་ན་རང་བཞིན་གྱིས་གནས་པ་ནི་ཕྲ་བ་སྟེ། སྐྱེ་མཆེད་དྲུག་
75-620