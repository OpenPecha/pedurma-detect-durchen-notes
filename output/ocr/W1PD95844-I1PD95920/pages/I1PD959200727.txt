DOG
བསྟན་འགྱུར། སེམས་ཙམ། ༼ཡི↑ ༡
དབང་དུ་བྱས་ནས་བདུན་པའོ། །སྣོད་དུ་གྱུར་པས་བྱ་བ་ཐམས་ཅད་ལ་མཐུ་དང་
ལྡན་པའི་དབང་དུ་བྱས་ནས་ནི་བརྒྱད་པའོ། །རྣམ་པ་གཉིས་ཀྱིས་ཚེ་ཕུན་སུམ་
ཚོགས་པ་བསྟན་ཏེ། འཕེན་པ་ཆེན་པོ་ཉིད་དང་། གནས་པ་ཆེན་པོ་ཉིད་དོ། །
བྱང་ཆུབ་སེམས་དཔའ་བདེ་འགྲོར་སྐྱེས་པར་གྱུར་པའི་ཚེ་རིང་བར་འཕེན་པའི་
ལས་ཀྱིས་འཕངས་པའི་ཚེ་ནི་རིང་བ་ཉིད་དང་ལྡན་པར་འགྱུར་གྱི་ཐུང་བར་མི་
འགྱུར་ཏེ། དེ་ནི་དེར་སྐྱེས་པའི་སེམས་ཅན་གཞན་རྣམས་ལས་ལྷག་པར་འགྱུར་་
བའོ༑ །འཕངས་པའི་ཚེ་རིང་བ་དང་ལྡན་པར་ཇི་སྲིད་འཕངས་པ་དེ་ལས་བར་
དུ་ཆད་པར་མི་འགྱུར་བར་རིང་དུ་གནས་པ་ནི་རིང་དུ་གནས་པ་ཉིད་ཅེས་བརྗོད་དོ། །
དེ་ལྟར་འཕངས་པའི་རྗེས་སུ་འཇུག་པ་ནི་•ཚེ་རིང་ཞིང་ཡུན་རིང་དུ་གནས་པ་ཉིད་
ཅེས་བྱའོ། །ཡང་བྱང་ཆུབ་སེམས་དཔའི་ཚེ་རིང་བ་དེ་དབྱེ་ན་རྣམ་པ་བཞིར་་་་་
འགྱུར་ཏེ། རིང་བ་ཉིད་དང་། བར་མ་ཆད་པ་ཉིད་དང་། དགེ་བའི་ལས་་
དང་རྗེས་སུ་མཐུན་པ་ཉིད་དང་། བདེ་བ་དང་རྗེས་སུ་མཐུན་པ་ཉིད་དོ། །དེ་
དག་ཐམས་ཅད་ནི་ཚེ་ཕུན་སུམ་ཚོགས་པ་ཞེས་བྱའོ། །ཁ་དོག་ཕུན་སུམ་ཚོགས་པ་
ཡང་རྣམ་པ་གཉིས་ཏེ། ཁ་དོག་ཕུན་སུམ་ཚོགས་པ་ནི་གཟུགས་བཟང་བའོ།
།
དབྱིབས་ཕུན་སུམ་ཚོགས་པ་ནི་བལྟ་ན་སྡུག་པའོ། །གཉིས་ཀ་ཡང་མཛེས་པའི་རྒྱུ་
ཡིན་པའི་ཕྱིར་མཛེས་པའོ། །ཡང་ན་ཆུ་•ཞེང་ཕུན་སུམ་ཚོགས་པའི་ཕྱིར་
མཛེས【པའོ་ཞེས་བྱ་བ་དང་། རྣམ་པ་གསུམ་པོ་དེ་ཡང་རྣམ་པ་བཞིར་འགྱུར་ཏེ།
ཁ་དོག་དང་། དབྱིབས་ཕུན་སུམ་ཚོགས་པ་དང་། 【དབང་པོ་མ་ཚང་བ་མེད་
པ་ཕུན་སུམ་ཚོགས་པ་དང་།• ཆུ་ཞེང་ཕུན་སུམ་ཚོགས་པའོ།
།རྣམ་པ་གཉིས་
ཀྱིས་རིགས་མཐོ་ཞིང་ཁྱད་པར་དུ་འཕགས་པར་རིག་པར་བྱ་སྟེ།
མ་དང་ཕའི་་་་
ཕྱོགས་ནས་སྤྱོད་པ་སྨད་•དུ་མེད་པ་དང་། ལོངས་སྤྱོད་ཆེན་པོ་ཉིད་དོ། །ཡང་
75-706