རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
7042
ལ་མི་དགའ་བ་མེད་པས་ཡིད་མི་དགའ་བ་མེད་པའོ། །ཡོངས་སུ་གདུང་བ་མེད་་
པས་ཀུན་ནས་•ཉོན་མོངས་པ་ཅན་མ་ཡིན་པའོ། །ཡང་དག་པའི་ལམ་ལ་སོ་སོར་
རྟོག་པ་ནི་རབ་ཏུ་རྣམ་པར་འབྱེད་པ་སྟེ། ཡང་དག་པ་ཞེས་བྱ་བ་ནི་ཕྱིན་ཅི་མ་
ལོག་པའི་རྣམ་པའོ། ། །ཆོས་ནི་ཟག་པ་དང་བཅས་པ་དང་ཟག་པ་མེད་པ་ལ་
སོགས་པའོ། །སོ་སོར་འབྱེད་པས་•ན་རབ་ཏུ་རྣམ་པར་འབྱེད་པའོ། །རིགས་
པ་དང་བཅས་པ་ཡིན་ན་ཡང་ཕྱིན་ཅི་མ་ལོག་པར་རང་དང་སྤྱིའི་མཚན་ཉིད་ཚུལ་་
བཞིན་ཡིད་ལ་བྱེད་པ་ནི་རབ་ཏུ་རྣམ་པར་འབྱེད་པ་སྟེ། དེ་ལ་རིགས་པ་རྣམ་པ་•
བཞི་ལ་བརྟེན་ནས་རྣམ་པར་འབྱེད་པ་ནི་ཤིན་ཏུ་བརྟགས་པའོ། །རྒྱུ་དེས་མོས་པ་
ནི་ཤིན་ཏུ་བརྟགས་པའི་བློས་•མོས་པའོ། །ངེས་པའི་དངོས་པོ་ལ་དེ་ཁོ་ན་བཞིན་
དུ་ངེས་པར་འཛིན་པ་ནི་ལེགས་པར་གནས་པ་ཞེས་བྱ་སྟེ། བདུད་དང་ཕས་ཀྱི་་་
རྒོལ་བ་ཐམས་ཅད་ཀྱིས་•མི་ཐུབ་པའི་ཕྱིར་དང་། སྟོབས་བརྟན་པོ་ཐོབ་པའི་་་་
ཕྱིར་རོ། །དཀོན་མཆོག་གི་ཡོན་ཏན་ཞེས་བྱ་བ་ནི་དཀོན་མཆོག་གི་ཆེ་བའི་བདག་
ཉིད་དོ།
།དེ་ཁོ་ནའི་དོན་ནི་གང་ཟག་དང་ཆོས་ལ་བདག་མེད་པའོ། །མཐུ་་་་
ཆེན་པོ་ནི་སྔར་བསྟན་པའི་རྣམ་པ་གསུམ་མོ། །གང་གནས་གསུམ་པོ་●འདི་ལ་་་
མོས་པའི་བྱང་ཆུབ་སེམས་དཔའ་ནི་●ཟབ་མོ་ལ་མོས་པ་དང་། རྒྱ་ཆེ་བ་ལ་མོས་
པ་ཞེས་བྱའོ། །ཇི་སྐད་བསྟན་པའི་རྒྱུ་དང་འབྲས་བུ་ལ་མངོན་པར་ཡིད་ཆེས་པ་
ནི་མོས་པ་སྟེ། རྒྱུ་དང་འབྲས་བུའི་མཚན་ཉིད་ནི་འདི་ལྟ་བུའོ་ཞེས་ངེས་པའི་
སྟོབས་ཀྱིས་ལེན་པའོ། །བདག་གིས་ཐོབ་པར་བྱ་བའི་དོན་●འདི་ནི་ངེས་པར་
ཡོད་དེ། དེ་ཐོབ་པར་བྱའོ་ཞེས་ངེས་པར་ཐོབ་པའོ། །དེ་ཐོབ་པར་བྱེད་པའི་
ལམ་ནི་འདི་ཡིན་ནོ་ཞེས་ངེས་པར་•ཐོབ་པ་ནི་དེ་ཐོབ་པའི་ཐབས་ཞེས་བྱ་སྟེ།
འདི་དག་ནི་མངོན་པར་མོས་པ་ཞེས་བྱའོ། །【ཤེས་བྱའི་•སྤྱོད་ཡུལ་ཞེས་བྱ་བ་ནི་
75-1057