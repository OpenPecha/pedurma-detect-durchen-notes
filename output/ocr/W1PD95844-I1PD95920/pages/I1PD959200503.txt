བསྟན་འགྱུར། སེམས་ཙམ། ༼འི↑ ༡༤༧
རྣམ་པ་གསུམ་སྟེ། ཡོད་ཅིང་བདོག་བཞིན་དུ་•ཞེས་བྱ་བ་ལ་སོགས་པ་སྟེ། ཡོད་
ཅིང་བདོག་བཞིན་དུ་ཞེས་བྱ་བ་དངང་། འདི་དང་གཞན་རྒྱས་པར་དབྱེ་བར་●བྱ་
བ་ནས་བརྩམས་ནས་ཡང་དག་པར་སྦྱིན་པའི་ཆོས་དག་ཡོད་བཞིན་དུ་ཞེས་བྱ་བ་་་
དང་། ཤེས་རབ་ཅན་གྱི་སྦྱིན་པ་ཡིན་པར་རིག་པར【བྱ་ཞེས་•བྱ་བའི་བར་དུའོ། །
མེད་ཅིང་མི་བདོག་ཅེས་བྱ་བ་ནི་སྦྱིན་པར་བྱ་བའི་ཆོས་མེད་ཅིང་མི་བདོག་ནའོ།
བསམ་པ་དག་པ་ཞེས་བྱ་བ་ནས་བརྩམས་ནས་ཚེ་རབས་ཐམས་ཅད་དུ་ལོངས་སྤྱོད་
ཟད་མི་ཤེས་པ་ཐོབ་ཅེས་བྱ་བ་དང་། དེ་བཞིན་དུ་དེས་ཆོས་ཀྱི་སྦྱིན་པ་ཉེ་བར་་
སྦྱིན་པར་བྱེད་པ་ན་མུ་སྟེགས་ཅན་གླགས་ཚོལ་བ་ལ་མི་སྦྱིན་ཞེས་བྱ་བ་ནས་་་
བརྩམས་ནས་ཆོས་ཀྱི་སྦྱིན་པ་ལས་བརྩམས་ནས་ཤེས་རབ་དང་ལྡན་པའི་སྦྱིན་པར་
རིག་པར་བྱའོ་ཞེས་བྱ་བའི་བར་དང་། སོ་སོ་ཡང་དག་པར་•རིག་པ་ལ་བརྟེན་་
པ་དང་། ཐམས་ཅད་སྦྱིན་པའི་ཆོས་དང་། ཟང་ཟིང་དང་མི་འཇིགས་པ་ལས་
བརྩམས་ནས་རབ་ཏུ་དབྱེ་བ་ཡང་ཅི་ལྟ་བ་•བཞིན་དུ་•རབ་ཏུ་ཤེས་སོ་ཞེས་བྱ་བའི་
བར་དུ་སྟེ། ལྷག་པའི་བསམ་པ་ལ་བརྟེན་པ་ཞེས་བྱ་བ་ནི་གནོད་པ་བྱེད་པའི་་་་
སེམས་ཅན་ལ་ཞེས【བྱ་བ་ནས་•བརྩམས་ནས་གྲོགས་བཤེས་རྣམས་ཀྱི་བར་ལ་་་
བཏང་སྙོམས་ཀྱི་བསམ་པ་བྱེད་པའོ། །སྦྱིན་པ་ལ་ཉེ་བར་བརྟེན་པ་ནི་སྦྱིན་པའི་་
གེགས་•ཡོད་ན་ཡང་ངོ་། །སྦྱིན་པ་ལ་གེགས་•བྱེད་པའི་གཉེན་པོ་ལས་ཀྱང་་་
བརྩམས་ནས་གཉེན་པོའི་ཤེས་པ་ཐ་མ་འདིས་ནི་བསོད་ནམས་ཀྱི་འབྲས་བུ་ཡང་་
དག་པར་•ཡོངས་སུ་འཛིན་པར་བྱེད་དོ་ཞེས་བྱ་བའི་བར་དུའོ། །ལྷག་པའི་་་
བསམ་པས་མོས་པའི་སྦྱིན་པ་ལ་བརྟེན་པ་ཞེས་བྱ་བ་ནི་ནང་གི་བདག་ཉིད་དོ། །
དབེན་པར་སོང་ཞེས་བྱ་བ་འདི་ལས་བརྩམས་ནས་འདི་ནི་བྱང་ཆུབ་སེམས་དཔའ་•
ཤེས་རབ་ཆེན་པོ་དང་ལྡན་པ་སྦྱིན་པ་ལ་བརྟེན་པ་ཞེས་བྱ་བའི་བར་དུའོ། །
།
75-484