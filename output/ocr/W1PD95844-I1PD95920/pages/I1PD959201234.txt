རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
7373
འཇིག་རྟེན་འདིའི་བདེ་བའི་ཕྱིར་འཚོ་བ་ལོག་པ་ལ་ཞུགས་པ་རྣམས་ལ་ཡང་དག་
པའི་འཚོ་བ་སྟོན་པ་བསྒྲུབ་པ་དང་། བྱ་བ་དག་ལ་མི་མཐུན་པར་བསྒྲུབ་པ་དག་
ལ་རིགས་པ་ཉེ་བར་སྟོན་པ་དང་། བདག་ཉིད་ཀྱི་བདེ་བའི་དོན་བསྒྲུབ་པར་མི་
ནུས་པ་དག་ལ་མགོན་ཡོད་པར་བྱེད་པའོ། །མ་འོངས་པ་ཡང་རྣམ་པ་གཉིས་ཏེ།
མངོན་པར་མཐོ་བ་འདོད་པ་རྣམས་ལ་མངོན་པར་མཐོ་བའི་ལམ་སྟོན་པ་དང་།
ཐར་པ་འདོད་པ་རྣམས་ལ་ཐེག་པ་གསུམ་ཉེ་བར་སྟོན་པ་སྟེ། རྣམ་པ་ལྔ་པོ་འདི་
དག་གིས་བྱང་ཆུབ་སེམས་དཔའ་སེམས་ཅན་རྣམས་ལ་ཕན་འདོགས་པར་བྱེད་དོ། །
རྣམ་པ་ལྔ་པོ་འདི་དག་གིས་དུས་རྟག་ཏུ་སེམས་ཅན་རྣམས་ལ་ཡང་དག་པར་སྒྲུབས་
ཤིག་ཅེས་སྨོན་ལམ་འདེབས་པར་བྱེད་དོ། །དེ་ལྟར་བྱས་ན་ལན་དུ་ཕན་འདོགས་
པར་རྣམ་པར་གཞག་གོ། །རྟག་ཏུ་སྨོན་པར་བྱ་བ་ཡིན་ཏེ་ཞེས་བྱ་བ་ནི་ཉིན་ཞག་་
གཅིག་ལ་ཡང་བྱང་ཆུབ་སེམས་དཔའ་མང་དུ་སྨོན་པར་བྱེད་པར་འགྱུར་བ་སྟེ།
བསམ་པ་དེ་ལ【མང་དུ་•ཞུགས་པའི་ཕྱིར་རོ། །དེའི་ཕྱིར་གནས་ལྔ་པོ་དེ་ལ་
འདོད་པར་བྱ་བ་ཡིན་ཏེ། ས་པས་སྤྱོད་པ་ནི་རྣམ་པ་གསུམ་མོ། ། ཕྱི་མ་
གཉིས་ནི་ས་ལ་ཞུགས་པ་རྣམས་ཀྱིའོ། །སངས་རྒྱས་འབྱུང་བ་མཉེས་པར་བྱ་བ་ནི།
གང་གི་ཚེ་གང་དུ་སངས་རྒྱས་འབྱུང་བར་འགྱུར་བ་དེར་སྐྱེ་བར་སྨོན་ལམ་འདེབས་
པ་དང་། དེ་དག་གི་སྤྱན་སྔར་ཆོས་ཉན་པར་སྨོན་ལམ་འདེབས་པ་ཉིད་དང་།
སེམས་ཅན་ཡོངས་སུ་སྨིན་པར་བྱེད་ནུས་པར་•སྨོན་པ་ཉིད་དང་། སངས་རྒྱས་
མཐོང་བ་དང་ཡིད་ལ་བྱེད་པ་དང་•མི་འབྲལ་བ་•དང་། དམ་པའི་ཆོས་ཐོས་པ་
དང་མི་འབྲལ་བ་དང་། སེམས་ཅན་གྱི་དོན་ཡིད་ལ་བྱེད་པ་དང་མི་འབྲལ་བའོ། །
ས་ལ་ཞུགས་པ་རྣམས་ཀྱི་ནི་བྱང་ཆུབ་ཏུ་སྨོན་པ་དང་། བྱང་ཆུབ་འཐོབ་པ་
རྣམས་ཀྱི་ནི་ཉན་པའི་འཁོར་ཚོགས་པར་སྨོན་པའོ། །དགེ་བ་ལ་བརྟེན་པའི་ཕྱིར་
75-1213