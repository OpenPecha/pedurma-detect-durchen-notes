རྣལ་འབྱོར་སྤྱོད་པའི་ས་ལས་བྱང་ཆུབ་སེམས་དཔའི་སའི་རྣམ་པར་བཤད་པ།
༩༨༣
རྣམས་ལ་ཐབས་མི་ཤེས་པས་རྨོངས་པའི་སྡུག་བསྔལ་གྱིས་གཡེན་སྤྱོ་བ་རྣམས་ལ་་
སྤྱིར་ཆོས་བསྟན་པ་སྔོན་དུ་གཏོང་བའི་རིགས་པ་སྟོན་པ་དང་། སེམས་ཅན་སོ་སོ་
ལ་བྱེ་བྲག་ཏུ་ཐབས་བསྟན་པ་སྔོན་དུ་གཏོང་བའི་རིགས་པ་སྟོན་པའོ།
།ཕན་
འདོགས་འདོགས་པའི་སེམས་ཅན་ནི་རྣམ་པ་བཞི་སྟེ། ལན་དུ་ཕན་འདོགས་སུ་
རེ་བ་དེ་དག་ལ་ནི་བྱས་པ་གཟོ་●བ་རྗེས་སུ་སྲུང་བའི་སྒོ་ནས་མཉམ་པའམ་•ལྷག་
པར་ལན་དུ་ཕན་འདོགས་པས་ཉེ་བར་གནས་པ་དང་། འཇིགས་པ་རྣམ་པ་སྣ་
ཚོགས་ཀྱིས་སྐྲག་པ་དེ་དག་འཇིགས་པ་རྣམ་པ་སྣ་ཚོགས་ལས་སྐྱོབ་•པ་དང་།
སྡུག་བསྔལ་བར་གྱུར་པ་དེ་དག་གི་མྱ་ངན་གྱི་མཚན་ཉིད་ཀྱི་སྡུག་བསྔལ་སེལ་བ་་
དང་། ཡོ་བྱད་གྱིས་ཕོངས་པ【དེ་དག་ལ་ཡང་རིགས་•པས་ཡོ་བྱད་ཐམས་ཅད་ཉེ་
བར་སྒྲུབ་པའོ། །ཞུགས་པ་ནི་རྣམ་པ་གཉིས་ཏེ། རྟེན་ལ་རག་ལས་པ་དེ་དག་
ལ་ནི་ཟང་ཟིང་མེད་པའི་སེམས་ཀྱིས་རྟེན་སྦྱིན་པས་ཚོགས་ཡོངས་སུ་སྡུད་པ་དང་།
ཆོས་མཐུན་པ་གཞན་ལ་མི་རྟེན་པ་དེ་དག་ལ་ནི་སོ་སོར་ཡང་དག་པར་དགའ་བར་
བྱ་བས་དུས་དུས་སུ་ཐད་དུ་འགྲོ་བ་དང་། ཟང་ཟིང་ལེན་པ་དང་། འཇིག་
རྟེན་པའི་དོན་དང་མཐུན་པར་སྤྱོད་པ་དང་། འོང་ཞིང་འགྲོ་བ་ལ་དབང་བྱེད་དུ་
འཇུག་པ་དང་། དོན་དང་ལྡན་པ【མ་ཡིན་པ་•མ་གཏོགས་པར་སེམས་དང་མཐུན་
པར་བྱེད་པ་དང་། རྟེན་ཡོད་པ་དག་ཀྱང་རྣམ་པ་གཉིས་ཏེ། ཡང་དག་པར་
ཞུགས་པ་དེ་དག་གི་ཡང་དག་པའི་ཡོན་ཏན་རྣམ་པ་སྣ་ཚོགས་ཀྱིས་ཡང་དག་པར་
དགའ་བར་བྱ་བའི་ཕྱིར་ལྐོག་གམ་མངོན་སུམ་དུ་གླེང་བའོ། །ལོག་པར་ཞུགས་པ་དེ་
དག་ལ་ནི་ལྷག་པའི་བསམ་པ་དག་པས་ཚར་གཅད་•པར་བྱ་བ་•སྟེ། ཉེས་པ་ཆུང་
ངུ་ལ་ནི་སྨ་དབབ་པའི་མཚན་ཉིད་དང་། འབྲིང་ལ་ནི་ཆད་པའི་ལས་བྱེད་དུ་
གཞུག་པའི་མཚན་ཉིད་དང་། ཆེན་པོ་ལ་ནི་བསྐྲད་•པའི་མཚན་ཉིད་ཀྱིས་བྱེད་དོ། །
75-983