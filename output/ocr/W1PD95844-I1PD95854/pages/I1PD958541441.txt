༡༣༩༢
བསྟན་འགྱུར། རྒྱུད།
クス
བརྩེ་བར་དགོངས་པས་རྟག་ཏུ་བྱིན་གྱིས་རློབ་པའོ། །འདིར་ནི་གནས་སྐབས་དང་
མཐར་ཐུག་གི་དངོས་གྲུབ་ཐམས་ཅད་སྐྱེད་བྱེད་ཡིན་པ་ནི་ནམ་•མཁའ་སྤྱོད་དང་ས་་
སྤྱོད་དང་ས་འོག་སྤྱོད་པ་མ་ལུས་པའི་སྙིང་པོ་རྩ་བའི་གསང་སྔགས་ཕུལ་དུ་བྱུང་བ་་་་་་
སྟོན་པའོ། །དེ་ཡང་དཀྱིལ་འཁོར་གྱི་རིམ་པ་ནི། རྗེ་བཙུན་མ་ལ་ལྷ་མོ་སུམ་ཅུ་རྩ་
བདུན་པོས་ཡོངས་སུ་བསྐོར་བའམ། ཡང་ན་ལྷ་ཚོགས་བཅུ་དགུ་པའི་དཀྱིལ་འཁོར་
ལས༑ མངལ་སྐྱེས་ཀྱི་སྒོ་ནས་སམ། ཡང་ན་རྫུས་སྐྱེས་རིམ་པས་སྙིང་པོའི་རྣལ་
འབྱོར་མ་བཞི་དང་། འཁོར་ལོ་རྩིབས་དྲུག་ལས་ལྷ་མོ་དྲུག་དང་སྒོ་མཚམས་མ་་་་་
བརྒྱད་དེ། དེ་ཉིད་བསྒོམ་པ་བསྟན་ལ།
ཡང་ན་ནི་ཐུགས་ཀྱི་འཁོར་ལོའི་བརྒྱད་
དམ༑ ཡང་ན་གསུང་གི་བརྒྱད་ཀྱིས་སམ། ཡང་ན་སྐུའི་ལྷ་མོ་བརྒྱད་ཀྱིས་བསྐོར་
བ་ཡང་རུང་བའོ། །དེ་ཡང་རྣལ་འབྱོར་པས་སེམས་བསྐྱེད་ཅིང་སྒོ་གསུམ་སྦྱངས།
ཚོགས་གཉིས་སྔོན་དུ་འགྲོ་བས་སྲུང་བའི་འཁོར་ལོ་ཆེན་པོའི་ནང་དུ་འབྱུང་བ་རྣམས་་
ཀྱི་རིམ་པ་ལས། རིའི་རྒྱལ་པོ་རི་བོ་མཆོག་རབ་ཀྱི་གནས་ཀྱི་སྟེང་དུ། སྣ་ཚོགས་
པདྨའི་ལྟེ་བར་ཉི་མ་ལ་གནས་པའི་མངོན་པར་བྱང་ཆུབ་ལྔ་ལས།
རྡོ་རྗེ་ཕག་མོ་་་་
བདེ་
མངོན་འབྱུང་ལྟར་ཞལ་བཞི་མ་བསྐྱེད་པའམ། ཡང་ན་ཞལ་གསུམ་ཕྱག་དྲུག་་་་་་
མའམ། ཞལ་གཉིས་མའམ། ཞལ་གཅིག་ཕྱག་བཞི་མའི་སྐུ་བསྐྱེད་ཅིང་།
ཆེན་ཌཱ་ཀི་བཞི་དང་། རྣལ་འབྱོར་མ་དྲུག་པོ་ནི་གཡོན་ནས་བསྐོར་བ་སྟེ།
ཧེ་ལ་
ཀི་མཐིང་ག་དང་། རྡོ་རྗེ་འཇིགས་མ་གསེར་མདོག་དང་། རྡོ་རྗེ་གཏུམ་མོ་བནྡེ་
རཱི་•ཀ་ལྟ་བུ་དང་། རྡོ་རྗེ་ཉི་མ་ལྗང་བ་དང་། རྡོ་རྗེ་དྲག་མོ་དུད་ཀ་དང་། རྡོ་
རྗེ་མཁའ་འགྲོ་དུང་མདོག་ཅན་ནོ།
།རྣལ་འབྱོར་སྒོ་མཚམས་མ་བརྒྱད་དང་ལྡན་པ་
བསྐྱེད་ཅིང་། ཆོ་ག་ཡན་ལག་རྫོགས་པར་བྱེད་པ་སྤྱི་དང་མཐུན་པ་ཤེས་པར་བྱས་
ལ༑ རྫོགས་རིམ་བསྒོམ་པས་མཉམ་ལངས་དུས་སུ་ལས་རབ་འབྱམས་ལ་དམིགས་པ་
9-1392