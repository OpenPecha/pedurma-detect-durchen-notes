གཉིས་ཀའི་བཤད་སྦྱར་ཞེས་བྱ་བ།
422
བ་ལ་སོགས་པས་ནི་ཕོ་ཉ་མོ་དང་ཡང་དག་པར་•འདྲེས་པར་གཞན་ལ་•མཆོད་པས་་
ལྷ་མཉེས་པའི་བདག་ཉིད་དུ་རིག་པར་བྱ་བ་ཉིད་ཡིན་ནོ། །བསྟན་བཅོས་ནི་རྣལ་
འབྱོར་མ་དང་རྣལ་འབྱོར་གྱི་རྒྱུད་ཀྱི་མཚན་ཉིད་ཀྱི་ཐེག་པ་ཆེན་པོ་སྣ་ཚོགས་སུ་ངེས་་་
པ་ཡིན་ནོ། །ཙཱ་རུ་བཟའ་བ་རྟག་ཏུ་བྱ། །ཞེས་པ་ནི་བདུད་རྩི་ལ་སོགས་པའི་ཙཱ་རུ་
བདུད་རྩི་མྱང་བའི་ཆོ་གས་རྫོགས་པར་བྱ་སྟེ་བཟའ་བར་བྱའོ∶། །ཕོ་ཉ་མོ་རྣམས་་
དང་ལྷན་ཅིག་ཏུའམ་གཅིག་ཏུ་བཟའ་བར་བྱའོ། །རྟག་ཏུ་ཞེས་པ་ནི་ཉི་མ་རེ་རེའོ། །
ལེགས་པར་མཉམ་པ་ཞེས་པ་ནི་བདག་མེད་ཅིང་མཉམ་པར་མ་གཞག་པའི་རྣལ་་་་་་
འབྱོར་པས་བརྒྱ་ལའང་མི་འགྲུབ་བོ་ཞེས་དགོངས་པའོ། །རིགས་རྣམས་ཀུན་ལས་
ཉེ་བར་སྤྱད་བྱ་ཞིང་། །ཞེས་པ་ནི་རིགས་ཐམས་ཅད་ནི་མི་བསྐྱོད་པ་ལ་སོགས་པའི་
རིགས་སུ་གྱུར་པ་རྣམས་དང་ལྷན་ཅིག་ཏུ་ཙཱ་རུ་བཟའ་བ་ཞེས་པའི་དོན་ཏོ། །
བཟའ་བ་•མིན་པར་ནི་མི་བརྟག་གོ་ཞེས་པ་ནི་བཟའ་བ་དང་བཟའ་བར་བྱ་བ་མ་་་་་་
ཡིན་པར་དཔྱད་པར་བྱ་བ་མ་ཡིན་ནོ། །དབྱེར་མེད་པ་ཞེས་པ་ལ་སོགས་པ་ནི་དེའི་
དམ་ཚིག་བསྟེན་པའི་སྒྲུབ་པ་པོ་•དང་། ཕོ་ཉ་དག་དབྱེར་མེད་ཅིང་བསྐྱོད་དུ་མེད་
པར་ཕན་གདགས་པར་འདོད་པར་འགྱུར་རོ་ཞེས་པའི་དོན་ཏོ། །གཉིས་ཞེས་•བྱ་
བ་ནི་འབྲེལ་བ་ལས་བཤད་ཟིན་ཏོ། །གང་ལས་ཤེ་ན་གསུངས་པ། དངོས་གྲུབ་ཆོ་
ག་ཞེས་བྱ་བ་ལ་སོགས་པ་སྟེ། དངོས་གྲུབ་གཉིས་ཀྱི་རྒྱུར་• སྤྱད་པ་ལས་རྡོ་རྗེ་རྣལ་
འབྱོར་མ་དང་། དཔལ་ཧེ་རུ་ཀའི་རྣལ་འབྱོར་པས་གང་གི་ཕྱིར་ཞེས་པའོ། །རྣལ་
འབྱོར་མའི་ཆེ་བའི་བདག་ཉིད་གསུངས་པ། ཕོ་ཉ་ཡང་དག་བསྟན་པ་ཡིན། །
ཞེས་པ་ནི་རྣལ་འབྱོར་མ་རྣམས་བསྔགས་པ་ཡིན་ནོ། །འདིའི་དོན་ནི་དཀའ་འགྲེལ་
ལས་གོ་བར་བྱའོ། །ཉིང་ལག་གི་མཚོན་ཆ་ནི་ཤིན་ཏུ་རྣོ་བ་ཡིན་ནོ། །བདག་ཉིད་
ཅེས་བྱ་བ་ལ་སོགས་པ་ནི་དཔལ་བདེ་མཆོག་འཁོར་ལོ་བདག་ཉིད་ཀྱི་རང་བཞིན་ངོ་་་་
9-577