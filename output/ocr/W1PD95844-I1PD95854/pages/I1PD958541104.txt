དཔལ་བདེ་མཆོག་གི་རྒྱ་ཆེར་བཤད་པ་ཚིག་དོན་རབ་ཏུ་གསལ་བ་ཞེས་བྱ་བ།
7042
བདག་འཇོམས་པ་བཤད་པ་ནི། དེ་ནས་ལས་ཀྱི་མཆོག་རབ་ནི། །ཞེས་བྱ་བ་ལ་
སོགས་པ་གསུངས་ཏེ། ལས་ཀྱི་མཆོག་རབ་ནི་ཚེ་འཕེལ་བའི་ཐབས་སོ། །ཇི་་་་
བཞིན་རིམ་གྱིས་མཆོད་པ་སྟེ། །ཞེས་བྱ་བ་ནི་ཐབས་དང་ཤེས་རབ་བསྙེན་སྒྲུབ་་་་་
བཞིས་སྦྱངས་ནས་རྣམ་པ་སྣ་ཚོགས་•དང་། རྣམ་པར་སྨིན་པ་དང་། རྣམ་པར་
ཉེད་པ་དང་། མཚན་ཉིད་དང་བྲལ་བའི་རིམ་གྱིས་དགའ་བ་བཞིའི་ཏིང་ངེ་འཛིན་
གྱིས་མཆོད་པའོ། །མཆོད་པ་གཉིས་མེད་སྦྱོར་བདག་ཉིད། །ཅེས་བྱ་བ་སྨོས་ཏེ།
མཆོད་པ་གཉིས་མེད་སྦྱོར་བདག་ཉིད་ནི་རང་བཞིན་བརྒྱད་ཅུ་དང་བྲལ་བའི་བདེ་བ་་
སྟོང་པ་ཉིད་དུ་རོ་གཅིག་པའི་གཉིས་མེད་སྦྱོར་བའོ། །ལས་ནི་སོ་སོར་སྦྱོར་•བར་་
བྱ༑ །ཞེས་བྱ་བ་ནི་ལས་བཅུ་གཉིས་ལས་བསྒོམ་པ་དང་བཟླས་པ་སོ་སོར་སྦྱར་བར་
བྱའོ།༑
།དེ་ལྟར་མདོར་བསྟན་ནས་རྒྱས་པར་བཤད་པ་ནི། གང་ཡང་སྒྲུབ་པར་
བྱེད་པའི་སྔགས། །དེ་ཡི་དབྱེ་བ་རིམ་ཇི་བཞིན། །(ཞེས་བྱ་བ་ནི་དེ་ལ་ཞེས་བྱ་བའི་
དོན་ཡིན་ནོ། །[ཚིགས་བཅད་•གཅིག་གིས་མདོར་བསྟན་པ་ནི་ལས་བཅུ་གཉིས་ཀྱི་
མདོར་བསྟན་པ་ཡིན་ལ། དེ་ལས་བྱེ་བྲག་ཏུ∶། འཆི་བདག་འཇོམས་པ་བཤད་
པས་ན། །གང་ཡང་སྒྲུབ་པར་བྱེད་པའི་སྔགས། །ཞེས་བྱ་བ་གསུངས་ཏེ།
སྔགས་ནི་ལུས་ཀྱི་འཁྲུལ་འཁོར་ལ་དབུགས་འབྱུང་རྔུབ་ཀྱི་རླུང་དང་སྦྱོར་• རོ། །
ཕྲིན་ལས་བཞིའི་སྔགས་དེའི་དབྱེ་བས་རིམ་པ་ཇི་ལྟ་བ་བཞིན་དུ་ཞི་བ་ལ་དཀར་པོ།
རྒྱས་པ་ལ་སེར་པོ། དབང་ལ་དམར་པོ། མངོན་སྤྱོད་ལ་ནག་པོའོ། །ཡི་གེའི་•ཁ་
དོག་དང་། ཞི་བ་ལ་རྒྱལ་རིགས། རྒྱས་པ་ལ་རྗེའུ་རིགས། དབང་ལ་བྲམ་ཟེའི་
རིགས། མངོན་སྤྱོད་པ་༠དམངས་རིགས་ཀྱི་ཕོ་ཉའི་བྱེ་བྲག་དང་། སོགས་ཞེས་བྱ་
བ་ནི་ཞི་བ་ལ་ཆུའི་དཀྱིལ་འཁོར་ནས་རྒྱུ་བ་དང་། རྒྱས་པ་ལ་ས་དང་། དབང་
ལ་མེ་དང་། མངོན་སྤྱོད་ལ་རླུང་གི་དཀྱིལ་འཁོར་ལས་རྒྱུ་བའོ།
།སྔགས་ཇི་ལྟར་
9-1057