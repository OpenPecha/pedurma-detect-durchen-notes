གཉིས་ཀའི་བཤད་སྦྱར་ཞེས་བྱ་བ།
५२०
རྗེའོ༑ །རྣམ་པར་སྣང་མཛད་དང་། རིན་ཆེན་འབྱུང་ལྡན་དངང་། འོད་དཔག་
ཏུ་མེད་པ་དང་། དོན་ཡོད་གྲུབ་པ་དང་། མི་བསྐྱོད་པ་སྟེ། དེ་བཞིན་གཤེགས་
པ་ལྔ་པོ་རྣམས་ཀྱི་མཚན་མ་བྲི་བར་བྱའོ་ཞེས་བྱ་བའི་རིམ་པའོ། །བྱི་རུ་ཞེས་པ་ལ་
སོགས་པ་ནི་རིན་པོ་ཆེ་མུ་མན་གྱིས་མིང་ངོ་། །བཟའ་བ་ཀུན་ཞེས་བྱ་བ་ནི།
ནས་དང་། གྲོ་དང་༌། སོ་བ་དང༌། ཏིལ་དང༌། མོན་སྲན་གྲེའུ་དང་།
འབྲུ་རྣམ་པ་ལྔ་ཐོད་པའི་ནང་དུ་བླུགས་ནས་ཀྱང་ངོ་།
།ལེགས་བཀང་བ་ནི་ལྟོ་བ་་
ཡོངས་སུ་གང་བར་བྱའོ་ཞེས་པའོ། །བཟའ་བ་ཐམས་ཅད་ཅེས་སྨོས་པ་འདི་ཡང་ཉེ་
བར་མཚོན་པ་ཙམ་སྟེ། དཀར་པོ་གཞན་གྱིས་མི་ཐུབ་པ་དང་། སྡོང་བུ་དཀར་པོ་
ཨུཏྤལ་དང་། ཧ་ས་དེ་བ་དང་། ཀཎྜ་ཀ་རི་དང༌། བྲྀ་ཧ་ཏིས་མཚོན་པའི་སྨན་
རྣམ་པ་ལྔ་དང་། བདུད་རྩི་ལྔ་དང་། སྒྲོན་མ་ལྔ་དང་ལྷན་ཅིག་པའི་དྲི་ཆུ་ཡིས་
ཀྱང་ལྟོ་བ་ཡོངས་སུ་དགང་བར་བྱའོ་ཞེས་དགོངས་པའོ། །སྲད་བུ་ཞེས་བྱ་བ་ལ་་་་
སོགས་པ་ནི་ཧཱུཾ་ལན་བདུན་བཟླས་པའི《ཁྱེ་རུ་བདུན་ན་སྐུད་པ་•དཀར་པོ་ལ་བརྒྱུས་་་་
ཏེ༑ དེ་རྣམས་ཀྱི་མགུལ་པར་བསྐོན་པར་བྱའོ་ཞེས་པའི་དོན་ཏོ། །ཁ་ནི་འདབ་
མས་བརྒྱན་པར་བྱ། །ཞེས་པ་ནི་འདབ་མ་རྣམས་ལྷན་ཅིག་ཏུ་བྱས་ཏེ་ཁ་བརྒྱན་་་་
པར་བྱའོ་ཞེས་པའོ། །བརྒྱད་ནི་ཞེས་པ་ནི་ལཱ་མ་ལ་སོགས་པའི་བུམ་པ་བཞི་དང་།
ཁྭ་གདོང་མ་ལ་སོགས་པའི་བུམ་པ་བཞི་སྟེ། བརྒྱད་པོ་རྣམས་སྒོ་བཞིའི་འགྲམ་་་་་་
རྣམས་སུ་ཇི་ལྟ་བ་བཞིན་དུ་རེ་རེའོ། །ཀུ་ཤའི་སྟན་•སྟེང་དུ་བཞག་གོ། །དགུ་པ་
ནི་གཙོ་བོར་གྱུར་པ་བཅོམ་ལྡན་འདས་ཀྱི་བུམ་པ་ལྟེ་བའི་སྟེང་དེ་ཉིད་དུ་དགོད་པར་་་
བྱའོ་ཞེས་པའི་དོན་ཏོ། །འདིས་ཀྱང་བུམ་པའི་གྲངས་དགུར་བྱ་བར་བསྟན་ཏོ། །
གང་གི་ཚེ་བུམ་པ་སུམ་ཅུ་རྩ་དགུར་གྱུར་པ་དེའི་ཚེ་ལྷ་རྣམས་རང་རང་གི་གནས་སུ་་་་་
རྗེས་སུ་འབྲངས་ཏེ་རྣམ་པར་དགོད་པར་བྱའོ་ཞེས་པའོ། །དེ་ཉིད་དཀྱིལ་འཁོར་་་
9-527