११७
penApnpAབསྟན་འགྱུར། རྒྱུད། ༼རྨི༽
ནི་བདེ་མཆོག་གི་རྒྱུད་འདིར་དབང་བསྐུར་བའི་བླ་མ་དང་། སློབ་མ་དང་ཕོ་ཉ་ནི་
གང་གི་ཕྱིར་མཆོག་ཐོབ་པ་ཡིན་པའི་ཕྱིར་ན་དེ་ལྟ་བུ་ལ་ནི་བྱང་ཆུབ་ཏུ་སེམས་བསྐྱེད་་
ཅིང་བསོད་ནམས་ཀྱི་ཚོགས་བསྐལ་པ་བྱེ་བ་བརྒྱར་བསགས་པ་ཅན་གྱིས་ཀྱང་སྡང་་་་་་
བར་བྱས་ན་•དེའི་སྐད་ཅིག་ཉིད་ལ་ཟད་པར་འགྱུར་རོ།
།དེས་ན་དེ་ལྟ་བུ་ལ་སྡང་
བ་བསྡམ་པར་བརྩོན་པ་ལས་འདའ་བར་མི་བྱའོ། །གྲོལ་བའི་དོན་དང་དེ་དོན་དུ། །
ཞེས་པ་ལ་གྲོལ་བའི་དོན་ནི་བདག་གི་ལུས་གནས་པར་བྱ་བའོ། །དེའི་དོན་ནི་ལུས་
དེའི་དོན་དེ་བདུད་རྩི་རྣམ་པ་ལྔའོ།
།མཚན་མོ་རྟག་པར་གཅེར་བུ་སྟེ། ཞེས་པ་
ལ༑ མཚན་མོ་ཞེས་པ་ནི་མཚན་མོ་ཕྱག་རྒྱ་ལ་མཆོད་པར་བྱ་བའོ། །གནག་དང་
དམར་ཞེས་པ་ལ། ནག་པ་ནི་ཧེ་རུ་ཀའི་གཟུགས་སུ་བྱ་བའོ། །དམར་ཞེས་པ་ནི་
རྡོ་རྗེ་ཕག་མོར་བྱ་བའོ། །མགུལ་རྒྱན་དང་ནི་གདུ་བུ་དང་། ཞེས་པ་ནི་གསལ་ལོ།།
བདེ་བའི་དོན་ཐོབ་བདེ་བ་སྟེ། ཞེས་པ་ནི་ཇི་ལྟར་འཐོབ་པའི་བདེ་བ་སྟེ། དེས་
བདེ་བའི་རང་བཞིན་ཅན་ཕྱོགས་བཅུ་དུ་མར་གསལ་བར་བྱེད་པའི་ཡེ་ཤེས་སྣང་བ་་་་
མར་མེ་ལྟ་བུ་ལ་རྣམ་པར་སྤྱོད་པའི་རྣལ་འབྱོར་སྤྱོད་པ་སྙིང་རྗེ་ཆེན་པོ་རང་བཞིན་་་་་་
གྱིས་དགའ་བའི་བདེ་བ་དང་ལྡན་པར་རོ། །རིགས་དང་རིགས་མིན་ངོར་མི་བལྟ། །
ཞེས་པ་ནི་དཀྱིལ་འཁོར་གྱི་བྱ་བ་དང་། བསླབ་པ་དག་སྙིང་རྗེས་དང་པོའི་ལས་་་་
ཅན་གྱི་སེམས་ཅན་རྣམས་ཡོངས་སུ་གཟུང་བ་བྱས་ན་བསྒོམ་པའི་བར་ཆད་དུ་འགྱུར་་
ཞིང་གཏི་མུག་ཆེན་པོར་འགྲོ་བས་སྲིད་པར་བཅིངས་པ་ལྟ་བུར་འགྱུར་རོ། །དེའི་་
ཕྱིར་ན་འཆིང་བ་ལས་གྲོལ་བར་བྱས་ན་སྐྱེ་བ་འདི་ཉིད་ཀྱི་དངོས་གྲུབ་ཏུ་འགྱུར་རོ། །
དེས་ན་དེའི་དོན་དུ་ཇི་ལྟར་གསུངས་པ་བཞིན་དུ་གནས་པར་བྱའོ།
།ཞལ་བཞི་རུ་
གསུངས་པ་ནི་དགའ་བ་བཞི་ལས་བྱུང་ཞིང་སྐྱེས་པའོ། །དགའ་བ་ཐམས་ཅད་ཡང་
དག་པར་རྫོགས་པའི་བྱང་ཆུབ་སྟོང་པ་ཉིད་ཀྱི་རང་གི་ངོ་བོ་གཅིག་པུའི་ཕྱིར་ན་ཞལ་་་
9-286