77
བསྟན་འགྱུར། རྒྱུད། ༼༽ p
ལོའི་བར་དུ་དཀྱིལ་འཁོར་སུམ་ཅུ་རྩ་བཞིར་དཔའ་བོ་བལྟ་བ་དང་། ཚུར་ལྷ་མོ་་་་
བལྟ་བས་རྗེས་འགྲོ་ཐམས་ཅད་ཅེས་བྱའོ། །དེ་ལྟར་ལེའུ་སུམ་ཅུ་རྩ་བདུན་གྱིས་་་་་
གཅོད་ཚིག་རྐང་པ་གཅིག་བཤད་ནས། ལེའུ་སུམ་ཅུ་རྩ་བརྒྱད་པ་ནས་བཞི་བཅུ་རྩ་
བདུན་གྱི་བར་དུ་དངོས་གྲུབ་ཀྱི་ཡན་ལག་ལེའུ་བཅུ་པའི་ས་གཅོད་ནི་ཚིག་རྐང་ལྔ་་་་་་
ཡིན་ཏེ། སྣ་ཚོགས་བརྡ་ནི་དག་བྱེད་ལ་སོགས་པའི་བརྡའ་བཞིའོ། །ཚིག་ནི་པྲོ་
ཏངྒི་པྲ་ཏི་པྲོ་ཏངྒི་ལ་སོགས་པ་ངག་གི་བརྡའོ།
།མཁའ་འགྲོ་མའི་མཚན་ཉིད་ནི་ཡེ་
ཤེས་ལས་▪སྐྱེས་པའི་ལྷ་མོ། ཕོ་ཉ་རྣམས་ཀྱི་མཚན་ཉིད་ནི་ཞིང་སྐྱེས་དང་སྔགས་་་
སྐྱེས་སོ། །སྒྲུབ་པ་པོ་ལ་ཕན་པའི་ཕྱིར་ནི་སྦྱོར་བ་གཙང་སྦྲ་གསུམ་གྱི་མཆོད་པ་་་་་་
དང་ ༑ ༑
དངོས་གཞི་གཙང་སྦྲ་གསུམ་གྱི་བརྟུལ་ཞུགས་དང་། རྗེས་གཙང་སྦྲ་་་་་
གསུམ་གྱི་སྤྱོད་པ་དེ་དག་ཐམས་ཅད་དང་།
དབང་བཞི་པའི་མཚན་ཉིད་ཀྱི་• ་་
འབྲས་བུ་མ་ལུས་པར་འཆད་པ་ཡིན་ནོ།
།ལེའུ་བཞི་བཅུ་རྩ་བརྒྱད་པའི་སྔར་སོང་
བའི་སུམ་ཅུ་རྩ་བཞི་དང་། ཕྱིས་འོང་བ་ཐམས་ཅད་ཀྱི་རབ་གནས་ཀྱི་ལེའུ་རས་་་་
རིས་བ་ལང་གི་པགས་པ་ལ་སོགས་པ་སྣ་ཚོགས་པར་•བྲི་བ་དང་། རྡོ་རྗེ་དང་རིན་
པོ་ཆེ་དང་བ་སོ་དང་ཤིང་ལ་སོགས་པ་ལ་འབུར་དུ་བརྐོས་•པའི་སྐུ་གཟུགས་དང་།
དེ་བཞིན་བྲི་བ་ནི་ཚོན་རྩི་བཤད་དོ། ། དྲི་ཆེན་ཆུ་དང་ཞག་དང་ཁྲག །མིག་སྨན་
ཆེན་པོ་དེ་བཞིན་ཏེ། །མི་རུས་བདར་བའི་དཀར་པོ་དང་། །རང་བྱུང་མེ་ཏོག་ས་
བོན་དང་། །རིགས་ངན་བྲམ་ཟེ་གདོལ་བ་མོ། །གཡུང་མོ་ལས་བྱུང་རང་བྱུང་•
ཁྲག །ཤུ་ཀྲ་རཀྟའི་ཁྱད་པར་དང་། །མི་སྐྲ་རུས་པའི་པིར་གྱིས་བྲི། །ཞེས་ཕྱིས་
འཆད་པར་འགྱུར་རོ། །དམ་ཚིག་དང་ལེའུ་བཞི་བཅུ་རྩ་དགུ་པ་མདོར་བསྟན་པས་
ཡན་ལག་གི་ས་གཅོད་དེ། དབང་བསྐུར་བའི་ཚེ་དཀྱིལ་འཁོར་གྱི་དམ་ཚིག་བཤད་
པའོ༑ །འདིར་དབང་བསྐུར་ནས་ལྷ་ཐམས་ཅད་ཕྱིས་བསྒོམ་མོ་ཞེས་དགོངས་སོ། །
9-1484