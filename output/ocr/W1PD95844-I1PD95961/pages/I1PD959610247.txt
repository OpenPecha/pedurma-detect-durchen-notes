འཕགས་པ་དགོངས་པ་ངེས་པར་འགྲེལ་པའི་མདོའི་རྣམ་པར་བཤད་པ།
२१९
གཞག་པ་ཡིན་ཏེ། དེ་ལ་གང་ལ་ཞེ་ན། ལུས་ལ་ཀུན་ནས་ཉོན་མོངས་པ་དང་
རྣམ་པར་བྱང་བར་འགྱུར་རོ། །གང་ལས་ཤེ་ན། ཚོར་བ་དག་ལས་སོ། །
གང་ཞིག་ཅེ་ན། སེམས་སོ། །གང་གིས【ཤེ་ན། ཆོས་ཀྱི་“ཀུན་ནས་ཉོན་
མོངས་པ་དང་རྣམ་པར་བྱང་བར་འགྱུར་རོ། །དེ་ལ་དྲན་པ་ཉེ་བར་གཞག་པ་
བཞི་ནི་དམིགས་པ་དང་། ངོ་བོ་ཉིད་དང་། གྲོགས་དང་། བསྒོམ་•པ་་་
དང་། བསྒོམས་•པའི་འབྲས་བུས་རིག་པར་བྱ་སྟེ། དེ་ལ་དམིགས་པ་གང་ཞེ་ན།
ལུས་དང་། ཚོར་བ་དང་སེམས་དང་ཆོས་ཏེ།
དེ་ཡང་བདག་གི་གནས་ཀྱི་
དངོས་པོ་དང་བདག་གི་ལོངས་སྤྱོད་ཀྱི་དངོས་པོ་དང་བདག་གི་•དངོས་པོ་དང་།
བདག་ཀུན་ནས་ཉོན་མོངས་པ་དང་རྣམ་པར་བྱང་བའི་དངོས་པོ་ཡིན་ནོ།
།ངོ་བོ་
ཉིད་གང་ཞེ་ན། ཤེས་རབ་དང་། དྲན་པའོ། །གྲོགས་གང་ཞེ་ན། དེ་དག་
དང་མཚུངས་པར་ལྡན་པ་སེམས་དང་སེམས་ལས་བྱུང་བའི་ཆོས་རྣམས་སོ།
བསྒོམ་པ་གང་ཞེ་ན། ནང་གི་ལུས་ལ་སོགས་པ་ལ་ལུས་ལ་སོགས་པ
1
ཞིང་དྲན་པ་ཉེ་བར་འཇོག་པའོ། །བསྒོམས་•པའི་འབྲས་བུ་གང་ཞེ་ན། ཕྱིན་
ཅི་ལོག་བཞི་སྤོང་བ་དང་། བདེན་པ་བཞི་ལ་འཇུག་པ་དང་། ལུས་ལ་སོགས་
པ་དང་བྲལ་བའོ། །དེ་དག་ཀྱང་མདོ་སྡེ་ལས་དེ་ནང་དང་•ཕྱི་རོལ་གྱི་ལུས་དང་
ཚོར་བ་དང་སེམས་དང་ཆོས་ལ་ཆོས་ཀྱི་རྗེས་སུ་ལྟ་ཞིང་དྲན་པ་ཉེ་བར་གཞག་སྟེ།
གནས་པ་ཡིན་ཞེས་གསུངས་པས་བསྟན་ཏེ། དེ་ལུས་དང་། ཚོར་བ་དང་།
སེམས་དང་། ཆོས་ལ་ཞེས་གསུངས་པས་ནི་དམིགས་པ་བསྟན་ཏོ།
།རྗེས་སུ་ལྟ་
དང་དྲན་པས་ཞེས་གསུངས་པས་ནི་ངོ་བོ་ཉིད་བསྟན་ཏོ། །དེ་ཉིད་ཀྱིས་●གནས་
སྐབས་ཀྱི་•གྲོགས་བསྟན་ཏོ། །དྲན་པ་ཉེ་བར་གཞག་སྟེ་ཞེས་གསུངས་པས་•ནི་་
བསྒོམ་པ་བསྟན་ཏོ། །གནས་པ་ཡིན་ཞེས་གསུངས་པས་ནི་བསྒོམས་•པའི་འབྲས་
116-219