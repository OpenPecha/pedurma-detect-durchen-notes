གཞི་ལམ་འབྲས་བུའི་དགེ་ལེགས་ཡིད་གཅུགས་མཛའ་བོ་འགུགས་པའི་རྒྱང་གླུ།
१९३९
རིང་ལུགས་དྲི་མ་མེད་པ་ཡོངས་སུ་དར་བའི་ཡུལ་གྲུ་ཆེན་པོ་ཉིད་དུ་ཆེས་ཆེར་་་
བསྔགས་པ་རྣམས་ཀྱི་ནང་གསེས་བོད་ཆེན་པོར་གྲགས་པའི་སའི་སྟེང་གི་དཀྱིལ་་
འཁོར་ཕལ་ཆེ་བ་དག །ཆོས་ཚུལ་དགེ་བ་བཅུ་དང་མཐུན་པའི་ཕྲིན་ལས་དང་་
སྟོབས་ཀྱི་འཁོར་ལོས་མངའ་སྒྱུར་ཞིང་ཁྱད་པར་གནམ་གྱིས་བསྐོས་པ་ཤར་ཕྱོགས་་
གོང་མ་ཆེན་པོའི་ལས་ལུང་གིས་བོད་ཆེན་ལྗོངས་ཀྱི་སྐྱེ་འགྲོ་སྤྱིའི་རྗེ་བོར་མངའ་་
གསོལ་བའི་སྡེ་དགེ་ས་སྤྱོད་ཆེན་པོ་བསྟན་པ་ཚེ་རིང་ཞེས་གྲགས་པའི་རྔ་གསང་་
ཕྱོགས་ཀྱི་ཁོ་ར་ཁོར་ཡུག་དག་ཏུ་ཁྱབ་པ་དེ་ཉིད་ཀྱིས། ཡ་རབས་དམ་པའི་སྤྱོད་
ཚུལ་བསྔགས་པར་འོས་པ་རྣམས་ཀྱི་ནང་ནས་ཀྱང་བླ་མའི་བཀའ་ཚུལ་བཞིན་དུ་་
བསྒྲུབ་པ་དེ་ནི་ཆེས་མཆོག་ཏུ་གྱུར་པའི་ལུང་རིགས་ཀྱི་ནོར་བུ་དམ་པར་ཐུགས་ལ་་
བཅང་ནས། མཁན་ཆེན་དམ་པའི་བཀའ་སྩལ་ཇི་ལྟར་ཕེབས་པ་དེ་ལྟར་བསྒྲུབ་་
པར་ཞལ་གྱིས་འཆེས་ཏེ། དམར་སེར་ཞེས་པ་མེ་སྦྲུལ་གྱི་ལོའི་ཟླ་ཚེས་དགེ་བ་ནས་་
ལས་ཀྱི་དབུ་ཚུགས་པར་མཛད། དེ་ནས་བརྩམས་ཏེ་སྙིང་སྟོབས་རྨད་དུ་བྱུང་་
བའི་ཁུར་གྱིས་བྱ་བ་འདི་ཉིད་ཀྱི་ཐོག་མཐའ་བར་གསུམ་དུ་འགྲུབ་པར་བྱེད་པའི་་་
བདག་པོའི་རྐྱེན་ནི་གང་དེའི་རིགས་སྲས་དྲི་མ་མེད་པ་བོད་ཆེན་ལྗོངས་ཀྱི་སྐྱེ་འགྲོ་་
སྤྱིའི་བསོད་ནམས་དང་དབང་ཐང་གི་རིན་ཆེན་ཕུང་པོ་གཅིག་ཏུ་སྤུངས་པའི་ཁྲི་་
འཕང་མཐོན་པོ་ལ། ལྷ་དང་མིའི་མཆོད་པའི་བྱེ་བྲག་བསམ་གྱིས་མི་ཁྱབ་པ་དང་
བཅས་པས་ཕྱོགས་ཐམས་ཅད་ལས་རྣམ་པར་རྒྱལ་བར་མངའ་གསོལ་བའི་ཚེ་ན་་
ཆོས་དང་སྲིད་ཀྱི་ཕྲིན་ལས་འཁོར་ལོ་རྩིབས་སྟོང་དང་ལྡན་པ་ཕྱོགས་ཀྱི་མཐར་་་
བགྲོད་པ་ཅན་སྡེ་དགེ་བླ་མ་ཀུན་དགའ་ཕྲིན་ལས་རྒྱ་མཚོའི་སྡེ་ཞེས་ཡོངས་སུ་གྲགས་
པ་འདི་ཉིད་ཀྱི་ལས་དབང་དང་བསོད་ནམས་གཞལ་དུ་མེད་པའི་གསེར་ལྡན་་་
དགའ་མའི་ལྟོ་བ་ཡངས་པར། སྔོན་ཆད་གང་གིས་བསྐྲུན་པར་མ་ནུས་པའི་་
116-1839