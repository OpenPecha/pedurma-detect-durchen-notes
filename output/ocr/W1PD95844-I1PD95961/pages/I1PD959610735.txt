ཆོས་ཀྱི་རྣམས་གྲངས་ཀྱི་བརྗེད་བྱང་བཞུགས།
ཐམས་ཅད་དངོས་པོར་མ་གྲུབ་▪སྟེ། སྟོང་པ་ཉིད་ཡིན་པས་ཆོས་ཀྱི་དབྱིངས་ནི་
དེ་བཞིན་ཉིད་དོ། ། ཕྱིན་ཅི་མ་ལོག་པར་ཡོངས་སུ་གྲུབ་པ་ཡང་དག་པའི་ཡེ་ཤེས་
ནི་རྣམ་པར་མི་རྟོག་པའི་ཡེ་ཤེས་སོ། །མཚམས་མེད་པ་ལྔ་གང་ཞེ་ན། མ་
བསད་པ་དང་། ཕ་བསད་པ་དང་། དགྲ་བཅོམ་པ་བསད་པ་དང་། དགེ་
འདུན་གྱི་དབྱེན་བྱས་པ་དང་།
དེ་བཞིན་གཤེགས་པ་ལ་ངན་སེམས་ཀྱིས་ཁྲག་་་་
ཕྱུང་བའོ་ཞེས་བྱ་བ་ལ། ལས་འདི་ལྔ་གང་ཡང་རུང་བ་ཅིག་•བྱས་ན་སེམས་ཅན་
དམྱལ་བའི་གནས་སུ་སྡུག་བསྔལ་ཆེན་པོའི་རྒྱུན་ཅུང་ཟད་ཀྱང་བར་མི་འཆད་པའི་
གནས་སུ་ཡུན་རིང་པོར་སྐྱེ་སྟེ། ཐར་པའི་སྐབས་མེད་པ་ནི་མཚམས་མེད་པ་ཞེས་
བྱའོ༑ །མ་བསད་པ་དང་། ཕ་བསད་པ་དང་། དགྲ་བཅོམ་པ་བསད་པ་ནི་་
གོ་སླའོ། །དགེ་འདུན་གྱི་དབྱེན་ནི། དགེ་འདུན་སྡེར་ལོངས་པ་ལྟ་བ་ཕྱེ་བའོ༎
དེ་བཞིན་གཤེགས་པ་ལ་ངན་སེམས་ཀྱིས་•ཁྲག་ཕྱུང་བ་ནི་བསད་སེམས་ཀྱིས་ཁྲག་་
ཕྱུང་བ་སྟེ། དེང་སང་ནི་སངས་རྒྱས་མི་བཞུགས་མོད་ཀྱི་དམ་པའི་ཆོས་འཇིག་་་་
ཅིང་སྤོང་བ་ལྟ་བུ་དང་སྦྱར་རོ། །མཚམས་མེད་པ་ལྔ་དང་ཉེ་བའི་ལས་ལྔ་གང་ཞེ་
ན༑ དགྲ་བཅོམ་མ་སུན་པར་བྱས་པ་དང་། བྱང་ཆུབ་སེམས་དཔའ་ངེས་
པའི་ས་ལ་གནས་པ་བསད་པ་དང་། སློབ་པ་བསད་པ་དང་། དགེ་འདུན་
འདུ་བའི་སྒོ་ཕྲོགས་པ་དང༌་། མཆོད་རྟེན་འཇིག་པའོ་ཞེས་བྱ་བ་ལ། སེམས་
ཅན་དམྱལ་བ་གཞན་པས་སྡུག་བསྔལ་ཆེ་བ་ཡིན་ཡང་མཚམས་མེད་པའི་སྡུག་་་
བསྔལ་ཁོ་ན་ཙམ་དུ་ཚབས་ཆེ་ཞིང་ཡུན་རིང་བ་ཉིད་མ་ཡིན་པའི་ཕྱིར་མཚམས་མེད་
པ་དང་ཉེ་བ་ཞེས་བྱ་སྟེ། དེའི་ལས་ནི་མ་ཡང་ཡིན་ལ་དགྲ་བཅོམ་པ་ཡང་●ཐོབ་
པ་ལ་མི་ཚངས་པར་སྤྱོད་པ་འཁྲིག་པའི་ཆོས་བྱས་ན་དགྲ་བཅོམ་མ་སུན་པར་བྱས་་
པའོ།༑ །ས་དང་པོ་ཡན་ཆད་ས་བཅུ་པ་མན་ཆད་ལ་གནས་པའི་བྱང་ཆུབ་སེམས་
116-707