དོན་རྣམ་པར་གདོན་མི་ཟ་བའི་འགྲེལ་པ།
103
ཤི་བའམ་སྡིག་པའི་ཆོས་ལ་བརྐམ་པས་ལྷ་མ་ཡིན་པ་•ལ་སོགས་པས་བྱིན་གྱིས་་
བརླབས་ནས་གློ་བུར་དུ་བསད་པ་ནི་དུས་མ་ཡིན་པར་འཆི་བའོ། །མཛའ་བ་དང་
བྲལ་བ་དང་མི་མཛའ་བ་"དང་ཕྲད་པ་ལས་སྐྱེས་པའི་སེམས་ཀྱི་●གདུང་བ་ནི་མྱ་་་
ངན་ནོ། །མྱ་ངན་གྱི་རྒྱུ་ལས་སྐྱེས་པའི་ཚིག་ཏུ་སྨྲ་བ་ནི་སྨྲེ་སྔགས་འདོན་པའོ། །
འབྱུང་བ་ཆེན་པོ་རྣམས་འཁྲུགས་ནས་ལུས་ལ་གནོད་པར་གྱུར་པ་ནི་སྡུག་བསྔལ་་་་
བའོ།༑ །གང་དེའི་ཚེ་•སེམས་ལ་གནོད་པ་བྱུང་•བ་ནི་སློང་བའོ། །དགྲ་ལ་་
སོགས་པས་▪གནོད་པ་བྱས་པ་དྲན་ནས་གནོད་པའི་ལན་མ་གླན་ནོ་སྙམ་སྟེ།
ལུས་དང་སེམས་ལ་གནོད་པར་གྱུར་པ་ནི་འཁྲུགས་•པ་ཞེས་བྱ། །དེ་ལྟར་སྡུག་
བསྔལ་གྱི་ཕུང་པོ་ཆེན་པོ་འདི་འབའ་ཞིག་ཀུན་འབྱུང་བར་འགྱུར་རོ་ཞེས་བྱ་བ་ནི་་
གོང་དུ་བཤད་པ་ལྟར་ན་མ་རིག་པ་ནས་རྒ་ཤིའི་བར་དུ་སྡུག་བསྔལ་གྱི་ཚོགས་ཆེན་
པོ་ཙམ་དུ་ཟད་དོ། །བདག་ལ་སོགས་པ་མེད་པ་ན་འབའ་ཞིག་ཀུན་འབྱུང་བར་་
འགྱུར་རོ་ཞེས་གསུངས་སོ། །བརྒལ་བ་མ་རིག་པའི་རྒྱུ་མ་བསྟན་པས་འཁོར་བ་ལ་•
ཐོག་མ་ཡོད་པར་འགྱུར་བ་དང་། རྒ་ཤིའི་འབྲས་བུ་མ་བསྟན་པས། འཁོར་བ་
ལ་ཐ་མ་ཡོད་པར་འགྱུར་རོ། །ཡང་ན་ཡན་ལག་གཞན་བཤད་པར་བྱ་དགོས་ཏེ།
དེའི་ཡང་གཞན་དེའི་ཡང་གཞན་བརྗོད་དགོས་པས【ཐུག་པ་•མེད་པའི་སྐྱོན་• དུ་་
འགྱུར་བའི་ཕྱིར་ཡན་ལག་བཅུ་གཉིས་སུ་བརྗོད་དུ་ཡང་མི་རུང་ངོ་། །སྨྲས་པ་་་་
འདི་ལྟར་བཅོམ་ལྡན་འདས་ཀྱིས་རྟེན་ཅིང་འབྲེལ་ཏེ་འབྱུང་བ་འདི་ཉིད་དུ་ཐོག་མ་
དང་ཐ་མ་མེད་པའི་དོན་བསྟན་ཟིན་ཏོ། །ཇི་ལྟར་ཞེ་ན། ཉོན་མོངས་པ་ལས་
ཉོན་མོངས་པ་འབྱུང་སྟེ། སྲེད་པའི་རྐྱེན་གྱིས་ལེན་པ་འབྱུང་བ་དང་། ཉོན་་་
མོངས་པ་ལས་ལས་•འབྱུང་སྟེ། མ་རིག་•པའི་རྐྱེན་གྱིས་འདུ་བྱེད་འབྱུང་བ་དང་།
ལེན་པའི་རྐྱེན་གྱིས་སྲིད་པ་འབྱུང་བ་དང་། ལས་ལས་སྡུག་བསྔལ་འབྱུང་སྟེ།
116-903