༡༨༣༢
བསྟན་འགྱུར། སྣ་ཚོགས། ༼ཉི༽ ༢༢༢
ཟླ་ཞག་དུས་རུང་བ་མིན་པའི་སྐེགག །སྲི་དང་གཞན་གྱི་བྱད་ཁ་སྦོད་གཏོད་དགག །
འབྲས་བུ་འབྱིན་པའི་ནུས་པ་བྲལ་གྱུར་ཅིག ༣༦ །ལས་དང་སྨོན་ལམ་ལོག་པའི་ཆུ་
ཀླུང་གིས། །དབང་མེད་བདས་ཏེ་ལེགས་པའི་གེགས་བྱེད་ཅིང་། །ཉེས་པར་་་
སྦྱོར་བའི་གདོན་བགེགས་འབྱུང་པོ་རྣམས། །བྱམས་པ་ཆེན་པོས་འཁྱུད་བཞིན་་་
གནས་གྱུར་ཅིག ༣༧ །ཁྲོས་པས་གཙུབས་པའི་མིག་བསྒྱུར་སྨིན་མ་འཁྱོག །ཁྲག་
གིས་བསྒོས་པའི་མཚོན་ཆར་འབེབས་པ་ཡིས། །ཕན་ཚུན་གཅོད་དང་འབིགས་་་
པའི་མི་སྲུན་ཚོགས། །སེམས་རྒྱུད་སྙིང་རྗེ་བས་ཀྱང་མཉེན་གྱུར་ཅིག ༣༨ །
བཀྲེས་པའི་ཉེན་པས་ལུས་སྟོབས་ཆེས་དམན་ཞིང་༌། །བཟའ་བཏུང་མིང་ནས་་
འཛེར་བའི་སྐད་ཀྱིས་སྨོན། །རྡུལ་གྱིས་གཡོགས་པའི་སྐྲ་སྤུ་གཟིངས་བྱེད་པའི། །
བཀྲེས་ཕོངས་བསྐལ་པ་མིང་ཡང་མི་གནས་ཤོག ༣༩ །ཕན་ཚུན་བརྐུ་དང་འཕྲོག་་
སོགས་ལུས་མེད་ནི། །ལག་པའི་བརྫུ་ལ་ཞུགས་འདྲའི་ལོག་འཚོ་དག །ཡོངས་
སུ་སྤངས་ནས་རང་རང་ལོངས་སྤྱོད་ཀྱིས། །ཆོག་ཤེས་མི་ཟད་གཏེར་ལ་སྤྱོད་གྱུར་
ཅིག ༤༠ །མཛའ་བར་གྱུར་པའི་འགྲོ་བ་ཕན་ཚུན་དག །མཐོང་ན་བྱམས་པ་ཆེན་
པོས་སྦྲེལ་བའི་འཛུམ། །སོ་ཕྲེང་དཀར་བའི་འོད་ཟེར་སྔོན་འགྲོ་མས། །མདུན་
ནས་བསུ་བ་བྱེད་བཞིན་གནས་གྱུར་ཅིག ༤༡ །འཆི་བ་མེད་པའི་ཚེ་དང་བསོད་
ནམས་སྟོབས། །ཆོས་མཐུན་འབྱོར་པ་རྣམས་ནི་གངྒཱའི་རྒྱུན། །དཀར་ཕྱོགས་ཟླ་
བ་ཉིན་མོར་བྱེད་པའི་འོད། །དབྱར་གྱི་ཆུ་གཏེར་རྣམས་སུ་འགྲན་པར་ཤོག ༤༢ །
རྒྱལ་བ་གཉིས་པའི་ཆོས་ཀྱི་རྒྱལ་སྲིད་ལ། །མགྲིན་པའི་བཀྲ་ཤིས་ཆོས་དུང་
འཁྱིལ་པ་ལས། །འཆད་རྩོད་རྩོམ་པའི་སྒྲ་དབྱངས་ལྡིར་དེ་ཡི། །བཞེད་པའི་དོན་
ཀུན་ལྷུན་གྱིས་གྲུབ་གྱུར་ཅིག ༤༣ །བསྟན་པ་དམ་པའི་ལྷ་གནས་སྙིང་གི་་
སྟོབས།༑ །རྨད་བྱུང་ཕྲག་པར་འདེགས་པའི་ས་འཛིན་དེས། །ཚེ་རབས་དུ་་
116-1832