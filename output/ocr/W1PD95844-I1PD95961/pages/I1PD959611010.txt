つく。
བསྟན་འགྱུར། སྣ་ཚོགས། ༼ཉ༽ ༢༢༢
དུག་╗སྨན་ལྟ་བུ་ནི་ལམ་གྱི་བདེན་པའོ།
།ཡང་ན་སྡུག་བསྔལ་རྣམ་པ་གཉིས་ཏེ།
མི་མཛའ་བ་དང་ཕྲད་པ་དང་། མཛའ་བ་དང་བྲལ་བའོ། །དེས་ཀྱང་གནས་་
གཉིས་ལ་གནོད་པར་བྱེད་དེ། ལུས་ཀྱི་གནས་དང་། སེམས་ཀྱི་གནས་སོ། །
ཀུན་འབྱུང་གི་བདེན་པ་ཡང་རྣམ་པ་གསུམ་སྟེ། སྲེད་པ་དང་ལྟ་བ་དང་ལས་སོ། །
དེ་ལ་སྲེད་པ་དང་ལྟ་བས་ནི་ཁམས་གསུམ་དུ་སྐྱེ་བའི་རྒྱུ་བྱེད་དོ།
།ལས་དགེ་བ་་
དང་མི་དགེ་བས་ནི་དེར་བདེ་བ་དང་སྡུག་བསྔལ་བར་འགྱུར་བའི་རྒྱུ་བྱེད་དོ། །
འགོག་པ་ཡང་རྣམ་པ་གསུམ་སྟེ།
ལྟ་བ་ལ་གནས་པ་རྣམས་ཀྱིས་“བདག་ཏུ་ལྟ་བ་
ལ ་ སོ ག ས ་ པ འི ་རྒྱུ ་ལ ས ་བྱུ ང་བ་ནི་ཉོན་མོང ས་པ་སྤངས་པའི་འགོག་པ་དང་།
འདོད་པ་ལ་གནས་པ་རྣམས་ཀྱིས་“འདོད་པའི་ཁམས་ཀྱི་འདོད་པའི་ཡོན་ཏན་ལྔ་་
ལ་ཆགས་པ་སྤངས་པའི་མཚན་ཉིད་ཀྱི་འགོག་པ་དང་། སྲིད་པའི་འདོད་ཆགས་
ལ་གནས་པ་རྣམས་ཀྱིས་“གཟུགས་དང་གཟུགས་མེད་པའི་ཁམས་ཀྱི་ཉོན་མོངས་པ་
སྤངས་པའི་མཚན་ཉིད་ཀྱི་འགོག་པའོ། །ལམ་རྣམ་པ་བཞི་སྟེ། སྦྱོར་བའི་ལམ་
དང་།
ལམ་མོ།
མཐོང་བའི་ལམ་དང་། བསྒོམ་པའི་ལམ་དང༌། བྱས་པ་རིག་པའི་་་
།དེ་ལ་སྦྱོར་བའི་ལམ་ནི་སོ་སོའི་སྐྱེ་བོའི་དུས་ན་ཚུལ་ཁྲིམས་ལ་གནས་པ་
དང་། ཡོ་བྱད་བསྙུངས་པ་དང་། ཁ་ཟས་ལ་ཚོད་རིག་པ་དང་། ཉན་པ་དང་།
བསམ་པ་ལ་སོགས་པ་ལ་བརྩོན་པའི་ཆོ་གས་སྦྱོར་བ་དང་། དྲོད་དང་། རྩེ་མོ་
དང་། བཟོད་པ་དང་། འ འཇིག་རྟེན་གྱི་ཆོས་ཀྱི་མཆོག་སྟེ།
ངེས་པར་འབྱེད་
པའི་ཆོས་བཞི་པོ་འདི་དག་ནི་སྦྱོར་བའི་ལམ་མོ། ། རྒྱུན་དུ་ཞུགས་པའི་འབྲས་བུ་་
ཐོབ་པའི་དུས་ན་འཕགས་པའི་བདེན་པ་བཞི་ཕྱིན་ཅི་མ་ལོག་པར་མཐོང་བ་ནི་་
མཐོང་བའི་ལམ་མོ། །ལན་ཅིག་ཕྱིར་འོང་བ་དང་། ཕྱིར་མི་འོང་བའི་འབྲས་་
བུའི་དུས་ན་བདེན་པ་མཐོང་བ་དེ་ཉིད་ལ་གོམས་པར་བྱེད་པ་ནི་བསྒོམ་པའི་ལམ་མོ། །
116-980