བཟང་སྤྱོད་ཀྱི་འགྲེལ་པ་བཞིའི་དོན་བསྡུས་ནས་བརྗེད་བྱང་དུ་བྱས་པ་བཞུགས།
५०१
ཟིང་གིས་སྡུད་པར་བྱེད་པ་དང་། ལོག་པར་སྤྱོད་པ་ཐམས་ཅད་དུ་སྤངས་ཏེ་མི་་
འགྲོགས་པའོ། །དེས་འཆི་ཀར་ཡང་དེ་བཞིན་གཤེགས་པ་•སྣང་བ་མཐའ་ཡས་་
སམ༑ འོད་དཔག་ཏུ་མེད་པ་མཐོང་བར་འགྱུར་རོ། །དེ་ལ་འོད་དཔག་མེད་
ཅེས་བྱ་བ་ནི། བདེ་བ་ཅན་གྱི་བཀོད་པའི་མདོ་ལས།
ཤཱ་རིའི་བུ་དེ་བཞིན་་་་་
གཤེགས་པ་འོད་དཔག་མེད་དེའི་འོད་ནི་སངས་རྒྱས་ཀྱི་ཞིང་ཐམས་ཅད་དུ་ཐོགས་
པ་མེད་དེ། དེའི་ཕྱིར་དེ་བཞིན་གཤེགས་པ་•འོད་དཔག་མེད་ཅེས་བྱའོ་ཞེས་བྱ་
བ་ལ་སོགས་པ་འོད་དཔག་མེད་ཀྱི་བཀོད་པའི་མདོ་ལས་རྒྱ་ཆེར་གསུངས་སོ། །
གསུམ་པ་བསྔགས་པ་རྙེད་པའི་བྱང་ཆུབ་སེམས་དཔའི་སྐལ་བ་དང་མཉམ་•པ་ཐོབ་
པ་ནི། དེ་དག་རྙེད་པ་རབ་རྙེད་བདེ་བར་འཚོ། །མི་ཚེ་འདིར་•ཡང་དེ་དག་་
ལེགས་པར་འོངས། །ཞེས་བྱ་བ་སྟེ། དེ་དག་ཞེས་པ་ནི་སུ་དག་བཟང་པོར་་་་་
སྤྱོད་པའི་སྨོན་ལམ་འདེབས་པའི་གང་ཟག་གང་ཡང་རུང་བའོའོ། །རྙེད་པ་ཞེས་པ་
ནི་སྨོན་ལམ་བླ་ན་མེད་པ་རྙེད་པའོ། །བདེ་བར་འཚོའམ་རབ་རྙེད་•དམ་ལེགས་
པར་རྙེད་ཅེས་བྱ་བ་ནི། དེ་དག་གིས་ཤིན་ཏུ་རྙེད་པའོ།
།བདེ་བར་འཚོ་ཞེས་
པ་ནི་ལེགས་པར་འཚོ་ཞེས་པའི་སྨོན་ལམ་རྙེད་པའི་ཕྱིར་རོ། །བདེ་བར་འཚོ་བ་་
དེ་ཉིད་ཀྱི་ཕྱིར་དེའི་ཡོན་ཏན་གྱིས་མིར་སྐྱེ་བའི་དོན་ཡོད་པའི་ཕྱིར་རོ། །སྨོན་་་་
ལམ་འདི་རྙེད་ཅིང་བསྒྲུབས་པའི་མཐུས་•འཕགས་པ་ཀུན་དུ་བཟང་པོ་དེ་ཡང་ཅི་་
འདྲ་བ་དེ་དང་འདྲ་བར། དེ་དག་གིས་•རིང་པོར་མི་ཐོགས་པར་དེ་བཞིན་
དུ་འགྱུར་རོ། །བཞི་པ་ལས་ཀྱི་སྒྲིབ་•པ་ཡོངས་སུ་འབྱང་བར་འགྱུར་བ་ནི།
མཚམས་མེད་ལྔ་པོ་དག་གི་སྒྲིབ་པ་རྣམས། །གང་གིས་མི་ཤེས་དབང་གིས་བྱས་པ་
དག །དེ་ཡིས་བཟང་པོ་སྤྱོད་པ་འདི་བརྗོད་ན། །མྱུར་དུ་མ་ལུས་ཡོངས་སུ་་་་་
བྱང་བར་འགྱུར། །ཞེས་བྱ་བ་ལ། མཚམས་མེད་པ་ལྔ་ནི་ཕ་བསད་པ་དང་།
116-543