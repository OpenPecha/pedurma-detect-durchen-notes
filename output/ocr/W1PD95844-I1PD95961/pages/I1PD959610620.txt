५९२
བསྟན་འགྱུར། སྣ་ཚོགས།
२२१
དངོས་པོ་སྣ་ཚོགས་སུ་མངོན་པར་ཞེན་ནས་གཟུང་བ་དང་འཛིན་པ་དང་བཅས་་་་
པའི་ཆོས་ནན་གྱིས་བཏགས་•པ་རྣམས་སོ། །དེ་ལ་ངོ་བོ་ཉིད་ནི་གཟུགས།
ཚོར་བ། འདུ་ཤེས། འདུ་བྱེད། རྣམ་པར་ཤེས་པ་ཞེས་བྱ་བ་ལ་སོགས་པའོ༎
བྱེ་བྲག་ནི་གཟུགས་རྟག་གོ། །གཟུགས་མི་རྟག་གོ།
།གཟུགས་ཀུན་ནས་ཉོན་་་
མོངས་པའོ། །གཟུགས་རྣམ་པར་བྱང་བའོ་ཞེས་བྱ་བ་ལ་སོགས་པའོ། །གཞན་
གྱི་དབང་གི་མཚན་ཉིད་ནི་རང་མི་འབྱུང་གི་རྒྱུ་དང་རྐྱེན་གཞན་གྱི་དབང་གིས་་
འབྱུང་བས་རྟེན་ཅིང་འབྲེལ་པར་འབྱུང་བའི་ཆོས་རྣམས་ཏེ། ཕྱི་ནང་གི་རྟེན་
ཅིང་འབྲེལ་པར་འབྱུང་བ་ཐམས་ཅད་ལ་བྱ་མོད་ཀྱི། དངོས་སུ་ན་སེམས་དང་
སེམས་ལས་བྱུང་བའི་ཆོས་སྔ་མ་སྔ་མ་ལ་བརྟེན་ཏེ་ཕྱི་མ་ཕྱི་མ་འབྱུང་བ་ལ་བྱའོ། །
ཡོངས་སུ་གྲུབ་པའི་མཚན་ཉིད་ནི་དེ་བཞིན་ཉིད་དང་མྱ་ངན་ལས་འདས་པ་ཉིད་་་
དང་ལམ་མོ། །དེ་ལ་དེ་བཞིན་ཉིད་ནི་ཆོས་རྣམས་ཀྱི་ཆོས་ཉིད་འདུས་མ་བྱས་པ་
གཟུང་བ་དང་འཛིན་པ་དང་བྲལ་བ་སྟེ་ལམ་གྱི་དམིགས་པའོ། །མྱ་ངན་ལས་་་་་
འདས་པ་ནི་ཤིན་ཏུ་དྲི་མ་མེད་པའི་དེ་བཞིན་ཉིད་གནས་གྱུར་པའི་མཚན་ཉིད་དེ།
ཀུན་གཞི་རྣམ་པར་ཤེས་པ་རྣམ་པར་དག་ནས་སྐྱེ་བ་དང་འཇིག་པ་དང་བྲལ་བ་་་་་
འདུས་བྱས་ཀྱི་གནོད་པ་མེད་པ་སྟེ། ལམ་གྱིས་ཐོབ་པར་བྱ་བའོ། །འདི་གཉིས་
ནི་འདུས་མ་བྱས་པ་སྟེ། མི་འགྱུར་བའི་ཕྱིར་འགྱུར་བ་མེད་པར་ཡོངས་སུ་གྲུབ་པ་
ཞེས་བྱའོ། །ལམ་ནི་འདུས་བྱས་ཏེ་དེས་•ཡང་དག་པར་རྟོགས་•པའི་ཕྱིར་ཕྱིན་་
ཅི་མ་ལོག་པ་●ཡོངས་སུ་གྲུབ་པ་ཞེས་བྱའོ། །མདོར་ན་ཡོངས་སུ་གྲུབ་པའི་མཚན་
ཉིད་ནི་ཆོས་རྣམས་ཀྱི་དེ་བཞིན་ཉིད་དེ།
བྱང་ཆུབ་སེམས་དཔའ་རྣམས་ཀྱིས་
བརྩོན་འགྲུས་ཀྱི་སྟོབས་དང་༌། ཡང་དག་པར་ཚུལ་བཞིན་ཡིད་ལ་བྱེད་པའི་་་
སྟོབས་ཀྱིས་རྟོགས་པར་འགྱུར་ཞིང་། དེ་རྟོགས་པ་གོམས་པར་བྱས་པ་ཡང་དག་
116-592