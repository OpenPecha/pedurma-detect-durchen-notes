7936
__བསྟན་འགྱུར། སྣ་ཚོགས། ༼ཉ༽ ༢༢༢ Ansp
ཏུ་འཛིན་པ་དྲུང་ནས་འབྱིན་པར་ཤོག ༦༩ །སྣ་ཚོགས་ཐབས་ལ་མཁས་པའི་་
དཔུང་ཚོགས་ཀྱིས། ། །ཆོས་ཀུན་བདག་མེད་རྣམ་པར་འབྱེད་པའི་མཚོན། །
གདེངས་པ་ཙམ་གྱིས་ཉོན་མོངས་དགྲ་བོ་ཆེ།
།གཞོམ་པའི་ཤེས་རབ་ཕ་རོལ་ཕྱིན་
པར་ཤོག ༧༠ །ཕོངས་ཕོངས་དབུགས་རབ་འབྱིན་པ་ལག་པའི་མཐིལ། །དམར་
དམར་བརྩེ་བའི་ཚོན་གྱིས་བྱུགས་འདྲ་ལས། །ལྷུག་ལྷུག་སྩལ་བའི་ཟང་ཟིང་སྦྱིན་
པ་ཡིས། །མང་མང་སྐྱེ་བོ་འཁོར་དུ་སྡུད་པར་ཤོག ༧༡ །དེ་མཐོང་དགའ་བའི་་
འཛུམ་དཀར་ཡིད་འོང་མས། །བལྟས་ཏེ་ཆོས་དང་ཐར་པའི་ཕན་ཡོན་དག །
མཆིད་དུ་སྙན་པར་སྨྲ་བས་ཐམས་ཅད་ཀྱང་། །དགེ་བའི་ཕྱོགས་སུ་སྤྲོ་བ་བསྐྱེད་་
པར་ཤོག ༧༢ །ཞུམ་ལ་གཟེངས་བསྟོད་རྒོད་ལ་སྐྱོ་བ་བསྐྱེད།
།རྨུགས་པ་ངོ་་་
མཚར་གཏམ་གྱིས་བྲིད་བྱས་ནས། །དོན་སྤྱོད་པ་ཡིས་རང་རང་མོས་པ་དང་། །
འཚམ་པའི་ཆོས་ལ་ལེགས་པར་སྦྱར་བར་ཤོག ༧༣ །ལམ་ལ་ཞུགས་པའི་གང་ཟག་
དགེ་བའི་བློ། །བརྟན་ལྡན་བྱ་བའི་ཆེད་དུ་རང་ཉིད་ཀྱང་། སྦྱིན་སོགས་བརྩོན་་
པའི་དོན་མཐུན་བྱ་བ་ཡིས། །སེམས་ཅན་ཡོངས་སུ་སྨིན་པར་བྱེད་པར་ཤོག ༧༤ །
བསྐལ་པ་གྲངས་མེད་གསུམ་གྱི་ཚོགས་ཟུང་གི། །རྒྱ་མཚོ་བསྲུབས་པའི་སྙིང་པོ་ས་
ལམ་དང་། །འབྲས་བུའི་ཡོན་ཏན་ཆ་རྫོགས་རྒྱུ་སྐར་བདག །མདའ་ལྔའི་མུན་
པ་ཀུན་ལས་རྒྱལ་བར་ཤོག ༧༥ །སྒྲིབ་གཉིས་ཟད་པའི་འཁོར་ཚོགས་གྲངས་མེད་་
དབུས༑ །སྐུ་གཉིས་ཟུང་འཇུག་ལོངས་སྤྱོད་རྫོགས་པའི་དཔལ། །བདེན་་
གཉིས་ཟུང་འཇུག་འདོམས་པའི་ཆོས་རྔ་ཆེ། །དོན་གཉིས་མཐའ་རུ་ཕྱིན་པ་་
མངོན་གྱུར་ཅིག ༧༦ །ཟླ་བ་གཅིག་ལས་ཇི་སྙེད་ཆུ་ཡི་སྣོད། །དེ་སྙེད་གཟུགས་་
སུ་འགོག་མེད་སྟོན་བཞིན་དུ། །གང་དེ་ཉིད་ལས་མཆོག་གི་སྤྲུལ་པའི་སྐུ། །
འབད་མེད་འཇིག་རྟེན་ཀུན་དུ་སྣང་བྱེད་ཤོག ༧༧ །གསང་གསུམ་ཡོན་ཏན་མི་་
116-1836