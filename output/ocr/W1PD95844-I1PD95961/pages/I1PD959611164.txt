༡༡༣༤
བསྟན་འགྱུར། སྣ་ཚོགས། ༼ཉ༽ ༢༢༢
བ་ནི། གྲོགས་པོ་ངན་པའི་ཕྱིའི་ཚུལ་དང་། ཚིག་ཏུ་འཇར་བ་དང་འཇམ་པ་སྐད་
སྨྲ་བ་ཡང་ཁོང་དུ་གནོད་པར་སེམས་པ་དེ་བཞིན་དུ། ཕུང་པོ་འདི་ཡང་ཐང་ཅིག་
འགྲོགས་པ་ན་ཕན་པ་•འདྲ་ཡང་། འདི་བསྟེན་པ་ལ་ཡུན་རིངས་ན་ཕྱིར་གནོད་པ་
འབྱུང་བའི་ཕྱིར་•སླུ་བར་བྱེད་པའོ།
།དབུ་བའི་ཕུང་པོ་ལྟར་རང་བཞིན་གྱིས་་་་
མཐུ་ཆུང་བ་ཞེས་བྱ་བ་ནི་ཇི་ལྟར་དབུ་བའི་གོང་བུ་རང་བཞིན་གྱིས་མཐུ་ཆུང་སྟེ།
བཟུང་ཞིང་བཅད་དུ་མི་བཟོད་པ་བཞིན་དུ། གཟུགས་ཀྱི་ཕུང་པོ་འདི་ཡང་ཤེས་
རབ་ཀྱིས་བརྟགས་ན་སྙིང་པོར་བཟུང་•ཞིང་བཅད་དུ་མི་བཟོད་པས།
རང་་
བཞིན་གྱིས་མཐུ་ཆུང་བའོ། །ཆུའི་ཆུ་བུར་ལྟ་བུར་སྐྱེ་ཞིང་འཇིག་པ་ཞེས་བྱ་བ་ནི།
དཔེར་ན་ཆུའི་ཆུ་བུར་སྐད་ཅིག་མ་གཅིག་ལ་སྐྱེས་ནས་དེ་མ་ཐག་ཏུ་འཇིག་པར་་་་་
འགྱུར་བ་དེ་བཞིན་དུ། ཕུང་པོ་འདི་དག་ཀྱང་སྐྱེས་མ་ཐག་ཏུ་འཇིག་པས་ན་སྐྱེ་་་་་
ཞིང་འཇིག་པ་ཅན་ནོ། །སྨིག་རྒྱུ་བ་ལྟ་བུར་སྟོད་•པར་བྱེད་པ་ཞེས་བྱ་བ་ནི།
དཔེར་ན་སྨིག་རྒྱུ་བ་ཆུ་མ་ཡིན་ཡང་ཆུ་འདྲ་བར་སྣང་བས་ཆུ་འདོད་པའི་མི་དག་་་་
དེའི་དྲུང་དུ་འོངས་ནས་•ཆུ་མེད་པར【འགྱུར་བས་•གཞན་སླུ་བར་བྱེད་པ་བཞིན་དུ།
ཕུང་པོ་འདི་དག་ཀྱང་བདེ་བ་དང་། གཙང་བ་མ་ཡིན་ཡང་བདེ་བ་དང་།
གཙང་བ་ལྟ་བུར་སྣང་བས་སེམས་ཅན་སླུ་བར་བྱེད་པའི་ཕྱིར་སྟོད་•པར་བྱེད་པ་་་
ཞེས་བྱའོ། །ཆུ་སྐྱེས་ཀྱི་ཤིང་ལྟར་བཤིག་ན་སྙིང་པོ་མེད་པ་ཞེས་པ་"ནི། དཔེར་
ན་ཆུ་ཤིང་གི【ཟླུམ་པོ་•པགས་པ་ཕྱི་ཤུན་རེ་རེ་ནས་བཤིག་ན་ཕྱི་• ཤུན་ཙམ་ལས་་་་
གཞན་སྙིང་པོ་མེད་པ་དེ་བཞིན་དུ། ཕུང་པོ་འདི་དག་ཀྱང་རེ་རེ་ནས་བཤིག་སྟེ་་
བསལ་ན། དམ་པའམ་སྙིང་པོ་གང་ཡང་མེད་པའི་ཕྱིར་།
།སྒྱུ་མ་ལྟ་བུར་སླུ་
བར་བྱེད་པ་ཞེས་བྱ་བ་ནི། དཔེར་ན་སྒྱུ་མའི་གླང་པོ་དང་། མིའི་གླང་པོ་དང་།
མི་མ་ཡིན་པའི་གླང་པོ་དང་། མི་འདྲ་བར་སྣང་བས་སེམས་ཅན་སླུ་བར་བྱེད་པ་
116-1134