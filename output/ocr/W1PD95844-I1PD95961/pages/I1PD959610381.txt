འཕགས་པ་དགོངས་པ་ངེས་པར་འགྲེལ་པའི་མདོའི་རྣམ་པར་བཤད་པ།
༣ ༥ ༣
མཐའ་མར་སྨོས་པའི་ཕྱིར་གསུམ་ཆར་ལ་ཡང་ངེས་པ་ཉིད་རིག་པར་བྱའོ། །ཚུལ་
གསུམ་པོ་དེ་དག་ནི་རང་གི་ཚད་མ་ཇི་ལྟ་བུ་དག་གིས་ངེས་པ་ཡིན་པར་གཟུང་བར་
བྱའི།༑ གཞན་དུ་ན་ནི་རྗེས་སུ་དཔག་པར་བྱ་བ་ལ་•ཡིད་ཆེས་པར་བྱ་བར་མི་་་
ནུས་པ་ཉིད་དོ། །རྟགས་གསུམ་གྱི་མཚན་ཉིད་གང་ཞེ་ན། མི་དམིགས་པ་དང་།
རང་བཞིན་དང་། འབྲས་བུའོ་ཞེས་བྱ་བ་ལ། གང་གི་ཕྱིར་རྗེས་སུ་དཔག་པར་
བྱ་བ་ནི་དངོས་པོ་མེད་པ་དང་དངོས་པོའི་ངོ་བོས་རྣམ་པ་གཉིས་ཡིན་པ་དེའི་ཕྱིར་
དངོས་པོ་མེད་པ་སྒྲུབ་པ་དང་དངོས་པོ་བསྒྲུབ་•པའི་རྟགས་ཀྱང་རྣམ་པ་གཉིས་ཏེ།
དེ་ལ་མི་དམིགས་པ་ནི་དངོས་པོ་མེད་པ་བསྒྲུབ་•པའི་རྟགས་ཏེ། དགག་པའི་་་་
གཏན་ཚིགས་སོ། །དེ་ཡང་མེད་ན་མི་འབྱུང་བའི་མཚན་ཉིད་ཀྱི་∶འབྲེལ་བ་སྟེ།
རྗེས་སུ་དཔག་པར་བྱ་བའི་ཆོས་ཅན་དེ་ལ་དམིགས་པའི་རིག་བྱར་●གྱུར་པའི་་་
དངོས་པོ་མི་དམིགས་པའི་རྟགས་ཀྱིས་དངོས་པོ་མེད་པ་བསྒྲུབ་པར་བྱའོ། །རང་
བཞིན་དང་འབྲས་བུ་གཉིས་●དངོས་པོ་བསྒྲུབ་∶པའི་རྟགས་ཏེ།
དངོས་པོའི་་་་་
གཏན་ཚིགས་སོ། །དེ་གཉིས་དང་བསྒྲུབ་པར་བྱ་བའི་དངོས་པོ་དང་ཐ་“དད་པ་
དང་། བསྒྲུབ་པར་བྱ་བའི་དངོས་པོ་དང་ཐ་མི་“དད་པའི་བྱེ་བྲག་གིས་རྣམ་པ་་
གཉིས་ཏེ། ཐ་མི་དད་པ་ནི་བསྒྲུབ་པར་བྱ་བ་དང་སྒྲུབ་པར་བྱེད་པ་དེའི་བདག་་
ཉིད་ཀྱི་མཚན་ཉིད་ཀྱི་•འབྲེལ་བ་སྟེ། རང་བཞིན་གྱི་རྟགས་སོ། །ཐ་དད་པ་ནི་
བསྒྲུབ་པར་བྱ་བ་དང་སྒྲུབ་པར་བྱེད་པ་དེ་ལས་སྐྱེས་པའི་མཚན་ཉིད་ཀྱི་འབྲེལ་པ་སྟེ།
འབྲས་བུའི་རྟགས་སོ། །དེ་དག་ནི་རེ་རེ་ལ་ཡང་ཚུལ་གསུམ་ཆར་ཡོད་པ་●ལྟ་
བུའི་ཚུལ་རེ་རེ་བའམ་གཉིས་གཉིས་པ་ནི་མ་ཡིན་ནོ། །དེ་ལྟར་ཚུལ་གསུམ་
དང་ལྡན་པའི་རྟགས་དེ་དག་ནི་གཏན་ཚིགས་ཀྱི་སྐྱོན་གསུམ་པོ་མ་གྲུབ་པ་དང་།
འགལ་བ་དང་། མ་ངེས་པ【སྤངས་པ་∶ཡང་ཡིན་ཏེ། འདི་ལྟར་རྗེས་སུ་དཔག་
116-353