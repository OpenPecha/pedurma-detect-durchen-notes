११०
བསྟན་འགྱུར། སྣ་ཚོགས། ༼ ༢༢༡
དེ་ལ་ནི་དང་པོར་གཟུགས་ཀྱི་ཕུང་པོ་བསྟན་ལ།
དེའི་འོག་ཏུ་ཚོར་བ་དང་།
འདུ་ཤེས་དང་། འདུ་བྱེད་དང་། རྣམ་པར་ཤེས་པའི་ཕུང་པོ་བསྟན་ཏོ། །
གནས་པ་ལས་གྱུར་པའི་གོ་རིམས་རྣམ་པར་གཞག་པ་ནི། རྣམ་པར་ཤེས་པའི་•
གནས་བཞི་པོ་གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་་་
རྣམས་དང་། དེ་དག་ལ་གནས་པ་རྣམ་པར་ཤེས་པ་ཉིད་ཀྱི་དབང་དུ་མཛད་པ་སྟེ།
དེ་ལ་ཡང་དང་པོར་གཟུགས་དང་། ཚོར་བ་དང་། འདུ་ཤེས་དང་། འདུ་་
བྱེད་ཀྱི་ཕུང་པོ་བསྟན་ལ། དེའི་འོག་ཏུ་རྣམ་པར་ཤེས་པའི་ཕུང་པོ་བསྟན་ཏོ། །
རྣམ་པར་གཞག་པ་ལས་གྱུར་པའི་གོ་རིམས་ནི་དང་པོར་གང་ཟག་མཐོང་ནས་་་
གཟུགས་ཀྱིས་སོ་སོར་ངོ་ཤེས་པར་འགྱུར་བ་དང་། དེའི་འོག་ཏུ་ཚོར་བས་འབྱོར་
པ་དང་། རྒུད་པ་དང་། བདེ་བ་དང་། སྡུག་བསྔལ་བའོ་ཞེས་རྣམ་པར་
འཇོག་པ་དང་། དེའི་འོག་ཏུ་འདུ་ཤེས་ཀྱི་མིང་ནི་འདི་ཞེས་བྱ། རིགས་ནི་
འདི་ཞེས་བྱ། རུས་ནི་འདི་ཞེས་བྱ་ཞེས་བྱ་བ་ལ་སོགས་པ་རྣམ་པར་འཇོག་པ་
དང་། དེའི་འོག་ཏུ་འདུ་བྱེད་ཀྱིས། དེ་ལྟ་བུ་ནི་བྱིས་པའོ། །དེ་ལྟ་བུ་ནི་
མཁས་པའོ་ཞེས་བྱ་བར་རྣམ་པར་འཇོག་པ་དང་། དེའི་འོག་ཏུ་རྣམ་པར་ཤེས་
པས༑ ནང་གི་སེམས་ཅན་དུ་བགྲང་•བའི་བདག་རྣམ་པར་འཇོག་པར་བྱེད་
པའི་དབང་དུ་མཛད་པ་སྟེ། དེ་ལ་ཡང་དང་པོར་གཟུགས་ཀྱི་ཕུང་པོ་བསྟན་ལ།
དེའི་འོག་ཏུ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་
ཤེས་པའི་ཕུང་པོ་བསྟན་ཏོ། །རྣམ་པར་གཞག་པ་ལས་གྱུར་པའི་གོ་རིམས་རྣམ་་་
པར་གཞག་པའི་རྣམ་གྲངས་གཞན་ཡང་རྣམ་པ་གསུམ་སྟེ། རགས་པའི་རིམ་པ་་
དང་། སྣོད་ལ་སོགས་པའི་དཔེའི་རིམ་པ་དང་། ཀུན་ནས་ཉོན་མོངས་པ་སྐྱེ་་
བའི་རིམ་པའི་དབང་དུ་མཛད་ནས་གོ་རིམས་དེ་ལྟར་རྣམ་པར་གཞག་པ་ཡིན་ནོ། །
116-110