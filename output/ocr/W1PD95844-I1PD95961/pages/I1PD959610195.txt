འཕགས་པ་དགོངས་པ་ངེས་པར་འགྲེལ་པའི་མདོའི་རྣམ་པར་བཤད་པ།
སོར་བརྟགས་ཤིང་དཔྱད་ནས་ལམ་ཇི་ལྟར་ཐོབ་པ་གོམས་པར་བྱེད་པའི་ཡིད་ལ་་་་
བྱེད་པ་ཡིན་ནོ། །དགའ་བ་སྡུད་པའི་ཡིད་ལ་བྱེད་པ་གང་ཞེ་ན། དཔྱོད་པའི་
ཡིད་ལ་བྱེད་པ་●དེ་ཉིད་ཀྱི་གནས་སྐབས་ན་ལམ་ཇི་ལྟར་ཐོབ་པ་གོམས་པར་བྱས་་
ནས་དེའི་འོག་ཏུ་དུས་དུས་སུ་ཀུན་དུ་སྐྱོ་•བར་འགྱུར་བའི་ཆོས་རྣམས་ལ་སེམས་སྐྱོ་
བར་བྱེད་པ་དང་། དུས་དུས་སུ་མངོན་པར་དགའ་བར་འགྱུར་བའི་ཆོས་རྣམས་
ལ་སེམས་མངོན་པར་དགའ་བར་བྱེད་པའི་ཡིད་ལ་བྱེད་པ་ཡིན་ནོ། །སྦྱོར་བ་
མཐར་ཐུག་པའི་ཡིད་ལ་བྱེད་པ་གང་ཞེ་ན། དེ་ལྟར་དགའ་བ་སྡུད་པའི་ཡིད་
ལ་བྱེད་པ་དེ་ཀུན་དུ་བརྟེན་ཞིང་•གོམས་པར་བྱས། ལན་མང་དུ་བྱས་པའི་
རྒྱུས་བསྒོམ་པས་སྤང་བར་བྱ་བའི་ཉོན་མོངས་པ་མ་ལུས་པར་སྤང་བར་བྱ་བའི་ཕྱིར་
མས་ཅད་ཀྱི་ཐ་མར་སློབ་པའི་རྡོ་རྗེ་ལྟ་བུའི་ཏིང་ངེ་འཛིན་སྐྱེས་པར་གྱུར་པའི་
ཡིད་ལ་བྱེད་པ་ཡིན་ནོ། །སྦྱོར་བ་•མཐར་ཐུག་པའི་འབྲས་བུ་ཡིད་ལ་བྱེད་པ་
གང་ཞེ་ན། རྡོ་རྗེ་ལྟ་བུའི་ཏིང་ངེ་འཛིན་སྐྱེས་མ་ཐག་ཏུ་ཉོན་མོངས་པའི་ཕྱོགས་་
སུ་གྱུར་པ་གནས་ངན་ལེན་གྱི་ས་བོན་ཐམས་ཅད་ཡང་དག་པར་བཅོམ་པའི་ཕྱིར་་་
སེམས་ཤིན་ཏུ་རྣམ་•པར་གྲོལ་བ་དང་། རིགས་ཡོངས་སུ་དག་པ་ཐོབ་པ་དང་།
ཟད་པ་དང་མི་སྐྱེ་བ་ཤེས་པ་སྐྱེས་པའི་དགྲ་བཅོམ་པ་ཉིད་ཐོབ་པར་འགྱུར་བའི་
ཡིད་ལ་བྱེད་པ་ཡིན་ཏེ། དེ་ནི་ཡིད་ལ་བྱེད་པའི་རབ་ཏུ་དབྱེ་བ་རྣམ་པར་གཞག་
པ་ཡིན་ནོ། །དེ་ལ་མངོན་པར་རྟོགས་པའི་རབ་ཏུ་དབྱེ་བ་གང་ཞེ་ན།
བདེན་
པ་མངོན་པར་རྟོགས་པའི་མཚན་ཉིད་དང་། རྣམ་པར་བསྟན་པ་སྟེ། དེ་ལ་་་
བདེན་པ་མངོན་པར་རྟོགས་པའི་མཚན་ཉིད་གང་ཞེ་ན། རྣམ་པར་གྲོལ་བའི་་་་་
ལམ་གྱིས་བསྡུས་པའི་ཤེས་པ་རྣམས་དང་། མཐོང་བའི་ལམ་གྱི་གནས་སྐབས་ན་
བདེན་པ་རྣམས་ལ་ངེས་པའི་ཤེས་རབ་ལྷན་ཅིག་འབྱུང་བ་དང་“རྒྱུ་དང་བཅས་པ་
116-167