१०७
བསྟན་འགྱུར། སྣ་ཚོགས།
२२१
ཤེས་པར་བྱ་བ་དང་། ལྟུང་བ་ཡོངས་སུ་ཤེས་པར་བྱ་བ་དང་། གང་ཟག་
ཡོངས་སུ་ཤེས་པར་བྱ་བ་དང་། རྫས་ཡོངས་སུ་ཤེས་པར་བྱ་བ་དང་།
གནོད་
པ་ཡོངས་སུ་ཤེས་པར་བྱ་བའོ∶། །དད་ཅིང་འཕེལ་བར་འགྱུར་བ་གང་ཞེ་ན།
དགེ་སློང་འདུལ་བའི་བསླབ་པ་ལ་བརྩོན་པ་ལ་མ་དད་པ་རྣམས་དད་པ་དང་།
དད་པ་རྣམས་ཕྱིར་ཞིང་འཕེལ་བར་འགྱུར་བའི་ཆོས་ལྔ་སྟེ། ཚུལ་ཁྲིམས་ཕུན་
སུམ་ཚོགས་པ་དང་། ལྟ་བ་ཕུན་སུམ་ཚོགས་པ་དང་།
ཆོ་ག་ཕུན་སུམ་ཚོགས་
པ་དང་། འཚོ་བ་ཕུན་སུམ་ཚོགས་པ་དང་། ཕན་ཚུན་འཐབ་རྩོད་མེད་པའོ། །
སྟོབས་“གང་ཞེ་ན། དགེ་སློང་འདུལ་བའི【བསླབ་པ་●ལ་བརྩོན་པའི་ཡང་དག་་
པའི་སྦྱོར་བ་རྣམ་པ་ཐམས་ཅད་དུ་ཕུན་སུམ་ཚོགས་པར་འགྱུར་བའི་སྟོབས་ལྔ་སྟེ།
སྦྱོར་བའི་“སྟོབས་དང་། བསམ་པའི་སྟོབས་དང་། རྟོགས་“པའི་སྟོབས་དང་།
ཤེས་པའི་སྟོབས་དང་།
གནས་པའི་སྟོབས་སོ། །དེ་ལྟར་འདུལ་བའི་མ་མོ་དོན་
བཅུ་དང་ལྡན་པ་བསྟན་པ་དེས་ནི་འདུལ་བའི་ངོ་བོ་ཉིད་བསྟན་ཏོ།། །
དེའི་འོག་ཏུ་དེའི་རབ་ཏུ་དབྱེ་བ་བསྟན་པའི་ཕྱིར། བཅོམ་ལྡན་འདས་་་་
བྱང་ཆུབ་སེམས་དཔའ་རྣམས་ཀྱིས་སོ་སོར་རྣམ་པར་ཐར་པ་དུས་བསྡུས་པར་རིག་
པར་བགྱི་ལགས་ཞེས་བྱ་བ་གསུངས་སོ། །འཇམ་དཔལ་རྣམ་པ་བདུན་གྱིས་ཏེ་་་་
ཞེས་བྱ་བ་ལ། ཡང་དག་པར་བླང་བའི་ཆོ་ག་བསྟན་པ་ཞེས་བྱ་བ་ནི་དང་པོར་་་
གསུམ་ལ་སྐྱབས་སུ་བཏང་བ་དངང་། དགེ་བསྙེན་གྱི་སྡོམ་པ་བྱིན་ནས་དེའི་འོག་
ཏུ་ལས་བཞི་པོ་གསོལ་བའི་ལས་དང་། གསོལ་བ་དང་གཉིས་ཀྱི་ལས་དང་།
གསོལ་བ་དང་བཞིའི་ལས་དང་། ལས་གསུམ་བརྗོད་པའི་ལས་ཀྱིས་རབ་ཏུ་བྱུང་
བ་དང་བསྙེན་པར་རྫོགས་པར་བྱ་བའི་ཆོས་བསྟན་པའོ། །ཕམ་པའི་གནས་ལྟ་་་་
བུའི་དངོས་པོ་བསྟན་པ་ཞེས་བྱ་བ་ནི་ལྟུང་བའི་སྡེ་ཚན་ལྔའི་དང་པོ་དང་སྦྱར་རོ། །
116-306