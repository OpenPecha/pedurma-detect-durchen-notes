འཕགས་པ་དགོངས་པ་ངེས་པར་འགྲེལ་པའི་མདོའི་རྣམ་པར་བཤད་པ།
م
ཞུས་སོ། །དེ་ནས་གང་"དུ་འགྲུབ་པའི་རྟེན་གྱིས་"ཡིན་པའི་ཕྱིར་ཏེ་ཞེས་བྱ་བ་
ནི་གོ【རིམས་ཀྱི་•ཚུལ་རྣམ་པ་གསུམ་སྟེ། སྔ་མ་ལ་བརྟེན་ནས་ཕྱི་མ་འབྱུང་བ་
དང་། སྔ་མ་དམན་པ་ཡིན་ལ། ཕྱི་མ་དམ་པ་ཡིན་པ་དང་། སྔ་མ་རགས་པ་
ཡིན་ལ། ཕྱི་མ་ཕྲ་བ་ཡིན་པའི་ཕྱིར་ཏེ། དེའི་ཕྱིར་བྱང་ཆུབ་སེམས་དཔས་•
ལུས་དང་། ལོངས་སྤྱོད་ལ་མི་ལྟ་ན་ཚུལ་ཁྲིམས་ཡང་དག་པར་ལེན་པར་བྱེད་དོ་་
ཞེས་བྱ་བ་ལ་སོགས་པ་གསུངས་སོ། །འབྱུང་བ་ལ་མཁས་པའི་ཚིག་གི་དོན་ལ་་་་
སོགས་པ་བཤད་ཟིན་ཏོ།།
དེའི་འོག་ཏུ་ཐ་དད་པ་ལ་རབ་ཏུ་དབྱེ་བ་མཁས་པའི་ཚིག་གི་དོན་ལ་སོགས་
པ་བཤད་པར་བྱ་སྟེ། དེའི་ཕྱིར་ཕ་རོལ་ཏུ་ཕྱིན་པ་དྲུག་པོ་རེ་རེ་ཡང་རྣམ་པ་
གསུམ་གསུམ་དུ་ཐ་དད་པའི་རབ་ཏུ་དབྱེ་བ་ལ་མཁས་པར་བྱའོ། །དེའི་ཕྱིར་
བཅོམ་ལྡན་འདས་ཕ་རོལ་ཏུ་ཕྱིན་པ་དེ་དག་རྣམ་པ【དུ་མར་•རབ་ཏུ་དབྱེ་བ་་་་
ལགས་ཞེས་བྱ་བ་ཞུས་སོ། །རྣམ་པ་གསུམ་ཞེས་བྱ་བ་ནི་•དྲུག་པོ་རེ་རེ་ལ་ཡང་
རྣམ་པ་གསུམ་གསུམ་དུ་རབ་ཏུ་དབྱེའོ། །སྦྱིན་པ་རྣམ་པ་གསུམ་ཞེས་བྱ་བ་ལ།
ཆོས་སྦྱིན་པ་ཡང་རྣམ་པ་གསུམ་སྟེ། གླེགས་བམ་སྦྱིན་པ་དང་། གཞུང་
བཞིན་འཆད་པ་དང་། མཁན་པོར་སྟོན་པའོ། །ཟང་ཟིང་སྦྱིན་པ་ཡང་རྣམ་པ་
གསུམ་སྟེ། ཕྱིའི་ཟང་ཟིང་གི་སྦྱིན་པ་དང་། ནང་གི་ཟང་ཟིང་གི་སྦྱིན་པ་དང་།
ཕྱི་ནང་གཉིས་ཀའི་ཟང་ཟིང་གི་སྦྱིན་པའོ། །མི་འཇིགས་པ་སྦྱིན་པ་ཡང་རྣམ་པ་་
གསུམ་སྟེ། རྐྱེན་གྱི་སྡུག་བསྔལ་ལས་•བསྐྱབ་པ་དང་། སྲོག་གི་བར་ཆད་
ལས་•བསྐྱབ་པ་དང་། འཁོར་བའི་རྒྱུད་ལས་•བསྐྱབ་པའོ། །དེ་ལ་ཡོན་ཏན་
གྱི་མཐུ་རྣམ་པ་གསུམ་དུ་འགྱུར་ཏེ། ཆོས་སྦྱིན་པས་ནི་འཇིག་རྟེན་ལས【འདས་
116-9