१५७
བསྟན་འགྱུར། སྣ་ཚོགས། ༼རྗེ༽ ༢༢༡
དོན་གང་ཞེ་ན། སེམས་ཅན་མེད་པའི་དོན་དང་། མི་རྟག་པའི་དོན་དང་།
རིང་པོར་•མི་ཐོགས་པར་ཉེ་བར་གནས་པའི་དོན་དང་།
གཞན་གྱི་དབང་གི་་་་
དོན་དང་། བྱེད་པ་མེད་པའི་དོན་དང་། རྒྱུ་དང་འབྲས་བུ་རྒྱུན་མི་ཆད་པའི་
དོན་དང་། རྒྱུ་དང་འབྲས་བུ་མཐུན་པར་འཇུག་པའི་དོན་དང་། ལས་བདག་
གིར་བྱ་བའི་དོན་ནི་རྟེན་ཅིང་འབྲེལ་པར་འབྱུང་བའི་དོན་ཏོ། །དགོས་པ་གང་ཞེ་
ན༑ རྒྱུ་དང་ རྒྱུ་དང་རྐྱེན་རྣམས་ཀྱིས་•རང་གི་ཀུན་ནས་ཉོན་མོངས་པ་དང་། རྣམ་་
པར་བྱང་བའི་དོན་ཡོངས་སུ་བསྟན་པའི་ཕྱིར་རོ།
།དེ་ལ་རྟེན་ཅིང་འབྲེལ་པར་
འབྱུང་བའི་རབ་ཏུ་དབྱེ་བ་རྣམ་པར་གཞག་པ་གང་ཞེ་ན།
རྣམ་པ་གསུམ་སྟེ།
ནང་གི་རྟེན་ཅིང་འབྲེལ་པར་འབྱུང་བའི་ངོ་བོ་ཉིད་ཀྱི་རབ་ཏུ་དབྱེ་བ་དང་།
ཕྱི་
རོལ་གྱི་རྟེན་ཅིང་འབྲེལ་པར་འབྱུང་བའི་ངོ་བོ་ཉིད་ཀྱི་རབ་ཏུ་དབྱེ་བ་དང་། དེ་
གཉིས་ཀའི་རྒྱུ་དང་རྐྱེན་དང་འབྲས་བུའི་རབ་ཏུ་དབྱེ་བ་རྣམ་པར་གཞག་པའོ། །
དེ་ལ་ནང་གི་རྟེན་ཅིང་འབྲེལ་པར་འབྱུང་བའི་ངོ་བོ་ཉིད་ཀྱི་རབ་ཏུ་དབྱེ་བ་རྣམ་
པར་གཞག་པ་གང་ཞེ་ན། རྣམ་པ་གཉིས་ཏེ། རྒྱུ་འབྲེལ་པ་དང་། རྐྱེན་
འབྲེལ་པའོ། །དེ་ལ་ནང་གི་རྟེན་ཅིང་འབྲེལ་པར་འབྱུང་བའི་རྒྱུ་འབྲེལ་པ་གང་ཞེ་
ན༑ འདི་ལྟ་སྟེ། མ་རིག་པའི་རྐྱེན་གྱིས【འདུ་བྱེད་•རྣམས། འདུ་བྱེད་ཀྱི་་
རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས
མིང་•དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག །སྐྱེ་མཆེད་དྲུག་གི་རྐྱེན་གྱིས་
རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་
པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་
སྐྱེ་བ། སྐྱེ་བའི་རྐྱེན་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་
དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་འབྱུང་སྟེ།
116-186