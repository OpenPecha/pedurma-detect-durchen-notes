৯१०
བསྟན་འགྱུར། ཤེས་ཕྱིན། ༼ན༽ ༡༠༦
པའི་བཟོད་པ་དང་། ཆོས་ལ་ངེས་པར་མོས་པའི་བཟོད་པ་དང་། བྱ་དཀའ་
བ་ལ་བཟོད་པ་དང་། ཐབས་ཀྱི་སྒོའི་བཟོད་པ་དང་།
སྐྱེས་བུ་དམ་པའི་
བཟོད་པ་དང་། རྣམ་པ་ཐམས་ཅད་དུ་བཟོད་པ་དང་། ཕོངས་པ་འདོད་པ་
ལ་བཟོད་པ་དང་། འདི་དང་གཞན་དུ་སྡུག་བསྔལ་བ་ལ་བཟོད་པའོ། །དེ་ལ་
རང་བཞིན་གྱིས་བཟོད་པ་གང་ཞེ་ན། གང་རང་བཞིན་གྱིས་མི【འཁྲུགས་པ•།
ཤ་མི་ལྡོན་པ་དང་། ཞེ་ལ་མི་འཛིན་པའོ། །གཞན་གྱིས་གནོད་པ་བྱས་པ་ལ་ཇི་•
མི་སྙམ་པའི་བཟོད་པ་གང་ཞེ་ན། བྱང་ཆུབ་སེམས་དཔའ་ལ་གནོད་པ་•བྱེད་
པའི་སེམས་ཅན་རྣམས་ལ། བྱང་ཆུབ་སེམས་དཔའ་འདི་ལྟར་འདུ་ཤེས་སྐྱེད་•དེ།
འདི་དག་ནི་རྐྱེན་ལ་རག་ལུས་པ་འདུ་བྱེད་ཙམ་དུ་ཟད་དེ།
འདི་ལ་བདག་གམ།
སེམས་ཅན་ནམ། སྲོག་གམ། སྐྱེ་བ་གང་གཤེ་བའམ། ཁྲོ་བའམ། རྡེག་
པའམ༑ མཚང་འབྲུ་བ་གང་ཡང་མེད་དོ་སྙམ་དུ་སེམས་ཤིང་སེམས་ཅན་དུ་འདུ་
ཤེས་པ་མེད་དེ་ཆོས་ཙམ་དུ་གནས་སོ། །དེ་ཆོས་ཙམ་གྱི་འདུ་ཤེས་དེ་ལ་གནས་་
ནས༑ གཞན་གྱིས་•གནོད་པ་བྱས་པ་ལ་ཇི་▪མི་སྙམ་ཞིང་བཟོད་པའོ། །དེ་ལ་
སྡུག་བསྔལ་ཉམས་སུ་ལེན་པའི་བཟོད་པ་གང་ཞེ་ན། འདི་ལ་བྱང་ཆུབ་སེམས་
དཔའ་འདི་ལྟར་སློབ་སྟེ། བདག་སྔོན་འདོད་པའི་ལོངས་སྤྱོད་ཚོལ་•བ་ན་སྡུག་་
བསྔལ་གྱི་རྒྱུར་གྱུར་པའི་འདོད་པ་རྣམས་ཀྱི་དོན་དུ།
སྡུག་བསྔལ་རྣམ་པ་མང་པོ་
མྱོང་ཞིང་ཉམས་སུ་བླངས་ཏེ། ཞིང་རྨོ་བ་དང་། ཚོང་བྱ་བ་དང་། རྒྱལ་
སྲིད་བྱ་བ་ལ་སོགས་པའི་སྡུག་བསྔལ་ནི་མི་ཤེས་པའི་དབང་གིས་དོན་མེད་པར་མྱོང་
གི །ད་ནི་བདེ་བ་ཐོབ་པར་འགྱུར་བའི་དགེ་བ་སྤྱོད་པ་ལ་སྔོན་གྱི་སྡུག་བསྔལ་བྱེ་
བ་ཁྲག་ཁྲིག་བརྒྱ་སྟོང་དུ་མ་བས་•ལྷག་པའི་སྡུག་བསྔལ་ཉམས་སུ་བླངས་པ་ཡང་་་
རིགས་ན། དེ་ལས་ཆུང་བ་ལྟ་སྨོས་ཀྱང་ཅི་དགོས་སྙམ་དུ་དེ་ལྟར་ཚུལ་བཞིན་ཡིད་
54-710