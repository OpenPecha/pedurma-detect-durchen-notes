१९९७
བསྟན་འགྱུར། ཤེས་ཕྱིན། ༼ན༽ ༡༠༦
ཟབ་པ། འདི་ལྟར་བརྟག་དཀའ་བ།
འདི་ལྟར་བརྟག་པའི་སྤྱོད་ཡུལ་མ་ཡིན་པ།
འདི་ལྟར་ཕྲ་བ།
འདི་ལྟར་གསལ་བ། འདི་ལྟར་བལྟ་དཀའ་བ།
འདི་ལྟར་
རྟོགས་པར་དཀའ་བ། འདི་ལྟར་ཞི་བ།
འདི་ལྟར་བཟང་བ། འདི་ལྟར་
ཤིན་ཏུ་འཕགས་པ།
འདི་ལྟར་མཁས་ཤིང་ཤེས་པས་རིག་པར་བྱ་བ་འདི་ལ་ཡིད་
ཆེས་པར་འགྱུར་རོ་ཞེས་བྱ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་འདི་ཟབ་་་་
ཅིང་རྒྱ་ཆེ་བ་དེ་ལ། ས་བརྒྱད་པ་●ལ་གནས་པའི་བྱང་ཆུབ་སེམས་དཔའ་ཕྱིར་མི་
ལྡོག་པ་རྣམས་ཡིད་ཆེས་པར་འགྱུར་རོ་ཞེས་བསྟན་པ་སྟེ། ཟབ་པ་དང༌། ཕྲ་་
བ་དང་། གསལ་བ་དང་། བལྟ་དཀའ་བ་དང་། རྟོགས་པར་དཀའ་བ་དང་།
ཞི་བ་དང་བཟང་བའི་དོན་ནི་གོང་དུ་བཤད་པ་བཞིན་ནོ། །འདི་ལྟར་བརྟག་
དཀའ་བ་ཞེས་བྱ་བ་ནི་སོ་སོ་རང་གིས་•རིག་པ་ཡིན་པའི་ཕྱིར་བརྟག་དཀའ་བའོ། །
འདི་ལྟར་བརྟག་པའི་སྤྱོད་ཡུལ་མ་ཡིན་པ་ཞེས་བྱ་བ་ནི་སེམས་ཀྱིས་བསམ་པས་ཐོག་
ཏུ་མི་ཕེབས་པའི་ཕྱིར་བརྟག་པའི་སྤྱོད་ཡུལ་མ་ཡིན་པའོ། །འདི་ལྟར་ཤིན་ཏུ་་
འཕགས་པ་ཞེས་བྱ་བ་ནི་འཇིག་རྟེན་ལས་འདས་པའི་ཆོས་རྟོགས་པར་འགྱུར་བའི་
གནས་ཀྱི་མཆོག་ཡིན་པའི་ཕྱིར་ཤིན་ཏུ་འཕགས་པའོ། །འདི་ལྟར་མཁས་ཤིང་
ཤེས་པས་རིག་པར་བྱ་བ་ཞེས་བྱ་བ་ནི་མཚན་མར་འཛིན་ཅིང་རྟོག་པ་དང་བཅས་་
པ་རྣམས་ཀྱིས་ཤེས་པར་བྱ་བ་མ་ཡིན་གྱི། ཕྱིར་མི་ལྡོག་པའི་བྱང་ཆུབ་སེམས་
དཔའ་ལ་སོགས་པ་མཁས་ཤིང་ཤེས་པ་རྣམས་ཀྱིས་ཐོག་ཏུ་ཕེབས་ཤིང་རིག་པར་བྱ་
བ་ཡིན་པའི་ཕྱིར་མཁས་ཤིང་ཤེས་པས་རིག་པར་བྱ་བ་●ཡིན་ནོ་ཞེས་བྱ་བའི་དོན་ཏོ༎
དེ་ལྟ་བུར་ཟབ་ཅིང་རྒྱ་ཆེ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་དེ་ལ་ཡིད་ཆེས་པ་་
མེད་པ་མ་ཡིན་གྱི་ཕྱིར་མི་ལྡོག་པའི་བྱང་ཆུབ་སེམས་དཔའ་རྣམས་དེ་ལ་ཡིད་་་་་
ཆེས་པར་འགྱུར་རོ་ཞེས་བསྟན་པའོ། །བདེན་པ་མཐོང་བའི་གང་ཟག་པའམ།
54-1296