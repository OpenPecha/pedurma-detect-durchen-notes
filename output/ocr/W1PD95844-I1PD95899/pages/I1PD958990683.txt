७७२
བསྟན་འགྱུར། ཤེས་ཕྱིན། ༼ན༽ ༡༠༦
སྟེ*༑ དགོངས་པ་མངོན་དུ་བཞག་ནས་སྐྱིལ་མོ་ཀྲུང་བཅས་ཏེ་བཞུགས་སོ་ཞེས་
བྱ་བ་ལ་སོགས་པ་གསུངས་ཏེ། དེ་ལ་བཅོམ་ལྡན་འདས་ཉིད་ཀྱིས་གདན་སེང་
གེའི་ཁྲི་བཤམས་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བཤད་པ་འདི་• ཐུན་མོང་མ་
ཡིན་པར་བསྟན་པ་དང་། དཀོན་ཞིང་རིན་ཆེ་བས་མཆོད་ཅིང་བཀུར་སྟི་བྱ་བར་
འོས་པ་ཡིན་པར་བསྟན་པ་དང་། འཁོར་རྣམས་གདུལ་བའི་ཕྱིར་ཏེ་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་བཤད་པའི་གདན་ཡང་བཅོམ་ལྡན་འདས་ཉིད་ཀྱིས་་་
བཤམས་པ་དང་སྦྱར་ན། འདི་བཤད་པ་ཡང་གཞན་གྱི་སྤྱོད་ཡུལ་མ་ཡིན་ཏེ་ཐུན་
མོང་མ་ཡིན་པར་མངོན་ནོ། །དེ་ལྟར་བཅོམ་ལྡན་འདས་ཉིད་ཀྱིས་གདན་་
བཤམས་པ་དང་སྦྱར་ན། ཆོས་བཤད་པ་འདི་དཀོན་ཞིང་རིན་ཆེ་བས་མཆོད་
ཅིང་བཀུར་སྟི་བྱ་བར་འོས་པ་ཡིན་པར་མངོན་ནོ། །དེ་ལྟར་བཅོམ་ལྡན་འདས་
ཉིད་ཀྱིས་གདན་བཤམས་ནས་འཁོར་རྣམས་• འདི་སྙམ་དུ་སེམས་ཏེ།
བཅོམ་
ལྡན་འདས་ཉིད་ཀྱང་ཆོས་བཤད་པ་འདི་ལ་དེ་ལྟ་བུའི་བཀུར་སྟི་དང་།
རིམ་གྲོ་
མཛད་ན་•བདག་ཅག་ལྟ་སྨོས་ཀྱང་ཅི་དགོས་སྙམ་ནས་ཆོས་བཤད་པ་ལ་རིམ་གྲོ་
ཆེར་བྱེད་དུ་གཞུག་པའི་ཕྱིར་བཅོམ་ལྡན་འདས་ཉིད་ཀྱིས་• གདན་བཤམས་པར་་
རིག་པར་བྱའོ། །སྐུ་དྲང་པོར་བསྲང་བ་དང་། སྐྱིལ་མོ་ཀྲུང་བཅས་པར་བསྟན་
པས་ནི་གདུལ་བྱའི་འགྲོ་བ་རྣམས་སྒོམ་•པ་དང་མཐུན་པའི་ལུས་རབ་ཏུ་སྦྱངས་
ཤིང་ལས་སུ་རུང་བར་བྱ་བ་བསྟན་པའི་ཕྱིར་རོ། །དགོངས་པ་མངོན་དུ་གཞག་•
པ་བསྟན་པས་•ནི་གདུལ་བྱའི་འགྲོ་བ་རྣམས་ཏིང་ངེ་འཛིན་བསྒོམ་པ་ལ་སོགས་པ་
ལ་སེམས་རྩེ་གཅིག་ཏུ་གནས་ཤིང་ལས་སུ་རུང་བར་བྱ་བའི་ཕྱིར་དྲན་པ་མངོན་དུ་་
གཞག་པ་བསྟན་པའི་ཕྱིར་རོ། །ཆོས་བཤད་པའི་གླེང་གཞི་འདི་ཡང་།
ཆོ་
འཕྲུལ་རྣམ་པ་གསུམ་གྱིས་བསྟན་ཏེ། ཏིང་ངེ་འཛིན་གྱི་ཆོ་འཕྲུལ་དང་། བྱིན་
54-662