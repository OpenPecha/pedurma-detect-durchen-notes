२९२
བཀའ་འགྱུར། རྒྱུད་འབུམ། ༼༽ ༩༤
བསྙེན་པ་སྔོན་དུ་འགྲོ་བ་ཅན་གྱིས་རིལ་བུ་དེ་ཇི་སྲིད་དུ་བ་འཐུལ་བ་དང་འབར་་་
བ་དང་། འབར་བ་དེ་སྲིད་དུའོ། །དྲོ་བཞིན་པ་ལ་ནི་དབང་དུ་བྱེད་པའོ། །དུ་
བ་འཐུལ་བཞིན་པ་ལ་མི་སྣང་བའོ།
།འབར་བས་རིག་པ་འཛིན་པར་འགྱུར་ཏེ་ལོ་
སྟོང་ཕྲག་ལྔར་འཚོ་བར་བྱེད་དོ།
།ཤི་ནས་ཀྱང་བདེ་བ་ཅན་དུ་འགྲོ་བར་འགྱུར་
རོ༑ །ཡུངས་ཀར་དཀར་པོ་ལ་ལན་བདུན་མངོན་པར་བསྔགས་པ་གང་གི་མགོ་
ལ་བྱིན་པ་དེ་དབང་དུ་འགྱུར་རོ།
།རྒྱལ་པོ་དབང་དུ་བྱེད་པ་ལ་གཟུགས་བརྙན་
བྱས་ནས་ལག་པ་གཡོན་པས་མནན་ནས་སྟོང་ཕྲག་བརྒྱ་ཟློས་ཤིག །སྟོང་དང་་
བཅས་པ་དབང་དུ་འགྱུར་རོ། །ཡུངས་ཀར་དཀར་པོ་ལ་མར་གྱིས་བཏགས་པ་་
སྟོང་ཕྲག་བརྒྱད་སྦྱིན་སྲེག་གྱིས་ཤིག །དེ་ནས་བླང་བར་བྱ་སྟེ་མི་སྣང་བར་འགྱུར་
རོ༑ །རིང་བསྲེལ་དང་བཅས་པའི་མཆོད་རྟེན་ནམ། རྒྱ་མཚོར་འགྲོ་བའི་ཆུ་ཀླུང་
དུ་བྱེ་མའམ་སའི་གོང་བུ་ལ་བདེ་བར་གཤེགས་པའི་མཐོ་གང་གི་ཚད་ཀྱི་མཆོད་་་
རྟེན་རྟེན་ཅིང་འབྲེལ་བར་འབྱུང་བའི་སྙིང་པོ་ཅན་བྱས་ནས་གཙང་མ་གསོ་སྦྱོང་ལ་
གནས་པས་ཇི་ལྟར་ནུས་པའི་●མཆོད་པ་བྱས་ནས། སློང་•མོས་ཟ་བའམ་ཙཱ་•རུ་
ཟ་བས་སྟོང་ཕྲག་བརྒྱར་ཟློས་ཤིག །ལས་ཐམས་ཅད་ནུས་པར་འགྱུར་རོ། །དུར་
ཁྲོད་ཆེན་པོའི་ཕྱོགས་སུ་དཀྱིལ་འཁོར་ལ་སོགས་པ་བཅིང་བ་དང་། ཕྱོགས་བཅིང་
བ་དང་། དུག་ཐམས་ཅད་གསོ་བ་དང་། ངེས་པར་བྱབ་∶པ་དང་། གདོན་
དང་རིམས་གཞོམ་པ་དང་། ཆུ་ཀླུང་ཆེན་པོ་རབ་ཏུ་སྒྲོལ་བ་ལ་བཟླས་པར་བྱས་ཏེ།
བདེ་བས་སྒྲོལ་བར་བྱེད་དོ། །ལ་གཅན་•དང་ཤོ་གམ་•མེད་པར་མཆོད་པར་བྱ་
བར་འགྱུར་རོ། །རྩོད་པ་ལ་ཡང་སྨྲ་བའི་མཆོག་ཏུ་འགྱུར་རོ། །གཉིད་དུ་སོང་བ་
ན་ཁུ་བ་འཆིང་བར་འགྱུར་རོ། །སྲད་བུ་ལ་སྟོང་ཕྲག་བཟླས་པ་དང་། སེང་ལྡེང་
གི་ཕུར་བུ་ལ་སྟོང་ཕྲག་བརྒྱད་བཟླས་པས་ལོ་ཐོག་ཐམས་ཅད་ཀུན་ཏུ་སྲུང་བ་དང་།
4-292