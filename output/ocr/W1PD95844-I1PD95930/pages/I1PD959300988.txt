کام
བསྟན་འགྱུར། འདུལ་བ།
གླེང་བར་གཏོགས་པའི་བསྒོ་བ་དང་། དེའི་ཚིག་གིས་རྣ་ལ་གཟོན་པ་དང་།
དེར་འདུན་པ་དང་། དགེ་འདུན་གྱིས་དེའི་གྲངས་སུ་བཅུག་པའོ། །དེ་དག་་་
ལས་ཡན་ལག་མ་ཚང་ན་ཅི་རིགས་པར་ན་སྨད་དོ།
།སྦྱོར་བའི་ལྟུང་བ་ནི་ཉེས་་་
བྱས་ཏེ། ཇི་སྲིད་དུ་བསྒོ་བ་རྣ་ལ་གཟོན་པའི་ལྟུང་བྱེད་ཀྱི་སྦྱོར་བ་བརྩམས་ནས་་
དངོས་གཞི་ལ་མ་ཐུག་གི་བར་དུ་ཉེས་བྱས་སོ།
།དངོས་གཞི་ལ་སྦྱོར་བ་ཐ་དད་པ་
ম
ཇི་སྙེད་བརྩམས་པ་རེ་རེ་ལ་ཉེས་བྱས་རེ་རེའོ། །དགེ་སློང་ཉམས་པ་དང་།
ཆགས་པའི་བསྒོ་བ་ལ་ཉེས་བྱས་སོ། །དགེ་སློང་མའི་བསྒོ་བ་ལ་ཉེས་བྱས་སོ། །
བསྙེན་པར་མ་རྫོགས་པའི་བསྒོ་བ་ལ་ཉེས་བྱས་སོ། ། ཕྱི་རོལ་པའི་རབ་ཏུ་བྱུང་བ་
དང་། ཁྱིམ་པའི་རྟགས་ཅན་དང་། མི་མ་ཡིན་པའི་འགྲོ་བ་པ་དང་། དུད་
འགྲོའི་བསྒོ་བ་ལ་ཉེས་བྱས་ན་སྨད་དོ། །གླེང་བར་གཏོགས་པའི་བསྒོ་བ་མ་ཡིན་་
པ་ལ་ཉེས་བྱས་སོ། །ཅང་མི་སྨྲ་བས་རྣ་ལ་གཟོན་ན་ཉེས་བྱས་སོ། །མི་དྲན་ནོ་
ཞེས་རྣ་ལ་གཟོན་ན་ཉེས་བྱས་སོ། །ཉན་པ་པོས་དོན་མ་གོ་བ་ལ་ཉེས་བྱས་སོ། །
དགེ་འདུན་གྱིས་དེའི་གྲངས་སུ་མ་བཅུག་པ་ལ་ཉེས་བྱས་སོ། །སྦྱོར་བའི་སྦྱོར་བའི་
ལྟུང་བ་ནི་ཉེས་བྱས་ཕྲ་མོ་སྟེ། སྦྱོར་བ་ཇི་སྙེད་པ་ལ་སྦྱོར་བའི་སྦྱོར་བ་ཡང་དེ་སྙེད་
དེ༑
སྦྱོར་བ་ཉེས་བྱས་ཀྱི་སྦྱོར་བའི་སྦྱོར་བ་ཡང་ཉེས་བྱས་ཏེ། ཉེས་བྱས་ཕྲ་་་
མོའོ།༑
།ལྟུང་བ་མེད་པ་ནི་དེར་འདུན་པ་མེད་པ་དང་།
གཞན་ལ་•བརྗོད་པ་
ལ་ལྟུང་བ་མེད་དོ། །གལ་ཏེ་བརྗོད་པར་བྱ་བ་ནི་སྡུག་བསྔལ་བར་གྱུར་པ་ཡིན་ན་
གཞན་བརྗོད་པ་ལ་ལྟུང་བ་མེད་དོ།
།དེའི་ཕྱིར་གསད་•པར་བྱ་བ་མཐོང་ངམ་་་
ཞེས་འདྲི་བ་ལ་རེ་ཞིག་མེ་འདེ་ཤིག །རེ་ཞིག་སྐོམ་འཐུང་•ཤིག །རེ་ཞིག་་
ངལ་སོས་ཤིག །ནམ་མཁའ་མཐོང་ངོ་། །སེན་མོ་མཐོང་ངོ་། །དོན་དམ་་་
པར་ནི་སེམས་ཅན་ནམ་གསད་པར་བྱ་བ་མ་མཐོང་ངོ་ཞེས་སྨྲ་ན་ལྟུང་བ་མེད་དོ། །
85-964