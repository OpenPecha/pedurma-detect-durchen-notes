२१०
བསྟན་འགྱུར། འདུལ་བ། ༼པུ༽ ༡༦༧
མངོན་པར་བསྒྲུབས་•ནས་དེ་གཅིག་ཏུ་གྱུར་ནས་མང་པོར་འགྱུར་རོ། །མང་་་
པོར་གྱུར་ནས་གཅིག་ཏུ་འགྱུར་རོ།
།ཤེས་པ་དང་མཐོང་བས་སྣང་བ་དང་མི་སྣང་
བ་ཡང་ཉམས་སུ་མྱོང་བར་བྱེད་དོ།
།ངོས་ཀྱི་རྩིག་པ་དང་ངོས་ཀྱི་ར་བ་དང་རི་ལ་
ཡང་ལུས་ཀྱིས་མི་ཐོགས་པར་འགྲོ་སྟེ། དཔེར་ན་ནམ་མཁའ་ལ་བྱ་བ་བཞིན་ནོ། །
ས་ལ་ཡང་སྟེང་དུ་འབྱུང་བ་དང་། བྱེའུ་ཟུལ་བྱེད་དེ●། དཔེར་ན་ཆུ་ལ་བྱ་བ་
བཞིན་ནོ། །ཆུ་ལ་ཡང་མི་ནུབ་པར་རྒྱུན་ཕྱོགས་སུ་འགྲོ་སྟེ། དཔེར་ན་ས་ཆེན་
པོ་ལ་བྱ་བ་བཞིན་ནོ། །ནམ་མཁའ་ལ་ཡང་སྐྱིལ་མོ་ཀྲུང་གིས་འགྲོ་སྟེ། དཔེར་
ན་འདབ་ཆགས་བྱ་བཞིན་ནོ། །དུ་བ་འཐུལ་བར་ཡང་བྱེད། མེ་•འབར་བར་
ཡང་བྱེད་དེ། །དཔེར་ན་མེའི་ཕུང་པོ【ཆེན་པོ་•བཞིན་ནོ། །ལུས་ལས་ཆུའི་་་
རྒྱུན་ཆེན་པོ་འབྱིན་ཏེ། དཔེར་ན་སྤྲིན་ཆེན་པོ་བཞིན་ནོ།
།ཉི་མ་དང་ཟླ་བ་་་་
འདི་གཉིས་འདི་ལྟར་རྫུ་འཕྲུལ་ཆེ་བ་འདི་ལྟར་མཐུ་ཆེ་བ་འདི་ལྟར་གཟི་བརྗིད་ཆེ་་
བ་ལ་ཡང་ལག་པས་ནོམ་ཞིང་ཉུག་པར་བྱེད་དོ། །དེ་ནས་ལྷས་བྱིན་འདི་སྙམ་དུ་
སེམས་ཏེ། བདག་ལ་དགེ་སློང་གང་དག་རྫུ་འཕྲུལ་ཐོབ་པ་དག་དེ་ལྟ་དེ་ལྟར་བྱེད་
པ་ལྟ་བུ་ཅི་ཞིག་བྱས། བདག་གིས་ཡུལ་མ་ག་དྷཱ་●འདི་ན་མིའི་གཙོ་བོ་གང་ཡིན་
པ་རྗེས་སུ་འཇུག་པར་བྱ་ན་ཡུལ་མ་ག་དྷཱ་•འདི་ན་གང་རྗེས་སུ་འཇུག་པར་བྱས་ན་
ཚེགས་ཆུང་ངུས་སྐྱེ་བོ་ཕལ་བོ་ཆེའི་ཚོགས་ཀྱང་རྗེས་སུ་འཇུག་པར་འགྱུར་བའི་•
མིའི་གཙོ་བོ་རྗེས་སུ་འཇུག་པར་བྱ་བ་གང་ཡོད་སྙམ་མོ། །དེ་ནས་ལྷས་བྱིན་འདི་
སྙམ་དུ་སེམས་ཏེ། རྒྱལ་པོ་•གཞོན་ནུ་མ་སྐྱེས་དགྲ་འདི་ནི་ཕ་འདས་ནས་ཕའི་་་
རྒྱལ་སྲིད་ཀྱི་དབང་ཕྱུག་གི་བདག་པོ་ལ་གནས་པར་འགྱུར་བ་ཡིན་གྱི∶། བདག་
གིས་གཞོན་ནུ་མ་སྐྱེས་དགྲ་རྗེས་སུ་འཇུག་པར་བྱ་སྟེ། དེ་རྗེས་སུ་ཞུགས་པ་•ན་་
ཚེགས་ཆུང་ངུས་སྐྱེ་བོ་ཕལ་པོ་ཆེའི་ཚོགས་ཀྱང་རྗེས་སུ་འཇུག་པར་འགྱུར་རོ་སྙམ་མོ། །
85-280