སོ་སོར་ཐར་པའི་མདོ་རྒྱ་ཆེར་འགྲེལ་པ་འདུལ་བ་ཀུན་ལས་བཏུས་པ།
༧༢༧
མེད་དོ། །བསླབ་པར་བྱ་བ་ནི་དགེ་སློང་གིས་ཡུལ་ཐམས་ཅད་ལ་གནས་སྐབས་་་
ཐམས་ཅད་དུ་ཉོ་ཚོང་བྱེད་པའི་སྤང་བར་འགྱུར་བ་རྣམ་པ་ཐམས་ཅད་མི་བསྟན་•
པར་བསླབ་པར་བྱའོ། །དགེ་འདུན་གྱི་བཤོས་ཀྱི་ཕྱིར་དགེ་འདུན་གྱི་འབྲས་ལ་་་་
སོགས་པ་རིན་གྱིས་ཉོ་བ་ལ་སྦྱིན་པར་བྱའོ། །གལ་ཏེ་དེ་ཉིད་ཀྱིས་•དགེ་འདུན་་
གྱི་བཤོས་ཀྱི་ཕྱིར་ཉོ་བར་བྱེད་ན། འཐེབ་དང་བཅས་པར་བསྐྱེད་དེ་སྦྱིན་པར་
བྱའོ༑ །དགེ་འདུན་གྱི་འབྲས་ལ་སོགས་པ་ཟད་ན་ནི་རིན་དེས་འབྲས་ལ་སོགས་
པ་•གཞན་དག་ཉོ་བར་བྱའོ། །དགེ་འདུན་གྱི་འབྲས་ལ་སོགས་པ་འབྲུ་སར་པ་་་
ཡང་ཉོ་བར་བྱའོ། །དགེ་འདུན་གྱི་འབྲས་ལ་སོགས་པ་འབྲུ་རྙིང་•པ་དག་ལ་གལ་
ཏེ་སྲོག་ཆགས་མེད་ན་བཙོང་བར་བྱའོ།
།རིན་ཐང་མི་གདབ་པོ། །ཁྱིམ་པའི་་
ཉོ་ཚོང་དག་ཏུ་ལག་གཞུག་པར་མི་བྱའོ། །ཆོས་གོས་ལ་སོགས་པ་དག་ཁྱིམ་པ་་་་
ཉོར་གཞུག་གོ། །གལ་ཏེ་ཁྱིམ་པ་མེད་ན་རང་གིས་●རྫས་དེའི་རིན་ཐང་ངེས་པར་
གཅད་•པར་བྱ་ཞིང་རིན་•འདི་ཙམ་གྱིས་བྱིན་ཅིག་ཅེས་ལན་གསུམ་གྱི་བར་དུ་་་
ཚིག་བརྗོད་པར་བྱའོ། །ཟོང་ལ་རྩེག་•པ་ནི་གཞན་གྱི་དོན་དུ་ཡང་མི་བྱ་ན་རང་
གི་དོན་དུ་ལྟ་ཅི་སྨོས་ཏེ། དཀོན་མཆོག་གསུམ་ནི་མ་གཏོགས་སོ། །ཡུལ་ཟུག་་
འཁྲ་•ཞིང་གཏའ་གཞུག་པར་མི་བྱའོ། །དགེ་འདུན་གྱི་སྦྱིན་པར་བྱའོ་ཞེས་སྨྲས་
ན༑ དེ་ལ་ཇི་ལྟར་སྦྱིན་པར་བྱ། སུས་རྗེས་སུ་བསྒྲུབ་པར་བྱ་ཞེ་ན། དེའི་་་
ཕྱིར་དགེ་འདུན་གྱིས་རྫས་དེ་སྤོགས་•པ་ལ་དགེ་འདུན་གྱི་ལས་བྱེད་པ་ལ་གཏད་དོ་
ཞེས་བྱ་བ་སྨྲས་ཏེ། དགེ་འདུན་མངའ་བདག་ཏུ་གྱུར་པས་དགེ་འདུན་གྱི་ལས་་་་
བྱེད་●པ་ལ་དགེ་སློང་སྤོགས་●པ་འདི་ལ་དབྱིག་ལ་སོགས་པ་ཕོག་ཅིག་ཅེས་བཀའ་
སྩལ་བར་བྱ་ཞིང་དམ་ཞག་པ་ལ་སོགས་པ་ལས་བྱེད་པ་དེས་དགེ་སློང་སྐྱེད་མཁན་•
ལ་སོགས་པ་སྤོགས་•པ་དེ་ལ་དབྱིག་ལ་སོགས་པ་གཏད་•པར་བྱ་སྟེ། དགེ་སློང་
85-727