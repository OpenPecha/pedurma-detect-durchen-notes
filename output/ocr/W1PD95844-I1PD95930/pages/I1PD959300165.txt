སོ་སོར་ཐར་པའི་མདོ་རྒྱ་ཆེར་འགྲེལ་པ་འདུལ་བ་ཀུན་ལས་བཏུས་པ།
7
བཏང་བ་ལ་སོགས་པས་བྲལ་བར་བྱེད་ན་ཉེས་བྱས་སོ། །ཕྱིར་ནུར་དུ་•འགྲོ་བས་
རྐུ་ན་ཕྲི་བའི་གོམ་པ་རེ་རེ་ལ་ཉེས་བྱས་རེ་རེའོ། །གྲུ་ཕུར་པ་ལས་བཀྲོལ་བ་ནི་གྲུ་
ལ་རེག་པ་མ་ཡིན་པས་ཉེས་བྱས་སོ། །མཆོད་པའི་དོན་ཉིད་དུ་སངས་རྒྱས་ཀྱི་སྐུ་•
གདུང་རྐུ་ན་ཉེས་བྱས་སོ། །གྲངས་ལ་དོར་བྱེད་ན་ཉེས་བྱས་སོ། །ཤོད་ཐབས་
ལ་སོགས་པའི་མཚན་མ་ཕྱིས་པ་དང་བསྣན་པ་དང་གནས་གཞན་དུ་གཞག་པ་ཡང་
ཉེས་བྱས་སོ། །རྙེད་པའི་ཚོགས་གཞན་དུ་བགྲང་བ་དང་སྔ་ཕྱི་བསྙོན་པ་དང་མི་་
དབང་བར【དབང་བར་●སྒྲོགས་པ་དང་ཁ་རྐུ་ན་ཉེས་བྱས་སོ། །ཤོ་གམ་འདྲལ་་
བར་བསྒོ་བ་དང་། ལམ་གཞན་སྟོན་ན་ཉེས་བྱས་སོ། །མགྲོན་དུ་མ་བོས་པར་
ཟན་ཟ་ན་ཉེས་བྱས་སོ། །སྦྱོར་བའི་ལྟུང་བ་ཇི་སྐད་བསྟན་པ་དེ་དག་རེ་རེ་ལ་སྦྱོར་
བའི་སྦྱོར་བ་གཅིག་ན་ཉེས་བྱས་གཅིག་ཏུ་འགྱུར་རོ། །སྦྱོར་བའི་སྦྱོར་བ་ཐ་དད་་
ན་ཉེས་བྱས་རེ་རེར་འགྱུར་རོ། །ལྟུང་བ་མེད【པ་ནི་•རྐུ་སེམས་མེད་པ་ལ་ལྟུང་བ་
མེད་དོ། །སྙིང་རྗེས་རྫུ་འཕྲུལ་གྱིས་ཕྲོགས་པ་ལ་ལྟུང་བ་མེད་དོ། །གོས་ཐ་ན་བ་
ལང་གི་ལྕི་བ【བ ཙིར་བས་ཀྱང་•ཁ་བསྒྱུར་བ་དང་། ཁ་ཚར་དང་ཕུན་ཚར་བཅད་
པ་ཡང་ཤོ་གམ་གཞལ་མི་དགོས་སོ། །རྐུ་སེམས་མེད་པ་ལ་ཤོ་གམ་དུ་གཏོགས་་་་
པའི་ཉེས་པ་འབྱུང་བར་དོགས་པར་མི་བྱའོ། །ཤོ་གམ་གྱི་གནས་སུ་གཞན་གྱིས་་་
རང་གི་སྣོད་དུ་གསེར་ལ་སོགས་པ་རེག་པར་བྱ་བ་མ་ཡིན་པ་བཅུག་པ་ལ་ཐབས་་་་
གཞན་གྱིས་དོར་བར་མ་གྲུབ་ན་རང་གིས་•རེག་པ་ལ་ཉེས་པ་མེད་དོ། །རེ་ཞིག་
དཔེ་བྲི་བའི་དོན་དུ་གླེགས་བམ་རྐུ་བ་ལ་ཉེས་པ་མེད་དོ། །རྫུ་འཕྲུལ་གྱིས་•ཤོ་་་་
གམ་མཚམས་ལས་བཟླས་པ་ལ་ཉེས་པ་མེད་དོ། །བདག་ཉིད་ཀྱིས་•བརྐུས་པ་ལ་
ཉེས་པ་མེད་དོ། །གང་བསམས་•པ་དེ་དང་འབྲེལ་པས་མ་བསམས་•པ་བླངས་་
པ་ལ་ཉེས་པ་མེད་དོ། །ཆོམ་རྐུན་པ་•ལས་སྦྱིན་བདག་གི་སེམས་ཀྱིས་•ལེན་པ་ལ་
85-143