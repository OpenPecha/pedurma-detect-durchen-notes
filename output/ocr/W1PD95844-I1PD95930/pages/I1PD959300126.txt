700
བསྟན་འགྱུར། ། འདུལ་བ། ༼ཕུ༽ ༡༦༧
ད་•ནི་བསླབ་པ་བཅས་པའི་ཡན་ལག་གི་དོན་བཤད་པར་བྱ་སྟེ། དེ་ལ་་་
དགེ་སློང་གང་ཞེས་བྱ་བ་ལ། _ ཡང་ཞེས་བྱ་བ་ནི་ཡང་•ལས་དང【པོ་ལ་“ལྟུང་བ་
མེད་པར་བསྟན་པ་སྟེ། ཕྱིན་ཆད་གཞན་གྱིས་སྤྱད་ན་ལྟུང་བར་འགྱུར་བའོ། །
དགེ་སློང་ཞེས་བྱ་བ་ནི་དགེ་སློང་རྣམ་པ་བཞི་པོ་མིང་གི་དགེ་སློང་དང་། বেন
འཆེ་བའི་དགེ་སློང་དང༌་། སློང་བའི་ཕྱིར་དགེ་སློང་དང་། ཉོན་མོངས་པ་་་
བཅོམ་པའི་ཕྱིར་དགེ་སློང་དག་•མ་གཏོགས་པ་གསོལ་བ་དང་བཞིའི་ལས་ཀྱིས་་་
བསྙེན་པར་རྫོགས་པའི་དགེ་སློང་ངོ་། །གང་ཞེས་བྱ་བ་ནི་བཟང་བྱིན་དང་།
དགོན་པ་པ་དང་། གཞན་ཡང་དེ་ལྟ་བུ་གང་ཡང་རུང་བའོ། །དགེ་སློང་་་
རྣམས་དང་ལྷན་ཅིག་ཅེས་བྱ་བ་ནི་དེ་ལས་གཞན་པ་ཆོས་མཐུན་པ་ཚངས་པ་་་
མཚུངས་པར་སྤྱོད་པ་རྣམས་དང་ངོ་། །བསླབ་པ་མཚུངས་པར་▪གྱུར་པས་ཞེས་
བྱ་བ་ནི་བསླབ་པ་གང་ལ་བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་གིས་་
བསླབ་པར་བྱ་བ་དེ་ལ་དེང་བསྙེན་པར་རྫོགས་པས་ཀྱང་བསླབ་པར་བྱ་ལ། དེང་
བསྙེན་པར་རྫོགས་པས་བསླབ་པ་གང་ལ་བསླབ་པར་བྱ་བ་དེ་ལ་བསྙེན་པར་རྫོགས་
ནས་ལོ་བརྒྱ་ལོན་པས་ཀྱང་བསླབ་པར་བྱའོ་ཞེས་དེ་ལ་ཚུལ་ཁྲིམས་ཉིད་ཀྱིས་མཉམ་
པ་དངང་། བསླབ་པ་ཉིད་ཀྱིས་མཉམ་པ་དང་། སོ་སོར་ཐར་པའི་མདོ་གདོན་་
པ་གཉིས་ཀྱིས་མཉམ་པ་གང་ཡིན་པས་སོ། །བསླབ་པ་མ་ཕུལ་ཞེས་བྱ་བ་ནི་་་
བསླབ་པ་མ་ཕུལ་བས་བསྟེན་ན་ལྟུང་བར་འགྱུར་གྱི་བསླབ་པ་ཕུལ་བ་ལ་ནི་སྡོམ་པ་
མེད་པས་དེས་བསྟེན་པ་ལ་ནི་ལྟུང་བ་རྣམ་པར་མི་གཞག་གོ།
།དེ་ལ་བསླབ་པ་་་
དབུལ་བའི་ཆོ་ག་ནི་འདི་ལྟ་སྟེ། དགེ་སློང་འདོད་པའམ།
མངོན་པར་མི་་་
དགའ་བའམ། རྣམ་པར་འཁྱམ་•འདོད་ཅིང་དགེ་སྦྱོང་▪གི་ཚུལ་དོན་དུ་མི་་་
གཉེར་བའམ།
དགེ་སྦྱོང་●གི་ཚུལ་གྱིས་སྒྱིད་ལུག་པའམ། དམུས་བྱུང་བའམ།
85-104