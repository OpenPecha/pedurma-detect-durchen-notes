རྡོ་རྗེ་རྣམ་པར་འཇོམས་པ་ཞེས་བྱ་བའི་གཟུངས་ཀྱི་འགྲེལ་པ་བཞུགས།
१२७५
པ་ལས་ནམ་ཞིག་རྟོགས་པར་འགྱུར་བས་ན་དུས་ཅིག་ན་ཞེས་གསུངས་སོ། །གང་
གིས་དེ་ལྟར་རྟོགས་པའི་དོན་དེ་ལ་ནི་གྲུབ་པའི་མཐའ་ཞེའམ།
ལྟ་བ་ཞེས་ཀྱང་་་
ཟེར་རོ། །དེ་ལྟར་རྟོགས་པའི་དོན་ལ་གནས་ཏེ་འདྲིས་ཤིང་གོམས་པར་བྱེད་པ་ནི་
བསྒོམ་པ་ཞེས་བྱ་བའམ། རྣལ་འབྱོར་ཞེས་ཀྱང་ཟེར་རོ། །དེ་ལྟ་བུ་བརྟན་པ་་
དང་གོང་ནས་གོང་དུ་བོགས་བྱུང་བའི་གནས་སྐབས་ལ་ནི་ས་དང་ལམ་གྱི་རིམ་པ་་
ཞེས་ཟེར་རོ། །དེ་རབ་ཏུ་གསལ་ཞིང་ཁྱད་པར་དུ་གྱུར་པའི་གནས་སྐབས་ན་སྒྲུབ་
པ་པོ་དེ་ལ་བྱང་ཆུབ་སེམས་དཔའ་ཞེས་ཟེར་རོ། །དེ་ཡང་ཉོན་མོངས་པའི་སེམས་
ཀྱིས་མི་དགེ་བ་ལ་མི་འཇུག་ཅིང་། རང་གི་ཉམས་སུ་མྱོང་བ་ལ་གནོད་པའི་ལས་
མི་བྱེད་པ་ནི་སྤྱོད་པ་ཞེས་བྱའོ། །དེ་ལྟར་ན་ལྟ་བ་དང་། དེ་ལ་གནས་པ་སྒོམ་
པ་དང་། དེ་དང་མི་འགལ་བའི་ལས་སྤྱོད་པ་སྟེ་དེ་དག་དང་ལྡན་པ་ནི་བརྩོན་་་
འགྲུས་ཀྱི་ཁྱད་པར་གྱིས་སྐྱེ་བ་གཅིག་གམ་གཉིས་ལ་སོགས་པ་ཅི་རིགས་པར་འདོད་
པའི་འབྲས་བུ་ཐོབ་པར་འགྱུར་བས་འབྲས་བུ་བསྟན་པ་ནི་བཅོམ་ལྡན་འདས་ཞེས་
གསུངས་ཏེ། དེ་ནི་ཐོབ་པར་འདོད་པའི་ཕྱིར་འབྲས་བུའོ། །གནས་སྐབས་ཀྱི་
འབྲས་བུ་ནི་དྲང་བའི་དོན་འཆད་པའི་སྐབས་སུ་བརྗོད་པར་བྱའོ། །དེ་ལ་བཅོམ་་
ལྡན་འདས་ཞེས་བྱ་བ་ནི་ཕྱིན་ཅི་ལོག་འཇོམས་པའི་སྐལ་པ་ཅན་དེ་བྷ་ག་ཞེས་
བྱ་བའི་དོན་ནི་སྐལ་པའམ་འཇོམས་པ་ཡིན་པའི་ཕྱིར་རོ། །གང་འཇོམས་ཞེ་ན།
སྐྱེ་བ་ལ་སོགས་པའི་བདུད་བཞི་འཇོམས་སྟེ་སྐྱེ་བ་ནི་ཕུང་པོ་ལྔ་མངོན་པར་ལེན་་་་་
པས་ན་ཕུང་པོའི་བདུད་དོ། །རྒས་པ་ནི་ལེགས་པ་ལས་ཉམས་པས་ན་ལྷའི་བུའི་་
བདུད་དོ། །ན་བ་ནི་བདེ་བས་ཕོངས་ཤིང་ཉོན་མོངས་པས་ན་ཉོན་མོངས་པའི་་་
བདུད་དོ། །འཆི་བ་ནི་ཉིང་འཚམས་སྦྱོར་བར་འགྱུར་བ་སྟེ་འཆི་བདག་གི་བདུད་
དོ༑ །བདུད་དེ་རྣམས་གང་ལས་བྱུང་ཞེ་ན། ཉོན་མོངས་པས་སྐུལ་བའི་ལས་
37-1265