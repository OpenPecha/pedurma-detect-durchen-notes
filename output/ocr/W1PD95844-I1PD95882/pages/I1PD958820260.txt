ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྣམ་བཤད་གཟི་བརྗིད་སྣང་བ་ཞེས་བྱ་བ་བཞུགས་སོ། །
२०५
པོར་ཡང་དག་པར་བསྐྱེད། དེའི་སྟེང་དུ་པཾ་ལས་པདྨ་འདབ་མ་བརྒྱད་ཅུ་དྲུག་པ་
བསྐྱེད༑ དེའི་སྟེང་དུ་པཾ་སེར་པོ་བསམ་པའོ། །དེ་གྱུར་པ་ལས་ལྷུང་བཟེད་དོ། །
དེ་དག་ཡོངས་སུ་གྱུར་པ་ལས་བདག་ཉིད་སྤྲུལ་པའི་སྐུ་ཤཱཀྱ་ཐུབ་པར་སྐད་
གཅིག་ལ་རྫོགས་པར་བྱ་སྟེ། སྐུ་མདོག་གསེར་བཙོ་མ་ལྟ་བུ། ཕྱག་གཉིས་པ་ལ་
གཡས་ཆོས་འཆད་པའི་ཕྱག་རྒྱ་ཅན། གཡོན་བདུད་འདུལ་ས་གནོན་གྱི་ཕྱག་རྒྱ་་
ཅན་གནས་པར་བསྒོམ་མོ། །དུས་གསུམ་བདེ་གཤེགས་མཆོད་བྱས་ལ། །ལྕེ་ལ་
གནས་པར་བཤད་བྱས་ན། །ཞེས་པ་ནི་ལྕེའི་རྩེ་མོ་ལ་ཙམ་ལས་འཁོར་ལོ་རྩིབས་་
བཅུ་དྲུག་པ་བསྒོམ། དེའི་ལྟེ་བ་ལ་ཧཱུཾ་ཡོངས་སུ་གྱུར་པ་ལས། དེ་ལས་འོད་་་་་
ཟེར་ནམ་མཁའི་ཕྱོགས་སུ་སྤྲོས་པས་ཕྱོགས་བཅུ་དུས་གསུམ་གྱི་བདེ་བར་གཤེགས་་
པ་ཐམས་ཅད་བཀུག་སྟེ་འཁོར་ལོ་ལ་བསྟིམ་པ་དམ་པའི་ཆོས་བཤད་ན། སྐད་ཅིག་
སྣ་ཚོགས་དང་ལྡན་པ་རྣམས་ལ་ཡང་དེ་དང་དེའི་སྐད་ཅིག་ལ་རྣམ་པར་གོ་བཞིན་་
སྐད་ཅིག་མ་གཅིག་ལ་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་སྨྲ་བར་འགྱུར་རོ། །
དེའི་མཐར་འཆད་པ་པོ་ལ་ཕ་རོལ་ཏུ་ཕྱིན་པ་དྲུག་དང་ལྡན་པར་བཤད་པར་
བྱ༑ །ཆོས་སྦྱིན་སྒོ་གསུམ་བསྡམ་པ་དང་། ཆོས་འདྲི་བ་ལ་ཁོང་མི་ཁྲོ། །ཅིག་ཅར་
མྱུར་བར་ལེ་ལོ་མེད། །མ་ཡེངས་མཉམ་པར་བཞག་པས་འཆད། །གོང་འོག་ཚིག་གི་
དོན་རྣམས་དཔྱོད། །སྤྲུལ་སྐུ་ཡན་ལག་དྲུག་དང་ལྡན་ཞེས་བྱ་བ་ལ། ཆོས་བྱིན་པའི་
སྐད་ཅིག་པ་ནི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའོ།
བསྡམས་པ་ནི་ལུས་ཀྱི་རྐང་པ་བརྐྱང་བ་དང་། ལག་པ་ཀྱག་ཀྱོག་ལ་སོགས་པ་མི་་་་
།སྒོ་གསུམ་་་་་་
བྱེད་པའོ། །ངག་བསྡམས་པ་ནི་འདོད་པས་ལོག་པར་གཡེམ་པའི་གཏམ་དང་།
འཁྲུག་པ་དང་རྣམ་པར་གཡེང་བའི་གཏམ་མི་སྨྲའོ། །ཡིད་བསྡམས་པ་ནི་འདོད་་་་
པའི་སེམས་དང་གནོད་པའི་སེམས་ལ་སོགས་པ་མི་སྐྱེ་བ་སྟེ། དེའི་སྐད་ཅིག་ལ་ཚུལ་
37-205