१२२०
བསྟན་འགྱུར། རྒྱུད་འགྲེལ། ༼ནུ[ ༧༣ p ཌ
རྡོ་རྗེ་ལྟ་བུ་རྒྱན་ཐམས་ཅད་ཀྱིས་བརྒྱན་པ་ལོངས་སྤྱོད་རྫོགས་པའི་སྐུ་དང་། འགྲོ་
བ་ཐམས་ཅད་ལ་ཡིད་དུ་འོང་བའི་མཛེས་པའི་མེ་ཏོག་ལྟ་བུ་སྤྲུལ་པའི་སྐུ་སྟེ་དེ་དག་་
མཚོན་པའི་ཕྱིར་རོ། །གལ་ཏེ་མཆོག་ཏུ་དབུལ་པས་གསུམ་མི་འབྱོར་རོ་ཞེ་ན།
དེའི་ཕྱིར་ཆུའི་གསེར་རམ་ཡང་ན་ནི་ཞེས་བྱ་བ་གསུངས་ཏེ། དེ་ཙམ་ལ་བརྟེན་་་
ཞེས་པཔའོ། །དེ་ལ་གསེར་ནི་བསྲེགས་པ་ལ་སོགས་པས་རང་བཞིན་སེར་པོ་བསྒྱུར་
བར་མི་ནུས་པ་བཞིན་དུ་བྱང་ཆུབ་ཀྱི་སྙིང་པོ་ཡང་དེ་ལྟར་མཚོན་པའི་བརྡའོ། །
རམ་ཡང་ན་ནི་ཞེས་བྱ་བ་དེ་དག་གང་ཡང་མི་རྙེད་པས་བུམ་པ་རིན་པོ་ཆེ་ཙམ་ལ་་
བརྟེན་ཞེས་བྱ་བའི་དོན་ཏོ། །གང་ཞེ་ན། དངུལ་གྱི་བུམ་པ་དག་ཀྱང་རུང་་་་་
ཞེས་གསུངས་སོ། །ཀྱང་ཞེས་བྱ་བ་ནི་ས་ལ་སོགས་པའི་སྣོད་མཚོན་པའོ། _ །
འདིར་རྟོགས་པར་བྱ་བ་ནི་འདི་ཡིན་ཏེ། དངུལ་གྱི་བུམ་པ་ནི་དཀར་ཞིང་དྲི་མ་་
མེད་པ་དང་། རིན་པོ་ཆེ་ཡིན་ཞིང་མཉེན་པ་ལྟར་བྱང་ཆུབ་ཀྱི་སེམས་འགྲོ་བ་་་་
ཀུན་ལ་ཁྱབ་པའི་དོན་གྱི་སྙིང་པོ་དེ་ཁོ་ན་ཉིད་ཀྱང་རྣལ་འབྱོར་པ་གང་གིས་མངོན་
དུ་བྱས་ན་མ་རིག་པའི་མུན་པ་ཞི་བ་དང་། ཉོན་མོངས་པའི་དྲི་མ་དག་པ་དང་།
རིན་པོ་ཆེ་བཞིན་དུ་འདོད་པ་ཐམས་ཅད་འབྱུང་བ་དང་། ལམ་གྱི་དུས་ན་ལུས་་
དང་སེམས་མཉེན་ཞིང་ལས་སུ་རུང་བ་སྟེ། དེ་ལྟར་ན་དངུལ་དང་བྱང་ཆུབ་ཀྱི་་་
སེམས་ཆོས་མཚུངས་པའོ་ཞེས་གསུངས་པར་རིག་པར་བྱའོ། །གཙང་མའི་གོས་་་
ཀྱིས་ཞེས་བྱ་བ་ནི་ཇི་ལྟར་གོས་ཀྱི་ལྷག་པ་དང་ངོ་ཚ་བ་ལ་སོགས་པ་ལས་སྐྱོབ་པ་་་་་
བཞིན་དུ་རྣལ་འབྱོར་པའི་དམ་ཚིག་དང་སྡོམ་པ་ཡང་འཁོར་བ་དང་ངན་སོང་ལས་
སྐྱོབ་པའོ་ཞེས་བྱ་བའི་ཐ་ཚིག་གོ། །གཙང་མའི་ཞེས་བྱ་བ་ནི་དམ་ཚིག་ལ་སོགས་
པ་སྐྱོན་མེད་དེ་མ་ཉམས་པའོ་ཞེས་བྱ་བར་རིག་པར་བྱའོ། །བཟླས་པའི་དབང་དུ་
མཛད་དེ་ཐུན་རེ་རེ་ལ་གཟུངས་རིང་པོ་ཉི་ཤུ་རྩ་གཅིག་གམ་བརྒྱ་རྩ་བརྒྱད་དོ། །
37-1280