762
བསྟན་འགྱུར། རྒྱུད། ༼ནུ༽ ༧༣
་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའོ། །ས་གཞི་ལ་སྲོག་་་
ཆགས་ལ་སོགས་པ་གནས་པ་ལ་མི་འཚེ་བར་སེལ་བའི་སྐད་ཅིག་ལ་ནི་བཟོད་པའི་་
ཕ་རོལ་ཏུ་ཕྱིན་པ་ཡོངས་སུ་རྫོགས་པའོ། །བླ་མ་ལ་ཆོས་འཆད་པ་ལ་གསོལ་བ་་་
འདེབས་པའི་སྐད་ཅིག་ལ་ནི་བརྩོན་འགྲུས་རྫོགས་པའོ། ___ །གཞན་ལ་བླ་མའི་་་་་་
གདམ་ངག་འཛིན་པའི་སྐད་ཅིག་མ་ལ་བསམ་གཏན་རྫོགས་པའོ། །རང་གི་་་་་་
རྟོགས་པ་བསལ་བའི་ཕྱིར། ། ཕྱིར་ལ་སྐྱོན་ཚིག་འདྲི་བའི་སྐད་ཅིག་ལ་ཤེས་རབ་ཀྱི
ཕ་རོལ་ཏུ་ཕྱིར་པ་ཡོངས་སུ་རྫོགས་པའོ། ། །དེ་ཡང་གོང་དུ་སྨོས་པ་དེ་ལྟར་སྐད་་་
ཅིག་མ་དེ་དག་ལ་བསམ་པ་རྣམ་པར་བཞག་པའོ། །
_ འབྲས་བུ་ནི་གོ་སླ་བའི་ཕྱིར་འདིར་མ་བཤད་དོ། PE H
དེའི་མཐར་འཛིན་པ་པོའི་ཡན་ལག་བཤད་པར་བྱ་སྟེ། ཤིན་ཏུ་དད་ལྡན་
དབང་པོ་གསལ། །ལེ་ལོ་ཆུང་དང་སྐྱོ་བ་མེད། །ཉིན་མཚན་སེམས་དང་ཟློས་་
པར་རེམ། །དེ་དྲུག་ལྡན་པའི་གང་ཟག་ལ། །འཛིན་པ་པོ་ཞེས་ངས་བཤད་དོ། །
ཞེས་བྱ་བ་ལ། ཤིན་ཏུ་དད་པ་དང་ལྡན་པ་དང་། དབང་པོ་ནི་མིག་ལ་སོགས་
པ་སྟེ། དེ་དག་རབ་ཏུ་གསལ་བ་དང་། ལེ་ལོ་ཆུང་བ་དང་། དམ་པའི་ཆོས་
འཛིན་པ་ལ་ཡིད་སྐྱོ་བ་མེད་པ་དང་། སྔོན་དུ་སེམས་བཟུང་བ་རྣམས་ཉིན་དང་་
མཚན་མོར་ཟློས་པ་རེམ་པ་སྟེ། དེ་དྲུག་ལྡན་པའི་གང་ཟག་གི་འཛིན་པའི་དགོས་
པ་ཡང་དག་པར་འགྲུབ་པའོ།
།དེ་དྲུག་ལྡན་པའི་གང་ཟག་ལ་འཛིན་པ་པོ་ཞེས་་
ངས་བཤད་དོ་ཞེས་བྱ་བ་ནི་གོང་གི་ཡན་ལག་དེ་དག་དང་མི་ལྡན་པའི་འཛིན་པ་་་་
ཙམ་དང་འགྲོགས་དགའ་ལ་སོགས་པ་རྣམས་རྣམ་པར་བཀག་པའོ། །ཡན་ལག་
དྲུག་དང་ལྡན་པའི་གང་ཟག་དེ་ནི། བླ་མས་ཤིན་ཏུ་ཡང་དག་པར་གཉེར་ཏེ།
37-192