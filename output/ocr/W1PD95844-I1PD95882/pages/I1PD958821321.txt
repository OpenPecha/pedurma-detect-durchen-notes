१२७७
བསྟན་འགྱུར། རྒྱུད་འགྲེལ། ༼ནུ1 ༧༣ཎྜི་སྔོ
ལས་བྱུང་བའོ། །དེ་ཡང་གང་ལས་བྱུང་ཞེ་ན། བག་ཆགས་དང་བཅས་པའི་་་
སེམས་ལས་བྱུང་བས་ན་སེམས་དེ་ནི་ཉེས་པ་ཐམས་ཅད་འབྱུང་བའི་རྩ་བར་གྱུར་་་
པས་ན་རྒྱུད་དོ་ཅོག་གི་རྩ་བ་སྟེ་ཞེས་གསུངས་སོ། །གཞན་ཡང་དེ་ལེགས་པར་་
རྟོགས་ཤིང་སེམས་དེའི་རང་བཞིན་ཁོང་དུ་ཆུད་པ་གོམས་པས། བདག་དང་་་་་་
གཞན་ལ་ཕན་པ་དང་བདེ་བ་ཐམས་ཅད་ཀྱང་སེམས་དེ་ལས་བྱུང་བས་དེའི་ཕྱིར་་་
རྒྱུད་དོ་ཅོག་གི་རྩ་བ་སྟེ་ཞེས་བྱའོ། ། རྒྱུད་ཐམས་ཅད་དུ་སང་དོན་འདི་རྟོགས་་་་
པའི་ཐབས་གཞན་དང་གཞན་གསུངས་པར་ཟད་ཀྱི་དོན་གྱི་རྩ་བ་ཡང་འདི་ཉིད་་་་
ཡིན་པའི་ཕྱིར་ཡང་རྒྱུད་དོ་ཅོག་གི་རྩ་བ་སྟེ་ཞེས་གསུངས་སོ། །དེ་ལྟ་བས་ན་་་་་་
གཞོམ་ཞིང་གདུལ་བར་བྱ་བ་ནི་རང་གི་སེམས་ཡིན་ཏེ། མ་བཅོམ་ན་ཉེས་པའི་་་
རྒྱུད་དོ་ཅོག་ཡིན་ལ་བཅོམ་པས་ནི་ལེགས་པའི་དཔལ་ཀུན་ཐོབ་པར་བྱེད་པའི་ཕྱིར་
རོ༑ ༑ །འོ་ན་གང་གིས་གཞོམ་ཞེ་ན། དེ་ལ་གསུམ་ཏེ། ཇི་ལྟར་གཞོམ་པ་དང་།
གང་གཞོམ་པ་དང་། གང་གིས་བཅོམ་པའོའོ། །ཇི་ལྟར་བཅོམ་པ་ནི་རྟོགས་པའི་
དོན་རྗེས་སུ་བསྒྲུབས་པ་མཐར་ཕྱིན་པས་སོ།
།གང་བཅོམ་པ་ནི་བདུད་བཞི་ལ་་་
སོགས་པའི་རྒྱུད་དོ་ཅོག་གི་རྩ་བའོ།
།གང་གིས་བཅོམ་པ་ནི་དབང་པོའི་རིམ་པ་་
དང་མཐུན་པའི་ཁྲུས་ཀྱིས་སོ། །དེ་ལྟར་བཅོམ་པས་དཔལ་ཀུན་གྱིས་ནི་ལེགས་་་་
པར་བརྒྱན་པ་དང་ལྡན་པར་འགྱུར་རོ། །དེ་གང་གིས་བཅོམ་པ་ལ་རྣམ་པར་རྟོག་
པ་མེད་ཅིང་གང་ལ་ཡང་མི་གནས་པ་ཞེས་བྱའོ། །རྡོ་རྗེ་ལ་བཞུགས་ཞེས་བྱ་བ་ནི་
སྤངས་པ་དང་ཡེ་ཤེས་ཕུན་སུམ་ཚོགས་པའི་ངོ་བོ་ཉིད་ལས་མི་འགྱུར་ཞེས་བྱ་བའི་་
ཐ་ཚིག་གོ། །དེའི་ཆེ་བའི་ཡོན་ཏན་དང་རང་བཞིན་ནི་འོག་ནས་མི་ཆོད་ཅེས་བྱ་
བ་ལ་སོགས་པས་བསྟན་ཏོ། །དེའི་དོན་ནི་འདི་སྐད་དུ་བསྟན་པར་འགྱུར་ཏེ་གང་
གིས་བླ་མ་པ་ལ་བརྟེན་ཏེ་ཁོ་ན་ཉིད་རྟོགས་པ་མངོན་དུ་བྱས་པའི་འབྲས་བུ་ནི་་་
37-1266