རྡོ་རྗེ་རྣམ་པར་འཇོམས་པ་ཞེས་བྱ་བའི་གཟུངས་ཀྱི་འགྲེལ་པ་བཞུགས།
༡༢༦༩
སྲད་བུ་དཀར་པོ་གཙང་མ་ལ་སྐུ་གསུང་ཐུགས་ཀྱི་རང་བཞིན་སུམ་སྒྲིལ་དུ་བྱས་པ་་
བཟུང་སྟེ་མ་ཡེངས་པས་འདི་ལྟར་བཟླས་པ་དང་བསྒོམ་པ་ལ་སོགས་པ་བྱའོ། །
གོང་དུ་བརྗོད་པའི་མཚན་ཉིད་དང་ལྡན་པའི་སྔགས་པས་ཡུད་ཙམ་གྱིས་མདུན་གྱི་
ནམ་མཁའ་ལ་སངས་རྒྱས་ཤཱཀྱ་ཐུབ་པ་སྟོང་པ་ཉིད་ལ་མཉམ་པར་བཞག་པ་འཇའ་
ཚོན་ལྟ་བུ་སྣང་ལ་རང་བཞིན་མེད་པའི་སྐུ་བཞུགས་པར་བསམས་ལ། རང་ཉིད་
ཡུད་ཙམ་གྱིས་ལག་ན་རྡོ་རྗེར་མོས་པ་བྱའོ། །དེ་ནས་བཅོམ་ལྡན་འདས་ཀྱི་བདག་
ལུས་ཐམས་ཅད་རྡོ་རྗེ་བྱིན་གྱིས་བརླབ་ཏུ་གསོལ་ཞེས་ལན་གསུམ་གསོལ་བ་གདབ་
པར་བྱའོ། _ །གསོལ་བ་བཏབ་པས་ལུས་རྡོ་རྗེར་བྱིན་གྱིས་བརླབས་པས་སྟོང་པ་་་་
ཉིད་དུ་གྱུར་པ་ལ་ཅུང་ཟད་སེམས་གནས་པར་བྱའོ། །དེ་ནས་སྟོང་པའི་ངང་ལས་
རང་ཉིད་ཡུད་ཙམ་གྱིས་རྡོ་རྗེ་རྣམ་འཇོམས་སྔོན་པོ་ཞལ་གཅིག་པ་ཕྱག་གཉིས་པ་་་
གཡས་ན་རྡོ་རྗེ་གདེངས་པ། གཡོན་དྲིལ་བུ་དཀུ་ལ་རྟེན་ནས་བཞེངས་ཤིང་་་་་་
འགྱིང་བག་དང་བཅས་པའི་ཞལ་ཁྲོ་ཞིང་མཆེ་བ་གཙིགས་པའི་སྐུ་འཇའ་ཚོན་ལྟ་བུ་
བསམས་ལ། མདུན་གྱི་ཁམས་གསུམ་རྣམ་པར་དག་པའི་རང་བཞིན་བུམ་པའི་་་
ནང་དུ་ཡང་ཡུད་ཙམ་གྱིས་རང་དང་མཐུན་པའི་སྐུ་བསྐྱེད་ལ། དེའི་ཐུགས་ཁར་་་་
གཟུངས་ཐག་གི་སྣ་ཟུག་པར་བསམ་ལ་སྔགས་ཀྱི་སྒྲ་འབྲུག་སྒྲ་ལྟ་བུར་སྟོང་གསུམ་་་
གང་བར་གྲགས་པར་བསམ་ཞིང་ངག་ཏུ་གདོན་པར་བྱའོ། །སྔགས་ཀྱི་ཕྲེང་བ་་་་་
གཟུངས་ཐག་ལ་འཁྲིལ་ཞིང་བུམ་པར་ལྷའི་ཐུགས་ཁར་ཕོག་པར་བསམ་པར་བྱའོ། །
གྲངས་ནི་ཐུན་རེ་རེ་ལ་ཡང་བརྒྱ་རྩ་བརྒྱད་ལ་སོགས་པ་ཅི་ནུས་སུ་བཟླས་ནས་དེའི་
རྗེས་ལ་བསྟོད་པ་ཡང་བྱ་སྟེ། ཐུགས་རྗེའི་ཡེ་ཤེས་ཉོན་མོངས་འཇོམས་པའི་སྐུ། །
ཐུགས་རྗེའི་བྱམས་པས་མ་རིག་སེལ་བའི་གསུང་། །བདེ་ཆེན་མི་གཡོ་མཆོག་ཏུ་་་་་་
གསལ་བའི་ཐུགས། ། དྲི་མེད་ཡིད་འོང་ཀུན་ཏུ་ཁྱབ་པའི་ངང་། །རྡོ་རྗེ་རྣམ་པར་་་
37-1269