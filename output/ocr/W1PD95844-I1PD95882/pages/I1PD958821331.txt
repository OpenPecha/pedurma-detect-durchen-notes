کالا 22
བསྟན་འགྱུར། རྒྱུད་འགྲེལ། ༼ནུ༽ ༧༣
ལའོ༑ །གཞན་ཡང་ཞི་བ་ནི་དེ་བཞིན་ཉིད་ཆོས་ཀྱི་དབྱིངས་སོ། །རྒྱས་པ་ནི་་
་མངོན་དུ་གྱུར་པ་ཆོས་སྐུའོ། །རེངས་པ་ནི་མངོན་སྤྱོད་བདེ་བ་ཆེན་པོ་ལ་་་་་་
མངོན་པར་ལོངས་སྤྱོད་པས་ན་ལོངས་སྤྱོད་རྫོགས་པའི་སྐུའོ།
།རྨུགས་པ་ནི་ཡེ་་་་
ཤེས་ལ་སོགས་པ་མི་མངའ་བའི་ཕྱིར་སྤྲུལ་སྐུར་རིག་པར་བྱའོ། །ཞི་བ་ནི་ཐབས་་
གང་གིས་སེམས་ཀྱི་རྒྱུ་བ་རགས་པ་རྣམས་ཞི་ནས་གནས་པའོ།
།རྒྱས་པ་ནི་དེ་་་་
ལས་ལྷག་པའི་མྱོང་བ་མཐོང་བའམ་རྟོགས་པའོ། །རེངས་པ་ནི་ཞི་བར་གནས་་་་
ཤིང་ལྷག་པར་མཐོང་བས་སེམས་ཉིད་མྱོང་བར་མི་འགྱུར་བས་དེའི་ཕྱིར་རེངས་པ་
ཞེས་བྱའོ། །དེའི་ངང་ལ་གནས་ན་དམིགས་པའི་ཡུལ་ཅི་ཡང་མ་གྲུབ་ཅིང་མཐོང་
བའམ་རྟོགས་པའམ་ཐོས་པའམ་བྱེ་བྲག་ཕྱེད་པའི་དངོས་པོར་གྱུར་པ་ཅི་ཡང་མེད་
པའི་ཕྱིར་རྨུགས་པ་ཞེས་བྱ་སྟེ་སྟོང་པ་ཉིད་ཀྱི་ངང་ལ་གནས་ཤེས་བྱ་བའི་དོན་ཏོ། །
གསང་སྔགས་ཀྱི་མཐུ་ཆེན་པོ་ཞེས་བྱ་བ་ནི་སྔར་བརྗོད་པའི་སྟོང་པ་ཉིད་ཆོས་ཐམས་
ཅད་ཀྱི་རང་བཞིན་ཏེ། དེ་ནི་ངོ་བོ་ཉིད་ཀྱིས་གསང་བ་ལས་སྦས་པ་ལྟ་བུར་་་་་་
གནས་ཤིང་རྟོགས་པར་དཀའ་བས་གསང་སྔགས་ཞེས་བྱའོ། །དེའི་མཐུ་ནི་ཆོས་་
ཉིད་བདེན་པའི་ནུས་པའོའོ། །ཆེན་པོ་ནི་དངོས་པོ་དང་མཚན་མའི་ཚོགས་ཆེན་པོ་
ཡང་འཇོམས་ལ། མཚན་མས་སླར་གཞོམ་པའམ་གླགས་མི་རྙེད་པ་སྟེ། ཇི་་་་་
ལྟར་ཉི་མས་མུན་པ་འཇོམས་ཀྱི་མུན་པས་དེ་ལྟར་མ་ཡིན་པ་བཞིན་ནོ། །རབ་ཏུ་་
སྨྲས་ཞེས་བྱ་བ་ནི་དོན་ཟབ་མོ་རྟོགས་པའི་ཡན་ལག་ཏུ་རེ་ཤིག་ཚིག་དང་ཡི་གེ་་་་
གསུངས་པར་ཟད་དོ། །རྡོ་རྗེ་སྙིང་པོའམ་ཡང་དག་པའི་དོན་ལ་ནི་སྨྲ་བའམ་་
བསྟན་པར་མི་ནུས་ཏེ་རང་རིག་པའི་ཡེ་ཤེས་ཀྱི་ངོ་བོ་ཡིན་པའི་ཕྱིར་རོ།། །
ན་མོ་རཏྣ་ཏྲ་ཡཱ་ཡ་ཞེས་བྱ་བ་ལ་སོགས་པའི་སྔགས་ཀྱི་དོན་ནི་བྱིན་རླབས་
ཆུང་བར་འགྱུར་བས་ན་མ་ཕྱེའོ། ། །དེ་ལྟར་བསྟན་པའི་དོན་དེ་ཅིར་འགྱུར་ཞེ་ན།
37-1276