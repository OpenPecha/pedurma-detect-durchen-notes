༡༢༧༢
བསྟན་འགྱུར། རྒྱུད་འགྲེལ། ༼ནུ༽ ༧༣
ཡང་མི་དམིགས་པ་ནི་རྡོ་རྗེ་ལྟ་བུའི་ཏིང་ངེ་འཛིན་ཏེ། ནམ་མཁའ་ལྟ་བུ་ཟག་པ་་་་
མེད་པའི་བདེ་བ་དང་། སྤྲོས་པ་མེད་པའི་ཆོས་ཉིད་རོ་གཅིག་ཏུ་གྱུར་པའི་བརྗོད་་
དུ་མེད་པའི་ཡེ་ཤེས་ཀྱི་ངང་ལ་ཇི་སྲིད་འདོད་པ་གནས་པར་བྱའོ། །དེ་ནི་རྡོ་རྗེ་ལྟ་
བུའི་ཏིང་ངེ་འཛིན་ཡིན་པས་ན་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་སོ་ཞེས་
ཀྱང་གསུངས་སོ། ། དེ་ཁོ་ན་ཉིད་ཀྱི་ཁྲུས་ཏེ་སྒོ་གསུམ་དག་པར་དབྱེར་མེད་པ་དབུ་
མའི་ལམ་ཕྱིན་པའི་ཆོས་ཀྱི་སྐུ་ཞེས་བྱའོ། །ཏིང་ངེ་འཛིན་ལས་ལྡང་བར་འདོད་ན་་
ཡང་སྐད་ཅིག་ལས་ཁམས་གསུམ་པའི་ངོ་བོར་ཨ་ལས་སྐུར་མོས་པ་བྱ་སྟེ་སྤྱོད་ལམ་་
བྱའོ༑ །ཏིང་ངེ་འཛིན་དེའི་ཆེ་བ་ནི་དེ་ནས་ཞེས་པ་ནས་རབ་ཏུ་སྨྲས་སོ་ཞེས་བྱ་་་་
བའི་བར་དུ་གསུངས་སོ། །དེ་ལྟར་ན་གདམས་ངག་གི་དོན་བརྗོད་པའོ།། །
ད་གསོལ་་
__ ད་ནི་ཡི་གེའི་དོན་བརྗོད་པར་བྱ་སྟེ། དེ་ལ་དང་པོར་རེ་ཤིག་ངེས་པའི་་་་
དོན་བཤད་པར་བྱའོ། །དེ་ནས་སངས་རྒྱས་དང་བྱང་ཆུབ་སེམས་དཔའི་མཐུས་་
ཞེས་བྱ་བ་ལ་སོགས་པ་ནི་རྟོགས་པར་སླའོ། །རྡོ་རྗེས་ཞེས་བྱ་བ་ནི་སྟོང་པ་ཉིད་ཀྱི་
ཏིང་ངེ་འཛིན་ཏོ། །གལ་ཏེ་དེ་ནི་ཁྲོ་བོར་མི་འཐད་དོ་ཞེ་ན། སྤྲོས་པ་དང་་་་་་
མཚན་མ་ལ་སོགས་འཁོར་བའི་ཆོས་ཐམས་ཅད་ལ་སྟོང་པ་ཉིད་དེ་ཁྲོ་ཞིང་གཏུམ་ལ་
དེ་དག་འཇོམས་པ་ན་དེའི་ཕྱིར་དེ་ལ་ཁྲོ་བོ་ཞེས་གསུངས་སོ། །ཆོས་ཐམས་ཅད་་
སྟོང་པ་ཉིད་ཆོས་ཉིད་སྐྱེ་བ་མེད་པའི་ངང་ལས་བྱུང་བས་ན་རྡོ་རྗེ་ཁྲོ་བོ་ལས་བྱུང་བ་
ཞེས་གསུངས་སོ། །གང་བྱུང་ཞེ་ན་རྡོ་རྗེ་སྙིང་པོ་སྟེ་ཐམས་ཅད་ལ་དེ་བཞིན་་་་་་
གཤེགས་པའི་སྙིང་པོས་ཁྱབ་པར་གསུངས་པ་ཡིན་ནོ། །འདིར་བསྡུས་པའི་དོན་་
ནི་འདི་ཡིན་ཏེ། འཁོར་བ་དང་མྱ་ངན་ལས་འདས་པའི་དངོས་པོ་ཐམས་ཅད་ནི་
རྒྱུད་དོ་ཅོག་གི་རྩ་བ་རང་གི་སེམས་ལས་བྱུང་ལ། སེམས་དེ་ཡང་ཤིན་ཏུ་རྟོགས་་
37-1272