རྡོ་རྗེ་རྣམ་པར་འཇོམས་པ་ཞེས་བྱ་བའི་གཟུངས་ཀྱི་འགྲེལ་པ་བཞུགས།
༡༢༧༧
རྒྱུད་དོ་ཅོག་གི་རྩ་བ་མ་རིག་པ་ལ་སོགས་པའི་ཉེས་པ་རྣམས་ཞི་ནས་ཉེས་པའི་་་་
འབྲས་བུ་སྡུག་བསྔལ་ཐམས་ཅད་མི་འབྱུང་སྟེ། དེ་ལ་དགོངས་ནས། སྡིག་པ་
ཐམས་ཅད་བྱང་བྱས་ནས། །སྡུག་བསྔལ་ཐམས་ཅད་མེད་པར་བྱེད་ཅེས་གསུངས་སོ། །
འདི་སྐད་དུ་གསུངས་པ་ཡིན་ཏེ། གང་ཞིག་སྐྱེ་བ་ལ་སོགས་པའི་སྡུག་བསྔལ་འདི་་་
དག་ནི་སྔོན་ནས་རང་རང་གིས་སྡིག་པ་མི་དགེ་བ་སྤྱད་པ་ལས་བྱུང་བ་སྟེ། སྡིག་པ་
མི་དགེ་བའི་ལས་དེ་ཡང་སེམས་ལ་གནས་པས་ན་གང་གིས་སེམས་ཀྱི་རང་བཞིན་་་
འོད་གསལ་བ་རྟོགས་པ་དེའི་ཚེ་བག་ཆགས་ཀྱི་དྲི་མ་རྣམས་དག་པས་སྡིག་པ་ཐམས་
ཅད་དག་པར་བྱས་ནས། དེའི་འབྲས་བུ་ལས་ཀྱི་རྣམ་སྨིན་སྡུག་བསྔལ་ལ་སོགས་
པར་མྱོང་བར་འགྱུར་བ་ཐམས་ཅད་ཀྱང་མེད་པར་བྱེད་དོ་ཞེས་བསྟན་པར་འགྱུར་
རོ༑ །ད་ནི་འཇིག་རྟེན་དང་འཇིག་རྟེན་ལས་འདས་པའི་འབྲས་བུ་ཕུན་སུམ་་་་་་
ཚོགས་པ་སྟོན་ཏེ། འདིར་གསང་སྔགས་ཀྱི་འབྲས་བུ་ཉན་ཐོས་ལ་སོགས་པ་ཕུང་པོ་
ལྷག་མ་མེད་པའི་མྱ་ངན་ལས་འདས་པ་ཐོ་རང་གི་མར་མེ་ཤི་བ་ལྟར་མི་འདོད་པས་
ཡོན་ཏན་གྱི་དབང་དུ་མཛད་དེ། དཔལ་ཀུན་གྱིས་ནི་ལེགས་པར་བརྒྱན་ཞེས་་་་་་་
གསུངས་སོ། །དེས་ནི་ངེས་པའི་དོན་རྣམས་བཤད་ཟིན་ཏོ།། pp
ད་ནི་དྲང་བའི་དོན་བརྗོད་པར་བྱ་སྟེ། དེས་ཕྲིན་ལས་ཀྱི་བྲེ་བྲག་བཅོ་་་་་
བརྒྱད་དོ། །མདོར་བསྡུ་ན་འཕྲིན་ལས་བཞིའོ། །དེ་ལྷའི་རྣལ་འབྱོར་དང་ལྡན་
པས་ལས་འདི་དག་སྒྲུབ་པར་བྱའི་སྟོང་པ་ཉིད་ཀྱིས་ནི་མ་ཡིན་ནོ། ། །དེ་ཡང་ཆོས་
གསུམ་དང་ལྡན་པའི་སྔགས་པས་འགྲུབ་པར་རྗེ་བཙུན་གསུང་སྟེ། དེ་གང་ཞེ་ན།
རྟོགས་པའི་གདེང་དང་ལྡན་པ་དང་། ལྷ་ལས་སུ་རུང་བ་དང་བཟླས་པ་མཐར་་་
ཕྱིན་པའོ། །དེ་ལྟ་བུའི་སྔགས་པས་སྒྲུབ་པ་ནི་སྙིང་བརྩེ་བ་སྔོན་དུ་འགྲོ་བས་བྱའོ། །
37-1277