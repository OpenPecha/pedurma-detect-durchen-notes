696
བཀའ་འགྱུར། འབུམ། ༼ཏ༽ ༢༢
ཡོངས་སུ་ཆད་པའོ། ། །ཕྱིར་མི་འོང་བའི་འབྲས་བུ་ནི་སྔོན་གྱི་མཐའ་དང་ཕྱི་མའི་་
མཐའ་ཡོངས་སུ་ཆད་པའོ།
།དགྲ་བཅོམ་པ་ཉིད་ནི་སྔོན་གྱི་མཐའ་དང་ཕྱི་མའི་་་
མཐའ་ཡོངས་སུ་ཆད་པའོ།
།རང་བྱང་ཆུབ་ནི་སྔོན་གྱི་མཐའ་དང་ཕྱི་མའི་མཐའ་
ཡོངས་སུ་ཆད་པའོ། །ལམ་གྱི་རྣམ་པ་ཤེས་པ་ཉིད་ནི་སྔོན་གྱི་མཐའ་དང་ཕྱི་མའི་
མཐའ་ཡོངས་སུ་ཆད་པའོ། །རྣམ་པ་ཐམས་ཅད་མཁྱེན་པ་ཉིད་ནི་སྔོན་གྱི་མཐའ་་་
དང་ཕྱི་མའི་མཐའ་ཡོངས་སུ་ཆད་པའོ། །རབ་འབྱོར་སྔོན་གྱི་མཐའ་དང་ཕྱི་མའི་་་
རབ་་་་
མཐའ་ཡོངས་སུ་ཆད【པ་འདིས་●ཆོས་ཐམས་ཅད་ཡོངས་སུ་ཆད་པ་སྟེ།
འབྱོར་ཆོས་ཐམས་ཅད་ཀྱི་སྔོན་གྱི་མཐའ་དང་ཕྱི་མའི་མཐའ་ཡོངས་སུ་ཆད་པ་གང་
ཡིན་པ་དེ་ནི་ཞི་བའོ། །དེ་ནི་བཟང་པོའོ། །དེ་ནི་ཡང་དག་པ་སྟེ། འདི་ལྟར་སྟོང་
པ་ཉིད་དང་། དམྱིགས་སུ་མྱེད་པ་དང་། ལམ་གྱི་རྒྱུན་ཆད་པ་དང་། སྲེད་པ་ཟད་
པ་དང་། འདྲེ་བ་མྱེད་པ་དང་། འདོད་ཆགས་དང་བྲལ་བ་དང་། འགོག་པ་དང་
མྱ་ངན་ལས་འདས་པ་སྟེ། རབ་འབྱོར་དེ་ལྟར་•བྱང་ཆུབ་སེམས་དཔའ་སེམས་
དཔའ་ཆེན་པོ་བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་་་
རྫོགས་པར་སངས་རྒྱས་ནས། དེ་ལྟར་ཞི་བ་དང་། དེ་ལྟར་བཟང་བའི་*ཆོས་དེ་
དག་སྟོན་ཏེ། རབ་འབྱོར་དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་
བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་
རྒྱས་ནས་སེམས་ཅན་རྣམས་ཀྱི་གླིང་དུ་གྱུར་པ་ཡིན་ནོ།།
ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། བམ་པོ【ཉེར་གཅིག་•པ།
རབ་འབྱོར་ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མྱེད་པ་་་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས།
འཇིག་རྟེན་གྱི་སྣང་བར་གྱུར་པ་ཡིན་ཞེ་ན། རབ་འབྱོར་འདི་ལ་བྱང་ཆུབ་སེམས་
22-616