७५०
བཀའ་འགྱུར། འབུམ། ༼ཏ༽ ༢༢
ཆེན་པོའི་གོ་ཆ་དེ་ནི་དོར་བ་མྱེད་པ་སྟོང་པ་ཉིད་དང་འབྲེལ་པ་མ་ཡིན་ཏེ། དེ་་
ཅིའི་ཕྱིར་ཞེ་ན། རབ་འབྱོར་དོར་བ་མྱེད་པ་སྟོང་པ་ཉིད་ཀྱང་ཤིན་ཏུ་མྱེད་ལ།
བྱང་ཆུབ་སེམས་དཔའི་གོ་ཆ་ཡང་མྱེད་པས།
དེའི་ཕྱིར་གོ་ཆ་དེ་ནི་དོར་བ་མྱེད་་
པ་སྟོང་པ་ཉིད་དང་འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་
དཔའ་སེམས་དཔའ་ཆེན་པོའི་གོ་ཆ་དེ་ནི་རང་བཞིན་སྟོང་པ་ཉིད་དང་འབྲེལ་པ་མ་
ཡིན་ཏེ། དེ་ཅིའི་ཕྱིར་ཞེ་ན། རབ་འབྱོར་རང་བཞིན་སྟོང་པ་ཉིད་ཀྱང་ཤིན་ཏུ་
མེད་ལ། བྱང་ཆུབ་སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་རང་
བཞིན་སྟོང་པ་ཉིད་དང་འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་
དཔའ་སེམས་དཔའ་ཆེན་པོའི་གོ་ཆ་དེ་ནི་ཆོས་ཐམས་ཅད་སྟོང་པ་ཉིད་དང་འབྲེལ་
པ་མ་ཡིན་ཏེ། དེ་ཅིའི་ཕྱིར་ཞེ་ན། རབ་འབྱོར་ཆོས་ཐམས་ཅད་སྟོང་པ་ཉིད་་
ཀྱང་ཤིན་ཏུ་མྱེད་ལ། བྱང་ཆུབ་སེམས་དཔའི་གོ་ཆ་ཡང་མྱེད་པས།
དེའི་ཕྱིར་
གོ་ཆ་དེ་ནི་ཆོས་ཐམས་ཅད་སྟོང་པ་ཉིད་དང་འབྲེལ་པ་མ་ཡིན་ཞེས་བྱའོ། །རབ་་་་
འབྱོར་བྱང་ཆུབ་སེམས་དཔའ་སེམས་དཔའ་ཆེན་པོའི་གོ་ཆ་དེ་ནི་རང་གི་མཚན་་་་
ཉིད་སྟོང་པ་ཉིད་དང་འབྲེལ་པ་མ་ཡིན་ཏེ། དེ་ཅིའི་ཕྱིར་ཞེ་ན། རབ་འབྱོར་་
རང་གི་མཚན་ཉིད་སྟོང་པ་ཉིད་ཀྱང་ཤིན་ཏུ་མྱེད་ལ། བྱང་ཆུབ་སེམས་དཔའི་གོ་
ཆ་ཡང་མྱེད་པས། དེའི་ཕྱིར་གོ་ཆ་དེ་ནི་རང་གི་མཚན་ཉིད་སྟོང་པ་ཉིད་དང་
འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་དཔའ་སེམས་དཔའ་་་་་
ཆེན་པོའི་གོ་ཆ་དེ་ནི་མྱི་དམིགས་པ་སྟོང་པ་ཉིད་དང་འབྲེལ་པ་མ་ཡིན་ཏེ། དེ་་་
ཅིའི་ཕྱིར་ཞེ་ན། རབ་འབྱོར་མྱི་དམྱིགས་པ་སྟོང་པ་ཉིད་ཀྱང་ཤིན་ཏུ་མྱེད་ལ།
བྱང་ཆུབ་སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་མྱི་●དམྱིགས་
པ་སྟོང་པ་ཉིད་དང་འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་
22-684