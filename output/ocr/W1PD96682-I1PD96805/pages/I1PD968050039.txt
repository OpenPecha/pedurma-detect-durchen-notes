ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
༢ ༣
ཡང་དག་པར་སྐུལ་ལོ། །བདག་ཀྱང་དེ་བཞིན་གཤེགས་པའི་སྟོབས་བཅུ་སྒོམ་ལ།
གཞན་ཡང་དེ་བཞིན་གཤེགས་པའི་སྟོབས་བཅུ་ལ་ཡང་དག་པར་སྐུལ་ལོ།
བདག་ཀྱང་མྱི་འཇིགས་པ་བཞི་སྒོམ་ལ།
གཞན་ཡང་མྱི་འཇིགས་པ་བཞི་ལ་ཡང་
དག་པར་སྐུལ་ལོ། །[【བདག་ཀྱང་སོ་སོ་ཡང་དག་པར་རིག་པ་བཞི་མངོན་པར་་་་
སྒྲུབ་ལ། གཞན་ཡང་སོ་སོ་ཡང་དག་པར་རིག་པ་བཞི་ལ་ཡང་དག་པར་སྐུལ་ལོ། །●
བདག་ཀྱང་བྱམས་པ་ཆེན་པོ་སྒོམ་ལ། གཞན་ཡང་བྱམས་པ་ཆེན་པོ་ལ་ཡང་དག་
པར་སྐུལ་ལོ། །བདག་ཀྱང་སྙིང་རྗེ་ཆེན་པོ་སྒོམ་ལ། གཞན་ཡང་སྙིང་རྗེ་ཆེན་་
པོ་ལ་ཡང་དག་པར་སྐུལ་ལོ། །བདག་ཀྱང་སངས་རྒྱས་ཀྱི་ཆོས་མ་འདྲེས་པ་བཅོ་་
བརྒྱད་སྒྲུབ་●ལ། གཞན་ཡང་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ལ་
ཡང་དག་པར་སྐུལ་ལོ། །བདག་ཀྱང་རྣམ་པ་ཐམས་ཅད་མཁྱེན་པ་ཉིད་ཐོབ་པར་
བྱེད་ལ། གཞན་ཡང་རྣམ་པ་ཐམས་ཅད་མཁྱེན་པ་ཉིད་ལ་ཡང་དག་པར་སྐུལ་ལོ༎
བདག་ཀྱང་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་རབ་ཏུ་་་་་
སྤོང་ལ། གཞན་ཡང་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་
སྤང་●བ་ལ་ཡང་དག་པར་སྐུལ་•ལོ། །བདག་ཀྱང་ཆོས་ཀྱི་འཁོར་ལོ་སྐོར་●ལ།
གཞན་ཡང་ཆོས་ཀྱི་འཁོར་ལོ་སྐོར་●བ་ལ་ཡང་དག་པར་སྐུལ་ལོ། །དེ་སྐད་ཅེས་་
བཀའ་སྩལ་པ་དང་། ཚེ་དང་ལྡན་པ་རབ་འབྱོར་ཀྱིས། བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་
ཡོན་ཏན་མང་པོ་དང་ལྡན་པ་དེ་དག་སེམས་ཅན་ཐམས་ཅད་ཀྱི་སླད་དུ། ཤེས་་་
རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་བླ་ན་མྱེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་འཚང་རྒྱ་བ་ནི། བཅོམ་ལྡན་འདས་ངོ་མཚར་ཏོ། །
བདེ་བར་གཤེགས་པ་ངོ་མཚར་ཏོ། །བཅོམ་ལྡན་འདས་ཇི་ལྟར་ན་བྱང་ཆུབ་
22-23
1