७१७
བཀའ་འགྱུར། འབུམ། ༼ཏ༽ ༢༢
སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་ཡང་དག་པར་སྤོང་བ་་
དང་འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་དཔའ་སེམས་་་
དཔའ་ཆེན་པོའི་གོ་ཆ་དེ་ནི་རྫུ་འཕྲུལ་གྱི་རྐང་པ་དང་འབྲེལ་པ་མ་ཡིན་ཏེ། དེ་ཅིའི་
ཕྱིར་ཞེ་ན། རབ་འབྱོར་རྫུ་འཕྲུལ་གྱི་རྐང་པ་རྣམས་ཀྱང་ཤིན་ཏུ་མྱེད་ལ། བྱང་ཆུབ་
སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་རྫུ་འཕྲུལ་གྱི་རྐང་པ་དང་
འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་དཔའ་སེམས་དཔའ་་
ཆེན་པོའི་གོ་ཆ་དེ་ནི་དབང་པོ་དང་འབྲེལ་པ་མ་ཡིན་ཏེ། དེ་ཅིའི་ཕྱིར་ཞེ་ན།
རབ་འབྱོར་དབང་པོ་རྣམས་ཀྱང་ཤིན་ཏུ་མྱེད་ལ། བྱང་ཆུབ་སེམས་དཔའི་གོ་ཆ་
ཡང་མྱེད་པས། དེའི་ཕྱིར་གོ་ཆ་དེ་ནི་དབང་པོ་དང་འབྲེལ་པ་མ་ཡིན་ཞེས་བྱའོ། །
རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོའི་གོ་ཆ་“དེ་ནི་སྟོབས་དང་
འབྲེལ་པ་མ་ཡིན་ཏེ། དེ་ཅིའི་ཕྱིར་ཞེ་ན། རབ་འབྱོར་སྟོབས་རྣམས་ཀྱང་ཤིན་ཏུ་
མྱེད་ལ། བྱང་ཆུབ་སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་་
སྟོབས་དང་འབྲེལ་པ་མ་ཡིན་ཞེས་བྱའོ། །རབ་འབྱོར་བྱང་ཆུབ་སེམས་དཔའ་་་་་
སེམས་དཔའ་ཆེན་པོའི་གོ་ཆ་དེ་ནི། བྱང་ཆུབ་ཀྱི་ཡན་ལག་དང་འབྲེལ་པ་མ་ཡིན་
ཏེ༑ དེ་ཅིའི་ཕྱིར་ཞེ་ན། རབ་འབྱོར་བྱང་ཆུབ་ཀྱི་ཡན་ལག་རྣམས་ཀྱང་ཤིན་
ཏུ་མྱེད་ལ། བྱང་ཆུབ་སེམས་དཔའི་གོ་ཆ་ཡང་མྱེད་པས། དེའི་ཕྱིར་གོ་ཆ་དེ་ནི་
བྱང་ཆུབ་ཀྱི་ཡན་ལག་དང་འབྲེལ་པ་མ་ཡིན་ཞེས་བྱའོ། ་།རབ་འབྱོར་བྱང་ཆུབ་་་
སེམས་དཔའ་སེམས་དཔའ་ཆེན་པོའི་གོ་ཆ་དེ་ནི། འཕགས་པའི་ལམ་ཡན་ལག་་
བརྒྱད་པ་དང་འབྲེལ་བ་མ་ཡིན་ཏེ། དེ་ཅིའི་ཕྱིར་ཞེ་ན། རབ་འབྱོར་འཕགས་
པའི་ལམ་ཡན་ལག་བརྒྱད་པ་ཡང་"ཤིན་ཏུ་མྱེད་ལ། བྱང་ཆུབ་སེམས་དཔའི་གོ་ཆ་
ཡང་མྱེད་པས། དེའི་ཕྱིར་གོ་ཆ་དེ་ནི་འཕགས་པའི་ལམ་ཡན་ལག་བརྒྱད་པ་དང་་་
22-686