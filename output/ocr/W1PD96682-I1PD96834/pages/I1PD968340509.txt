འཕགས་པ་ཆོས་ཐམས་ཅད་ཀྱི་ཡོན་ཏན་བཀོད་པའི་རྒྱལ་པོ་ཞེས་བྱ་བ་ཐེག་པ་ཆེན་པོའི་མདོ།
།ཁྱོད་རྣམས་
ཡིས་བསྟན་པར་གྱུར། །དེ་ཐོས་ནས་ནི་བག་ཀྱང་ཡོད་པར་གྱིས།
ཕྱི་དུས་རབ་ཏུ་འཇིག་པའི་ཚེ། །ལོག་པར་ལྟུང་བར་འགྲོ་བར་གྱུར་ཏ་རེ། །
མདོ་འདི་ལ་ནི་རྟག་ཏུ་གང་དད་པ། །དེ་ནི་ངེས་པར【ང་ཡི་•བུ་ཡང་ཡིན། །མདོ་
འདི་ལ་ནི་རྟག་ཏུ་གང་མཆོད་པ། །དེ་ནི་སངས་རྒྱས་ཞིང་དུའང་སྐྱེ་བར་འགྱུར།
གང་ཕྱོགས་མདོ་སྡེའི་རྒྱལ་པོ་འདི་གནས་པ། །དེར་ནི་འབྱུང་པོ་གནོད་སྦྱིན་སྲིན་
པོ་དང་། །ཡི་དགས་ གྲུལ་བུམ་ལྟོ་འཕྱེ་ཆེན་པོ་དང་།
།གཤེད་བྱེད་བྱད་སྟེམས་
རྣམས་ཀྱིས་ཡོངས་མི་ཚུགས། །དེ་ནི་བསམ་པ་ཐམས་ཅད་ཡོངས་རྫོགས་ཤིང་། །
དེ་ནི་བདེ་བར་བྱང་ཆུབ་འཚང་●ཡང་རྒྱ། །དེའི་ཚེ་རྒྱལ་པོ་ཆེན་པོ་བཞིས་ཚིགས་
སུ་བཅད་པ་འདི་དག་ཐོས་ནསས། ཆོས་ཀྱི་ཤུགས་ཀྱིས་མཆི་མ་བླགས་ཏེ། ལུས་
འདར་བཞིན་དུ་བཅོམ་ལྡན་འདས་ཀྱི་ཞབས་ལ་གཏུགས་ནས། བཅོམ་ལྡན་་་་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་རྒྱལ་པོ【ཆེན་
པོ་●བཞིས་ཆོས་སྨྲ་བ་དེ་ལ་མཆོད་པར་●བགྱིའོ། །ཆོས་ཉན་པ་དེ་དག་ལ་ཡང་
བསྲུང་བར་བགྱིའོ། __ །བཅོམ་ལྡན་འདས་གང་ལ་ལ་ཆོས་ཀྱི་རྣམ་གྲངས་འདི་ཡི་
གེར་འདྲི་བ་དང་། ཡི་གེ་ འདྲིར་སྩོལ་བ་དང་། གཟུངས་“འཆང་བ་དང་།
ཀློག་པ་དང་། ཀུན་ཆུབ་པར་བགྱིད་པ་དང་། ཆོས་སྨྲ་བ་དེ་ལ་ཡང་གོས་དང་།
རྒྱན་དག་གིས་མཆོད་པ་བགྱིད་པ་དེ་ལ་ཡང་བདག་ཅག་གིས་བསྲུང་བར་བགྱིའོ། །
དེའི་ཡུལ་ཡང་ཡོངས་སུ་བསྐྱང་བར་བགྱིའོ། །ནོར་དང་འབྲུ་ཐམས་ཅད་ཀྱང་སྩལ་
བར་བགྱིའོ། །བུ་གཅིག་པ་བཞིན་དུ་ཡོངས་སུ་བསྐྱང་བར་བགྱིའོ། །གཡུལ་
འགྱེད་པ་ཐམས་ཅད་དུ་ཡང་མདུན་དུ་མཆི་བར་བགྱིའོ། །རྒྱལ་སྲིད་ཐམས་ཅད་
དུ་ཡང་ཆེས་བཀུར་སྟིར་●བགྱིད་པར་འགྱུར་བར་བགྱི་སྟེ། བདག་ཅག་ནི་དེ་
བཞིན་གཤེགས་པ་ལ་བཀའ་དྲིན་གཟོ་“བར་བགྱིད་ཀྱི་བཀའ་དྲིན་མི་གཟོ་བར་མི་་་་
51-493