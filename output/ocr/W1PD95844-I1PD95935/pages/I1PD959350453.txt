__ འདུལ་བའི་མདོའི་རྒྱ་ཆེར་འགྲེལ་པ།
༤༣ ༣
བདག་པོ་ཉིད་མ་ཡིན་པས་བ ཞི་པ་མན་ཆད་ཞུགས་པ་ཉིད་དོ་ཞེས་བྱ་བ་ནི།
བདག་པོ་ཉིད་མ་ཡིན་པས་སྤྲད་པར་བྱ་བ་དང་། ལན་གསུམ་པ་མན་ཆད་སྤྲད་་
པ་ཡང་མི་མཐུན་པ་ཉིད་ཡིན་པས་དགེ་སློང་གིས་དེ་སྤྲད་ན་དངོས་གཞིར་འགྱུར་རོ་
ཇི་ལྟ་བའི་དངོས་པོ
ཞེས་བྱ་བར་སྦྱར་རོ། །ཇི་ལྟ་བུའི་དངོས་པོར་ཞུགས་པ་ཉིད་ཅེ་ན། དེའི་ཕྱིར།
བདག་པོ་ཉིད་མ་ཡིན་པས་ཞེས་བྱ་བ་སྨྲས་ཏེ། བདག་གིར་ཁས་བླངས་པ་མེད་་་
པ ས་བདག་པོ་དང་བཅས་པ་མེད་པས་སོ། །བཞི་པ་མན་ཆད་ཅེས་བྱ་བ་ནི།
ལན་བཞི་པའི་འོག་མ་སྟེ། ལན་གསུམ་པ་མན་ཆད་དོ། །ཞུགས་པ་ཉིད་དོ་་་
ཞེས་བྱ་བ་ནི། སྤྲད་པར་བྱ་བ་དང་སྤྲད་པར་བྱ་བ་གཞན་དུ་ལྷན་ཅིག་སྤྲད་པ་་་
ཉིད་དེ། དེ་ཡང་མི་མཐུན་པ་ཉིད་ཡིན་པར་རིག་པར་བྱའོ། །འདི་སྐད་བསྟན་
ཏེ༑ མཛའ་གཅུགས་∶པ་ཙམ་གྱིས་བཤེས་པའི་དབང་གིས་གླ་མེད་པར་སྨད་་་
འཚོང་མའམ། བུད་མེད་གཞན་དང་ལྷན་ཅིག་ལན་གསུམ་ཕྲད་པ་ཞེས་བྱ་བ་་་
འཇུག་པར་བྱེད་དུ་ཟིན་ཀྱང་། དེ་མི་“མཐུན་པ་ཉིད་ཡིན་པས།
གལ་ཏེ་དགེ་
སློང་གིས་དེ་ལ་སྤྲིང་བ་ནོད་པ་དང་། ཕྲིན་ཕར་བསྐྱལ་བ་དང་། ཕྲིན་ཚུར་་་་
བསྐྱལ་བ་བྱེད་ན་དངོས་གཞི་ལ་སོགས་པའི་ཁ་ན་མ་ཐོ་བར་འགྱུར་རོ། །དེས་ནི་
རྣམ་པར་འབྱེད་པ་ལས་མཛའ་ན་མོ་ལ་སྤྲིང་བ་ནོད་པ་ཞེས་འབྱུང་བ་དེ་བསྡུས་པ་
ཡིན་་ནོ། །ཉེ་བ་ འཁོར་གྱིས་ཞུས་པ་ལས་དགེ་སློང་གིས་ལན་གྲངས་གཉིས་ལས་
ལྷག【པ་ལ་“སྤྲིང་བ【མནོས་ཏེ། ཕྲིན་ཕར་སྐྱེལ་ཚུར་སྐྱེལ་བགྱིད་ན་ལྟུང་བ་ཅིར་
འགྱུར༑ དགེ་འདུན་ལྷག་མར་རོ། །དགེ་སློང་གིས་ལན་གྲངས་མང་པོ་ལས་་
ལྷག་པ་ལ་སྤྲིང་བ་མནོས་ཏེ། ཕྲིན་ཕར་སྐྱེལ་ཚུར་སྐྱེལ་བགྱིད་ན་ལྟུང་བ་ཅིར་་་
འགྱུར། ཉེས་པ་སྦོམ་པོར་རོ་•ཞེས་གསུངས་པ་ཡང་བསྡུས་པ་ཡིན་ནོ། །
འདིར་ལན་གྲངས་ཞེས་བྱ་བ་ལ་ལན་ཅེས་བྱ་བ་ནི་རེས་ལ་བྱའོ། །ལན་གྱི་དོན་་་
90-433