བསྟན་འགྱུར། འདུལ་བ། ༼འུ༽ ༡༧༧
བའི་སྐབས་སོ་ཞེས་བྱ་བ་དེ་ཞུ་བའི་སྐབས་ནས་འབྱུང་བ་རྫོགས་སོ།། །།
འདུལ་བྱེད་ལས་གསུངས་པ【བསྡུ་བའི་•ཕྱིར། བྱིན་པ་ལས་དོར་བྱས་པ་
སྤྲད་པས་ནི་སྦོམ་པོའོ་ཞེས་བྱ་བ་སྨྲས་ཏེ། སྔར་བྱིན་ཟིན་པ་ཉིད་ལ་ཕྱིས་དོར་་་་
བྱེད་དེ། བུ་མོ་འདི་ངས་མ་བྱིན་ནོ་ཞེས་●འདའ་བར་བྱེད་པ་དེ་སྤྲད་ཅིང་ཡང་་
སྦྱིན་དུ་བཅུག་ནས་ཕྲད་ན་སྦོམ་པོའོ། །འདིར་གཞུང་ནི་འཕགས་པ་ཁྱོད་བུ་མོ་ཆེ་
གེ་མོ་ལ་འདི་སྐད་ཅེས་ཁྱོད་ཕ་མ་དག་གིས་མ་བཙས་པ་ཉིད་ནས་ཁོ་བོ་ལ་བྱིན་ན།
ཁོ་བོ་ལས་ཀྱི་ཚོགས་པས་ལོངས་སྤྱོད་དག་ལས་ཡོངས་སུ་ཉམས་པ་གང་ཡིན་པ་དེ་་
ཁོ་བོ་ལ་ཡང་ལོངས་སྤྱོད་འབྱུང་བར་འགྱུར་ན་ཁོ་བོ་མ་བཏང་ཞིག་ཅེས་སྨྲ་ནུས་སམ།
དེས་•ནུས་སོ་ཞེས་སྨྲས་ནས་དེས་སོང་སྟེ། སྨྲས་པ་དང་། དེ་ཕ་མའི་ཐད་ནས་
བྲོས་ཏེ་དེའི་དྲུང་དུ་•སོང་ནས་དེ་གཉིས་ཕྲད་པར་གྱུར་པ་ན་དགེ་སློང་དེ་འགྱོད་པ་
སྐྱེས་པ་དང་། བཅོམ་ལྡན་འདས་ཀྱིས་བཀའ་སྩལ་པ། དགེ་འདུན་ལྷག【མའི
ལྟུང་བར་•མི་འགྱུར་ཏེ། ཉེས་པ་སྦོམ་པོར་འགྱུར་རོ་ཞེས་གསུངས་པ་ཡིན་ནོ། །
ཆོས་ཀྱི་ཕུང་པོ་སྔོན་དུ་བཏང་སྟེ་བོས་པས་སོ་ཞེས་བྱ་བ་ནི།
དགེ་འདུན་མཆོད་་
སྟོན་གསོལ་པ་ལ་སོགས་པ་•ཆོས་ཀྱི་ཕུང་པོ་བསོད་ནམས་ཀྱི་རྒྱུ་མཚན་གྱི་ཕྱིར།
བུད་མེད་ཀྱིས་སྐྱེས་པ་ལ་མངག་པའི་ཚིག་གིས་གཞན་བོས་ནས་དེས་དེ་•ཕྲད་ན་་
སྦོམ་པོའོ། །འདིར་གཞུང་ནི་འཕགས་པ་ཁྱིམ་བདག་ཆེ་གེ་མོ་ལ་འདི་སྐད་ཅེས་་་
ཚུར་ཤོག་ཤིག་•ཅེས་སྨྲ་ནུས་སམ། དེས་སྨྲས་པ།
གལ་ཏེ་ཁྱོད་●དགེ་འདུན་ལ་
མཆོད་སྟོན་བྱེད་པ་ལྟ་ན་ནུས་ཏེ【དེར་དེ་•བོད་དོ། །དེས་དེ་ལ་རྒྱུ་བྱིན་པ་དང་།
དགེ་སློང་དེས་མཆོད་སྟོན་བཤམས་ནས་ཁྱིམ་བདག་དེ་ལ་འབོད་པ་བཏང་བ་དང་།
དེ་གཉིས་ཕྲད་པར་གྱུར་ནས་དགེ་སློང་དེ་འགྱོད་པ་སྐྱེས་པ་དང་། བཅོམ་ལྡན་་་
འདས་ཀྱིས་བཀའ་སྩལ་པ། ཉེས་པ་སྦོམ་པོར་འགྱུར་རོ་ཞེས་གསུངས་པ་ཡིན་ནོ། །
90-442