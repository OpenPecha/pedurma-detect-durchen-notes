འདུལ་བའི་མདོའི་རྒྱ་ཆེར་འགྲེལ་པ།
༥ ༣ ༣
ན་ནི་ཉེས་བྱས་སུ་འགྱུར་བ་ལྟ་བུའོ། །ཡིད་གཉིས་ནི་འདུ་ཤེས་དང་འདྲའོ་ཞེས་་
བྱ་བ་ནི། ཡིད་གཉིས་ནི་ལྟུང་བ་ལ་འདུ་ཤེས་དང་འདྲ་བར་འགྱུར་བར་རིག་པར་
བྱའོ། །དོན་དེ་ལ་ཡིད་གཉིས་ཟ་བ་ལ་ཡང་ཇི་ལྟར་འདུ་ཤེས་ལྟུང་བར་འགྱུར་བ་
དེ་བཞིན་དུ་ལྟུང་བ་དེ་ཉིད་དུ་འགྱུར་རོ།
།འདི་ལྟ་སྟེ་དཔེར་ན། སྲོག་ཆགས་
དང་བཅས་པའི་ཆུ་ལ་ཡིད་གཉིས་ཟ་བའི་འདུ་ཤེས་ཀྱིས་ སྤྱད་ན་ནི་ལྟུང་བྱེད་དུ་་
འགྱུར་ལ། སྲོག་ཆགས་མེད་པ་ལ་ཡིད་གཉིས་ཀྱི【འདུ་ཤེས་ཀྱིས་“སྤྱད་ན་ནི་ཉེས་
བྱས་སུ་འགྱུར་རོ། །འདིར་རྣམ་པར་འབྱེད་པ་ལས་སྐབས་སུ་གསུངས་པ་གང་་་་
ཡིན་པ་དེ་ཡང【བསྡུ་བའི་*ཕྱིར། དགེ་འདུན་གྱི་ཁྲིམས་སུ་བྱ་བ་བསྲུང་བར་བྱའོ་
ཞེས་བྱ་བ་སྨྲས་ཏེ། དགེ་འདུན་གྱི་“ཁྲིམས་སུ་བྱ་བ་གང་བྱས་པ་དེ་གང་ཟག་་་
གིས་ཀྱང་བསྲུང་བར་བྱའོ། །གློ་བུར་དུ་འོངས་པས་ཀྱང་དེ་ལས་མི་འགལ་བ་ཉིད་
དུ་བྱའོ་ཞེས་བྱ་བ་ནི། གང་ཟག་གློ་བུར་དུ་འོངས་པས་ཀྱང་དགེ་འདུན་གཉུག་་་
མར་གནས་པས་ཁྲིམས་སུ་བྱ་བ་བསྲུང་བར་བྱ་བ【དེ་ལས་【མི་འགལ་བ་ཉིད་དུ་་་
བསྲུང【བར་བྱ་སྟེ། ཇི་ལྟར་གཉུག་མར་གནས་པ་དག་གིས་བསྲུང་བར་བྱ་བ་དེ་
བཞིན་དུ་གློ་བུར་དུ་འོངས་པས་ཀྱང་བསྲུང་བར་བྱའོ། །ཡོད་དམ་མེད་པ་ཉིད་་་
དང་། ཇི་ལྟ་བུ་ཡོངས་སུ་ཤེས་པར་བྱ་བའི་ཕྱིར་དེས་དེ་དྲི་བར་བྱའོ་ཞེས་བྱ་བ་ནི།
ཁྲིམས་སུ་བྱ་བ་ཡོད་པ་དང་མེད་པ་ནི་ཡོད་དམ་མེད་པའོ། །དེའི་དངོས་པོ་ནི་་་
ཡོད་དམ་མེད་པ་ཉིད་དོ། །ཁྲིམས་སུ་བྱ་བ་དེ་ཡོད་དམ་མེད་པ་དང་ཡོད་པར་་་
གྱུར་ན་ཇི་ལྟ་བུའི་རང་བཞིན་ཡོད[པ་ཡང་*ཡོངས་སུ་ཤེས་པར་བྱ་བའི་ཕྱིར། གློ་
བུར་དུ་འོངས་པ་དེས་ཁྲིམས་སུ་བྱ་བ་ཡོད་པ་དང་མེད་པ་དང་། ཇི་ལྟ་བུ་ཡོད་པ་
དེ་གཉུག་མར་གནས་པ་དག་ལ་དྲི་བར་བྱའོ། །འདི་སྐད་བསྟན་ཏེ། ཚོགས་་་
འདི་ན་“དགེ་འདུན་གྱི་ཁྲིམས་སུ་བྱ་བ་འགའ་ཞིག་ཡོད་དམ། འོན་ཏེ་མེད།
90-533