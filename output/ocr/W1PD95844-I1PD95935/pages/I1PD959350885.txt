___ འདུལ་བའི་མདོའི་རྒྱ་ཆེར་འགྲེལ་པ།
१७५
སྐྱུགས་པ་དང་རླུགས་“པ་དང་མོན་སྲན་སྡེའུ་དང་མོན་སྲན་གྲེའུ་དང་ཏིལ་དང་་་
འབྲུ་མར་དང་སྦྲང་རྩི་དང་མར་དག་ནི་བུད་ཤིང་གི་ཕྱེད་ཉིད་དོ་ཞེས་བྱ་བ་ནི་སྐྲ་ལ་
སོགས་པ་དག་ནི་བུད་ཤིང་གི་ཕྱེད་ཉིད་ཡིན【ནོ། །དེ་དག་བུད་ཤིང་གི་ཕྱེད་ཉིད་་་
ཡིན་ པས་ན་དེ་དག་མེར་བཅུག་པ་དང་ཕྱུང་བ་ན་“ཉེས་བྱས་སོ་ཞེས་བྱ་བའི་ཐ་་
ཚིག་གོ། །འདིར་གཞུང་ནི་དགེ་སློང་གིས་མེའི་ནང་དུ་སྐྲ་དང་སྤུ་དང【རུས་པ་དང་•
སེན་མོ་དག་འཛུད་ན་ཉེས་བྱས་སོ། །དེ་བཞིན་དུ་མེའི་ནང་དུ་མཆིལ་མ་དང་་་
སྣབས་དང་སྐྱུགས་པ་དང་རླུགས་པ་དག་འཇུད་•ན་ཉེས་བྱས་སོ་ཞེས་གསུངས་པ་་
དང་། ཞུ་བ་ལས་ཀྱང་བཙུན་པ་རེ་ཞིག་དགེ་སློང་གིས་●ཏིལ་ལམ་མོན་སྲན་་་
སྡེའུ་འམ་མོན་སྲན་གྲེའུ་ཞུགས་སུ་སྩོལ་"ན་ལྟུང་བ་ཅིར་འགྱུར། ཉེས་བྱས་སོ། །
བཙུན་པ་རེ་ཞིག་དགེ་སློང་གིས་“མར་དང་“འབྲུ་མར་དང་སྦྲང་རྩི་ཞུགས་སུ་སྩོལ་
ན་ལྟུང་བ་ཅིར་འགྱུར། ཉེས་བྱས་སོ། །དེ་བཞིན་དུ་རུས་པ་དང་མཆིལ་མ་སྲེག་ན་
ཉེས་བྱས་སོ་ཞེས་གསུངས་པ་ཡིན་ནོ། དེ་དག་ནི་བསྡུས་ཏེ་སྨྲས་སོ། །དེ་དག་ཀྱང་
དཔེ་ཙམ་དུ་ཟད་དེ་རས་བལ་དང་བལ་ལ་སོགས་པ་ཡང་བསྡུའོ། །འབར་བའི་ཆོས་
ཅན་ཡང་དེ་དང་འདྲའོ། །གཞན་གྱི་བྱ་བ་གཞན་ལ་"བྱིན་གྱིས་བརླབ་པ་ནི་ཕྱེད་་
བྱིན་གྱིས་“བརླབས་པ་ཡིན་ནོ་ཞེས་བྱ་བ་ནི། མཁན་པོ་ལ་སོགས་པ་གཞན་གྱི་བྱ་་
བ་སློབ་དཔོན་ལ་སོགས་པའི་●གཞན་ལ་བྱིན་གྱིས་རློབ་པ་ནི། བྱིན་གྱིས་བརླབས་
པའི་ཕྱེད་ཉིད་“དེ་ཉེས་བྱས་སོ། །འདིར་གཞུང་ནི་དགེ་སློང་གིས་དུས་བྱིན་གྱིས་མ་
བརླབས་པ་∶མཁན་པོའི་བྱ་བས་མེ་ལ་རེག་ན་ཉེས་བྱས་སོ་ཞེས་བྱ་བ་ལ་སོགས་པ་
གསུངས་པ་ཡིན་ནོ། །ལོག་པར་བྱིན་གྱིས་རློབ་པ་ཐམས་ཅད་ཀྱང་ཉེས་བྱས་*སོ། །
མེ་ལ་རེག་པའི་ལྟུང་བྱེད་དོ་ཞེས་བྱ་བ་དེ་བཤད་ཟིན་ཏོ།།
90-865