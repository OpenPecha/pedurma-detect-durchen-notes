༣༩༨
བསྟན་འགྱུར། འདུལ་བ། ༼འུ༽ ༡༧༧
རོ་ཞེས་གསུངས་པ་ཡིན་ནོ། །འདིར་ཕྱེད་ཉིད་བྱེད་པ་པོ་•ཡིན་ནོ་ཞེས་བྱ་བ་ནི་
མཚན་ཅིག་ཤོས་མོའི་མཚན་ནི་སྐབས་འདིར་རིག་པའི་སྐྱེས་པ་ཉིད་ཀྱི་སྐྱེས་པའི་་་་
ཕྱེད་ཉིད་བྱེད་པ་ཡིན་ཏེ། རིག་པའི་སྐྱེས་པ་མཚན་གཉིས་པ་དང་ལྷན་ཅིག་ཏུ་་་
བུད་མེད་དང་ལམ་དུ་འགྲོ་བ་དངང་།
བུད་མེད་ལ་ཆོས་སྟོན་པ་ནི་ཉེས་བྱས་སུ་་་
འགྱུར་རོ་ཞེས་བྱ་བའི་ཐ་ཚིག་། །བྱེད་པ་པོ་ཉིད་བུད་མེད་དོ་ཞེས་སྨྲས་ན་ཅི་་
ཐམས་ཅད་ཀྱིའམ་འོན་ཏེ་བྱེ་བྲག་འགའ་ཞིག་ཡོད་ཅེ་ན། དེའི་ཕྱིར་འོག་མ་་་
གསུམ་ལ་●ལེགས་པར་སྨྲས་པ་དང་ཉེས་པར་སྨྲས་པ་དག་གི་དོན་ཀུན་ཤེས་པ་དང་།
གཞན་ལ་འཁྲིག་པ་བསྟེན་པར་བྱ་བའི་མཐུ་ཡོད་པ་དེ་ཉིད་ཡིན་ན་དངོས་གཞིའོ་་་
ཞེས་བྱ་བ་སྨྲས་ཏེ། གལ་ཏེ་བུད་མེད་བསླབ་པའི་གཞི་འོག་མ་གསུམ་ལ་ནི་ལེགས་
པར་སྨྲས་པ་དང་། ཉེས་པར་སྨྲས་པ་དག་གི་དོན་ཀུན་ཤེས་པར་བྱ་བ་ལ་མཐུ་་་
ཡོད་པ་ཉིད་ཡིན་ན། དེ་གསུམ་གྱི་དངོས་གཞིའི་བྱེད་པ་པོ་ཉིད་ཡིན་ནོ། །
གཞན་ལ་ནི་འཁྲིག་པ་བསྟེན་པར་བྱ་བའི་མཐུ་ཡོད་པ་ཉིད་ཡིན་ན་དེ་དག་གི་་་
དངོས་གཞིའི་བྱེད་པ་པོ་ཉིད་ཡིན་ནོ་●ཞེས་བྱ་བར་སྦྱར་རོ། །དེ་ལ་བསླབ་པའི་་
གཞི་འོག་མ་གསུམ་གང་ཞེ་ན། དེའི་ཕྱིར་འོག་མ་གསུམ་ལ་ཞེས་བྱ་བ་སྨྲས་ཏེ།
ལུས་ཀྱིས་•རེག་པའི་དགེ་འདུན་ལྷག་མ་ཞེས་བྱ་བའི་བསླབ་པའི་གཞིའི་མཇུག་་
ཐོགས་སུ་འབྱུང་བའི་བསླབ་པའི་གཞི་གཉིས་པོ་གང་ཡིན་པ་འཁྲིག་པ་དང་ལྡན་པ་
སྨྲ་བ་དངང་། བསྙེན་བཀུར་བསྔགས་པ་ཞེས་བྱ་བ་དང་། ཚིག་ལྔའམ་དྲུག་ལས་
ལྷག་པར་ཆོས་འཆད་པ་ཞེས་བྱ་བ་ལྟུང་བྱེད་འབའ་ཞིག་ཏུ་འགྱུར་བའི་བསླབ་པའི་
གཞི་གང་ཡིན་པ་དང་། དེ་གསུམ་ནི་འོག་མ་གཉི་ག་ལའོ། །ཁྱིམ་པ་མོ་ལ་སྟོན་
པ་ལའོ་ཞེས་དེ་སྐད་འབྱུང་བའི་ཕྱིར་སྐབས་འདི་ཁོ་ནར་འདོན་●པའི་རིམ་པས་ཐ་
མ་ཡིན་པའི་ཕྱིར་འོག་མ་སྟེ། དེ་མན་ཆད་བུད་མེད་བྱེད་པ་པོ་ཉིད་དུ་འགྱུར་་་་
90-398