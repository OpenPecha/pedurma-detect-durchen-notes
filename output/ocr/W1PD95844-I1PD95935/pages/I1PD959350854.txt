༨༣༤
བསྟན་འགྱུར། འདུལ་བ། ༼འུ༽ ༡༧༧
བྱའོ།༑ །དེ་ཡང་མ་རྙེད་ནས། བཅོམ་ལྡན་འདས་ཀྱིས་བཀའ་སྩལ་པ། མིག་
བརྒྱ་པ་བྱའོ་ཞེས【གསུང་བ་•ཡིན་ནོ། །མིག་བརྒྱ་པ་ཇི་ལྟ་བུ་ཞེ་ན་དེའི་ཕྱིར།
དང་པོ་ནས་བྱས་པའམ་བུམ་པ་ལ་སོགས་པའི་སྣོད་བུ་གུ་ཅན་ནོ་ཞེས་བྱ་བ་སྨྲས་ཏེ།
དང་པོ་ནས་བྱས་པ་ཞེས་བྱ་བ་ནི།
དེ་དང་པོ་•འབྱུང་བ་ཉིད་ཀྱི་ཚེ་ན་རྫ་མཁན་
གྱིས་བྱས་པ་སྟེ། ས་ལས་•བྱས་པའི་སྣོད་བུམ་པའི་དབྱིབས་འདྲ་བ།
ཚགས་་
འདྲ་བ་བུ་གུ་མང་པོ་བཏོད་•ནས་སོ་བཏང་བ་ཞེས་བྱ་བའི་ཐ་ཚིག་གོ།
།བུམ་པ་
ལ་སོགས་པའི་སྣོད་བུ་གུ་ཅན་ཞེས་བྱ་བ་ནི། བུམ་པ་ལ་སོགས་པའི་སྣོད་ལ་ཕྱིས་
རང་བཟོར་སྔ་མ་དང་འདྲ་བར་བུ་གུ་མང་པོ་བཏོད་•པའོ། །དེ་གཉིས་ཀ་ཡང་་
འོད་ཁང་མིག་བརྒྱ་པ་ཞེས་བྱ་སྟེ། བརྒྱ་ཞེས་སྨོས་པ་ནི་བུ་གུ་●མང་བ་ཉིད་དུ་་་་
བསྟན་པའི་དཔེ་ཙམ་དུ་ཟད་ཀྱི། གྲངས་བརྒྱ་ཁོ་ནར་ངེས་པ་ནི་མ་ཡིན་ནོ། །
སྐྲའི་རྙིས་●སྦྲུལ་གཟུང་བར་མི་བྱའོ་ཞེས་བྱ་བ་ནི། སྐྲ་ལས་བྱས་པའི【རྙིས་སྦྲུལ་་
བཅིང་•བར་མི་བྱ་བའོ། །འདིར་སྐྲ་ཞེས་སྨོས་པའི་སྒྲ་ནི【སྐྲ་དང་•རྔ་མ་དང་རྔོག་
མ་ལ་སོགས་སྤྱི་•ལ་སྙེགས་ཏེ་དེ【དག་གི་རྙི་●གང་གིས་ཀྱང་•སྦྲུལ་གཟུང་བར་མི་བྱ་
བའོ།༑ །ཆོ་ག་འདི་ནི་སྦྲུལ【སྣད་པར་•འགྱུར་བ་སྤང་བའི་ཕྱིར་རོ●། །སྦྲུལ་་་
བསལ་བ་ཅི་ལྟར་བྱ་ཞེ་ན་དེའི་ཕྱིར། སེ་གོལ་གྱི་སྒྲ་ཕྱུང་སྟེ། བཞིན་བཟངས་•
མིག་ལམ་ན་མ་འདུག་ཤིག་•ཅེས་བརྗོད་པར་བྱའོ་ཞེས་བྱ་བ་སྨྲས་ཏེ། སྔར་སེ་་་
གོལ་གྱི་སྒྲ་ཕྱུང་སྟེ། དེའི་འོག་ཏུ་ཀྱེ་བཞིན་བཟངས་མིག་ལམ་ན་མ་འདུག་པར་་་
གང་དུ་མི་རྣམས་ཀྱི་སྤྱོད་ཡུལ་དུ་མི་འགྱུར་བ་དེར་འདུག་ཤིག་• ཅེས་དེ་སྐད་བརྗོད་
པར་བྱའོ། །དེ་སྐད་བརྗོད་ཀྱང་གལ་ཏེ་མིག་ལམ་ན【འདུག་ན་•དེའི་ཚེ་ཇི་ལྟར་
བྱ་ཞེ་ན། དེའི་ཕྱིར། མི་འདུག་ན་དབྱུག་གུ་སྐམ་ཁས་དལ་བུས་རྫ་མའམ་བུམ་
པར་བཅུག་ཏེ་ཁ་བཅད་ནས་བུ་གུ་དག་བཏོད་•དེ་བསལ་བར་བྱའོ་ཞེས་བྱ་བ་སྨྲས་
90-834