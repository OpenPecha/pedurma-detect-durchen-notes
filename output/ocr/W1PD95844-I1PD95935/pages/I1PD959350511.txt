འདུལ་བའི་མདོའི་རྒྱ་ཆེར་འགྲེལ་པ།
ད་ནི་འབྲལ་བའི་སྤང་བ་བརྗོད་པར་འདོད་ནས་འབྲལ་བའི་ཞར་ལ་འོངས་
པ་འདི་སྨྲས་ཏེ། གདིང་བ་དང་བྲལ་བ་ལ་ནི་ཉེས་པ་མེད་དོ་ཞེས་བྱ་བ་ནི།
གདིང་བ་བྱིན་གྱིས་བརླབས་པ་“དང་བྲལ་བ་གང་ཡིན་པ་དེ་ལ་ནི་ཉེས་པ་མེད་པར་
རིག་པར་བྱའོ། །ཅི་དུས་ཐམས་ཅད་དུའམ་ཞེ་ན་དེའི་ཕྱིར། གལ་ཏེ་དེང་ཉིད་
ཕྱིར་ལྡོག་ཅིང་གནས་པར་བྱའོ་སྙམ་པ་མེད་ན། གདིང་བ་བཞག་སྟེ་འགྲོ་བར་མི་
བྱའོ་ཞེས་བྱ་བ་སྨྲས་ཏེ། གལ་ཏེ་དེང་ཉིད་ཕྱིར་ལྡོག་ཅིང་། འདིར་གནས་པར་
བྱའོ་སྙམ་པའི་བསམ་པ་མེད་ན། གདིང་བ་བཞག་སྟེ་གྲོང་གཞན་དུ་འགྲོ་བར་མི་
བྱའོ།༑ །གལ་ཏེ་བསམ་པ་དེས་སོང་བ་ན་བར་ཆད་ཀྱི་དབང་གིས་ཕྱིར་ལྡོག་པར་
མི་ནུས་ན་དེའི་ཚེ་ཇི་ལྟར་བྱ་སྙམ་དུ་དོགས་པ་ལ། དེ་ལྟར་བསམས་ཏེ་སོང་ནས་
དུས་མ་འབྱོར་ན་དེ་བརྙས་ཏེ་དེར་གནས་པར་བྱའོ་ཞེས་བྱ་བ་སྨྲས་ཏེ། དེ་ཉིད་
ཕྱིར་ལྡོག་པར་བྱའོ་སྙམ་པ་དེ་ལྟར་བསམས་ཏེ། གདིང་བ་མེད་པར་གང་དུ་སོང་
བ་དེ་ནས་ཕྱིར་ལྡོག་པའི་དུས་མ་འབྱོར་ན་གདིང་བ་དེ་བརྙས་ཏེ། དེ་ཉིད་དུ་་
གནས་པར་བྱའོ། །གལ་ཏེ་གདིང་བ་བརྙས་“པ་ན་མ་རྙེད་ན་དེའི་ཚེ་ཇི་ལྟར་བྱ་
ཞེ་ན། དེའི་ཕྱིར་མ་རྙེད་ན་བླ་གོས་བཞི་བལྟབ་ཏུ་བྱས་པའི་སྟེང་དུ་ཡང་“ཡུན་་
རིང་དུ་མི་ཉལ་བར་རོ་ཞེས་བྱ་བ་སྨྲས་ཏེ། གདིང་བ་བརྙར་མ་རྙེད་ན་བླ་གོས་་་
བཞི་བལྟབ་ཏུ་བྱས་པའི་སྟེང་དུ་ཉལ་བར་བྱའོ། །ཅི་མཚན་ཐོག་ཐག་ཏུའམ་ཞེ་ན་
མ་ཡིན་ཏེ། ཡུན་རིང་དུ་མི་ཉལ་བར་རོ་ཞེས་བྱ་བ་སྨྲས་ཏེ། དགེ་སློང་དེས་་་་
ཡུན་རིང་དུ་མི་ཉལ་བར་མཚན་མོ་•འདའ་བར་བྱའོ། །འདིར་གཞུང་ནི་ཕྲན་་་་
ཚེགས་ལས། དེ་ལྟ་བས་ན་དགེ་སློང་གིས་“གདིང་བ་མེད་པར་འགྲོ་བར་མི་བྱའོ༎
དགེ་སློང་ཁ་ཅིག་དེང་ཉིད་ཕྱིར་ལྡོག་གོ་སྙམ་པས་གདིང་བ་མེད་པར་གྲོང་གཞན་དུ་
སོང་བ་དང་༌། དེ་དག་ལ་གང་གིས་ནམ་“སྲོས་པར་གྱུར་པ་དེ་ལྟ་བུའི་བྱ་བ་བྱུང་
90-491