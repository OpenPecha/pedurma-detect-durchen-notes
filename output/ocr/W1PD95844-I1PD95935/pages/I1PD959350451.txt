__ འདུལ་བའི་མདོའི་རྒྱ་ཆེར་འགྲེལ་པ།
དེ་དག་ནི་སྤྲད་པར་བྱ་བ་ཉིད་དང་འདྲ་སྟེ། འདི་ལྟར་ཕ་ནི་བསྒོ་བ་དང་།
བཟློག་པ་ལ་"བདག་པོ་ཉིད་ཡིན་ལ་མ་ནི་སྦྱིན་པ་དང་དབྲོག་པ་ལ་བདག་པོ་ཉིད་
ཡིན་པའམ། ཡང་ཡུལ་ཆོས་བཞིན་དུ་ཡང་སྦྱར་བར་བྱའོ། །འདི་སྐད་བསྟན་
ཏེ།༑ ༑ གལ་ཏེ་དགེ་སློང་གིས་【སྤྲད་པར་བྱ་བ【གཉིས་ཀྱི་●བདག་པོ་ཕ་མ་ལ་་་
སོགས་པ་དག་ལས་སྤྲིང་བ་ནོད་པ་དང་། ཕྲིན་ཕར་སྐྱེལ་བ་དང་། ཕྲིན་ཚུར་
སྐྱེལ་བ་བྱེད་ཅིང་གཞི་དེ་ཁོ་ན་ལས་སྤྲད་པར་བྱ་བ་ཁྱེའུ་དང་བུ་མོ་དེ་གཉིས་ཕྲད་་་
པར་གྱུར་ན་ཁ་ན་མ་ཐོ་བའི་དངོས་གཞི་ཉིད་དུ་འགྱུར་ཏེ། ཇི་ལྟར་སྤྲད་པར་བྱ་
བ་གཉིས་ལས་མངོན་སུམ་དུ་སྤྲིང་བ་ནོད་པ་དང་། ཕྲིན་ཕར་སྐྱེལ་བ་དང་།
ཕྲིན་ཚུར་སྐྱེལ་བ་ལ་●དངོས་གཞིའི་ཁ་ན་མ་ཐོ་བར་བསྟན་པ་བཞིན་ནོ། །གཞན་
ལ་བྱས་པ་ཉིད་ནི་ཉེས་བྱས་སོ་ཞེས་བྱ་བ་ནི། དེ་གཉིས་ཀྱི་བདག་པོ་མ་ཡིན་པ་དེ་
གཉིས་དང་འབྲེལ་པའམ། དེ་གཉིས་དང་འབྲེལ་པ་མ་ཡིན་པ་གཞན་ལ་སྤྲིང་བ་
མནོས་“པ་དང་། ཕྲིན་ཕར་སྐྱེལ་བ་དང་། ཕྲིན་ཚུལ་སྐྱེལ་བ་བྱས་པ་ཉིད་ནི་
ཉེས་བྱས་ཏེ། དེ་དག་སྤྲད་པར་བྱ་བའི་ཡུལ་ལ་བདག་པོ་མ་ཡིན་པའི་ཕྱིར་རོ། །
ク
སྤྲིང་ཡིག་དང་ལག་ཡིག་དང་ཡུལ་ཕྱོགས་དང་། བརྡ་དང་མཚན་མ་རྣམས་ནི་་་་
ཚིག་ཉིད་དང་འདྲའོ་ཞེས་བྱ་བ་ནི། སྤྲིང་ཡིག་དང་ལག་ཡིག་ལ་སོགས་པ་ནི་ཚིག་
ཉིད་དང་འདྲ་སྟེ་ཚིག་གི་ངོ་བོ་ཉིད་དང་འདྲ་བར་རིག་པར་བྱའོ། །ཇི་ལྟར་ཚིག་
གིས་སྤྲིང་བས་དོན་གྲུབ་ན་ལྟུང་བར་འགྱུར་བ་བཞིན་དུ་སྤྲིང་ཡིག་ལ་སོགས་པ་ཡང་
དེ་དང་འདྲའོ། །འདིར་དོན་གྲུབ་པ་དགོས་པས་སྤྲིང་ཡིག་ལ་སོགས་པས་ཀྱང་་་་
དོན་དེ་འགྲུབ་པར་འགྱུར་བའི་ཕྱིར་ཚིག་ཉིད་དང་འདྲའོ་ཞེས་བསྟན་ཏོ། །སྤྲིང་
ཡིག་དང་ལག་ཡིག་ནི་གོ་སླ་བས་མ་བཤད་དོ། །ཡུལ་ཕྱོགས་ཞེས་བྱ་བ་ནི་སྐྱེད་་་
མོས་ཚལ་ལ་སོགས་པའི་ས་ཕྱོགས་སོ། །བརྡ་ཞེས་བྱ་བ་ནི་དངོས་པོ་མ་ཡིན་པའི་
90-431