२००
བསྟན་འགྱུར། འདུལ་བ། ༼འུ༽ ༡༧༧
བསྙེན་པར་རྫོགས་པར་འདོད་པ་དང་མཁན་པོ་གཉིས་ཀྱིའོ། །མིང་མ་བརྗོད་ན་
ཞེས་བྱ་བ་ནི་•ཡང་དག་པར་ལེན་པར་བྱེད་པས་བདག་མིང་འདི་ཞེས་བགྱི་བ་དོན་
གྱི་སླད་དུ་མཚན་ནས་སྨོས་ཏེ། མཁན་པོ་མཚན་འདི་ཞེས་བགྱི་བས་ཞེས་རང་
དང་མཁན་པོའི་མིང་མ་བརྗོད་པའམ་ལས་བྱེད་པས་མིང་འདི་•ཞེས་བགྱི་བ་ནི∶།
མཁན་པོ་མིང་འདི་ཞེས་བགྱི་བས་ཞེས་དེས་དེ་གཉིས་ཀྱི་མིང་མ་བརྗོད་ནའོ། །དེ་
གཉིས་ཀྱི་•མིང་དེ་གཉིས་མ་བརྗོད་ན་ཡང་ཡང་དག་པར་ལེན་པར་བྱེད་པ་དེ་ལ་
སྡོམ་པ་མི་སྐྱེའོ། །དགེ་འདུན་གྱི་ན་ཡང་དེའི་སྐྱེ་གནས་ཀྱི་མི་སྐྱེའོ་ཞེས་བྱ་བ་ནི།
ཡང་དག་པར་ལེན་པར་བྱེད་པའམ་ལས་བྱེད་པ་གཉིས་ལས་གང་ཡང་རུང་བས་
དགེ་འདུན་ཞེས་བྱ་བའི་དགེ་འདུན་གྱི་མཚན་མི་བརྗོད་ན་ཡང་དེའི་སྐྱེ་གནས་ཀྱི་་་
ཞེས་བྱ་བ་དགེ་འདུན་གྱི་སྐྱེ་གནས་ལས་སྐྱེ་བ་དགེ་སློང་མ་ཉིད་ལ་སོགས་པའི་སྡོམ་
པ་མི་སྐྱེའོ། །འདིར་གཞུང་ནི་ཡང་དག་པར་ལེན་པར་བྱེད་པའི་ཕྱིར་ནི་གང་ཟག་
གསུམ་ནི་བསྙེན་པར་མ་རྫོགས་པ་ཡིན་ཏེ། བདག་ཉིད་མིང་མི་བརྗོད་པ་དང་།
མཁན་པོའི་མིང་མི་བརྗོད་པ་དང་། བསྙེན་པར་རྫོགས་པ་མི་ཤེས་པའོ་ཞེས་་་
གསུངས་པའོ། །ལས་བྱེད་པའི་ཕྱིར་ནི་གཞུང་འདི་ཡིན་ཏེ། མཁན་པོ་དང་་་
བསྙེན་པར་རྫོགས་པར་འཚལ་བ་དང་། དགེ་འདུན་དང་གསུམ་གྱི་མིང་བརྗོད་་
པར་མི་བགྱིད་ན། བསྙེན་པར་རྫོགས་ཞེས་བགྱིའམ། བསྙེན་པར་མ་རྫོགས་་་
ཞེས་བགྱི། བཀའ་སྩལ་པ། བསྙེན་པར་མ་རྫོགས་པ་•ཞེས་བྱའོ་ཞེས་གསུངས་
པ་ཡིན་ནོ། །ཁྱིམ་པ་དང་མུ་སྟེགས་ཅན་གྱི་རྒྱལ་མཚན་ཅན་ལ་ཡང་མི་སྐྱེའོ་ཞེས་
བྱ་བ་ལ།
སྦྱར་ཏེ།
རྒྱལ་མཚན་ཞེས་བྱ་བའི་•ཁྱིམ་པ་དང་མུ་སྟེགས་ཅན་གཉི་ག་སོ་སོར་་
ཁྱིམ་པའི་རྒྱལ་མཚན་ཅན་དང་། མུ་སྟེགས་ཅན་གྱི་རྒྱལ་མཚན་ཅན་
ཞེས་བྱ་བ་ནི། གང་ལ་ཁྱིམ་པའི་རྒྱལ་མཚན་གྱི་རྒྱལ་མཚན་ཡོད་པ་དང་།
90-204