_འདུལ་བའི་མདོའི་རྒྱ་ཆེར་འགྲེལ་པ།
༣ ༣
པར་ཞེས་བྱ་བ་སྨོས་པ་ནི། བར་དུ་ཆད་པ་སྤང་བའི་དོན་ཏེ། ཚིག་སྔ་མ་དང་
འབྲེལ་བར་མཁན་པོའི་མིང་གཟུང་བར【བྱ་བའི་•བར་དུ་ཆད་ནས་ནི་མ་ཡིན་ནོ་་་
ཞེས་བྱ་བའི་ཐ་ཚིག་གོ། །དགེ་ཚུལ་ཉིད་དུ་ཉེ་བར་བསྒྲུབ་པའི་ཆོ་གའོ་ཞེས【བྱ་བ་•
ནི༑ དགེ་ཚུལ་ཉིད་ཐོབ་པར་བྱ་བའི་ཆོ་གའོ་ཞེས་བྱ་བའི་ཐ་ཚིག་གོ【། །
_ དགེ་ཚུལ་ཉིད་དུ་"ཆོ་ག་རྣམ་པར་བཤད་ནས། ད་ནི་རྫོགས་པར་བསྙེན་
པའི་ཆོ་ག་བརྗོད་པར་བྱ་སྟེ། དགེ་འདུན་ལས་རྫོགས་པར་བསྙེན་པར་བྱའོ་ཞེས་
བྱ་བ་ནི། དགེ་འདུན་ཁོ་ན་ལས་རྫོགས་པར་བསྙེན་པར་འགྱུར་གྱི། ཇི་ལྟར་་་
རབ་ཏུ་འབྱུང་བ་དང་དགེ་ཚུལ་ཉིད་གང་ཟག་ཁོ་ན་ལས་འགྱུར་བ་ལྟར་གང་ཟག་●
ལས་ནི་མ་ཡིན་ནོ། །ཐབས་གང་གིས་དགེ་འདུན་ལས་རྫོགས་པར་བསྙེན་པར་་་་
འགྱུར་ཞེ་ན། མཁན་པོ་ཉིད་དུ་ཕྱོགས་པར་གྱུར་པས་“ལས་བྱེད་པ་དང་གསང་
སྟེ་སྟོན་པའི་དགེ་སློང་ལ་གསོལ་བ་གདབ་པར་བྱའོ་ཞེས་བྱ་བ་སྨྲས་ཏེ། མཁན་པོ་
ཉིད་དུ་ཕྱོགས་པར་གྱུར་པ་ཞེས་●བྱ་བ་ནི། རྫོགས་པར་བསྙེན་པའི་མཁན་པོ་་་་
ཉིད་དུ་ཉེ་བར་གནས་པ་སྟ་གོན་དུ་གྱུར་པའི་དགེ་སློང་སྟེ། དེ་དེ་ཉིད་ཀྱིས་ལས་་་་
བྱེད་པ་ལ་གསོལ་བ་གདབ་པ་བཅོལ་བར་བྱ་ཞིང་། གསང་སྟེ་སྟོན་པའི་དགེ་སློང་
ལ་ཡང་གསོལ་བ་གདབ་པར་བྱའོ་ཞེས་བྱ་བར་སྦྱར་རོ། །དགེ་སློང་ཞེས་སྨོས་པ་ནི།
གསང་སྟེ་སྟོན་པའི་ཁྱད་པར་དུ་བྱ་བའི་ཕྱིར་ཏེ། ལས་བྱེད་པ་ནི་ལས་ཡོངས་སུ་་
བརྗོད་པས་དགེ་སློང་ཉིད་ཡིན་པར་གྲུབ་པའི་ཕྱིར་རོ། །གསོལ་བ་གདབ་པའི་་་་
འོག་ཏུ་ཅི་ཞིག་བྱ་ཞེ་ན། མཁན་པོར་གསོལ་བ་བྱའོ་ཞེས་བྱ་བ་སྨྲས་ཏེ།
རྫོགས་པར་བསྙེན་པར་འདོད་པས་དགེ་འདུན་གྱི་“དབུས་དེ་ཉིད་དུ་མཁན་པོར་
གསོལ་བ་བྱའོ། །མཁན་པོར་གསོལ་བའི་འོག་ཏུ་མཁན་པོས་ཅི་ཞིག་བྱ་ཞེ་ན།
90-33