༣ ༤༢
བསྟན་འགྱུར། འདུལ་བ། ༼འུ༽ ༡༧༧
གཞག་གོ་ཞེས་བྱ་བ་ནི། འཆི་བའི་འཚོག་ཆས་མཚོན་ཆ་ལ་སོགས་པ་ནད་གཡོག་
གིས་ནད་པའི་དྲུང་དུ་མི་གཞག་གོ།
།འཆི་བའི་ཕྱིར་རྗེས་སུ་སྒྲུབ་པ་ལས་ནད་་་་
གཡོག་གིས་བཟློག་པར་བྱའོ་ཞེས་བྱ་བ་ནི། ནད་པ་དེ་འཆི་བའི་ཕྱིར་•རྗེས་སུ་་་
བསྒྲུབ་པ་དུག་ཟ་བ་དང་ཐག་པས་འཆིང་བ་དང་། མཚོན་འབྱིན་པ་ལ་སོགས་པ་
ལས་ནད་གཡོག་གིས་བཟློག་པར་བྱའོ། །རྫས་ཀྱི་ཕྱིར་གཞན་ཤི་བར་འདོད་པར་
མི་བྱའོ་ཞེས་བྱ་བ་ནི་ལྷུང་བཟེད་དང་ཆོས་གོས་ལ་སོགས་པའི་རྫས་ཐོབ་པར་བྱ་་་་་
བའི་ཕྱིར་སེམས་ཅན་གཞན་འཆི་བར་མངོན་པར་དགའ་བར་མི་བྱའོ།
།བྱ་བ་མ་
ཡིན་པ་བྱེད་པ་ལ་སེམས་ཀྱིས་རྗེས་སུ་ཡི་རང་བར་མི་བྱའོ་ཞེས་བྱ་བ་ནི། བྱ་བ་མ་
ཡིན་པ་མངལ་ན་གནས་པ་རླུགས་པར་བྱ་བ་ལ་སོགས་པའི་བྱེད་པ་ནི་བྱ་བ་མ་ཡིན་
པ་▪སྟེ་བྱ་བ་མ་ཡིན་པ་བྱེད་པ་དེ་ལ་སེམས་ཀྱིས་རྗེས་སུ་ཡི་རང་བར་མི་བྱའོ∶། །
ལུས་དང་ངག་གི་འཇུག་པའི་སྔོན་དུ་འགྲོ་བ་ནི་སེམས་ཡིན་པའི་ཕྱིར་དེ་བཀག་པས་
ལུས་དང་ངག་ཀྱང་བཀག་པར་གྲུབ་པ་ཡིན་ནོ། །དེ་ལྟར་ན་འདིར་ཚིག་གི་དོན་་
འདི་འབྱུང་སྟེ། རབ་ཏུ་བྱུང་●བས་བྱ་བ་མ་ཡིན་པ་མངལ་ན་གནས་པ་རླུགས་་་
པར་བྱ་བ་ལ་སོགས་པ་གང་ཡིན་པའི་དངོས་པོ་དེ་དག་གཞན་གྱིས་ད་ལྟར་དང་་་་་
འདས་པ་དང་མ་འོངས་པའི་རྗེས་སུ་བསྒྲུབ་•པ་ལ་སོགས་པ་ལ་ཡི་རང་བ་སེམས་་
ཀྱིས་ཞེས་བྱ་བ་ནི་•མཚོན་པ་ཙམ་སྟེ། ལུས་དང་ངག་གིས་ཡི་རང་བ་དེ་ཡང་་་་་
དགེ་སློང་གིས་མི་བྱའོ་ཞེས་བྱ་བའི་ཐ་ཚིག་གོ། །གཞུང་ཁ་ཅིག་ལས་ཚེ་དང་ལྡན་
པ་ཉེ་སྡེའི་དབང་དུ་མཛད་དེ་གསུངས་པ་ཉེ་སྡེ་ཁྱོད་ཀྱིས་མངལ་ན་གནས་པ་རླུགས་
པར་བྱས་པ་བདེན་ནམམ། བཙུན་པ་མད་•ལགས་ཏེ། འདི་ལྟར་བདག་གིས་་་
རྗེས་སུ་ཡི་རང་བར་ནི་བགྱིས་སོ། །བཀའ་སྩལ་པ། དགེ་སློང་དག་དགེ་སློང་་
ཉེ་སྡེ་ལ་ལྟུང་བ་མེད་དེ། དགེ་སློང་གིས་•མངལ་ན་གནས་པ་རླུགས་པར་མི་བྱའོ། །
90-342