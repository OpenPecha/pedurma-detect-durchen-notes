_འདུལ་བའི་མདོའི་རྒྱ་ཆེར་འགྲེལ་པ།
७८८
བྱེད་ འདི་རྣམ་པར་གཞག་སྟེ། བརྫུན་དུ་སྨྲ་བ་ནི་འདུ་ཤེས་ཀྱི་དབང་གིས་རྣམ་
པར་གཞག་པ་ཡིན་གྱི། དངོས་པོའི་དབང་གིས་ནི་མ་ཡིན་ནོ། །སྨྲ་བར་་་
འདོད་པ་ལ་འདུ་ཤེས་གཞན་འབྱུང་བ་བརྫུན་དུ་སྨྲ་བ་ཡིན་པ་དེ་ལ་ནི་ཐེ་ཚོམ་་་
མེད་ཀྱི་སྨྲ་བའི་ཚེ་ན་འདུ་ཤེས་གཞན་འབྱུང་བ་ནི་བརྫུན་དུ་སྨྲ་བར་མི་འགྱུར་ཏེ།
དང་པོའི་འདུ་ཤེས་ཉིད་ཀྱིས་ཀུན་ནས་བསླང་བ་*ཡིན་པའི་ཕྱིར་རོ་སྙམ་དུ་དོགས་
པ་བསལ་བའི་ཕྱིར། སྨྲ་བའི་ཚེ་ཉིད་ན་ཡང་འདུ་ཤེས་བྱུང་ན་དེ་ཀུན་ནས་སློང་་
བ་ཡིན་ནོ་ཞེས་བྱ་བ་སྨྲས་ཏེ། སྨྲ་བར་བྱེད་པ་དེ་ནི་སྨྲ་བའི་ཚེ་སྟེ། སྨྲ་བའི་ཚེ་
དེའི་དོན་གང་ཡིན་པའི་དོན་དེ་ལ་འདུ་ཤེས་གཞན【བྱུང་ན་“བརྫུན་དུ་སྨྲ་བ་དེ་་་
ཀུན་ནས་སློང་བ་ཡིན་ནོ། །འདི་སྐད་བསྟན་ཏེ། ཚིག་བརྗོད་པའི་གནས་་་
སྐབས་ན་ཡང་འདི་ལྟ་བུའི་འདུ་ཤེས་འབྱུང་སྟེ། དོན་གང་སྨྲ་བ་དེ་གཞན་དུ་རྣམ་
པར་གནས་ལ་“བདག་གིས་ནི་གཞན་དུ་ སྨྲ་བར་བྱའོ་སྙམ་ན་དེ་ལ་ཡང་བརྫུན་དུ་
སྨྲ་བར་འགྱུར་བ་ཁོ་ན་ཡིན་ནོ། །ཡང་ཞེས་བྱ་བའི་སྒྲ་ལས་ནི་དང་པོ་ཁོ་ན་རྣམ་
པར་དཔྱོད་པའི་གནས་སྐབས་ན་འདུ་ཤེས་གཞན་དུ་"འབྱུང་བ་ལྟ་སྨོས་ཀྱང་ཅི་་་་
དགོས་ཞེས་བསྟན་པ་ཡིན་ནོ། །འདིར་གཞུང་ནི། བརྫུན[དུ་སྨྲ་བ་རྣམ་པ་
གཉིས་གང་ཞེ་ན། ཤེས་བཞིན་དུ་བརྫུན་གྱི་ཚིག་སྨྲ་བ་ནི་ འདི་སྙམ་དུ་བརྫུན་
གྱི་ཚིག་སྨྲའོ་སྙམ་པ་དང་། དེ་ནས་སྨྲས་པའི་འོག་ཏུ་འདི་སྙམ་དུ་བདག་གིས་
བརྫུན་གྱི་ཚིག་སྨྲས་སོ་སྙམ་པ་སྟེ། དེའི་ཕྱིར་བརྫུན་དུ་སྨྲ་བ་རྣམ་པ་གཅིག་ནི་
མེད་དོ་ཞེས་གསུངས་པ་ཡིནན་ནོ། །ལན་འགའ་ནི་སྦྱོར་བ་དང་བཅས་པའི་་
དངོས་གཞི་ཡིན་ལ། ལན་འགའ་ནི་དངོས་གཞི་མཇུག་"དང་བཅས་པ་ཡིན་ནོ། །
བརྫུན[དུ་སྨྲ་བ་མཇུག་ཉི་ཚེ་*• ལ་ནི་མེད་དེ་ཚིག་ཐལ་ཟིན་པའི་ཕྱིར་རོ། །
མནའ་འདོར་བར་མི་བྱའོ་ཞེས་བྱ་བ་ནི།
ཕྲན་ཚེགས་དག་ལས་བཏུས་པ་ཡིན་་་
90-649