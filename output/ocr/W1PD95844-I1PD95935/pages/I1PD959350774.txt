미니스
བསྟན་འགྱུར། འདུལ་བ།
དགེ་སློང་དེས་རང་གིས་•ཁམ་གཉིས་སམ་གསུམ་བཟའ་བར་བྱ་ཞིང་དེའི་འོག་ཏུ་་
འདི་སྐད་ཅེས་སྦྱིན་བདག་དགེ་སློང་འདི་བསོད་སྙོམས་ཀྱིས་ཕོངས་པ་ཡིན་གྱིས།
རྗེས་སུ་ཡི་རང་བར་གྱིས་ཤིག་དང་འདི་ལ་སྦྱིན་པར་བྱའོ་ཞེས་མངོན་པར་དགའ་བ་
བསྐྱེད་པར་བྱ་ཞིང་དེའི་འོག་ཏུ་ལྔ་པོ་དག་ལ་སྦྱིན་པར་བྱའོ། །ཡང་ཡང་ཟ་བའི་
ལྟུང་བྱེད་དོ་ཞེས་བྱ་བ་དེ་བཤད་ཟིན་ཏོ།།
འདུག་གནས་སུ་ཟ་བའི་ལྟུང་བྱེད་ལ་བྱེད་པ་པོ་གང་ཡིན་ཞེ་ན་དེའི་ཕྱིར།
ཆོས་འདི་པ་*མ་ཡིན་པ་བདག་པོ་ཁྱིམ་པ་དང་བཅས་པ་ཡ་མཚན་ཅན་ཐམས་ཅད་
མ་ཡིན་པའི་འདུག་གནས་སུ་•ཞེས་བྱ་བ་སྨྲས་ཏེ། ཆོས་འདི་གང་ལ་ཡོད་པ་དེ་་
ནི་ཆོས་འདི་པའོ། །ཆོས་འདི་པ་དེའི་འདུག་གནས་གང་ཡིན་པ་དེ་ནི་ཆོས་འདི་་
པའོ༑ །ཆོས་འདི་པའི་མ་ཡིན་པ་"ནི་ཆོས་འདི་པའི་མ་ཡིན་པ་སྟེ། མུ་སྟེགས་
ཅན་གྱི་●འདུག་གནས་སོ། །བདག་པོ་ཁྱིམ་པ་དང་བཅས་པ་ཞེས་བྱ་བ་ནི།
བདག་པོ་ཁྱིམ་པ་དང་ལྷན་ཅིག་འཇུག་པ་གང་ཡིན་པ་དེ་ནི་བདག་པོ་ཁྱིམ་པ་དང་
བཅས་པའི་འདུག་གནས་སོ། །ཡ་མཚན་ཅན་ཐམས་ཅད་མ་ཡིན་པའི་འདུག་་་
གནས་སོ་ཞེས་བྱ་བ་ལ། ཡ་མཚན་ཅན་ཞེས་བྱ་བ་ནི། ཆོས་འདི་པ་དང་་་
གཞན་མུ་སྟེགས་ཅན་གྱི་•རབ་ཏུ་བྱུང་བ་སྤྱིའི་•མིང་ངོ་། །ཐམས་ཅད་མ་ཡིན་་་
པའི་འདུག་གནས་ཞེས་བྱ་བ་ནི། གལ་ཏེ་ཐམས་ཅད་ཀྱི་• ཡིན་ན་ནི་ཆོས་འདི་་
པའི་རབ་ཏུ་བྱུང་བ་དག་གི་འདུག་གནས་ཀྱང་ཡིན་པར་འགྱུར་བས། དེའི་ཕྱིར་
ཐམས་ཅད་མ་ཡིན་པ་ཞེས་སྨོས་ཏེ། ཆོས་འདི་ཞུ་•བའི་རབ་ཏུ་བྱུང་བ་དག་མ་་
གཏོགས་པ་གཞན་མུ་སྟེགས་ཅན་རབ་ཏུ་བྱུང་བ་དག་གི་•འདུག་གནས་སོ་ཞེས་བྱ་
བའི་ཐ་ཚིག་གོ། །དེ་ལྟ་བས་ན་བཅོམ་ལྡན་འདས་ཀྱི་‧ཉན་ཐོས་མ་གཏོགས་པ་་
90-754