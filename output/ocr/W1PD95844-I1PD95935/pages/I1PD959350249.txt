__ འདུལ་བའི་མདོའི་རྒྱ་ཆེར་འགྲེལ་པ།
२२८
དྭགས་སམ་བྱི་བའི་པགས་པ་ལས་བྱའོ། །དེས་ན་བྱི་ལ་དང་ལུག་ལྤགས་ལ་སོགས་
པ་ལས་འཛག་སྣོད་བྱས་ན་ཡང་ཉེས་པ་མེད་དོ། །འཛག་སྣོད་དེ་ཡང་བྱི་དོར་བྱ་
དགོས་པས་དེའི་ཕྱིར། དྲི་མི་ང་བར་བྱ་བའི་ཕྱིར་བསྐ་བས་བཀྲུ་བ་དང་བསྐམ་་་
པར་བྱའོ་ཞེས་བྱ་བ་སྨྲས་ཏེ།
འཛག་སྣོད་དྲི་མི་ང་བར་བྱ་བའི་ཕྱིར་བསྐ་བས་་་་
གདབ་ཅིང་བྱི་དོར་བྱ་བ་དང་། འཛག་སྣོད་དྲི་ང་བ་མེད་པར་བྱ་བ་ཉིད་ཀྱི་ཕྱིར་
དུས་དུས་སུ་བཀྲུ་བ་དང་བསྐམ་•པར་བྱ་བའོ། །འཛག་སྣོད་བཀྲུ་བ་ལ་སོགས་་་
པའི་དུས་ན་ཅི་ཞིག་བཅང་བར་བྱ་ཞེ་ན་དེའི་ཕྱིར། དེའི་དུས་ཀྱི་ཆེད་དུ་གཞན་་
བྱའོ་ཞེས་བྱ་བ་སྨྲས་ཏེ། བཀྲུ་བ་དང་བསྐམ་པའི་དུས་ཀྱི་ཆེད་དུ་འཛག་སྣོད་་་
གཉིས་པ་གཞན་བཅང་བར་བྱའོ་ཞེས་བྱ་བའི་ཐ་ཚིག་གོ། །ཧ་ཅང་མང་བས་ལྡར་
བར་གྱུར་ན་ཕྲུ་བླུགས་སོ་ཞེས་བྱ་བ་ནི། ཁུ་བ་ཧ་ཅང་མང་བས་འཛག་སྣོད【ལྡར་
བར་•གྱུར་ཅིང་གཤེར་བར་གྱུར་ན་ཕྲུ་བླུགས་པར་བྱ་སྟེ། དེར་རློད་གཞུག་པར་
བྱའོ༑ །ཕྲུ་བླུགས་སོ་ཞེས་སྨྲས་པ∶། ཕྲུ་ཅི་འདྲ་བར་•བླུགས་པར་བྱ་ཞེ་ན་་
དེའི་ཕྱིར། བྱེ་མའམ་སའི་འོ་ཞེས་བྱ་བ་སྨྲས་སོ། །ཅི་དུས་ཐམས་ཅད་དུ་་་
འཛག་སྣོད་ཐོགས་པར་བྱའམ་ཞེ་ན་དེའི་ཕྱིར། ཟན་ཟ་བ་དང་། མཆོད་རྟེན་
ལ་ཕྱག་འཚལ་བའི་ཚེ་ཕོག་ལ་བཀྲུས་ཏེའོ་ཞེས་བྱ་བ་སྨྲས་ཏེ། ཟན་ཟ་བ་དང་།
མཆོད་རྟེན་ལ་ཕྱག་འཚལ་བའི་ཚེ་འཛག་སྣོད་དེ་དབང་པོ་•ལས་ཕོག་ལ་དེའི་འོག་
ཏུ་དབང་པོ་བཀྲུས་ཏེ་དུས་དེ་གཉིས་སུ་དེ་མེད་པར་བྱའོ། །མི་ཚངས་པར་སྤྱོད་་
པའི་ཕམ་པར་འགྱུར་བ་ཕྲན་ཚེགས་ཀྱི་སྐབས་སོ་ཞེས་བྱ་བ་ནི། མི་ཚངས་པར་སྤྱོད་
པའི་ཕམ་པར་འགྱུར་བ་ཕྲན་ཚེགས་ཀྱི་སྐབས་ནས་“འབྱུང་བ་རྫོགས་སོ།། ༎
ཕམ་པར་འགྱུར་བ་བྱེད་པ་རྨའི་སྒོ་གསུམ་སྨྲས་ན། གང་གི་ཕྱོགས་སུ་ཕོའི་
90-229