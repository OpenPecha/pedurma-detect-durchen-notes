༡༢༤༤
བསྟན་འགྱུར། ཚད་མ། ༼ད༽ ༡༩༥
སྙམ་དུ་སེམས་པ་ནི། གལ་ཏེ་དེ་ཡོད་ན་ཞེས་བྱ་བའོ། །ལན་ནི་དེ་ལྟར་ཡོངས་
སུ་དཔྱད་●པའི་ཕྱིར་རོ་ཞེས་བྱ་བ་སྟེ། གང་གི་བྱེད་པ་དེའི་ཚེ་དེ་ལ་དེ་བྱེད་པ་པོ་
ཉིད་ཀྱི་རང་བཞིན་ཉིད་དུ་གོ་བ་ཡིན་ཞེས་བྱ་བའི་དོན་ཏོ། ། རྒྱུ་མ་ཡིན་པ་ལ་ཡང་་
དེ་བཞིན་དུ་གོ་བར་གྱུར་པ་མ་ཡིན་ནམ། རེས་འགའ་བྱུང་བ་ནི་དེ་ལ་ཡང་་་
འབྱུང་བའི་ཕྱིར་རོ་སྙམ་དུ་སེམས་པ་ལ་དེ་མེད་ན་མི་འབྱུང་ངོ་ཞེས་བྱ་བ་སྟེ། དེ་
ཡོད་ན་འབྱུང་བ་དང་དེ་མེད་ན་མི་འབྱུང་བ་ཞེས་བྱ་བ་འདིས། ངེས་པར་ཁྱད་་
པར་ཅན་དུ་འབྱུང་བར་བྱེད་པ་ཡིན་ནོ་ཞེས་ཤེས་པར་བྱེད་པ་ཡིན་ལ། དེ་ལྟ་་
ཡིན་ན་རྒྱུ་ཡོད་ན་གདོན་མི་ཟ་བར་འབྱུང་བའི་འབྲས་བུ་ནི་ཁྱབ་པར་བྱེད་པ་ཡིན་
གྱི༑ འབྱུང་བ་ལ་སོགས་པ་གཞན་ལས་ཀྱང་འགྱུར་རོ་ཞེས་བསལ་བ་ཡིན་ཏེ།
དེ་མེད་ན་མི་འབྱུང་བ་ཞེས་བྱ་བས་ནི་གཉི་ག་ཁྱབ་བྱེད་ཉིད་དུ་རྟོགས་པའི་ཕྱིར་རོ༎
འདི་ཉིད་ནི་རྒྱུ་ཚོགས་པའི་སྟེ། མཐའི་གནས་སྐབས་ཐོབ་པས་གཞན་ལ་●མི་ལྟོས་
པའི་ནུས་པ་ཡོངས་སུ་གྱུར་པས་འབྲས་བུ་སྐྱེ་བར་ཏེ། གདོན་མི་ཟ་བར་སྐྱེ་བར་་
རྗེས་སུ་དཔོག་པའོ། །དེ་ནི་ཞེས་བྱ་བ་ནི་འབྲས་བུ་སྐྱེ་བའོ། །རང་ཡང་འདི་་་
ཡིན་ལ་གཞན་ཡང་འདི་ཡིན་པ་ནི་རང་བཞིན་ཏེ་རྒྱུ་ཡིན་ལ་དེ་མེད་ན་མི་འབྱུང་་
བའི་ཕྱིར་འབྲས་བུ་ཡང་ཁྱབ་བྱེད་ཡིན་པའི་ཕྱིར། རྒྱུ་ཡང་ཡིན་ནོ། །འབྲེལ་པ་
རྗེས་སུ་དྲན་པ་ལ་སོགས་པར་ཇི་སྲིད་དུ་བྱེད་པར་དེ་སྲིད་ཁོ་ན་འབྲས་བུ་མངོན་་
སུམ་ཉིད་མ་ཡིན་ནམ་ཞེས་•རྗེས་སུ་དཔོག་པ་ཡིན། བདེན་ཏེ་ཐམས་ཅད་ལ་་
མངོན་སུམ་སྐྱེ་བ་མ་ཡིན་ལ། དབང་པོ་ལས་འདས་པའམ། དེ་མ་ཐག་ཏུ་ནུས་•
པ་ཡོངས་སུ་གྱུར་པས་འབྲེལ་པ་ཅན་ལ་ཡང་རྗེས་སུ་དཔག་པ་འཇུག་པ་ཡིན་པའི་་
ཕྱིར་རོ། །ཡང་ན་རང་བཞིན་འགལ་བ་དམིགས་པའམ། ཁྱབ་•པར་བྱེད་པ་་
འགལ་བ་དམིགས་པ་ཡིན་ནོ། །དེ་མ་ཐག་ཏུ་ཞེས་ཇི་སྐད་བསྟན་པ་ཡིན་ནོ། །
100-1244