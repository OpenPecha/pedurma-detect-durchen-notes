ཚད་མ་རྣམ་འགྲེལ་གྱི་རྒྱན།
ཡིནན་ནོ། །སྒྲ་ནི་མི་རྟག་སྟེ་རྟག་པ་མ་བྱས་པའི་ཕྱིར་རོ། །སྒྲ་ནི་མ་“བྱས་པ་་་
ཡིན་ནོ་ཞེས་འདིར་ལྔ་པས་ནི་ཆོས་མཐུན་པ་དང་མི་མཐུན་པ་དག་གིས་དཔེ་བསྟན་
པ་ཡིན་ནོ་ཞེས་བྱ་བའི་དོན་ནི་དེ་ཁོ་ན་དང་བཅས་པ་ཡིན་ནོ། །དེ་བཞིན་དུ་མེད་
པ་མི་“བྱེད་པ་ལ་སོགས་པ་ལ་ཡང་བལྟ་“བར་བྱའོ། །ཇི་ལྟར་འདི་དག་གཏན་་་
ཚིགས་མ་ཡིན་པ་དེ་ལྟར་ནི་བསྟན་ཟིན་ཏོ། །གཞན་ཡང་། འབྲེལ་པ་མ་གྲུབ་
གཏན་ཚིགས་ནི། །བསྒྲུབ་"བྱ་སྒྲུབ་པར་བྱེད་པ་ལ། །ནུས་མེད་འདི་ལ་དེ་མེད་
པ༑ །དེས་ན་འདི་དག་གཏན་ཚིགས་མིན། །མེད་པ་མི་བྱེད་པའི་ཕྱིར་རོ་ཞེས་
བྱ་བ་འདི་ཇི་ལྟར་གཏན་ཚིགས་མ་ཡིན་ཞེ་ན།
མེད་པ་རི་བོང་གི་རྭ་ལ་སོགས་པ་
བྱེད་པ་མ་མཐོང་“བའི་ཕྱིར་རོ་ཞེས་བྱ་བ་ཡིན་ན་འདི་ཙམ་ལྡོག་པས་ནི་བཟློག་པ་
གྲུབ་པ་མ་ཡིན་ནོ། །གལ་ཏེ་མེད་པ་འགའ་ཞིག་ལ་བྱེད་པ་མི་དམིགས་པ་དེ་ལྟར་
ན་ཡང་ཐམས་ཅད་དེ་ལྟར་ཡིན་ནོ་ཞེས་བྱ་བའི་ཁྱབ་པ་ནི་ག་ལས་ཡིན་བཟློག་པའི་
འབྲེལ་པ་མེད་པར་ནི་ལྡོག་པའི་ཁྱབ་པ་འགྲུབ་པ་མ་ཡིན་ནོ། །དུ་བ་མེད་པས་མེ་
མེད་ལ། །ཁྱབ་པ་ཇི་ལྟར་གྲུབ་"ཅེ་ན། །མེ་ཡིས་"དུ་ལ་ཁྱབ་པར་ནི། །གལ་
ཏེ་ཚད་མས་གྲུབ་གྱུར་ནའོ། །འགྲོ་བ་མཐའ་དག་ཏུ་བསྐོར་“ཀྱང་དེ་དང་གཞན་
ན་ཡང་མེད་དོ་ཞེས་ལྡོག་པའི་ཁྱབ་པ་རྟོགས་པར་ནུས་པ་ནི་མ་ཡིན་ཏེ། ཡུལ་་
དུས་ཁྱབ་པར་མཐའ་དག་བསྐོར་བ་ཉིད་མི་སྲིད་པའི་ཕྱིར་རོ། །རྗེས་སུ་འགྲོ་བས་•
འབྲེལ་པ་འཛིན་ན་ནི། །དེའི་ཤུགས་ཉིད་ཀྱིས་“ལྡོག་པའི་ཁྱབ་པ་རབ་ཏུ་འགྲུབ་
པོ༑ །འདི་ཡང་སྔར་བསྟན་ཟིན་པ་ཉིད་དོ། །དེའི་ཕྱིར་འདི་དག་ནི་གཏན་་་
ཚིགས་མ་ཡིན་་ནོ། །དེའི་ཕྱིར་ཕྱོགས་ཀྱི་ཆོས་ཉིད་གཏན་ཚིགས་དང་འགལ་བ་་་་
དང་མ་ངེས་པར་འགྱུར་བ་ཡིནན་ནོ། །དེས་ནི་ཡོད་པ་དང་མེད་པ་རབ་ཏུ་བསྟན་
པའི་ཚུལ་གྱིས་གཞན་གྱི་དོན་གྱི་རྗེས་སུ་དཔག་པ་ཉིད་གསལ་བར་བྱས་པ་ཡིན་ནོ། །
100-707