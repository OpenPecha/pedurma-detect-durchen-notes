७७७
བསྟན་འགྱུར། ཚད་མ།
ཏེ༑ དེ་ཅི་ལྟར་འདི་ལྡོག་པ་ཉིད་ལ་ཐེ་ཚོམ་ཟ་བས་དོགས་པའི་རྒྱུ་ཡིན་ཞེ་ན།
དེ་ནི་མ་ཡིན་ཏེ། གང་ཕྱིར་གང་ཞིག་གཉི་ག་ལས། །ལྡོག་པར་ངེས་ཏེ་གཞན་
ལ་ནི། །ཡོད་པས་གཉི་ག་དག་ལ་ཡང་། །མེད་འགྱུར་འདི་ནི་བཤད་ཟིན་ཏོ། །
ལོག་པར་སླར་ཡང་དེ་ཉིད་ལ། །ཐེ་ཚོམ་བྱེད་པར་ཅི་ལྟར་འགྱུར། །གཉི་ག་་་་
རྣམ་གཅོད་བསྒྲུབ་པ་ནི། །དེ་ལས་ལྡོག་པ་ལས་གཞན་མིན། །གང་ཞིག་གང་་
ལས་ལྡོག་པ་དེ་ཅི་ལྟར་དེ་རྣམ་པར་གཅོད་པ་སྒྲུབ་པར་"བྱེད་པ་མ་ཡིན། འོན་་
ཏེ་གཉི་ག་རྣམ་པར་གཅོད་པ་སྒྲུབ་པར་བྱེད་པ་ཉིད་ཀྱིས་མི་རྟོགས་པའི་རྒྱུ་ཡིན་ནོ་
ཞེ་ན། འདི་ནི་མེད་དེ། འདི་ལྟར། གཏན་ཚིགས་ཐམས་ཅད་རྣམ་གཅོད་ནི།།
སྒྲུབ་པར་བྱེད་པས་གཏན་ཚིགས་ཉིད། །སྒྲ་དང་རྟགས་ཀྱི་ལྡོག་པ་ནི། །རབ་་
སྒྲུབ་བྱེད་ཅེས་རྣམ་པར་གནས། །གཏན་ཚིགས་གཞན་ལས་གཞན་ལྡོག་པ་སྒྲུབ་་
པར་བྱེད་པ་ཡིན་ནོ་ཞེས་བྱ་བ་ནི་བདེན་མོད་ཀྱི། འོན་ཀྱང་དེ་ནི་གཞན་བསྒྲུབ་་
འཕེན་པ་ཉིད་ཀྱིས་ཡིན་ནོ། །འདིར་ནི་གཞན་འཕངས་པ་ཅི་ཡང་ཡོད་པ་མ་ཡིན་
ཏེ༑ གཉི་ག་ལས་ལྡོག་པའི་ཕྱིར་རོ། །བྱས་པ་ཉིད་ལས་ནི་“རྟག་པ་ལས་ལྡོག་
པས་མི་རྟག་པ་འཕེན་པ་ཡིན་ནོ་ཞེ་ན། དེ་བདེན་ཏེ། རྟག་པ་ལོག་ལས་མི་་་་
རྟག་པས∶། །ཉིད་ནི་གཞན་"དུ་གྲུབ་པ་མེད། །གང་ཕྱིར་རྗེས་སུ་དཔག་པ་ནི།།
གཞན་ལྡོག་“ཉིད་ཀྱིས་དོན་བྱས་∶འགྱུར། །རྗེས་སུ་དཔག་པ་ནི་གཞན་རྟག་པའི་
སྒྲོ་འདོགས་པ་བཅད་པ་ཙམ་གྱིས་དོན་བྱས་པ་ཡིན་ཏེ། རྟག་པ་དང་མི་རྟག་པའི་
རྣམ་པར་མི་རྟོག་པ་དག་ནི་གཅིག་བཟློག་པས་གཞན་རང་ཉིད་གནས་པའི་ཕྱིར་རོ༎
དེར་ཡང་རེས་འགའ་མེད་པར་འགྱུར་རོ་ཞེ་ན། མ་ཡིན་ཏེ། དེ་མངོན་སུམ་་་
གྱིས་གྲུབ་པའི་ཕྱིར་རོ། །འབྲས་བུའི་གཏན་ཚིགས་ལ་ཅི་ལྟར་ཞེ་ན། འདི་ནི་་
རེ་ཞིག་གཞག་∶གོ། །གལ་ཏེ་མཉན་བྱ་ཉིད་ཀྱིས་གཉི་ག་ཡང་རྣམ་པར་བཅད་པ་
100-666