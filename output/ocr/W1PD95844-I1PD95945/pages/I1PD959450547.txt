ཚད་མ་རྣམ་འགྲེལ་གྱི་རྒྱན། ____
༥ ༣ ༣
ཡིན་ན་དེའི་རང་བཞིན་མ་ཡིན་ནོ། །མངོན་སུམ་གྱིས་སྔོན་པོ་ཉིད་དུ་ཡུལ་དུ་་
བྱས་པ་ན་ནི་སེར་པོ་ལ་སོགས་པ་མ་ཡིན་་ནོ། །དུས་གཞན་ཁྱབ་པར་མ་བཟུང་་་
བར་དེར་ནི་དེ་ལྟ་བུ་ཉིད་ཡིན་པར་བསམ་པར་བྱ་སྟེ། གཞན་དུ་ན་དུས་ཀྱི་ཆའི་་་་
ཚོགས་མཐའ་དག་བསྡོམས་པས་དེ་ཉིད་ཀྱི་ཚེ་ཐམས་ཅད་ཡོངས་སུ་རྫོགས་པའི་ཕྱིར།
དེ་ཉིད་ཀྱི་ཚེ་དུས་ཐམས་ཅད་ཀྱི་བྱ་བའི་དོན་བྱ་བ་བྱེད་པར་ཐལ་བར་འགྱུར་རོ། །
བྱུང་བ་དང་འབྱུང་བའི་དུས་ཀྱི་ཆ་མ་བཟུང་བས་ན་དེ་ལྟ་མ་ཡིན་ནོ་ཞེ་ན། དེ་མ་
བཟུང་ན་དེ་ཁྱབ་པ་ཉིད་དུ་ཡང་མི་འཛིན་པ་ཉིད་པས་དུས་དེ་ཙམ་དང་འབྲེལ་་་
པར་བཟུང་བས་ཤེས་པར་བྱ【བ་མི་•འགྱུར་རོ། །དེ་ལྟ་ཡིན་ན་གློག་ལ་སོགས་པ་
བཞིན་དུ་མི་རྟག་པ་ཉིད་དོ།།། །
བམ་པོ་དགུ་●པ། གལ་ཏེ་གློག་ལ་སོགས་པ་ནི་ཞིག་པས་ན་མི་རྟག་པར་་
འགྱུར་བ་མ་ཡིན་ནམ། དེའི་དུས་དང་འབྲེལ་པ་ཙམ་གྱིས་མ་ཡིན་ནོ་ཞེ་ན།
འོ་ན་འཇིག་པར་བྱེད་པ་འགའ་ཡང་མེད་པར་ཅི་ལྟར་འཇིག །སྤྲིན་གྱིས་བཀབ་
པ་ཉིད་ཀྱིས་འཇིག་གོ་ཞེ་ན། འདི་ལ་ཡང་རིགས་མཐུན་པ་དང་མི་མཐུན་པས་་་
གནོད་པར་ཅི་སྟེ་མི་འདོད།
དེའི་ཕྱིར་གློག་ཀྱང་དུས་ཕྱིས་མི་དམིགས་པ་ཉིད་་
འཇིག་པ་ཡིན་ལ་དེ་ནི་དོན་ཐམས་ཅད་ལ་“ཡང་ཡོད་པས་རྟག་པ་ཉིད་དུ་འཛིན་་
པར་ནུས་པ་མ་ཡིན་ནོ། །གལ་ཏེ་བུམ་པ་ལ་སོགས་པ་དུས་ཀྱིས་ ཀྱང་འཛིན་་
པས་"ནི་ཅི་ལྟར་མི་འཛིན་པར་བརྗོད་ཅེ་•ན། མ་ཡིན་ཏེ། དེ་ཉིད་མ་བཟུང་
བའི་ཕྱིར་རོ། །སྔར་གྱི་དུས་ཀྱང་བཟུང་བ་མེད་ན་དེའི་དུས་ན་ཡོད་པའི་དངོས་་
པོ་ལྟ་ཅི་སྨོས། ཡུད་ཙམ་དང་ཉི་མ་དང་ཟླ་བ་ལ་སོགས་པའི་དུས་ནི་གཟུགས་ལ་
སོགས་པའི་དངོས་པོ་ལས་ཐ་དད་པར་ཚད་མས་གྲུབ་པ་འགའ་ཡང་ཡོད་པ་མ་ཡིན་
ནོ༑ །ཉི་མ་དང་པོར་ཟླ་བ་རྟོགས་པ་མེད་ལ། ཉི་མ་གཉིས་པར་ཡང་མ་ཡིན་ཏེ།
100-533