७०१
བསྟན་འགྱུར། ཚད་མ།
१९
ཟ་བའི་ཕྱིར་ཏེ། རེས་འགའ་མེད་པར་འགྱུར་བའི་ཕྱིར་རོ། །ཅི་སྟེ་གལ་ཏེ་་་
ཡོད་པར་འགྱུར་ན་ངས་གཟུང་བ་ཉིད་དོ་སྙམ་དུ་ཕྱིར་དྲན་པས་བཟུང་ཟིན་པ་ཉིད་
དོ་ཞེས་ཡུལ་དུ་བྱེད་པར་འགྱུར་རོ་ཞེས་བྱ་བར་རྟོགས་པའི་ཕྱིར་དེ་ཡང་གཟུང་བ་་
ཁོ་ནའོ་ཞེས【བྱ་བར་འདོད་ན།།
བམ་པོ་བཅུ་གཉིས་●པ། མི་རུང་སྟེ། གཟུང་བ་ལ་ཡང་གལ་ཏེ་དེ། །
དོན་ནི་ཇི་ལྟར་འཇུག་པར་འགྱུར། །ཐེ་ཚོམ་དང་ནི་གཟུང་བ་དག །ཕན་ཚུན་
དུ་ནི་འགལ་བ་ཡིན། །གལ་ཏེ་དེའི་ཚེ་ཡང་ཡོད་པར་འགྱུར་ན་ནི་དེའི་ཚེ་གཟུང་
བ་ཉིད་དོ་ཞེས་བྱ་བ་ནི་འཛིན་པའི་བྱེད་པ་ཆེའོ། །ཤེས་པ་ཡོད་པ་མ་ཡིན་ན། །
འཛིན་པའི་རང་བཞིན་ཡིན་ནམ། དེ་ལྟ་མ་ཡིན་པ་ཡིན་པ་ལས་རྣམ་པ་གཞན་་
དུ་མི་འགྱུར་ཏེ། ཕན་ཚུན་རྣམ་པར་གཅོད་པའི་རང་བཞིན་ཉིད་ཀྱིས་ཕན་ཚུན་
འགལ་བའི་ཕྱིར་རོ། །གལ་ཏེ་མངོན་སུམ་ཉིད་ལ་ཡང་། །ཐེ་ཚོམ་ཇི་ལྟར་་་
མངོན་སུམ་ཉིད། །མ་དམིགས་པ་ལ་ཐེ་ཚོམ་ཕྱིར། །གཟུང་བ་ ཐེ་ཚོམ་ཡོད་མ་
ཡིན༑
།གལ་ཏེ་ད་•ལྟར་བཞིན་དུ་བཟུང་བ་ཡིན་ན་ནི། ཐེ་ཚོམ་ཟ་བ་མ་་་
ཡིན་ཏེ།
།དེ་དང་ཐ་དད་མེད་པའི་ཕྱིར་རོ། །དེའི་ཚེ་གཟུང་•བ་ནི་འབྱུང་་་
བར་འགྱུར་བ་མ་ཡིན་ཏེ། ད་ལྟར་བའི་རང་བཞིན་ལས། ཐ་དད་པ་མེད་པའི་
ཕྱིར་ད་ལྟར་བ་ཉིད་བཞིན་ནོ། །འོ་ན་འབྱུང་བར་འགྱུར་བའི་དུས་དང་འབྲེལ་་་
པའི་ཕྱིར་འབྱུང་བར་འགྱུར་བ་ཡིན་ནོ་ཞེ་ན། དེ་ལྟ་ན་འོ་ན་རང་གི་དངོས་པོས་
ན་དངོས་པོ་རྣམས་ད་ལྟར་བ་ལ་སོགས་པ་མ་ཡིན་གྱི། འོན་ཀྱང་འབྱུང་བ་དང་་
ད་ལྟར་“བ་དང་བྱུང་བར་གྱུར་པ་ནི། ལྷན་ཅིག་གཅིག་འབྱུང་བའི་དོན་དག་ཁོ་
ན་སྟེ། དུས་གཞན་མེད་པའི་ཕྱིར་རོ། །ཡོད་ན་ཡང་“དེ་ཡང་ལྷན་ཅིག་སྤྱོད་་་
པའི་དོན་ཉིད་ཡིན་ནོ། །དེ་ལྟ་ཡིན་དང【དངོས་པོས་“དངོས་པོའི་རང་བཞིན་་་
100-608