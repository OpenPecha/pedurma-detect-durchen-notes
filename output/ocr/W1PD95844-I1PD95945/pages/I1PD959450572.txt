444
བསྟན་འགྱུར། ཚད་མ། ༼ཐི༽ ༡༩༤
ལ་མེད་གང་། །ཞེས་བྱ་བ་ལ་སོགས་པ་གཏན་ཚིགས་ཀྱི་མཚན་ཉིད་དང་།
གཏན་ཚིགས་ལྟར་སྣང་བའི་མཚན་ཉིད་དག་ཁོ་ན་བརྗོད་པར་བྱ་བ་མ་ཡིན་ནམ།
ཅིའི་ཕྱིར་ཕྱོགས་ཆོས་ཀྱི་དབྱེ་བ་བསྟན་ཞེ་ན། གཏན་ཚིགས་དག་དང་གཏན་་་
ཚིགས་ལྟར་སྣང་བ་ཕལ་མོ་ཆེ་ནི་ཕྱོགས་ཀྱི་ཆོས་ཉིད་ཡིན་པ་དེས་ན་གཏན་ཚིགས་་
དང་། གཏན་ཚིགས་ལྟར་སྣང་བའི་མཚན་ཉིད་"བྱེ་བྲག་ཏུ་གསལ་བར་བསྟན་་
པའི་ཕྱིར་དང་པོ་●ཕྱོགས་ཆོས་ཀྱི་དབྱེ་བ་བསྟན་ཏེ། དེ་ལྟར་ཡིན་དང་ཕྱོགས་ཀྱི་
ཆོས་འདི་ནི་གཏན་ཚིགས་སོ། །འདི་ནི་གསལ་●བའོ། །འདི་ནི་མ་ངེས་པ་ཡིན་
ནོ་ཞེས་བདེ་བར་འཆད་པ་དང་འཛིན་པར་འགྱུར་རོ། །དེ་ཉིད་ཀྱི་ཕྱིར་བཤད་པ།
གཏན་ཚིགས་རབ་ཏུ་དབྱེ་བའི་དོན། །བདེ་བར་གཟུང་●བ་གྲུབ་བྱའི་ཕྱིར། །
ཕྱོགས་ཆོས་རབ་ཏུ་དབྱེ་བ་ཡིསས། །མདོར་བསྡུས་པ་ནི་གསུངས་པ་ཡིན།
།
རབ་ཏུ་དབྱེ་བའི་དོན་ཉིད་བདེ་བླག་ཏུ་གཟུང་•བའི་དོན་དུའོ། །གཏན་ཚིགས་
ཕྱོགས་ཀྱི་རབ་ཏུ་དབྱེ་བས་བསྡུས་ཏེ་བཤད་པ་གང་ཡིན་པ་དེ་ནི་གཏན་ཚིགས་ཀྱི་་
ཀྱི་●རབ་ཏུ་དབྱེ་བ་ནི། གཏན་ཚིགས་དང་གཏན་ཚིགས་ལྟར་སྣང་བའི་མཚན་་
ཉིད་བསྟན་པའོ།
།དེའི་དོན་ནི་གཏན་ཚིགས་དང་གཏན་ཚིགས་ལྟར་སྣང་བ་་་
ཉིད་དེ། དེ་ཉིད་ཀྱི་ཕྱིར། གཏན་ཚིགས་ལྟར་སྣང་གི། སྔོན་དུ་ཞེས་་་
གསུངས་སོ། །གཏན་ཚིགས་ལྟར་སྣང་བ་ནི་གཏན་ཚིགས་ལྟར་སྣང་ངོ་། །ལྟར་་
སྣང་ནི་འདིར་ཉེ་བའི་ཕྱོགས་གཏན་ཚིགས་ལྟར་སྣང་བ་ཡིན་གྱི། ལྟར་སྣང་བ་་
ཙམ་ནི་མ་ཡིན་ནོ། །གལ་ཏེ་ཆོས་ཅན་གྱི་ཆོས་ཙམ་དུ་ཉེ་བར་བསྡུས་པའི་ཆོས་་་
སྒྲུབ་པར་བྱེད་པ་ཡིན་གྱི། ཕྱོགས་ཀྱི་ཆོས་ཉིད་དུ་ཉེ་བར་བསྡུས་པ་ནི་མ་ཡིན་ཏེ།
ནགས་ཚང་ཚིང་ལ་སོགས་པའི་ཕྱོགས་འདི་ན་དུ་བ་ཡོད་དོ་ཞེས་ཆོས་ཅན་ཙམ་ལ་་
ཉེ་བར་སྟོན་པའི་ཕྱིར་རོ། །ཆོས་ཅན་ཙམ་ནི་ཕྱོགས་མ་ཡིན་ནོ། །ཆོས་ཅན་ནི་
100-558