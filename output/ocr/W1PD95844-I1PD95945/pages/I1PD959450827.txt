ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
ཡིན་གྱི་གཞན་ལས་ནི་མ་ཡིན་ནོ། ། །གཞན་ལས་མ་ཡིན་ཞེས་བྱ་•དེ་ལྟ་ནི་མ་ཡིན་
ཏེ༑ ཕྲད་པར་བྱ་བ་དོན་དུ་གཉེར་བ་དེ་དང་འབྲེལ་པ་ཅན་ཁོ་ནའི་ངོ་བོ་ཚད་་
མ་ཡིན་གྱི་རྟོགས་པ་ཙམ་ནི་ཚད་མ་མ་ཡིན་ནོ།
།དེ་ཡང་རྟོགས་པ་མ་ཡིན་པ་ནི་
འཇུག་པའི་ཡན་ལག་མ་ཡིན་པའི་ཕྱིར་རྟོགས་པ་ནི་དེ་ལ་ལྟོས་པ་ཡིན་ནོ། །ཕྲད་
པར་བྱ་བ་དང་འབྲེལ་པ་ཅན་གྱི་ཤེས་པའི་ངོ་བོ་ཡང་རྗེས་སུ་དཔག་པའི་ངོ་བོ་་་
བཞིན་དུ་རང་ཉིད་ཀྱིས་• ཤེས་པ་ཡིན་ནོ། །དེ་ཉིད་ཤེས་པ་ཡིན་གྱི་དེ་དང་་
འབྲེལ་པ་ཅན་ནི་མ་•ཡིན་ནོ་མ་ཡིན་ཏེ་ནག་པའི་བུ་ལ་ནག་པའི་ཤེས་པ་བཞིན་དུ་
དེ་ཉིད་ཤེས་པའི་ཡུལ་ནི་འབྲེལ་པ་ཡིན་པའི་ཕྱིར་རོ། །དེས་ན་དེ་ཉིད་ནི་ཚད་མ་
ཡིན་ལ་དེ་ཤེས་པ་ནི་འབྲས་བུ་ཡིན་ནོ། །དེ་ཡང་དོན་དང་འདྲ་བ་ནི་ཚད་མ་ཡིན་
ལ་དོན་རྟོགས་པ་ནི་ཚད་མའི་འབྲས་བུ་ཡིན་ནོ་ཞེས་ཀྱང་གསུངས་པའོ། །དེའི་་་
ཕྱིར་ཤེས་པའི་ངོ་བོ་ལ་སྒྲོ་བཏགས་པས་འཇུག་པ་ཡིན་གྱི་ཕྱི་རོལ་ལ་འཇུག་པ་ནི་མ་
ཡིན་ནོ། ། ཕྱི་རོལ་ལ་ཡང་ཤེས་པའི་ངོ་བོར་སྒྲོ་བཏགས་པ་ཡིན་ན། མི་འཇུག་
པ་ཁོ་ན་ཡིན་ཏེ། དེ་དོན་དུ་གཉེར་བ་ནི་སུ་ཡང་མ་ཡིན་ནོ། །ཤེས་པའི་ངོ་བོ་
དང་ཕྱི་རོལ་དག་ནི་སོ་སོ་བ་མ་ཡིན་པའི་ཕྱིར་འཇུག་པ་ཡིན་ནོ་ཞེ་ན།
སོ་སོ་བ་
མ་ཡིན་ན་ཕྱིའི་དངོས་པོ་དོན་དུ་གཉེར་བ་རྣམས་ཆེས་ཤིན་ཏུ་ཡང་མི་འཇུག་པའི་་
ཕྱིར་དེ་གསལ་•བ་ཡིན་ནོ། །སྣང་བ་དང་རྣམ་པར་རྟོག་•པ་དག་གཅིག་ཏུ་བྱས་
ནས་ཞེས་བྱ་བ་ལ་སོགས་པ་དེ་ཁོ་ན་ཉིད་དུ་འདོད་པ་དེ་ལས་བྱུང་བ་ཉིད་ཀྱི་ཡུལ་་
ཅན་རྣམས་དེ་བཞིན་དུ་བཤད་པར་བྱའོ། །རྟོགས་པ་ཙམ་ཡང་ཚད་མ་ཉིད་ཡིན་
ན་ནི་སྒྲ་ལས་བྱུང་བ་ལ་ཡང་འགྱུར་རོ། །སྒྲ་ལས་བྱུང་བ་ཡང་ཕྱི་རོལ་ཤེས་པར་་
བྱེད་པ་མ་ཡིན་ནམ། ཤེས་བྱ་དང་ཤེས་བྱེད་ལས་གཞན་པ་ལ་ནི་འབྲེལ་པ་མེད་དོ། །
དེ་ལྟ་ནི་མ་ཡིན་ཏེ། ཤེས་བྱ་དང་ཤེས་བྱེད་ཀྱི་དངོས་པོ་ཉིད་དེ་དང་འབྲེལ་པ་་་
100-811