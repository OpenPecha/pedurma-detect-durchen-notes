ཚད་མ་རྣམ་འགྲེལ་གྱི་རྒྱན།
42
ཏུ་བསྒྲགས། །གཞན་གྱི་ཐ་དད་པ་ནི་གཞན་དང་ལྡན་པར་མི་འགྱུར་རོ། །སྤྱི་
དང་གསལ་བ་དག་འཕྲོད་པ་འདུ་བས་འབྲེལ་པའི་ཕྱིར་ལྡན་པ་ཉིད་དུ་འགྱུར་བ་་་
ཉིད་དོ་ཞེ་ན། སྤྱི་ཐ་དད་པ་མེད་པ་གསལ་བ་ལ་འཕྲོད་པ་འདུ་བའི་ཕྱིར་གསལ་
བ་རྣམས་ཉིད་ཐ་དད་པ་མེད་པར་འགྱུར་རོ།
།དེས་ན་སྤྱི་ཐམས་ཅད་དང་ལྡན་་
པའི་ཕྱིར་བ་ལང་ཡང་རྟ་ལ་སོགས་པར་འགྱུར་རོ། །གཞན་ཡང་བ་ལང་གི་སྤྱི་ནི་
བ་ལང་ཉིད་ཡིན་ལ། གསལ་བ་རྣམས་ཀྱང་རང་གི་ངོ་བོས་རིགས་མཐུན་པ་དང་
རིགས་●མི་མཐུན་པ་ཕན་ཚུན་ཐ་དད་པ་མེད་པ་དེའི་ཕྱིར་འདི་ལྟར་གསལ་བ་སྤྱི་་
གཞན་ཐ་དད་པར་བྱེད་པ་ཉིད་ཡིན། འོན་ཏེ་གསལ་བ་རྣམས་རང་གི་ངོ་བོས་་་
རིགས་མི་མཐུན་པ་དག་ལས་ཐ་དད་པ་ཡིན་ན། འོ་ན་ཐ་དད་པ་མེད་པ་དེ་ཉིད་
སྤྱི་ཡིན་ལ་རག་མོད། གཞན་གྱིས་“ཅི་བྱ་སྤྱི་ཁས་བླངས་ཀྱང་གསལ་བ་ལ་ཐ་དད་
པ་དེ་ཉིད་སྤྱི་སྤྱི་གཞན་དག་ལས་འབྱེད་པར་བྱེད་པ་ཡིན་པར་●འགྱུར་བས། འོ་
ན་སྤྱིའི་ཁྱད་པར་ནི་གྲུབ་པ་ཉེ་བར་འཇོག་པ་ཡིན་ནོ། །དེ་སྤྱི་ནི་རང་གི་ངོ་བོས་
སྤྱི་གཞན་ལས་ཐ་དད་པ་ཡིན་ལ། སྤྱི་དང་ལྡན་པ་ནི་དེ་དང་ལྡན་པས་ཐ་དད་པ་
ཡིན་ཏེ། དཔེར་ན་དཀར་པོའི་རང་བཞིན་ནི་རང་ཉིད་ཁོ་ནས་ཡིན་ལ། སྣམ་
བུ་ནི་དེ་དང་ལྡན་པ་ལས་ཡིན་པ་བཞིན་ནོ་ཞེ་ན། དེ་ཡང་འཐད་པ་མ་ཡིན་ཏེ།
འདི་ལྟར། ཁ་དོག་དཀར་པོའི་རང་བཞིན་ནི། །འབའ་ཞིག་འགར་ཡང་་་
རྟོགས་པ་མེད། །དེ་ནས་དེ་ཡི་ངང་ཉིད་ཀྱིས། །དཀར་པོའི་ངོ་བོར་ཇི་ལྟར་་
རྟོགས༑ །དཀར་པོ་ལ་སོགས་པ་ནི་རྟག་ཏུ་རྫས་ལ་གནས་པ་ཉིད་དོ། །དེས་་
ལོགས་སུ་བལྟ་བར་མི་རུང་བ་དག་རང་ཉིད་དེའི་རང་བཞིན་ཡིན་ནོ་ཞེས་ཇི་ལྟར་་
འགའ་ཞིག་གིས་རྟོགས་པར་འགྱུར། །དེའི་དཀར་པོ་ཉིད་དེ་ནི་རྫས་ཉིད་ལས་་་་
ཡིན་ནོ་ཞེས། ཅི་སྟེ་མི་འདོད།
གལ་ཏེ་དེའི་དཀར་པོ་ཉིད་རྫས་ཡིན་ན། འོ་
100-547