ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
7764
ངེས་པ་དུས་གཞན་ལ་ཇི་ལྟར་འགྱུར་བ་ཡིན་ཞེས་བྱ་བའི་རྩོད་པ་ཡང་མ་ཡིན་ཏེ།
ཡུལ་དང་དུས་ལ་སོགས་པའི་ཁྱད་པར་ཉིད་ཀྱི་ཕྱིར་རོ། །དེ་ལྟར་ན་རྟག་པ་ཞེས་
བྱ་བར་རྟོག་པར་རྣམ་པར་གཅོད་པར་བྱེད་པའི་ཁྱད་པར་ཡོད་པ་ཙམ་མ་གཏོགས་
པ་བྱེ་བྲག་གང་ཡང་མི་སྣང་ངོ་། །དེ་ལྟ་བུ་མི་ཟད་པ་ཡིན་ལ། འདི་ལྟ་བུའི་་་་
འགྲོ་བ་ཐམས་ཅད་མངོན་པར་དབྱུང་•བ་ཡང་ཡིན་པའི་ཕྱིར་དེ་ཡང་རྒྱུར་བརྗོད་དོ།
འདི་ལ། བར་མ་ཆོད་པ་•ཡོད་པ་ཅན། །དངོས་གང་ཡུལ་དང་དུས་ལ་•ནི། །
དེ་ནི་རྟག་དང་ཁྱབ་བདག་འདོད། །དེའི་ཕྱིར་བདག་ནི་ཁྱབ་བདག་བརྗོད།
ཅེས་སྨོས་པའོ། །ལྡོག་པ་མ་གྲུབ་པ་ཡང་མ་ཡིན་ཏེ། དེ་ནི་ཐམས་ཅད་དུ་ཡོད་
པས་དེ་མེད་ན་འབྲས་བུ་ཡོད་པར་མི་འགྲུབ་པ་ཁོ་ན་ཡིན་་ཏེ། ལྡོགག་པ་ཡིན་པའི་
ཕྱིར་རོ། །རྗེས་སུ་འགྲོ་བ་ནི་དེ་ཡིན་•ན་རེས་འགའ་འབྱུང་བ་ལས་སོ། __ །
དེ་
ཐམས་ཅད་དུ་དེ་ཡོད་པ་ལས་འབྲས་བུ་ཡང་དེ་བཞིན་དུ་ཡོད་པ་མ་ཡིན་ཏེ།
ཡོད་ན་འབྱུང་བ་ཁོ་ན་ཡིན་ནོ་ཞེས་འབྲས་བུ་ཉིད་ཀྱི་རྒྱུ་མཚན་དེ་ཡིན་པའི་ཕྱིར་རོ༎
དེ་ཡོད་ན་འབྱུང་བ་དེ་ཁོ་ན་མ་ཡིན་ནམ། གཅིག་ཁོ་ན་རྒྱུ་མ་ཡིན་ཏེ། འོན་་་
ཀྱང་ཚོགས་པ་ནི་སྐྱེད་བྱེད་མ་•ཡིནན་ཏེ། ལྷན་ཅིག་བྱེད་པ་རྣམས་ཀྱང་མི་རྟག་་་
པར་འདུས་པ་ཡིན་པའི་ཕྱིར་རོ། །ལྷན་ཅིག་བྱེད་པ་རྣམས་ཀྱིས་དེ་ལ་ཅུང་ཟད་་
ཀྱང་བྱས་པ་མེད་དོ། །མ་ཚང་བ་ཉིད་དུ་སྔ་ན་ཡོད་པ་དེ་ཚང་བས་ལྡོག་པ་ཁོ་ན་
ཡིན་པའི་ཕྱིར་དེ་རྒྱུ་ཡིན་ན་དེས་བྱས་པའི་ཁྱད་པར་སྣང་བ་ཡིན་ནོ་ཞེས་བྱ་བ་ནི་མི་
རིགས་ཏེ་ཁྱད་པར་ཐམས་ཅད་དབང་པོའི་ཡུལ་མ་ཡིན་པའི་ཕྱིར་རོ། །དེ་ལྟ་བུའི་
ཕུལ་དུ་བྱུང་བ་དེས་བྱས་པ་ཡོད་ན་ཡང་འུ་བུ་ཅག་ལ་སོགས་པའི་སྤྱོད་ཡུལ་མ་ཡིན་
ལ༑ དེའི་ཕྱིར་རང་གི་ངོ་བོ་བཞིན་དུ་རྒྱུ་འདི་ཉིད་ཀྱང་དོར་བྱ་མ་ཡིན་ཏེ། ཐེ་
ཚོམ་ཅན་གྱི་དེ་ཉིད་ལྟ་བུའོ། །ལན་ནི། རྟག་ལ་ལྡོག་པ་མེད་པའི་ཕྱིར། །
100-1165
།
།