ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
१०५९
དངོས་པོ་དང་འགལ་བའི་ཕྱིར་རོ། །དེའི་ཚེ་ཁོ་ན་འབྱུང་ན་ཇི་ལྟར་རྒྱུ་མེད་པ་་་
ཡིན་ཏེ། ངེས་པ་ནི་རྒྱུ་ལ་རག་ལས་པའི་ཕྱིར་དང་། དེ་ལ་རག་ལུས་པ་མ་ཡིན་
ན་རྒྱུ་ལ་ངེས་པར་མི་རིགས་པའི་ཕྱིར་རོ། །དེ་ཡོད་ན་འབྱུང་བའི་དངོས་པོའི་་
རྒྱུས་ཅི་ཞིག་བྱས་པ་ཡིན། གང་གིས་སྔར་བཞིན་དུ་འབྱུང་བར་མི་འགྱུར་བ་ནི་དེ་
དག་འགལ་བ་ཡིན་ཞེས་བྱ་བ་ནི་མི་རིགས་ཏེ། ཅུང་ཟད་ཀྱང་མི་བྱེད་པས་འགལ་
བ་མེད་པའི་ཕྱིར་རོ། །རྒྱུས་དེའི་རང【གི་ངོ་བོ་•ཉམས་པ་ཁོ་ན་བྱས་པ་ཡིན་ནོ་•
ཞེ་ན། དེ་ཡིན་ན་ཡང་། དངོས་པོ་ཡང་རྗེས་སུ་འཇུག་པར་འགྱུར་རོ། །
འགལ་བའི་ཕྱིར་མ་ཡིན་ནོ་ཞེ་ན། ཅུང་ཟད་ཀྱང་མི་བྱེད་པས་ཇི་ལྟར་འགལ་བ་་
ཡིན་ཞེས་པ་དེ་ཉིད་སླར་ཁྱོད་ལ་དྲི་བར་བྱའོ། །དངོས་པོའི་ཞིག་པ་ཡིན་ནོ་ཞེ་ན།
དེ་ཡང་བྱ་བའི་རྒྱུ་མ་ཡིན་ཏེ་དངོས་པོ་དང་འགལ་བའི་ཕྱིར་དང་། ཐུག་པ་མེད་
པའི་ཕྱིར་རོ། །དེ་ཡོད་ན་དངོས་པོ་རང་གི་ངོ་བོ་ཉིད་མེད་པ་ཡིན་ཏེ། དེ་ལས་
ཅུང་ཟད་ཀྱང་འབྱུང་བར་མི་འགྱུར་རོ་ཞེ་ན། དེ་ཡོད་ཀྱང་དེ་དང་འདྲ་བ་འདི་་
སྔར་བཞིན་དུ་ཕྱིས་ཀྱང་། དོན་བྱེད་པ་ཉིད་དུ་ཐལ་བར་འགྱུར་བ་ཡིན་ཏེ།
བྱེ་བྲག་མེད་པའི་ཕྱིར་རོ། །དེ་ཉིད་བྱེ་བྲག་ཡིན་ནོ་ཞེ་ན། འདི་ལ་དེ་ཡོད་ཀྱང་
དེ་ཅི་ཞིག་བྱས་པ་ཡིན་ཞེས་སྨྲས་ཟིནན་ཏོ། །ཁོ་བོའི་ཕྱོགས་ལ་ནི་དེ་མེད་པ་ཡིན་ལ།
དེ་ནི་གཞན་ཁོ་ན【སྐྱེས་པ་•ཡིན་ཏེ། དུས་གཞན་ན་•ཡོད་པ་ནི་མ་ཡིན་ནོ་ཞེས་
བྱ་བའི་དོན་ཏོ། །དེ་ལྟ་ཡིན་ན་མི་སྐྱེ་བ་དེ་ཉིད་མེད་པ་ཡིན་ནོ་ཞེ་ན། དེའི་་
ཞིག་པ་ལ་ལྟོས་ནས། དེ་ལྟ་བུའི་ཐ་སྙད་ཡིན་པར་བདེན་མོད་ཀྱི་གཞན་སྐྱེ་བ་ལ་
ནི་མ་ཡིན་ཏེ། འགལ་བ་མེད་པའི་ཕྱིར་རོ། །དེ་ལྟ་མོད་ཀྱི་མ་དམིགས་པ་ནི་་་
མེད་པ་མ་ཡིན་ཏེ། ཡོད་པ་ལ་ཡོད་པའི་ཕྱིར་རོ། །རུང་བ་ཡང་མ་ཡིན་ཏེ།
སྒྲུབ་བྱེད་མེད་པའི་ངོ་བོ་ཡིན་པའི་ཕྱིར་རོ། །དེའི་ཕྱིར་དེ་ལྟ་བུའི་དམིགས་པ་་
100-1059