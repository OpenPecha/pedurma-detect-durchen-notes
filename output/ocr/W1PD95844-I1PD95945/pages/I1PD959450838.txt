२२२
བསྟན་འགྱུར། ཚད་མ། ༼ད༽ ༡༩༥
དཔག་པའི་དབྱེ་བ་ཡིན་ནོ། །མངོན་སུམ་དང་ཅིག་ཤོས་དག་གི་སོ་སོར་སྣང་བ་་
དག་གི་རིག་པར་བྱ་བ་ལ་ནི་ཐ་དད་པ་ཡོད་པ་ཁོ་ན་ཡིན་ཏེ། ཕྲད་པར་བྱ་བ་་
ཉིད་ཀྱིས་རང་གི་ངོ་བོ་རིག་པ་ཉིད་ནི་མི་བསླུ་བར་•རིག་པ་ཡིན་ཏེ། མི་བསླུ་་
བར་ཤེས་པ་ཉིད་ནི་ཚད་མ་ཉིད་ཡིན་ནོ། །དེས་ན་དུ་བ་ལ་སོགས་པ་ཚད་མར་ཐལ་
བར་འགྱུར་བ་ནི་མ་ཡིན་ནོ། །ཕྲད་པར་བྱ་བ་ལས་ཐ་དད་པའི་མངོན་པའི་ང་་་
རྒྱལ་གྱིས་དེ་རིག་པ་ཡང་དེ་རིག་པ་མ་ཡིན་པའི་ཕྱིར་ཕྲད་པར་བྱ་བའི་རང་གི་ངོ་བོ་
ལ་དབྱེ་བ་མེད་པར་རྟོགས་ན། ཚད་མ་ཉིད་ཀྱི་ཡན་ལག་ཡིན་ནོ་ཞེས་བྱ་བའི་་
དགོངས་པས་གང་ལ་གཞན་གྱིས་•དོན་བྱེད་ཅེས་བྱ་བ་སྨོས་ཏེ། སྒྲོ་བཏགས་་
པའི་དབྱེ་བ་མེད་པ་ལས་བདེན་པའི་དབྱེ་བ་མེད་པ་ཕུལ་དུ་བྱུང་བ་ཡིན་ཞེས་བྱ་་
བའི་དོན་ཏོ། །སྒྲ་ལས་བྱུང་བ་སྟེ། སྒྲས་སྐྱེད་•པའི་ཤེས་པ་ནི་བསླུ་བ་མ་ཡིན་
པའི་བསམ་པས་སྨྲ་བ་པོས་མངོན་པར་བསམས་པ་རྟོགས་པའི་དོན་དང་མཚུངས་་
པའི་རྣམ་པའི་མངོན་པར་འདོད་པ་སྟོན་པའི་ཕྱིར། གསལ་བར་བྱེད་པའི་ཕྱིར་་
ཞེས་བྱ་བ་ནི་འདིའི་དོན་མ་ཡིན་ནམ། དེའི་ཕྱིར་འདི་ལ་ཁྱབ་པར་བྱེད་པ་མ་་
ཡིན་པ་བསལ་བར། ཇི་སྐད་བསྟན་པ་ཇི་ལྟ་ཡིན། །གལ་ཏེ་འདི་ཡི་དོན་ཡིན་
ན༑ །སྨྲ་བ་པོ་ཡི་བྱ་བ་ཡི∶། །ཞེས་བྱ་བ་ལ་སོགས་པའི་དོན་གོ་བར་འགྱུར་རོ༎
འདིས་ནི་དེ་ཉིད་ཀྱི་དོན་གསལ་བར་བྱེད་པ་ཡིན་ནོ། །འདི་ཉིད་ཀྱིས་ཆོག་མོད་་
མི་གསལ་བ་དེས་ཅི་ཞིག་བྱ། བཤད་བྱ་དང་། བཤད་བྱེད་ཉིད་ཡིན་ན་ཡང་་
དོན་ཐ་དད་པ་ཉིད་ཡིན་ན་ནི་མི་རིགས་སོ་ཞེས་བསྟན་པ་ནི། སྒྲའི་ཡུལ་ཅན་གྱི་
ཤེས་པ་ནི་ཞེས་བྱ་བའོ། །གནོད་པ་མེད་པ་ཅན་གྱི་རྟོགས་པ་ནི་ཕ་རོལ་པོའི་་་
འདོད་པ་མ་ཡིན་ནམ། རང་གི་ངོ་བོ་རྟོགས་པ་ཙམ་གྱིས་ཞེས་•བྱ་བས་དེ་རྟོགས་
པ་ཙམ་ཇི་ལྟར་དགག་པ་ཡིན། ཀུན་དུ་རྨོངས་པ་འཇིག་རྟེན་པ་མ་ཡིན་པའི་དོན་
100-822