2०७
བསྟན་འགྱུར། ཚད་མ། ༼ཐི༽ ༡༩༤
གཞན་དུ་ནི་མ་ཡིན་ནོ་ཞེས་སློབ་དཔོན་གྱི་དགོངས་པ་རྟོགས་པར་བྱ་སྟེ། འོ་ན་
གང་གི་ཚེ་སྒྲ་ཉིད་རྟག་པར་ཁས་ལེན་པ་ཞེས་གསུངས་པའི་ཕྱིར་རོ། །དེའི་ཕྱིར་་
མ་འབྲེལ་པ་ཉིད་ཐེ་ཚོམ་གྱི་རྒྱུ་ཡིན་པས་གཏན་ཚིགས་ལ་སོགས་པའི་མཚན་ཉིད་་་
ཁྱབ་པ【ཉིད་དོ∶། །དེ་ལ་ཕྱོགས་ཀྱི་ཆོས་གཏན་ཚིགས་ཡིན་ནོ་ཞེས་བྱ་བས་ཤུགས་
ཕྱོགས་ཀྱི་ཆོས་མ་ཡིན་པ་ནི་གཏན་ཚིགས་མ་ཡིན་ནོ། །ཕྱོགས་ཀྱི་ཆོས་ཕྱིན་ཅི་་་་
ལོག་འགལ་བ་ཡིན་པའི་ཕྱིར། ཕྱོགས་ཀྱི་ཆོས་མ་ཡིན་པའི་ཕྱིར་ཕྱོགས་ཀྱི་ཆོས་མ་
ཡིན་པའི་ནི་འགལ་བ་མ་ཡིན་ནོ་ཕྱོགས་ཀྱི་ཆོས་གཞན་ནི་མ་ངེས་པ་ཡིན་ནོ་ཞེས་བྱ་
བས་ཕྱོགས་ཀྱི་ཆོས་མ་ཡིན་པ་ནི་མ་ངེས་པ་མ་ཡིན་ནོ། །དེས་ན་མ་གྲུབ་∶པ་ཞེས་
རང་གི་མིང་གིས་“བསྟན་པར་"བྱ་བ་ཡིན་ནོ། །ཆོས་ཅན་གྲུབ་པ་ཡང་མ་གྲུབ་པ་
ཉིད་ལ་གང་ལ་ཡང་རུང་བ་ལ་མ་གྲུབ་པ་ཡང་ངོ་། །དེ་སྐད་དུ་ཡང་སློབ་དཔོན་
གྱིས༑ །【གཉི་ག་∶ལ་ནི་གྲུབ་ཆོས་ཀྱིས། །ཐ་སྙད་བྱེད་ཕྱིར་ཟློག་∶པ་འམ།
གཉིས་ལས་གཅིག་ལ་མ་གྲུབ་དང་། །ཆོས་ཅན་མ་གྲུབ་ན་མི་འདོད། །ཅེའོ། །
གལ་ཏེ་ཕྱོགས་ཀྱི་ཆོས་གཏན་ཚིགས་ཡིན་ན་འོ་ན། ཅི་ལྟར་སྒྲ་ནི་མི་རྟག་པ་སྟེ།
བྱས་པ་མི་རྟག་པ་ཡིན་པའི་ཕྱིར་དང་། རྟག་པ་མ་བྱས་པའི་ཕྱིར་རོ་ཞེས་“བྱ་བ་
དང་། དེ་བཞིན་དུ་ནི། འབྲས་བུ་ནི་སྔ་ན་“ཡོད་པ་མ་ཡིན་ཏེ་མེད་པ་མི་བྱེད་
ཕྱིར་དང་། ཉེ་བར་ལེན་པ་ལེན་པའི་ཕྱིར་དང་། ཐམས་ཅད་ལས་འབྱུང་བ་་
མ་ཡིན་པའི་ཕྱིར་དང་། ནུས【པར་བྱེད་པ་•ནུས་པའི་ཕྱིར་དང་། རྒྱུའི་་་
དངོས་པོ་ཡིན་པའི་ཕྱིར་རོ་ཞེས་བྱ་བར་འགྱུར་ཞེ་ན། འདིར་བཤད་པ། གང་
དུ་གཏན་ཚིགས་བསྒྲུབ་【བྱ་ཡི། །རྗེས་འགྲོའམ་མེད་ན་མེད་པ་དགག །ལྔ་པས་
བརྗོད་དེར་དཔེ་ཡིན་ཏེ། །གཏན་ཚིགས་ཉེར་གཏོང་བདག་ཉིད་ལས། །
དཔེར་ན་སྒྲ་མི་རྟག་སྟེ་བྱས་པ་མི་རྟག་པའི་ཕྱིར་རོ། །དེ་བཞིན་དུ་སྒྲ་ཡང་བྱས་པ་
100-706