ཚད་མ་རྣམ་འགྲེལ་གྱི་རྒྱན།
643
ལས་འགའ་ཞིག་ནི་སྲོག་ལ་སོགས་པ་དང་ལྡན་པ་དང་། གཞན་ནི་དེ་ལྟ་མ་ཡིན་
པར་འགྱུར་བ་ཡིན་ཏེ། དཔེར་ན་མཁྲེགས་པ་ཉིད་ལས་འགའ་ཞིག་ནི་མཚོན་་་
གྱིས་བཅད་པ་དང་། གཞན་ནི་གཞན་དུ་འགྱུར་བ་བཞིན་ནོ།
ཡོད་པ་•འགལ་བ་མ་མཐོང་ན། །ཐེ་ཚོམ་གང་ལས་ལྡོག་པར་འགྱུར།
།འདི་ལྟར།
།བདག་
མེད་པ་དང་ལྷན་ཅིག་འགལ་བ་གྲུབ་པ་མེད་པར་ནི་སྲོག་ལ་སོགས་པ་ལས་བདག་་
མེད་པ་ལྡོག་པར་མི་འགྱུར་རོ། །གང【གིས་དེ་བཟློག་【པར་འགྱུར་བ【སྲོག་ལ་【
སོགས་པ་ནི་བདག་མེད་པ་དང་། ལྷན་ཅིག་•མི་གནས་པ་ལས་གཞན་པའི་་་
འགལ་བའི་མཚན་ཉིད་ཀྱི་འགལ་བ་མ་ཡིན་ནོ། །འོ་ན་དངོས་སུ་འགལ་བ་མེད་་
ཀྱང་བརྒྱུད་ʼནས་འགལ་བའི་ཕྱིར་སྲོག་ལ་སོགས་པ་བདག་མེད་པ་ལྡོག་པར་བྱེད་་
པ་ཡིན་ནོ་ཞེ་ན། དེ་ནི་མ་ཡིན་ཏེ། འདི་ལྟར། དེ་ཡང་ལ་ལར་དེ་འབྲས་་
དང་། །བདག་ཏུ་ངེས་པ་"གཞན་ཅི་ཡོད། །གལ་ཏེ་སྲོག་ལ་སོགས་པ་་་
བདག་ལ་ངེས་པ་ཡིན་ན་བདག་མེད་པ་དང་ལྷན་ཅིག་འགལ་བར་འགྱུར་བ་ཡིན་ཏེ།
ཁྱབ་པར་བྱེད་པ་དང་འགལ་བས་ཁྱབ་པར་བྱ་བ་ཡང་འགལ་བའི་ཕྱིར་རོ●། །
སྲོག་ལ་སོགས་པ་ནི་བདག་ལ་ངེས་པ་མ་ཡིན་ཏེ། དེའི་བདག་ཉིད་དང་དེ་ལས་་
འབྱུང་བ་མེད་པ་ངེས་པ་མི་རུང་བའི་ཕྱིར་ཏེ། དེ་ལྟ་མ་ཡིན་པར་ངེས་པ་མི་སྲིད་
པའི་ཕྱིར་རོ●། །སྲོག་ལ་སོགས་པ་ནི་བདག་གི་འབྲས་བུ་ཉིད་དམ།
བདག་གི་
བདག་ཉིད་དུ་ཚད་མས་མི་འགྲུབ་བོ། །བདག་དང་འབྲེལ་པ་མེད་པ། དེས་ནི་
བདག་མེད་པ་ལས་ཀྱང་། །དེ་ནི་ལྡོག་པར་ཐེ་ཚོམ་ཟ། །དེར་འབྲེལ་པ་མེད་པ་
ནི【དེའི་མི་•མཐུན་པའི་ཕྱོགས་ལས་ནི་ལྡོག་པ་མ་ཡིན་ནོ། །ལྡོག་ཏུ་ཆུག་པ་དེ་ལྟ་
ནའང་། །བདག་མེད་མེད་ལས་བདག་མི་འགྲུབ། །གང་གིས་དེ་ནི་ལྡོག་མེད་པ༎
ངེས་པ་དངོས་པོར་འདོད་མ་ཡིན། །དཔེར་ན་སྲོག་སོགས་མཐུན་ཕྱོགས་ལ། །
100-653