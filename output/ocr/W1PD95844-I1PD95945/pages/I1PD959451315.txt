ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
१३०१
པར་འགྱུར་བ་ཞིག་ན། དེ་དང་འདྲ་བའི་འབྲས་བུ་གཞན་སྐྱེད་•པར་མི་བྱེད་་
པས་དེ་ཁོ་ན་བསྐྱེད་བྱ་མ་ཡིན་པ་མ་ཡིནན་ནོ། །དེ་ལྟ་ཡིན་ན་དུ་བ་ཡང་མེའི་་་
བསྐྱེད་བྱར་མི་འགྱུར་རོ། །དབང་རྣམས་རེ་རེ་ཞེས་བྱ་བས་བཟླས་པ་ཡང་མ་ཡིན་
ཏེ༑ དེས་དབང་པོ་རྣམས་ཀྱི་སྐྱེད་•བྱེད་ཉིད་བཀག་པའི་ཕྱིར་རོ་སྙམ་དུ་སེམས་
པ་ལ། སེམས་མེད་ཉིད་ཕྱིར་ཏེ་ཕྱི་རོལ་གྱི་འབྱུང་བ་བཞིན་དུ་སེམས་པ་ཅན་དང་
ལྷན་ཅིག་པ་མ་ཡིན་པའི་ཕྱིར། ལྷན་ཅིག་པ་ཡིན་པའི་ངེས་པ་ཡོད་ན་སེམས་དང་
དབང་པོ་དག་གི་འདི་དག་ལ་གང་ཞིག་གང་གིས་འབྲས་བུ་ཡིན་པར་དཔྱོད་པར་་་
འགྱུར་གྱི། ཤི་བའི་ལུས་ལ་ནི་སེམས་ལྡོག་པ་ན་“དབང་པོ་ལྡོག་པ་བཞིན་དུ་སྐྲ་་
དང་སེན་མོ་ལ་སོགས་པ་ལྡོག་པ་ནི་མ་ཡིན་ལ། དབང་པོ་བཞིན་དུ་འདི་ལ་ཡང་
ནུས་པ་དངང་། བྱིན་གྱིས་རློབ་•པ་ཞེས་བྱ་བའི་རྣམ་པར་དབྱེ་བ་ཡང་ཡོད་པ་མ་
ཡིན་ཏེ། དབང་པོའི་ནུས་པ་བཞིན་དུ་དེའི་ནུས་པར་རྟོག་པ་ཡང་ནུས་པ་མེད་་་
པའི་ཕྱིར་དེ་རྣམས་སེམས་པ་ཅན་དང་ལྷན་ཅིག་པ་མ་ཡིན་པའི་མཚན་ཉིད་ཀྱི་་་
སེམས་ཉིད་དུ་གྲུབ་པོ། །དེ་དག་གི་ལྷན་ཅིག་པ་མ་ཡིན་པའི་ངེས་པ་གྲུབ་ན་རྒྱུ་་
མཚན་མ་•མེད་པས་དེ་ལ་རག་ལས་པའི་འབྲས་བུ་ཉིད་ལ་སོགས་པའི་རྣམ་པར་་་
དཔྱད་པ་མི་འཇུག་པའི་ཕྱིར་རོ། །འགྲེལ་པར་ཡང་། གང་ཚེ་སྐྲ་དང་སེན་མོ་
སོགས༑ །སེམས་ལྡན་ཉིད་ནི་མ་མཐོང་བ། །ཞེས་བྱ་བ་ལ་སོགས་པ་ལ།
དོན་འདི་ཉིད་ཡིན་པར་ཤེས་པར་བྱའོ། །དེ་དང་འབྲེལ་པ་ཉིད་ཡིན་ན་ནི།
དེ་མེད་པར་ཡིད་ཀྱིས་ཤེས་པར་མི་འགྱུར་ཞེས་བྱ་བ་འདིས་ལྷན་ཅིག་པར་མེད་པ་་
ཁོ་ནར་གསལ་བར་བྱས་པ་ཡིན་ཞིང་། སེམས་ལྡན་ཉིད་དུ་ཞེས་བྱ་བ་སེམས་པ་་
དང་ལྷན་ཅིག་པའི་འབྲས་བུ་ཉིད་དུ་སྒྲོ་བཏགས་པའི་རྒྱུ་མཚན་ཡང་ངོ་། །རེག་་
པ་ལ་སོགས་པ་དག་ན་•རེག་པའི་དབང་པོ་ལ་སོགས་པ་དག་གོ། །ཇི་ལྟར་ལྷན་
100-1301