१२५७
བསྟན་འགྱུར། ཚད་མ། ༼ད༽ ༡༩༥
པའི་ཕྱིར་ཞེས་བྱ་བ་ཡིན་གྱི་ཡོད་ན་ནི་མ་ཡིན་ནོ། །སྔ་ན་ཡོད་པ་མེད་པས་བར་
དུ་བཅད་པའི་ཕྱིར་ཞེས་བསྟན་པ་ཡིན་ནོ་ཞེ་ན། དེ་ལྟ་ན་གང་གི་ཚེ་འབྲས་བུ་་་
ཡིན་པ་དེའི་ཚེ་ཡང་རྒྱུ་ཙམ་གྱི་གནས་སྐབས་ན་དེ་མེད་པ་ཡོད་པའི་ཕྱིར་བར་དུ་་
ཆོད་པར་འགྱུར་རོ། །རྒྱུ་ནི་མེད་པས་•བསྒྲིབས་ནས་ནན་གྱིས་འབྲས་བུ་བསྐྱེད་
པ་ཡིན་•ཞེ་ན། གཞན་གྱི་ཚེ་ཡང་དེ་དང་འདྲ་བ་ལ་ནན་གྱིས་སྐྱེད་•པར་བྱེད་་་
པར་འགྱུར་བའི་ཕྱིར་མེད་པས་བར་དུ་བཅད་པ་ནི་མ་ཡིན་ནོ། །འབྲས་བུ་ནི་་
རང་ཉིད་ཁོ་ན་མི་འབྱུང་བ་ཡིན་ནོ་ཞེ་ན། རང་ཉིད་ཁོ་ན་འབྱུང་བར་ཡང་་
འགྱུར་རོ། །གཞན་དབང་ཉིད་དུ་རྟོགས་པ་ཡིན་ནོ་ཞེ་ན། གདོན་མི་ཟ་བར་་
འབྱུང་བ་ཡང་དེའི་ཁྱབ་བྱེད་དུ་འགྱུར་ལ། རྒྱུ་རྣམས་ནི་གདོན་མི་ཟ་བར་དེ་
དང་ལྡན་པར་མི་འགྱུར་རོ་ཞེས་མ་ཚང་བའི་གནས་སྐབས་ལ་ལྟོས་ནས་ཡིན་ལ།
གདོན་མི་ཟ་བར་འབྱུང་བ་ཡང་ཡོད་པ་ཙམ་ལས་ནི་མ་ཡིན་གྱི། འོན་ཀྱང་ངེས་་
པ་ཅན་ཉིད་ནི་རྒྱུ་མཚན་ཡིན་ལ། དེ་མེད་ན་རང་དབང་ཉིད་ཀྱིས་ངེས་པ་ཅན་•
མེད་པ་ཉིད་དུ་འགྱུར་རོ། །ངེས་པ་ཅན་ཉིད་ནི་འབྲས་བུ་ཉིད་མ་ཡིན་•པ་མ་་
ཡིན་ནམ། ཤིང་ཤ་པ་ཡང་ཤིང་གི་དེ་ཉིད་དུ་ཐལ་བར་འགྱུར[བའི་ཕྱིར་*རོ། །
ལྡོག་པ་ངེས་པ་ཉིད་ཁོ་ན་འབྲས་བུ་ཉིད་ཡིན་ཏེ། དེ་ལས་མི་སྐྱེ་ན་དེ་ལ་མི་འཁྲུལ་
པར་ངེས་པ་མེད་པའི་ཕྱིར་རོ། །སྨིན་དྲུག་ཤར་བ་ལ་སོགས་པ་ལས་སྣར་མ་ཡང་
ཉེ་བ་ལ་སོགས་པ་ཡིན་པར་འདིས་བཤད་པ་ཡིན་ནོ། །དེ་མེད་ན་མི་འབྱུང་བར་
ངེས་པ་ཡིནན་གྱི། གདོན་མི་ཟ་བར་འབྱུང་བ་ནི་“མ་ཡིན་ནོ། །དེ་དང་འདྲ་བ་
ཁོ་ན་ཡིན་པ་དེ་ལས་མི་འབྱུང་ན་དེ་ཇི་ལྟར་ངེས་པར་བྱེད་པ་ཡིན་ཞིང་། དེ་
ངེས་པར་བྱེད་པ་མ་ཡིན་ན་དེ་ལ་•ཇི་ལྟར་ངེས་པ་ཞེས་བྱ་བ་ཡིན། ཤིང་ནི་ཤིང་•
ཤ་པ་གདོན་མི་ཟ་བར་ཡོད་པ་ཁོ་ནར་ངེས་པར་བྱེད་པ་ཁོ་ན་ཡིན་ཏེ། དེ་དང་་
100-1256