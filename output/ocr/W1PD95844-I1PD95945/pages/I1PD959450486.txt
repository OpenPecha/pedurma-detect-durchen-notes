༤༧༢
བསྟན་འགྱུར། ཚད་མ།། ༼ཐི༽ ༡༩༤
རྒྱུ་མཚན་གྱིས་འཇུག་པ་ཡིན་ཏེ།
དེས་ན་དེ་དཔེ་མེད་མ་ཡིན་ནོ། །དེས་ན་་་་
ཐུན་མོང་མ་ཡིན་པ་ཉིད་དོ་ཞེ་ན། འདི་ལ་བཤད་པ། དངོས་པོ་ལ་ནི་གྲུབ་པ་
དེ༑ །རི་བོང་ཅན་ལའང་བཟློག་པ་མེད། །དངོས་དེ་མེད་ན་རི་བོང་ཅན། །
བཟློག་ཀྱང་ཉེས་པ་ཡོད་མ་ཡིན། །གལ་ཏེ་ག་པུར་ལ་སོགས་པ་ལ་ཟླ་བའི་སྒྲས་་་
བརྗོད་པ་ཉིད་རྒྱུ་མཚན་གྱིས་རབ་ཏུ་སྦྱར་བ་ཡིན་ན། རི་བོང་ཅན་ལ་ཡང་བཟློག་
པ་མེད་དེ། རྒྱུ་མཚན་དེ་ཡོད་པའི་ཕྱིར་རོ།
།འོན་ཏེ་དངོས་པོ་དེ་མ་གྲུབ་པའི་
ཕྱིར་བཟློག་པ་མ་ཡིན་ན། དེའི་ཚེ་རི་བོང་ཅན་ལ་བཟློག་ཀྱང་སྐྱོན་ཡོད་པ་མ་་་་
ཡིན་་ཏེ། དངོས་པོ་དང་འབྲེལ་པ་དངོས་པོ་མེད་ན་མེད་པར་འགྱུར་རོ་ཞེས་བྱ་བ་
འདི་ནི་མ་གྲུབ་པ་མ་ཡིན་ནོ། །དེའི་ ཕྱིར་དངོས་མེད་ངེས་བརྡ་ཅན། །སྒྲ་་་་་
ལས་བྱུང་བའི་ཆོས་རྣམས་དང་། །དོན་རྣམས་རུང་བ་ཉིད་ཡིན་ཏེ། །དོན་ལ་
དགག་པ་མེད་ཕྱིར་རོ། །དོན་ཐམས་ཅད་ནི་དངོས་པོ་ངེས་པ་ཅན་མ་ཡིན་པའི་་
བརྡ་ཙམ་ལས་བྱུང་བའི་ཆོས་རྣམས་ཀྱི་རུང་བ་ཉིད་ཡིན་པའི་ཕྱིར་རུང་བ་ཉིད་དེས་
གནོད་ན་གྲགས་པས་བསལ་བའི་མཚན་ཉིད་ཀྱི་སྐྱོན་ནོ། །གལ་ཏེ་སྒྲ་ཐམས་ཅད་
རྒྱུ་མཚན་གྱིས་རབ་ཏུ་སྦྱར་བ་མ་ཡིན་ནམ། མན་ད་ཙ་ཏའི་སྒྲ་ལ་སོགས་པ་དག་
ལ་ཡང་སྤྱིའམ། ཁྱད་པར་གྱི་རང་བཞིན་གྱི་རྒྱུ་མཚན་འགའ་ཞིག་ཡོད་པ་ཉིད་་་་
ཀྱིས་གྲགས་པ་ཙམ་ཉིད་ནི་མ་ཡིན་ནོ་ཞེ་ན་དེ་ནི་དེ་ལྟ་•མ་ཡིན་ཏེ། སྒྲ་ཐམས་་་
ཅད་ལ་“འཇུག་པའི་རྒྱུ་མཚན་ལ་བརྟེན་ནས། རྒྱུ་མཚན་དང་ལྡན་པ་དེ་ལ་་་
འཇུག་གོ་ཞེས་བྱ་བ་ལ་ཚད་མ་མེད་དོ། །རྒྱུ་མཚན་“ལ་ཡང་རྒྱུ་མཚན་ལ་ལྟོས་•
པས་ཐུག་པ་མེད་དོ། །འདི་ལྟར། གལ་ཏེ་ལ་ལར་དེ་གྲུབ་ན། །དེ་ནི་དངོས་
སྟོབས་ལས་གྲུབ་ཡིན། །རྒྱུ་མཚན་དང་ལྡན་པ་ཞེས་བྱ་བ་ཚིག་གི་ལྷག་མའོ། །
གྲགས་གྲུབ་ཁས་ལེན་རི་བོང་ཅནན། །མ་ཡིན་པ་ལའང་བཟློག་མེད་ཕྱིར།
100-472