१२२०
བསྟན་འགྱུར། ཚད་མ། ༼ད༽ ༡༩༥
ནོ་ཞེཞེ་ན། དེ་ལྟ་ཡིན་ན་དུ་བ་ལས་དུ་བའི་བསྐྱེད་བྱ་དང་འདྲ་བའི་མེ་རྗེས་སུ་་
དཔོག་པར་མི་འགྱུར་ལ། དེ་དང་འདྲ་བ་ལས་དེའི་རྗེས་སུ་དཔོག་པ་མ་ཉམས་པ་
ཡིན་་ནོ། །དེའི་བསྐྱེད་བྱའི་ཡང་རྩ་བ་ཡང་མེ་ཡིན་ནོ་ཞེ་ན།
འདི་ལ་ཡང་་
གོམས་པའི་བསྐྱེད་བྱའི་ཁྱད་པར་འདྲ་བའི་རྩ་བ་གོམས་པ་ཡིན་པའི་ཕྱིར། རྗེས་
སུ་དཔག་པ་མ་ཉམས་པ་ཡིན་ནོ། །གོམས་པའི་བསྐྱེད་བྱའི་ཁྱད་པར་ནི་ཁྱད་པར་
གཞན་▪གྱི་རྒྱུན་བྱེད་པ་ཡིན་པ་ནི་མེའི་བསྐྱེད་བྱའི་དུ་བ་ལས་དུ་བ་གཞན་ལྟ་བུའོ། །
དེའི་རྒྱུན་འཇུག་པར་བྱེད་པ་ཙམ་གོམས་པ་ནི་མ་ཡིན་ལ།
ནུར་ནུར་པོ་ལ་སོགས་
པའི་ལུས་ཀྱི་བསྐྱེད་བྱ་ཉིད་ནི་ཁྱད་པར་དེ་མ་ཡིན་ཏེ། དུ་བ་ཡང་རི་བོ་ཙམ་གྱི་་
བསྐྱེད་བྱར་འགྱུར་རོ། །རི་བོའི་བསྐྱེད་བྱ་ཉིད་ཡིན་ན། ཐམས་ཅད་དུ་ཐམས་
ཅད་ལ་ཡང་འགྱུར་རོ་ཞེ་ན། འདི་ལ་ཡང་འབྱུང་བའི་བསྐྱེད་བྱ་ཉིད་ཡིན་ན།
བོང་བ་ལ་སོགས་པ་ལ་ཡང་འགྱུར་རོ། །བྱེ་བྲག་ཅན་རྣམས་ཀྱི་ནི་སེམས་པ་ཅན་
ཡིན་གྱི་བོང་བ་ལ་སོགས【པ་ནི་●མ་ཡིན་ཏེ། ཡོངས་སུ་གྱུར་པའི་ཁྱད་པར་ཡང་
ངེས་པར་བྱེད་པ་ཡིན་ནོ་ཞེ་ན། ཤི་བ་ལ་འདི་ཐམས་ཅད་ཡོད་པའི་ཕྱིར་ཕལ་་
ཆེས་པ་ལས་ཐར་པ་མ་ཡིན་ནོ། །གོམས་པའི་བསྐྱེད་བྱ་ཉིད་ཡིན་ཡང་ཤི་བ་ལ་་་
ཅིས་མི་འགྱུར། གནས་པ་འཕེན་པར་བྱེད་པའི་ལས་ཟད་པའི་ཕྱིར་རོ་ཞེས་་་
འཆད་པར་འགྱུར་བའོ། །ལས་ཀྱི་ནུས་པ་སྣ་ཚོགས་པ་ཉིད་བཞིན་དུ་འབྱུང་བའི་
ནུས་པ་སྣ་ཚོགས་པ་ཉིད་དུ་བརྟག་པ་མ་ཡིན་ཏེ། འབྱུང་•བ་རྣམས་ནི་དཔག་
ཏུ་ཡོད་པའི་ཕྱིར་རོ། །ས་ཉིད་ལ་སོགས་པའི་ནུས་པ་སྣ་ཚོགས་པ་དེ་རྣམས་ཀྱི་་་
ནུས་པ་མ་མཐོང་བར་རྟག་པ་ཡིན་ནོ་ཞེ་ན། མ་མཐོང་བའི་ནུས་པ་དེ་ཉིད་ལས་
ཡིན་པའི་ཕྱིར་ལོག་པར་རྟོགས་•པ་མ་ཡིན་ནོ། །སྐྱེ་བ་སྔ་མའི་ལུས་ལས་སྐྱེ་བ་་
འདིའི་ལུས་ལ་དབང་པོ་ལ་སོགས་པ་ཇི་ལྟར་འཕོ་བ་ཡིན། སྦྲུལ་གྱི་དུག་གི་ནུས་་
100-1224