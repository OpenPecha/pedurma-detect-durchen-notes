ཚད་མ་རྣམ་འགྲེལ་གྱི་རྒྱན།
५७३
གཟུང་“བ་ན་བུམ་པ་ལ་སོགས་པའི་ཚིག་གིས་རྟོགས་པ་ཉིད་ལ་དེ་དག་ཀྱང་ཐ་དད་
པས་དོན་ཐ་དད་པ་ཡིན་ནོ།
།གལ་ཏེ་དེ་དག་ཐ་དད་པས་ནི་དོན་ཐ་དད་པ་ཉིད་
དུ་འགྱུར་བ་མ་ཡིན་ནམ། ངེས་པར་བཟུང་•བ་ནི་ཐུན་མོང་མ་ཡིན་པ་ཉིད་དུ་་
རྟོགས་ཏེ། དེས་ན་རྗེས་སུ་འགྲོ་བ་དང་ལྡོག་པ་དག་ལས་ཐ་དད་པར་བརྟགས་་་
པས་ངེས་པར་བཟུང་བ་ནི་ཚིག་ཕྲད་ཀྱི་བརྗོད་བྱ་ཉིད་དོ་ཞེན་ན། མ་ཡིན་ཏེ།
དེ་མ་སྦྱར་ན་མི་རྟོགས་པར་ཐལ་བར་འགྱུར་བའི་ཕྱིར་རོ། །གང་ཞིག་གང་མེད་་
ཀྱང་རྟོགས་པ་དེ་ནི་ཇི་ལྟར་དེའི་དོན་ཡིན། འོ་ན་ཇི་ལྟར་ཐ་དད་པར་བརྗོད་པ་
དག་བརྗོད་པར་བྱ་བ་ཐ་དད་པ་མེད་པར་ཇི་ལྟར་འགྱུར། རྣམ་པར་གཅོད་པ་་་
ཉིད་ནི་སྒྲའི་བརྗོད་པར་བྱ་བ་མ་ཡིན་ཏེ། དེའི་བརྗོད་པར་བྱ་བ་ནི་དངོས་པོ་་
ཡིན་པའི་ཕྱིར་དང་། རྣམ་པར་གཅོད་པ་ནི་དངོས་པོ་མེད་པའི་རང་བཞིན་ཡིན་
པའི་ཕྱིར་རོ་ཞེ་ན། དེ་ནི་མ་ཡིན་ཏེ། གང་ཕྱིར་ངག་འབྲས་རྣམ་གཅོད་ཕྱིར། །
དཔེར་ན་ནག་པ་འཕོང་སྐྱེན་པའམ། ། སྲིད་སྒྲུབ་འཕོང་སྐྱེན་ཞེས་པ་འམ∶། །
སྔོན་པོ་མཚོ་སྐྱེས་འགྱུར་ཞེས་བཞིན།
།ཕན་ཚུན་དོན་འབྲེལ་པ་ཅན་གྱི་ཚིག་གི་་་
ཚོགས་ནི་ངག་གོ། །འདིར་ནི་ངག་རྫོགས་པར་བྱེད་པའི་ཚིག་ཉིད་ངག་གི་སྒྲས་་་
བརྗོད་པ་ཡིནན་ཏེ། དེ་དག་ཉིད་རྣམ་པར་གཅོད་པའི་འབྲས་བུ་ཅན་ཡིན་པའི་་་་
ཕྱིར་དང་། དེ་ལས་གཞན་པའི་ངག་ཀྱང་མེད་པའི་ཕྱིར་རོ། །ངག་གང་གིས་་
འབྲས་བུ་གང་ཡིན་པ་དེ་ཉིད་དེའི་བསྟན་པར་བྱ་བ་ཡིན་པས་ན་དོན་ནི་དེ་ཉིད་་
ཡིན་ནོ། །རྣམ་པར་གཅོད་པ་ཡང་རྣམ་པར་གཅོད་པ་ལས་གཞན་མ་ཡིན་ཏེ།
དེས་ན་རྣམ་པར་གཅོད་“པར་བྱ་བའི་དོན་རྟོགས་པའི་ཕྱིར། དེ་དང་ཐ་དད་པ་
མེད་པས་རྣམ་པར་གཅོད་པར་ཡང་རྟོགས་པ་ཡིན་ཏེ། དེས་ན་རྣམ་པར་གཅོད་
པ་ཉིད་བསྟན་“པར་བྱ་བ་ཡིན་ནོ། །ཅི་སྟེ་བསྟན་པར་བྱ་བ་ནི་དངོས་པོ་ཡིན་ལ།
100-563