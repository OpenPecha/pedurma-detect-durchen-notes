१२५०
བསྟན་འགྱུར། ཚད་མ། ༼ད༽ ༡༩༥
རང་གི་རྒྱུ་ལ་རག་ལས་པའི་ཁྱད་པར་ནི་གོམས་པ་དང་། གཞན་ལས་ཁྱད་པར་་
ཅན་དུ་འགྱུར་བ་ནི་མ་ཡིནན་ཏེ། དེ་ཡང་སྐྱེ་བའི་དང་པོར་དེ་ཁོ་ན་བཞིན་དུ་་་
མཐོང་བ་ཡིན་གྱི། འདོད་པ་ལ་རག་ལས་པ་ནི་མ་ཡིནན་ཏེ། དེ་གོམས་པས་་
ཁྱད་པར་དུ་མི་འགྱུར་བ་མ་ཡིན་ལ། མེའི་བསྐྱེད་བྱ་དུ་བ་ལ་སོགས་པ་མེའི་ཁྱད་
པར་གྱིས་ཁྱད་པར་དུ་འགྱུར་བ་མ་ཡིན་ནོ། །འོན་ཏེ་དུ་བ་ཡང་ཁྱད་པར་དང་་་
ལྡན་པའི་འདོད་པ་ལ་རག་ལས་པ་ཁོ་ན་ཡིན་པའི་ཕྱོགས་ཡིན་པ་དེ་ལྟ་ན་ཡང་ཐལ་
ཆེས་པ་ཡིན་ཏེ། འཇིག་རྟེན་ཕ་རོལ་ལ་སྐུར་པ་འདེབས་པ་རྣམས་དེ་ལྟ་བུ་ཁས་་
མི་ལེན་པའི་ཕྱིར་རོ། །དེ་སྨྲ་བ་རྣམས་ནི་འདོད་པ་ཁོ་ན་སྒྲུབ་པར་བྱེད་པའི་ཕྱིར་
རོ༑ །དེ་དང་འདྲ་བ་ཁོ་ན་ཡིན་ཏེ། འབའ་ཞིག་ཚད་མ་མེད་པའི་ཕྱིར་ཁས་་
ལེན་པ་མ་ཡིན་ནོ་ཞེས་བྱ་བའི་དགོངས་པ་བསྟན་པ་ནི། དུ་བ་ཞེས་བྱ་བ་སྟེ།
དུ་བ་དེ་གཞན་ལས་ཀྱང་སྟེ། གོམས་པ་ལས་ཀྱང་སྐྱེ་བ་མིན་ཏེ། ཁྱད་པར་དུ་
འགྱུར་བ་མ་ཡིན་ཀྱང་། མེ་ལས་ཀྱང་སྐྱེ་•བ་མ་ཡིན་ཞེས་བྱ་བའི་དོན་ཏོ། །དེ་
བཞིན་གནས་པ་ནི་གོམས་པའི་ཁྱད་པར་ཅན་དུ་འགྱུར་ཏེ། གོམས་པའི་བསྐྱེད་་
བྱ་ཡང་ཞེས་བྱ་བའི་དོན་ཏོ། །མེའི་བསྐྱེད་བྱའི་མེ་བསྲུབས་པའི་མེ་ནི་ནུས་པ་་
ལས་ཁྱད་པར་ཡིན་ཏེ། མེ་དེ་ལ་བསྲེགས་•པའི་ལྕགས་ཀྱི་རེང་བུ་དང་བསྲེགས་
པའི་རྨ་ལ། དེའི་མོད་ལ་ཤ་སར་སྐྱེ་བ་ཐོས་པ་ཡིན་ནོ། །ས་བོན་དང་རྩ་བ་་
ལས་སྐྱེས་པ་ཤིང་ཀ་ད་ལི་ལ་སོགས་པའི་རང་གི་ངོ་བོ་ལས་ཁྱད་པར་ཡིན་ཞེས་བྱ་བ་
ལ་སོགས་པ་ཐམས་ཅད་ལ་ཡང་གོ་བར་བྱའོ། །དེའི་ཕྱིར་ལུས་ཉིད་དབུགས་་
འབྱིན་པར་བྱེད་པ་མ་•ཡིན་ནམ་ཞེས་བྱ་བ་ལ་སོགས་པར་གང་སྨྲས་པ། རང་གི་
རིགས་ལ་ལྟོས་པ་མེད་པར་མི་རིག་●པ་ཁོ་ན་ཡིན་ནོ་ཞེས་ཉེ་བར་བསྟན་པ་ནི།
རིགས་མཚུངས་པ་ཡིན་ནོ་ཞེས་བྱ་བ་ནི་ལེགས་པར་བརྗོད་པ་ཡིན་ནོ་ཞེས་བྱའོ●། །
100-1250