ཚད་མ་རྣམ་འགྲེལ་གྱི་རྒྱན།
५९३
ཆུང་ངུ་“ལ་སོགས་པ་དང་འབྲེལ་པ་ལས་སྒྲ་ཐ་དད་པ་ཉིད་ཡིན་པ་དེ་ལྟ་ན་ཡང་དེ་
ནི་འཁྲུལ་བས་བྱས་པ་ཉིད་ཡིན་གྱི་དེ་ཁོ་ནར་ནི་མ་ཡིན་ནོ། །འཁྲུལ་ཀྱང་སྒྲའི་དེ་
ཁོ་ན་ཉིད། གཞན་གསལ་བའི་བདག་ཉིད་སྣང་བ་ཉིད་དོ་ཞེ་ན། དེ་ལ་ཡང་་
ལན་བརྗོད་པ། གལ་ཏེ་འཁྲུལ་པའི་རང་བཞིན་ལས། །སྒྲ་ཡི་རང་བཞིན་་་
གཞན་ཡོད་ན། །ཐ་སྙད་ཉིད་དུ་སྣང་འགྱུར་ཏེ། །གཞན་དུ་འཁྲུལ་པར་རྟོགས་
མི་འགྱུར། །ཐ་དད་ཐ་མི་དད་པ་ཡི། །རང་བཞིན་དུ་ནི་སྣང་གྱུར་ན། །ཐ་་
དད་ཞེས་བྱས་“རྟོགས་མི་འགྱུར། །དེ་ལྟ་མིན་ན་གཞན་ཉིད་འགྱུར།
འཁྲུལ་པ་ལ་ཡང་ནི། །འཁྲུལ་ན་འཁྲུལ་པ་ཉིད་ཉམས་འགྱུར། །འཁྲུལ་ལ་་་
།གལ་ཏེ་
འཁྲུལ་མེད་པར་རྟོགས་ན། །དེས་ན་འཁྲུལ་ཞེས་རྟོགས་པར་འགྱུར། །འཁྲུལ་
པར་སྣང་བའི་རང་བཞིན་ལས་སྒྲའི་རང་བཞིན་བདེན་པ་གཞན་ཡོད་པ་ཐ་དད་་་་
པར་མི་སྣང་བ་ནི་རིགས་པ་མ་ཡིན་ནོ། །འཁྲུལ་པས་ཐ་དད་པར་མི་སྣང་ངོ་ཞེ་ན།
འཁྲུལ་པའི་རང་བཞིན་དེ་ལས་ཀྱང་སྒྲའི་རང་བཞིན་གཞན་ཡིན་ཏེ། དེས་ན་དེ་
ཡང་ཐ་དད་པར་སྣང་བར་ཐལ་བས་ཡང་འཁྲུལ་པ་ཉིད་ཉེ་བར་དགོད་“པ་ཡིན་ལ།
དེ་ཡང་རང་བཞིན་གཞན་ཡིན་པའི་ཕྱིར་ཐུག་པ་མེད་པས་སྒྲའི་བདེན་པའི་བདག་
ཉིད་ནི་མི་རྟག་པ་ཉིད་དོ། །འཁྲུལ་པ་ཡང་འཁྲུལ་ན་ནི་སྒྲའི་རང་བཞིན་བདེན་་
པ་ཉིད་འབའ་ཞིག་གནས་ཏེ། དེས་ན་དེ་ཉིད་སྣང་བར་འགྱུར་བས་འཁྲུལ་པ་་་་
ཞེས་བྱ་བར་མི་འགྱུར་རོ། །དེས་ན་དེ་ཉིད་སྣང་བས་ན། །འཁྲུལ་པ་ཞེས་བྱ་་་
ཡོད་མ་ཡིན།
།གཞལ་བྱ་ཐམས་ཅད་དོར་ནས་ནི། །འཁྲུལ་པ་འཁྲུལ་པ་ཉིད་་
དུ་གནས། །གལ་ཏེ་སྒྲ་ཙམ་གྱིས་བསྐྱེད་པ་དོན་རྟོགས་པའི་མཚན་ཉིད་ཀྱི་དོན་བྱ་
བ་ཡིནན་གྱི།
ཆེན་པོ་ཉིད་ལ་སོགས་པས་བྱས་པའི་དོན་རྟོགས་པའི་ ཁྱད་པར་ནི་
འགའ་ཡང་མེད་དོ། །【དེས་ན་“དོན་བྱ་བ་བྱེད་པ་ཉིད་ཀྱིས་གསལ་བ་ཙམ་ཉིད་
100-593