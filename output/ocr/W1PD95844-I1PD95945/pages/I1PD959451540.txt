१५२७
བསྟན་འགྱུར། ཚད་མ། ༼ད༽ ༡༩༥
ཁོ་ན་རྒྱུ་ཡིན་ནོ། །རྟོག་པ་མ་ཡིན་པའི་ཡུལ་ནི་རྒྱུ་མ་ཡིན་ནོ་ཞེ་ན། བུད་མེད་
དང་སྐྱེས་•པ་འདིས་ཞེས་བྱ་བ་ནི་རྣམ་རྟོག་ཡིན་ལ། དེ་ཡང་རིལ་པོར་འཛིན་པ་
ཁོ་ན་ཡིན་ནོ། །འདིས་ནི་བཟང་པོ་ལ་སོགས་པར་འཛིན་པར་བཤད་པ་ཡིན་ལ།
ཆགས་པར་བྱ་བ་ལ་སོགས་པའི་རྣམ་རྟོག་གི་བག་ཆགས་ཀྱང་རིལ་པོར་འཛིན་པའི་
བྱེ་བྲག་གི་བག་ཆགས་ཡིན་ནོ། །སྡུག་བསྔལ་གྱི་རྣམ་པར་རྟོག་པ་ལ་བདེ་བར་་
མངོན་པར་འདོད་པ་སྡུག་བསྔལ་གོམས་པ་ཡིན་པར་བསྟན་པ་ཞེས་བྱ་བར་ཡང་མི་
རིགས་སོ། །བྱ་བ་ལ་●སྦྱོར་བཞིན་པའི་འདོད་ཆགས་ཅན་ནི་བསྙེན་བཀུར་དང་
འདོད་པ་ལ་སོགས་པའི་སྡུག་བསྔལ་ཁོ་ནར་རིག་པ་ཡིན་ཡང་བདེ་བའི་རྒྱུ་ཉིད་དུ་་
ལེན་པ་ཡིན་ལ། །དེ་ལ་ཉེ་བར་སྟོན་པར་བྱེད་ན་དེས་བསམས་པའི་བདེ་བ་ལ་་་
སྡུག་བསྔལ་དུ་སྟོན་པར་བྱེད་པ་ཡིན་ཏེ། གཞན་དུ་ན་མི་མཐུན་པའི་ཕྱིར་ལ།
དེ་ལྟ་ཡིན་ན་ནི་དེ་མ་ཡིན་པ་ལ་དེ་འདི་ཞེས་ཉེ་བར་བསྟན་པ་ཡང་བརྫུན་པར་་་
འགྱུར་རོ། །བརྫུན་ནི་མའི་མིང་བཞིན་དུ་ཡུལ་སུན་ཕྱུང་བས་བྱང་གྲོལ་དང་རྗེས་
སུ་མཐུན་པ་ཡིན་པའི་ཕྱིར་གཞན་ནི་མ་ཡིན་ནོ།
།དེ་ལྟ་ཡིན་ན་དེ་སུན་ཕྱུང་བ་་
འདྲ་བའི་ཡོན་ཏན་ནི་བྱང་གྲོལ་དུ་རིགས་པས་སམ། གཞན་དུ་ཡང་རྗེས་སུ་་
གནང་བར་བྱ་བ་ཡིན་གྱི་གཞན་ནི་དེས་བྱེད་པ་ཙམ་གྱིས་གསལ་•བར་བྱ་བ་མ་ཡིན་
ནོ༑ །དེའི་ཕྱིར་ཕུང་པོ་ཙམ་འདི་ནི་འཁོར་བ་ཅན་ཡིན་ལ། དེས་ན་•སྡུག་་
བསྔལ་ལོ་ཞེས་བསྒོམ་པ་བསྟན་པ་ནི། ལེགས་པ་ཡིན་ཏེ། འཁོར་བའི་རྩ་བ་་་
ནས་འདོན་པ་ཡིན་པའི་ཕྱིར། ཕ་རོལ་པོའི་ནི་མ་ཡིན་ནོ། །དེའི་ཕྱིར་ཡན་་
ལག་དང་ཡན་ལག་ཅན་དང་། ཡོན་ཏན་དང་ཡོན་ཏན་ཅན་དང་། སྐད་ཅིག་
མ་དྲུག་གནས་པ་དང་། རྟག་པ་དང་། སྤྱི་དང་། ཁྱད་པར་དང་། འདུ་
བ་ལ་སོགས་པ་དགོས་པ་མེད་པ་ཅན་དམ་པ་མ་ཡིན་པའི་རྟོགས་•པས་སྦྱར་བའི་་
100-1526