༡༢༩༨
བསྟན་འགྱུར། ཚད་མ། ༼ད↑ ༡༩༥
བྱུང་བའི་འབྲས་བུའི་●ངོ་བོར་མཐོང་བར་སྒྲོ་བཏགས་པས་ཡིན་ནོ། །སྒྲོ་་
བཏགས་པ་•མ་ཡིན་ན་དེའི་རྒྱུ་མཚན་དེ་ལས་བྱུང་བ་ཉིད་སྲིད་པ་ཡང་ལྡོག་པར་་
འགྱུར་རོ། །དེའི་ཡུལ་བཞིན་དུ་འཛིན་པ་ཡང་རང་གི་ཡུལ་གྱི་བྱ་བ་ཡིན་པ་དེ་ནི་
ཐལ【བར་འགྱུར་●ཏེ། དེ་ལས་བྱུང་བ་ཉིད་དེས་ཁྱབ་པར་ཁས་ལེན་པའི་ཕྱིར་རོ།།
དེ་བཞིན་དུ་འཛིན་པ་མེད་ན་དེ་ལས་བྱུང་བ་ཉིད་ལ། དེས་ཁྱབ་པ་ཡང་མེད་་
པར་འགྱུར་ཏེ། དེ་དེ་ཉིད་སྲིད་པ་ནི་དེའི་ནྡྷརྒྱུ་མཚན་ཡིན་པའི་ཕྱིར་རོ། །དེའི་་་
ཡུལ་བཞིན་དུ་འཛིན་པར་དམིགས་པ་ནི་དེའི་བྱ་བའི་རྗེས་སུ་འབྲང་བ་ཅན་ཉིད་་་
ཡིན་ནོ་ཞེས་བྱ་བའི་བཤད་པ་ནི། དབང་རྣམས་རེ་རེ་ལ་ཞེས་བྱ་བ་ལ་སོགས་་
པས་ཟློས་པ་ཡིན་ནོ། །འདིས་ནི། ཤེས་བསྐྱེད་ནུས་པ་ཐ་དད་ཕྱིར། །ཀུན་་
ནས་•ཀྱང་ནི་མ་ཡིན་ནོ། །ཞེས་བཤད་པ་ཡིན་ནོ། །དེ་ལས་བྱུང་བ་ཉིད་ཀྱི་ཐ་
སྙད་ཀྱི་རྒྱུ་མཚན་ནི་དེའི་བྱ་བའི་རྗེས་སུ་འབྲང་པའམ། དེའི་འབྲས་བུ་གཞན་གྱི་
ངོ་བོའི་རྗེས་སུ་འཇུག་པ་ལས་ཡིན་གྲང་ན། རེ་ཞིག་དང་པོ་ནི་མ་ཡིན་ཏེ།
དབང་རྣམས་རེ་རེ་ལ་ཞེས་བྱ་བ་ལ་སོགས་པས་བཀག་པའི་ཕྱིར་རོ།
།གཉིས་པ་་
ཡང་མ་ཡིན་ཏེ། ཅིག་•ཅར་འབྲས་བུ་གཞན་བྱེད་པ་དམིགས་པའི་ཕྱིར་རོ། །
དེ་ལྟར་ཡང་•བློ་བཞིན་དུ་འཛིན་པ་ཡོད་པ་མ་ཡིན་ནོ་•ཞེས་བྱ་བའི་ཡང་གི་སྒྲ་ནི་
རེ་རེའི་ཕྱོགས་ཉེ་བར་བསྡུ་བའི་དོན་དུ་ཡིན་གྱི་དེའི་རྒྱུ་བསྡུ་བའི་དོན་དུ་ནི་མ་ཡིན་
ཏེ༑ ཚང་བ་ཡིན་ཡང་འབྲས་བུ་མི་འབྱུང་བའི་ཕྱིར་རོ། །འབྱུང་བ་ཡིན་ན་ནི་
དེ་བཞིན་དུ་འབྱུང་བ་ཡིན་གྱི། གཞན་གྱི་ནི་མ་ཡིན་ནོ། །དེ་ལྟར་ཡང་སྐྱེད་
པར་བྱེད་པའི་ནུས་པ་ཐ་དད་པར་སྨྲས་པས་ཚང་བ་ཡིན་ཡང་འབྲས་བུ་མི་འབྱུང་་
བར་སྨྲ་བ་ཡིན་ནོ། །དེའི་རྣམ་པར་འགྱུར་བས་འགྱུར་བ་ཅན་གྱི་རྣམ་ཤེས་འཐོབ་
པའི་ཕྱིར་ཞེས་བྱ་བ་ཡང་། དབང་རྣམས་རེ་རེ་ལ་ཞེས་བྱ་བ་འདིས་ཟློས་པ་ཡིན་
100-1298