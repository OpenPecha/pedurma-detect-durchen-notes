༡༡༨༢
བསྟན་འགྱུར། ཚད་མ། ༼ད༽ ༡༩༥
ལྟ་བ་ཁོ་ན་འདིར་དབང་པོ་ལ་སོགས་པ་རྣམས་ཀྱིས་ཡོངས་སུ་གཅོད་པས་ཚད་མ་་
ཉིད་དུ་དད་པས་ཀྱང་དེ་ཁོ་ན་ཉིད་དུ་འགྱུར་གྱི།
རང་དབང་གིས་འཐོབ་པ་ནི་་
མ་ཡིན་ནོ། །རབ་ཏུ་སྦྱོར་བར་བྱེད་པ་ཉིད་ཡིན་ན་ནི། མཆོད་རྟེན་ལ་ཕྱག་བྱ་
བ་ལ་སོགས་པའི་ངག་འགལ་བ་ཡིན་ལ། ཚད་མ་གཞན་གྱིས་རྟོགས་པའི【དོན་་་
ལས་●སངས་རྒྱས་ཀྱིས་གསུངས་པ་ཙམ་གྱིས་ཚད་མ་མ་ཡིན་པ་●སྐད་ཅིག་མ་ལ་་
སོགས་པའི་•ངག་ལྟ་བུའོ། །ཇི་ལྟར་དེ་དག་བདེན་པ་ཉིད།
།གཏན་ཚིགས་་
འདིས་ནི་གྲུབ་པ་ཉིད། །དེ་བཞིན་གཞན་གྱིས་མི་རྟོགས་དོན། །ཚད་མ་མེད་་
པའི་སྒྲུབ་བྱེད་ཡིན། །འདི་ནི་གཞན་དུ་སྒྲུབ་པར་བྱེད་པ་དང་བཅས་པའི་གཏན་
ཚིགས་ཡིན་ཏེ། མཆོད་རྟེན་ལ་ཕྱག་བྱ་བ་ལ་སོགས་པའི་ངག་ནི་མི་བདེན་པ་ཡིན་
ཏེ༑ དབང་པོ་ལས་འདས་པའི་དོན་རྟོགས་པར་བྱེད་པ་ཉིད་ཀྱིས་སྐྱེས་བུའི་ངག་
ཡིན་པའི་ཕྱིར།
སྤུ་བཏོགས་•པ་ལ་སོགས་པའི་ངག་ལྟ་བུའོ། །འོན་ཏེ་འཇིག་
རྟེན་པ་མིན་•དོན། །སྐྱེས་བུའི་ངག་•ནི་རྒྱུ་ཡིན་ན། །ཕན་ཚུན་མཐུན་པའི་་
ཕྱོགས་ཡིན་ཕྱིར། །རིག་བྱེད་ངག་རྣམས་བརྫུན་ཉིད་འགྱུར། །གལ་ཏེ་སྦྱོར་་
བྱེད་མ་ཡིན་པའི་སངས་རྒྱས【ཀྱི་གསུང་•ཡང་མཆོད་རྟེན་ལ་ཕྱག་བྱ་བ་ལ་སོགས་་་
པའི་ངག་བདེན་པའི་སྒོ་ནས་ཐམས་ཅད་ཤེས་པ་ཉིད་སྒྲུབ་པར་བྱེད་པ་ཡིན་ན་དེ་་
ལྟ་ན་སངས་རྒྱས་ཐམས་ཅད་ཤེས་པ་མ་ཡིན་ཞེས་བྱ་བའི་བདག་གི་ཚིག་ཀྱང་བདེན་
པར་འགྱུར་ཏེ། བདག་གིས་སྨྲས་པ་ཡིན་པའི་ཕྱིར་དྲོ་བ་ལ་སོགས་པའི་ངག་ལྟ་་་
བུའོ།༑ །སངས་རྒྱས་ལ་སོགས་པ་རྣམས་ཐམས་ཅད་ཤེས་པ་མ་ཡིན་ཞེས་བྱ་བའི་
བདག་གི་ཚིག་ནི་བདེན་པ་ཡིན་ཏེ། བདག【གིས་སྨྲས་•པའི་ཕྱིར་དཔེར་ན་མེའི་
དྲོ་བ་དང་གསལ་བ་ལྟ་བུའོ། །མཆོད་རྟེན་ལ་ཕྱག་བྱ་བ་ལ་སོགས་པའི་ངག་་
རྣམས་སངས་རྒྱས་ཀྱིས་གསུངས་པ་ཉིད། ཐམས་ཅད་ཤེས་པ་མ་ཡིན་ནོ། །
100-1182