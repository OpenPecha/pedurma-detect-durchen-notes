76
བསྟན་འགྱུར། ཚད་མ། ༼ད༽ ༡༩༥
ལུས་གཞན་ཡིན་ལ་དེའི་བསྐྱེད་པའི་ལུས་ལ་རྒྱུ་ཡིན་ནོ། །ཡང་ན་ཡན་ལག་ཅན་
ཉིད་དུ་མི་འགྱུར་བའི་ཕྱོགས་ལ་འབའ་ཞིག་གནས་པར་དམ་བཅས་ནས་ཕྱོགས་་
གཞན་ལ་དེ་མེད་པར་བསྟན་པ་ནི། དེ་ཉིད་ཀྱི་ཕྱིར་གང་གི་ཚེ་ཡང་ཞེས་བྱ་བ་སྟེ།
ཡང་གི་སྒྲ་ནི་ཁྱད་པར་གྱི་ཚིག་•གོ། །འདི་ལ་ཡང་བག་ཆགས་ལ་གནས་པའི་་
ལམ་གྱི་ངོ་བོ་ནི། དེ་དང་ལྷན་ཅིག་བརྗོད་པ་ཅན་དུ་བྱེད་པ་ཡིན་ནོ། །ནུར་་་
ནུར་པོ་ནི་སྲིད་པ་གཞན་ལ་འབྱུང་བའོ། །སོགས་པའི་སྒྲས་ནི་ཚེ་འདི་པའི་སྐྱེ་་་་
མཆེད་ལྔ་བསྟན་པ་ཡིན་ཏེ། འབྱུང་རྔུབ་དབང་པོ་བློ་དག་ནི། །ལུས་ཉིད་་་
འབའ་ཞིག་ལས་སྐྱེས་མིན། །ཞེས་གསུངས་པའི་ཕྱིར་རོ། །མངོན་པར་ཕྱོགས་
པའི་བྱ་བའི་དངོས་པོ་བསྟན་ནས་དེར་གཏོད་པ་བསྟན་པ་ནི། དེ་ཐོབ་པ་ནི་ལུས་
ཀྱི་རྒྱུ་འབའ་ཞིག་ལ་ཞེས་བྱ་བའོ། །དགག་བྱ་བསྟན་ནས། དགག་པ་བསྟན་པ་
ནི༑ དེ་ཡན་ལག་དུ་•མི་འགྱུར་ན་ཞེས་བྱ་བའོ། །འབའ་ཞིག་གནས་པའི་་
སེམས་བག་ཆགས་ལ་གནས་པའི་སྐྱེ་མཆེད་ལྔའི་དབང་གིས་དུས་ཕྱིས་ལུས་དང་་
བཅས་པར་འབྱུང་བར་བསྟན་པ་ནི། ལུས་གཞན་སྐྱེ་བ་ལ་ནི་ཞེས་བྱ་བའོ། །
སེམས་ཀྱི་ངོ་བོའི་ལས་ཀྱང་སྐྱེ་བ་ཕྱི་མའི་ལུས་མ་མཐོང་ན་ཇི་ལྟར་●རྒྱུ་ཡིན་པར་་
རྟོགས་སྙམ་དུ་སེམས་པ་ནི། དེའི་ཡན་ལག་གི་ཞེས་བྱ་བའོ། །འདི་•ནི་ལས་་་
ཀྱིའོ།༑ །ཡན་ལག་དངོས་པོ་ནི་སྐྱེ་མཆེད་ལྔ་པོ་རྒྱུ་ཉིད་དོ། །དེ་དག་དགག་པ་
ལ་མི་དམིགས་པ་ནི་འབྲས་བུ་མི་དམིགས་པའོ། །དེས【འབྱེད་མིན་པ་•ནི་ཁྱད་་
པར་མེད་པ་ཉིད་ཀྱིས་མ་ངེས་པ་ཡིན་པའི་ཕྱིར་རོ། །ཚེ་འདི་པའི་སྐྱེ་མཆེད་ལྔ་ནི་
སྐྱེ་བ་ཕྱི་མ་འབྲས་བུའི་ལུས་ལ་བཟློག་པས་ཁྱབ་པས་འགལ་བ་ཡིན་ཞེས་བྱ་བར་་
ཡང་འགྱུར་བའི་ཕྱིར་མི་དམིགས་པ་ཉིད་རྟོགས་བྱ་ཡིན་པའི་ཕྱིར་མི་མཐུན་པའི་་
ཕྱོགས་ལས་བཟློག་པ་ལ་ཐེ་ཚོམ་ཟ་བ་ཉིད་ཀྱིས་འགལ་བར་མ་རྟོགས་པས་མ་ངེས་་
100-1464