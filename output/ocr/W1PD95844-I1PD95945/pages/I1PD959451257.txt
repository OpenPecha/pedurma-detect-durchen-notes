ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
༡༢༤༣
འགལ་བ་དམིགས་པ་ཡིན་པར་བསྟན་པ་ནི། དེའི་ཕྱིར་སྔ་མ་དང་ཕྱི་མ་མཚམས་
སྦྱོར་ནུས་པ་ཞེས་བྱ་བ་སྟེ། ཚོགས་པ་མེད་པ་ཉིད་ཀྱིས་འབྲས་བུ་མི་འབྱུང་བ་ལ་
ཁྱབ་པ་ཡིན་ན། རྒྱུ་རྣམས་ཚོགས་པ་ཉིད་ནི་འགལ་བ་ཁྱབ་པ་ཡིན་པར་བསྟན་པ་
ནི༑ རྒྱུ་མ་ཚང་ན་ཞེས་བྱ་བའོ། །མ་ཚང་བ་ཉིད་ཀྱིས་མེད་པ་ལ་ཁྱབ་པ་•
ཡིན་པ་མ་ཡིན་ནམ། ཚང་བ་ལ་ཡང་ཡོད་པའི་ཕྱིར་རོ། །འབྲས་བུ་ཉིད་ནི་
དེ་ལས་རེས་འགའ་འབྱུང་བའི་ཕྱིར་ཏེ། དེའི་ཕྱིར་ཚོགས་པ་ཉིད་ནི་ཁྱབ་པར་་
བྱེད་པ་འགལ་བ་མ་ཡིན་ནོ་སྙམ་དུ་སེམས་པ་ནི། འོན་ཏེ་འདི་ལ་འགལ་བ་ཅི་་་
ཞིག་ཡོད་ཅེ་ན་ཞེས་བྱ་བའོ། །དེ་ལ་རེས་འགའ་འབྱུང་བ་ཙམ་ནི་འབྲས་བུ་མ་་་
ཡིན་ཏེ། རྒྱུ་མ་ཡིན་པ་ལ་ཡང་དེ་ཙམ་ཡོད་པའི་ཕྱིར་རོ། །འོན་ཏེ་དེ་ཡོད་ཀྱང་
ཁ་ཅིག་ཏུ་མི་འབྱུང་•བའི་ཕྱིར་རྒྱུ་ཉིད་མ་ཡིན་ཞིང་འབྲས་བུ་ཉིད་ཀྱང་མ་ཡིན་ལ་
དེ་འདི་ནི། འདི་ཡང་མཚུངས་པ་ཡིན་པར་བསྟན་པ་ནི། རྒྱུ་དང་འབྲས་་
བུའི་དངོས་པོ་མེད་པ་ཞེས་བྱ་བ་སྟེ། ཚང་བ་ལ་ཡང་འབྲས་བུ་མེད་ན།
དེ་ནི་•
རྒྱུ་དང【འབྲས་བུ་མ་ཡིན་ནོ་ཞེས་ཤེས་པ་ཁོ་ན་ཡིན་ནོ་ཞེས་བྱ་བའི་དོན་ཏོ། །
དེའི་ཕྱིར་རྒྱུ་མ་ཡིན་པ་ལས་འབྲས་བུ་འདིའི་ཁྱད་པར་གདོན་མི་ཟ་བར་འབྱུང་བ་་
ཁོ་ན་ཡིན་པར་བསྟན་པ་ནི། འབྲས་བུ་ནི་རྒྱུའི་གཞན་དབང་ཡིན་པར་ཞེས་བྱའོ།།
དེ་མེད་ན་མི་འབྱུང་བས་ཞེས་བྱ་བ་ནི། རྒྱུ་མ་ཡིན་པ་འདིའི་ཁྱད་པར་མ་ཡིན་
ནམ༑ དེ་མེད་ན་•འབྲས་བུ་འབྱུང་•བ་མ་ཡིན་ནོ་སྙམ་དུ་སེམས་པ་ནི། འོན་
ཏེ་དེ་མེད་ན་ཞེས་བྱ་བབའོ། །རེས་འགའ་འབྱུང་བ་ཙམ་ནི་འཁྲུལ་པ་ཉིད་ཡིན་་
པའི་“རྒྱུ་ཉིད་དུ་མ་གྲུབ་པ་ཡིན་ལ། དེའི་མེད་པས་སྦྱར་བའི་མེད་པ་མི་འགྲུབ་་
པར་བསྟན་པ་ནི་དེ་མེད་ན་ཞེས་བྱ་བའོ། །གལ་ཏེ་རེས་འགའ་འབྱུང་བ་འཁྲུལ་་
པ་ཡིན་ན། དེ་ཡོད་ན་གདོན་མི་ཟ་བར་འབྱུང་བ་ཡིན་ཞེས་ཇི་ལྟར་ཤེས་པ་ཡིན་
100-1243