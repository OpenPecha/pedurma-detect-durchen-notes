ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
7074
ལྡོག་པ་ཁོ་ན་ཡིན་ཏེ། མངོན་པར་འདོད་པའི་ཡང་•ཁྱད་པར་ལས་ཞེས་བྱ་བའི་
དོན་ཏོ། །འདི་མཐོང་བ་ཡིན་པར་བསྟན་པ་ནི། བུ་ལ་ཆགས་པས་ཞེས་བྱ་བའོ༎
ཁ་ཅིག་ནི་གཞན་ལ་རང་ཉིད་དུ་མངོན་པར་ཞེན་པ་ཕུལ་དུ་བྱུང་བ་མེད་ཀྱང་་་
Gog
བདག་མེད་པ་བསྒོམ་པ་ཕུལ་དུ་བྱུང་བས་བདག་དང་བདག་གིར་མངོན་པར་ཞེན་
པ་ལྡོག་པ་ཕུལ་དུ་བྱུང་བ་ཡིན་ན་དེའི་སྙིང་པོ་ཅན་གྱི་བག་ཆགས་ཀྱི་ངོ་བོའི་རྒྱུ་་
སྤངས་པའི་ཕྱིར་དམིགས་པའི་ཚོགས་པ་●ལས་དམིགས་པ་འབྱུང་བ་ཡིན་ཡང་།
བདེ་བ་དང་སྡུག་བསྔལ་བ་ལ་སོགས་པའི་འབྲས་བུ་འབྱུང་བ་མ་ཡིན་པར་བསྟན་པ་
ནི༑ དེས་ན་བདག་མེད་པ་དེའི་བདག་ཏུ་གྱུར་པ་ཞེས་བྱ་བ་ནས། 【དེ་ལ་•
གནོད་པ་ཅི་ཞིག་ཡོད་ཅེས་བྱ་བའི་བར་དུའོ། །འདི་ལས་ཀྱང་བདག་མེད་པ་་
མཐོང་བ་གོམས་པར་མངོན་པར་འདོད་པའི་བག་ཆགས་ཕུལ་དུ་བྱུང་བ་ལས་ཀྱང་
སྡུག་བསྔལ་གྱི་བག་ཆགས་བསྒྲིབས་པས་དེའི་འབྲས་བུ་སྡུག་བསྔལ་ནི་ཡུལ་ལ་་་
དམིགས་པ་བཞིན་དུ་སྐྱེ་བ་མ་ཡིན་པར་བསྟན་པ་ནི། གང་ལ་•ཁོ་ན་ལ་གོམས་་
པ་ཞེས་བྱ་བ་སྟེ། བདག་དང་བདག་གིར་འཛིན་པ་མེད་ན། འདུ་བྱེད་པ་ཙམ་
མཐོང་བའི་ཡལ་བར་འདུག་པ་ནི་ཕུལ་དུ་བྱུང་བ་དང་ལྡན་པ་ཡིན་ཏེ་བསྒོམ་པ་་
ཕུལ་དུ་བྱུང་བའི་ཕྱིར་རོ། །སྡུག་བསྔལ་ནི་བདག་ལ་སོགས་པར་མངོན་པར་ཞེན་
པའི་སྙིང་པོ་ཅན་གྱི་བག་ཆགས་ཀྱི་བསྐྱེད་བྱ་ཡིན་ལ། དེ་མེད་•ན་མི་འབྱུང་ངོ་་
ཞེས་སྔར་བསྟན་པ་ཉེ་བར་སྡུད་པ་ནི་ཤིན་ཏུ་ཞེས་བྱ་བའོ། །མང་པོ་ཞེས་བྱ་བ་ནི་
སྦྱོར་བ་ཕལ་ཆེ་བ་ཉིད་དེ●། རྩ་བའི་སེམས་བསྡུས་པའོ། །རྣམ་པ་དུ་མར་ཞེས་
བྱ་བ་ནི། དེའི་རྗེས་སུ་སྤྱོད་པའི་སེམས་ཀྱི་ཕུང་པོ་དང་ཁམས་དང་སྐྱེ་མཆེད་ལ་་
སོགས་པར་གནས་པའི་རྣམ་པར་དབྱེ་བ་ཡིན་ལ། རྣམ་པར་དབྱེ་བ་བསྡུས་པ་་
ཡིན་ཏེ། བསྡུས་པའི་སེམས་ཀྱིས་•དུས་མང་པོ་ཉིད་དུ་བསྒོམས་•པ་ལ་སྦྱོར་བ་་
100-1485