ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
༡༦༣༥
བསྐུར་ནི་ཡང་བ་སྐྱེད་པར་བྱེད་པ་ཡིན་ལ། དེ་ཡང་ལྕི་བ་སྤངས་པ་ཡིན་པའི་་
ཕྱིར་དེ་དང་འགལ་བ་ཡིན་གྱི་སྡིག་པ་དང་མ་ཡིན་པར་བསྟན་པ་ནི། ལྕི་བ་དང་
འགལ་བའི་ཕྱིར་•ཡང་བ་ཞེས་བྱ་བའོ། །ཡང་བ་ནི་འབྲས་བུ་འགལ་བ་དང་།
ཁྱབ་པར་བྱེད་པ་འགལ་བ་ཡིན་ནོ་སྙམ་དུ་སེམས་པ་ནི་སྡིག་པ་ཉིད་ཀྱིས་ཞེས་བྱ་་
བའོ༑ །འགལ་བ་ཁས་བླངས་ཀྱང་བསྟན་པ་ནི། གཞན་ཡང་ཞེས་བྱ་བ་སྟེ།
ལྕེ་བ་ནི་སྡིག་པའི་འབྲས་བུ་མ་ཡིན་ཏེ་མངོན་སུམ་དང་མི་དམིགས་པ་མེད་པའི་་
ཕྱིར་རོ་ཞེས་དགོངས་པའོ། །མི་སྐྱེ་བའི་ཆོས་ཅན་གྱི་ཡང་དབང་བསྐུར་གྱི་ཆོ་ག་་
དང་སྐྱེ་བ་འགལ་བ་མ་ཡིན་ནོ། །གང་དང་འགལ་བ་ཡིན་སྙམ་དུ་སེམས་པ་ལ་རྒྱུ་
དང་འགལ་བས་འགལ་བ་ཡིན་པར་བསྟན་པ་ནི། ལོག་ཤེས་ཏེ་ཚོགས་པའི་སྙིང་
པོ་ཅན་གྱི་བདག་ཏུ་འཛིན་པ་ཡིན་་ལ། དེ་ལས་བྱུང་བའི་སྲེད་པ་དེ་ཉིད་སེམས་་
པ་ཡིནན་ལ། དེའི་ནུས་པ་དེ་ཉིད་དམན་པའི་གནས་ཀྱི་འགྲོ་བ་ནི་མངལ་ལ་སོགས་
པར་ཐོབ་པའི་ངོ་བོའི་སྐྱེ་བར་འགྱུར་བའོ། །དེའི་རྒྱུ་ལོག་པའི་ཤེས་པ་དེས་ནི་སྟེ།
འགལ་བ་ཅན་གྱི་བདག་མེད་པར་ལྟ་བ་བཅད་པ་ཡིན་ཏེ་▪སྐྱེ་བ་མེད་པ་ཡིན་ནོ། །
དབང་བསྐུར་བ་ལ་སོགས་པའི་ཆོ་ག་ནི་དེ་དང་འགལ་བ་ཅན་མ་ཡིན་པར་ཞེས་་
དགོངས་པའོ། །འགྲེལ་པ་མཛད་པས་བཤད་པ་ནི་གསལ་བ་ཁོ་ན་ཡིན་ནོ། །
དབང་བསྐུར་བ་ལ་སོགས་པ་དང་བྲལ་བ་འབྱུང་བ་ཆེན་པོ་རྣམས་སྐྱེ་བའི་རྒྱུ་ཡིན་་
ལ་དབང་བསྐུར་བ་ལ་སོགས་པའི་ཆོ་གས་སེལ་བར་བྱེད་པ་མ་ཡིན་ནམ་ཞེ་ན།
བསྟན་པ་ནི་དེ་དག་ཉིད་ནི་ལོག་པའི་ཤེས་པའི་སྲིད་•པ་དང་སེམས་པ་དག་ཉིད་ཀྱི་
སྐྱེ་བ་ལ་ནུས་པ་ཡིན་ནོ། །གང་གི་ཕྱིར་བདག་ཏུ་མངོན་པར་ཞེན་ནས་འདོད་་
ཆགས་•སམ་ཞེ་སྡང【ལས་ལོག་•པའི་ཤེས་པ་རྩོམ་པར་བྱེད། དམན་པའི་གནས་
ལ་སོགས་པ་ཐོབ་པར་བྱེད་པ་ཡིན་གྱི་དབང་བསྐུར་ལས་བཟློག་པ་མ་ཡིན་ལ།
100-1635