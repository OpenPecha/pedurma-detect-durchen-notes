ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
༡༢༢༡
མཁའ་ལས་ཀྱང་འགྱུར་རོ། །དེ་དང་གཅིག་པར་ཐ་སྙད་འདོགས་པའི་རྒྱུ་མཚན་
ནི་གནས་སྐབས་ཅན་ཡིན་གྱི་ནམ་མཁའ་ནི་མ་ཡིན་ནོ་ཞེ་ན། བདེན་མོད་ཀྱི་དེ་•
གཅིག་ཏུ་འཛིན་པ་ཁོ་ན་དེ་མི་བྱེད་པར་རྣམ་པར་གཅོད་པའི་●རྒྱུ་མཚན་མེད་པའི་
ཕྱིར་ཇི་ལྟར་བྱེད་པ་པོ་ཉིད་ཡིན། དེ་གཅིག་ཏུ་ཐ་སྙད་འདོགས་པ་གྲུབ་པ་ལ་་
གནས་སྐབས་ཅན་ནི་གྲུབ་པ་ལ་ཉེ་བར་གནས་པ་ཡིན་ན∶། དགོས་པ་མེད་པ་
ཅིའི་ཕྱིར་སྐྱོང་བ་ཡིན། དེའི་ཕྱིར་འབྲས་བུ་དང་རྒྱུ་ཉིད་དུ་མ་རྒྱུད་གཅིག་ཏུ་བྱས་
པ་ཞིག་པར་སྨྲ་བ་ནི་སྣ་ཚོགས་པ་ཉིད་མ་བོར་ན། དེའི་སྐྱོན་ཡང་མ་བོར་བ་་་
གསལ་•བ་ཡིན་ནོ། །རྒྱུད་གཞན་གྱིས་བྱས་པའི་འབྲས་བུ་དེ་ལས་གཞན་པས་་
ཟོས་པ་ཡིན་ན། བྱས་པ་ཞིག་པ་ལ་སོགས་པར་འགྱུར་གྱི་དེ་ཉིད་ཀྱི་ཡིན་ན་ནི་་
ཞིག་པ་མ་ཡིན་ནོ། །འབྲས་བུ་དང་རྒྱུའི་རྒྱུན་གྱི་ཡུལ་ལ་དེ་ཉིད་ཀྱི་ཐ་སྙད་འདི་་
འཇིག་རྟེན་དུ་མཐོང་བ་ཡིན་ནོ། །དེའི་ཕྱིར་རྒྱུ་ལ་སོགས་པ་ཡོད་པ་ལས་བྱེད་པ་
དང་ཟ་བ་ལ་སོགས་པ་མ་•ངེས་པ་ཡིན་པར་སྨྲ་བ་པོ་ཀླན་ཀ་བཙལ་བྱ་མ་ཡིན་ནོ། །
དེའི་ཕྱིར། འཇིག་རྟེན་ཕ་རོལ་ཁས་ལེན་ཀྱང་། །རྣམ་རིག་ཙམ་ཉིད་བདག་སྨྲ་
བས༑ །ཤེས་རྣམས་སྐད་ཅིག་པ་•ཉིད་ཕྱིར། །བྱེད་པོ་ཟ་པོ་གཞན་ཉིད་འགྱུར། །
ཞེས་བྱ་བ་ནི་མི་བདེན་པ་ཡིན་ནོ། །གང་གི་ཕྱིར་དེ་ཁོ་ན་ཉིད་རིག་པ་པོ་རྣམས་
སྐད་ཅིག་མའི་དབྱེ་བ་ལ་དཔྱོད་པར་བྱེད་པ་ཡིན་གྱི་འཇིག་རྟེན་ནི་རྒྱུ་མེད་པའི་ཕྱིར།
རྣམ་པར་དཔྱོད་པར་བྱེད་པ་མ་ཡིན་ནོ། །སྟོབས་དང་སྟོབས་མ་ཡིན་པ་ལ་སོགས་
པ་གྲུབ་པའི་དོན་དུ་དེ་ཁོ་ན་ཉིད་ཤེས་པ་རྣམས། རྣམ་པར་དཔྱོད་པར་བྱེད་པ་་
ཡིན་ལ། འཇིག་རྟེན་ནི་དེ་མངོན་སུམ་གྱིས་མཐོང་ཡང་དགོས་པ་མེད་པའི་ཕྱི
དང་། འདྲ་བ་གཞན་བྱུང་བའི་ཕྱིར། དོན་བྱེད་པ་དོན་དུ་ནི་གཉེར་བ་ནི་་
འདིའོ།༑ །བདག་གོ་ཞེས་དེ་ལྟར་ངེས་པར་བྱེད་པ་ཡིན་ནོ། །དེ་བཞིན་དུ་ངེས་པ་
100-1221