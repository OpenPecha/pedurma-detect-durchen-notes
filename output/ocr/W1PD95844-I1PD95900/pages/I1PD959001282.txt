འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་པ་དང་། ཉི་ཁྲི་ལྔ་སྟོང་པ་དང༌། ཁྲི་བརྒྱད་སྟོང་པའི་རྒྱ་ཆེར་བཤད་པ།༡༢ ༦ ༡
ལ་སྐྱེས་བུ་ཆེན་པོར་མངོན་པར[བྱེད་པ་ གང་ལ་ཡང་བྱེ་བྲག་མེད་པའི་ཕྱིར།
འདི་སྙེད་ཅིག་གོ་ཞེས་བྱ་བར་མི་རུང་བས་སུམ་ཅུ་རྩ་གཉིས་ཞེས་བྱ་བའི་གྲངས་་
དོན་མེད་•པར་འགྱུར་རོ་ཞེ་ན། དེ་ཡང་བདེན་མོད་ཀྱི་འོན་ཀྱང་ཐོས་པ་དང་།
དྲན་པ་དག་ལས་དེའི་རྗེས་སུ་འབྲང་བའི་དོན་•དེ་ལྟ་བུའི་གྲངས་ངེས་པར་•
བསྟན་ཏེ། འདིར་ཡང་གྲངས་འདི་ཉིད་ཀྱིས་བསྟན་ཏོ།
།མཚན་འདི་རྣམས་
ཀྱང་མདོར་བསྟན་པ་དང་། བཤད་པ་དང༌། རྒྱུ་དང་། འབྲས་བུ་དང་།
རྣམ་པ་བཞིས་བསྟན་ཏེ། དང་པོ་ནི་མདོར་བསྟན་པའོ། །དེའི་འོག་ཏུ་མཚན་
དེ་རྣམས་འགྲེལ་པ་ནི་བཤད་པའོ། །སྔོན་གྱི་ལས་སྨོས་པ་•ནི་རྒྱུའོ། །སྔ་ལྟས་
སྨོས་པ་ནི་འབྲས་བུའོ། །ཕྱག་དང་ཞབས་འཁོར་ལོའི་མཚན་དང་ལྡན་པ་ཞེས་བྱ་
བ་ལ་འཁོར་ལོ་ནི་འཇིག་རྟེན་ན་རྣམ་པ་གཉིས་ཏེ། མཚོན་ཆའི་འཁོར་ལོ་དང་།
འགྲོ་བ་འཇུག་པའི་འཁོར་ལོ་ཤིང་རྟ་ལ་སོགས་པའི་འཕང་"ལོ་ལྟ་བུའོ། །དེ་ཡང་
ཕྱག་དང་ཞབས་གཉིས་ཀ་ལ་འབྱུང་ངོ་། །འདིའི་སྔོན་གྱི་ལས་ཀྱང་•རྣམ་པ་་་་
གཉིས་ཏེ། བླ་མ་ལ་ སྐྱེལ་ཞིང་བསུ་བའི་གྲངས་སུ་གཏོགས་པ་ཚུལ་ཁྲིམས་ཀྱི་ཕ་
རོལ་ཏུ་ཕྱིན་པས་བསྡུས་པ་ནི་གཅིག་སྟེ། དེའི་འབྲས་བུས་འགྲོ་བར་འཇུག་པའི་
འཁོར་ལོ་ཞབས་ཀྱི་མཐིལ་དུ་འབྱུང་ངོ་།
།ཆོས་ཉན་པ་དང་། ཕྲེང་བ་རྒྱུད་•
པ་དང་། གཙུག་ལག་ཁང་དངང་། མཆོད་རྟེན་གྱི་གན་དུ་འགྲོ་བ་དང་།
གཡོག་བྱིན་པ་སྦྱིན་པའི་ཕ་རོལ་ཏུ་ཕྱིན་པས་བསྡུས་པ་དེའི་འབྲས་བུས་ཕྱག་གི་་་
མཐིལ་གཉིས་སུ་•འབྱུང་ངོ་། །འཁོར་ལོ་རྩིབས་སྟོང་དང་ལྡན་པ་མུ་ཁྱུད་ཅན་ལྟེ་
བ་དང་བཅས་པ་ཞེས་བྱ་བ་གང་གི་༠ ཚེ་འདི་གསུམ་ཡོངས་སུ་མ་རྫོགས་པ་དེའི་ཚེ་
ནི་མཚན་དེ་དག་གིས་འཁོར་ལོས་སྒྱུར་•བར་གྱུར་ནས་རབ་ཏུ་འབྱུང་བར་འགྱུར་རོ། །
དེའི་ཚེ་ནི་མངོན་པར་རྫོགས་པར་འཚང་མི་རྒྱ་སྟེ། དཔེར་ན་རྒྱལ་པོ་ཤང་ཀ་ཞེས་
55-1261