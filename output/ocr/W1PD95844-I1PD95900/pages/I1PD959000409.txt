१९०
བསྟན་འགྱུར། ཤེས་ཕྱིན། ༼པ༽ ༡༠༧
བཅོམ་ལྡན་འདས་ཀྱིས་དགེ་བ་བཅུ་ལ་སྤྱོད་ན་ལུས་དང་ངག་དང་ཡིད་ཡོངས་སུ་
དག་པ་ཡིན་ནོ་ཞེས་བསྟན་པ་སྟེ།
ལུས་ཀྱིས་•ལེགས་པར་སྤྱོད་• པ་རྣམ་པ་
གསུམ་ནི། སྲོག་མི་གཅོད་པ་དང་། མ་བྱིན་པར་མི་ལེན་པ་དང་། འདོད་
པས་•ལོག་པར་མི་སྤྱོད་པའོ། །ངག་གིས་∶ལེགས་པར་སྤྱད་པ་རྣམ་པ་བཞི་ནི*།
བརྫུན་མི་སྨྲ་བ་དང་། ཕྲ་མ་མི་ཟེར་བ་དང་།
ངག་རྩུབ་པོ་མེད་པ་དང་།
ཚིག་ཁྱལ་•པ་མི་སྨྲའོ། །ཡིད་ཀྱིས་• ལེགས་པར་སྤྱད་པ་*གསུམ་ནི།
ཆགས་
སེམས་དང་། གནོད་སེམས་དང་། ལོག་•པར་ལྟ་བ་མེད་པ་སྟེ།
དགེ་བའི་
རྩ་བ་ཁྱད་པར་ཅན་གྱིས་བསྐྱེད་པའི་ལུས་དང་ངག་དང་ཡིད་ཡོངས་སུ་དག་པ་དང་
ལྡན་ན་ཉན་ཐོས་དང་། རང་སངས་རྒྱས་ཀྱི་*སར་མི་ལྷུང་བའི་ཕྱིར་བྱང་ཆུབ་
སེམས་དཔའ་དེ་ཕྱིར་མི་ལྡོག་པ་ཡིན་པར་རིག་པར་བྱའོ་ཞེས་བསྟན་པའོ། །རབ་
འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི།
རྙེད་པ་དང་• བཀུར་སྟི་དང་། ཚིགས་སུ་བཅད་པ་ལྷུར་ལེན་པ་མ་ཡིན་ཞེས་བྱ་
བ་ནས། དེ་སྦྱངས་པའི་ཡོན་ཏན་བཅུ་གཉིས་ཀྱང་ཡང་དག【པར་འཛིན་ཞིང་•
བླངས་ཏེ་སྤྱོད་དོ་ཞེས་བྱ་བའི་བར་གྱིས་ནི་རྙེད་པ་དང་བཀུར་སྟི་དང་ གྲགས་་
པ་ལ་མ་ཆགས་ཏེ། འདོད་པ་ཆུང་ཞིང་ཆོག་ཤེས་པ་དང་།
སྦྱངས་པའི་ཡོན་་
ཏན་བཅུ་གཉིས་ལ་གནས་ཀྱང་། དེ་དག་ལ་མ་ཆགས་ཤིང་སྦྱངས་པའི་ཡོན་ཏན་
དེ་དག་མི་བསྙེམས་ན་ཕྱིར་མི་ལྡོག་པ་ཡིན་པར་རིག་པར་བྱའོ་ཞེས་བསྟན་པའོ། །
རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་
པོ་ལ་སེར་སྣའི་སེམས[སྐྱེ་བ་•མེད་དོ་ཞེས་བྱ་བ་ནས། ཤེས་རབ་འཆལ་བའི་་
སེམས་སྐྱེ་བ་མེད་དོ། །ཕྲག་དོག་གི་སེམས་སྐྱེ་བ་མེད་དོ་ཞེས་བྱ་བའི་བར་གྱིས་ནི།
ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་རྣམས་དང་། ཕྲག་དོག་མེད་ན་་
55-390