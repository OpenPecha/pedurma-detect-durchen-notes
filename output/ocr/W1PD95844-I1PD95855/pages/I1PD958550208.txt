རྒྱུད་ཀྱི་རྒྱལ་པོ་ཆེན་པོ་དཔལ་རྡོ་རྗེ་མཁའ་འགྲོ་ཞེས་བྱ་བའི་རྣམ་པར་བཤད་པ།
724
དེ་ལྟར་ན་རྣལ་འབྱོར་གང་གིས་ཁྱད་པར་སྔགས་ཀྱི་དཀྱིལ་འཁོར་དང་དབྱིབས་དང་་་
ཆོས་ཡིན་པ་དེ་ལ་དེ་སྐད་ཅེས་བྱའོ། །འདོད་པའི་ལོངས་སྤྱོད་ཐམས་ཅད་ལ། །
བསྟེན་ན་མྱུར་དུ་འགྲུབ་པར་འགྱུར། །ཤེས་རབ་ཐབས་ལ་•སོགས་རྣམས་ཀྱིས། །
དགའ་དང་བདེ་བས་འགྲུབ་པར་འགྱུར། །ཞེས་བྱ་བའི་དོན་འདིར་བསྟན་པའི་•་
ཕྱིར༑ དུག་མེད་ཅེས་བྱ་བ་ལ་• སོགས་པ་གསུངས་ཏེ།
སྲིད་པའི་ལོངས་སྤྱོད་་
མཆོག་འདིར་བསྟན་པར་བྱ། །ཞེས་བྱ་བར་འབྲེལ་ཏོ∶། །རྣལ་འབྱོར་པས་ཞེས་
ཤེས་པར་བྱའོ། །དེ་ལ་ལས་དང་ཉོན་མོངས་པའི་དབང་གིས་བྱུང་བས་ན་སྲིད་པ་
སྟེ༑ ཉེ་བར་ལེན་པའི་ཕུང་པོ་ལྔའོ། །དེའི་མཆོག་ནི་དམ་པ་སྟེ་ལོངས་སྤྱོད་ཀྱི་་
ཡུལ་རྣམས་སོ། །འོ་ན་དེ་ནི་•འཁོར་བའི་རྒྱུར་•གྱུར་པ་ཡིན་ནོ∶། །ཅིའི་ཕྱིར་
བསྟེན་ཅེ་ན།
བསྟེན་བྱ་ཞེས་བྱ་བ་•གསུངས་ཏེ། བསྟེན་བྱ་•ནི་བསྟེན་པར་བྱ་བ་
ཉིད་དོ། །མཁས་པའི་ཐར་པའི་རྒྱུ་ཞེས་བྱ་བའི་དོན་ཏོ། །ཇི་ལྟར་བསྟེན་ཞེ་•ན།
ཡུལ་མེད་བྱས་ནས་ཞེས་གསུངས་པ་སྟེ། ཡུལ་ནི་སྤྱོད་ཡུལ་ལོ། །མེད་པ་ནི་དགག་
པའི་ཚིག་སྟེ། ཡུལ་རྣམས་རང་བཞིན་གྱིས་ངོ་བོ་ཉིད་མེད་པའོ། །འབད་པ་ནི་དེ་
ཤེས་པའོ།
།ཡང་ན་བི་ཥ་ནི་དུག་སྟེ་ཡུལ་དེ་རྣམས་ལ་གཟུང་བ་ལ་སོགས་པའི་་་་་་
མངོན་པར་ཞེན་པ་ཉིད་དུག་སྟེ།
དེས་ཡུལ་རྣམས་དུག་ལྟར་ལོངས་སྤྱོད་པའི་དུས་
སུ་བདེ་ལ་སྨིན་པའི་འོག་ཏུ་སྡུག་བསྔལ་བར་བྱེད་པའི་ཕྱིར་རོ།
།དེ་ཡང་གསུངས་
པ༑ གང་ཞིག་དེ་ཉིད་མཐོང་མེད་པའི། ། ཕྱིན་ཅི་ལོག་གི་བློ་ཉིད་དུག །དེ་ཉིད་
ཕྱིན་ཅི་མ་ལོག་པའི། །དེ་ཁོ་ན་མཐོང་བློ་དུག་མིན། །ཞེས་སོ། །ཅི་སྟེ་འཛིན་པ་
ལ་སོགས་པ་དུག་ཡིན་ན་དེ་ཇི་ལྟར་མེད་པར་བྱ་ཞེ་ན། དུག་མེད་ཅེས་བྱ་བ་་་་་་
གསུངས་ཏེ། འཛིན་པའི་དུག་མེད་པ་ཉིད་ཀྱིས་ཡུལ་གྱི་དུག་མེད་པར་འགྱུར་རོ། །
དེ་ཡང་ཇི་ལྟར་བྱ་ཞེ་•ན་ནན་ཏན་དུ་ཞེས་བྱ་བ་སྟེ། རང་བཞིན་མེད་པའི་ལྷའི་་་་
10-175