གསང་བ་རྡོ་རྗེའི་རྒྱུད་ཀྱི་རྒྱལ་པོའི་འགྲེལ་པ།
447
ཤེས་བཞི་དང་། དགའ་བ་བཞི་དངང་། ཚད་མེད་པ་བཞི་དང༌་།
བསྡུ་བའི་
དངོས་པོ་བཞི་དང་། སྐད་ཅིག་མ་བཞི་དང་། འབྱུང་བ་བཞི་དང་། ཡུམ་བཞི་
དང་༑ སྐུ་བཞི་དང་། འཁོར་ལོ་བཞི་དང་། ཐིག་ལེ་བཞི་ལ་སོགས་པ་དང་
ལྡན་པས་ན་ལྡན་པའོ། །ཡང་ན་རིགས་ལྔ་དང་། སྐུ་ལྔ་ལ་སོགས་པ་དང་ལྡན་པ་
སྟེ།༑ དེ་ཡང་ལུང་ལས། ངོ་བོ་ཉིད་ལོངས་•རྫོགས་བཅས་དང་། །དེ་བཞིན་
གཞན་ནི་སྤྲུལ་སྐུ་དང༌་། །ཆོས་སྐུ་མཛད་དང་བཅས་པ་དང་། །ཚད་མེད་ལ་་་་
སོགས་དེ་བཞིན་ནོ། །ཡང་། སངས་རྒྱས་སྐུ་ལྔའི་བདག་ཉིད་ཅན། །ཁྱབ་་
བདག་ཡེ་ཤེས་ལྔ་ཡི་བདག །སངས་རྒྱས་ལྔ་བདག་ཅོད་པན་ཅན། །ཞེས་་་་་
གསུངས་སོ། །འདས་པ་ནི་རྣམ་པ་གཉིས་ཏེ། ཤེས་རབ་ཀྱིས་འཁོར་བ་ལ་མི་•
གནས་པར་ལྷག་མ་•མེད་པའི་མྱ་ངན་ལས་འདས་པའི་•འབྲས་བུ་མཐར་ཕྱིན་པ་ཐོབ་
པ་དང་། སྙིང་རྗེ་ཆེན་པོས་ཞི་བ་ལ་མི་གནས་པ་སྟེ། ཆོས་ཀྱི་སྐུ་ནམ་མཁའ་དང་
འདྲ་བ་དེས་བྱིན་•གྱིས་བརླབས་པ་ལས། ལོངས་སྤྱོད་རྫོགས་པའི་སྐུ་སྤྲིན་དང་འདྲ་
བ་འབྱུང་བ་དང་། ལོངས་སྤྱོད་རྫོགས་པའི་སྐུ་སྤྲིན་ལྟ་བུ་དེའི་བྱིན་གྱིས་་་་་་་
། དེ་ཡང་
བརླབས་པ་ལས་སྤྲུལ་པའི་སྐུ་ཆར་གྱི་རྒྱུན་ལྟ་བུ་འབྱུང་བར་འགྱུར་རོ།
ལུང་ལས། ངང་པ་རབ་དགའ་ཆུ་དང་འོ་མ་འདྲེས་པ་འབྱེད་པ་ལྟར། །ཤེས་རབ་
ཀྱིས་ཀྱང་ཆོས་རྣམས་རྣམ་པར་འབྱེད། །ཆོས་སྐུ་སྐྱེ་མེད་ནམ་མཁའ་ལྟ་བུ་ལས། །
སྐུ་གཉིས་སྐྱེ་བའི་ཆོ་འཕྲུལ་སྤྲིན་དང་ཆར། །ཞེས་གསུངས་སོ། །བཀའ་ནི་འཆད་
པ་པོའི་རྒྱུད་ཀྱི་དོན་ཏོ། །སྩལ་པ་ནི་རྒྱུད་ཀྱི་དོན་སྟོན་པའོ། །ཉོན་ཅིག་ལྷ་མོ་སྤྱན་
བཟངས་རིང་། །ཞེས་པ་ནི། ཉོན་ཅིག་ཅེས་པ་ནི་རྣམ་པར་རྟོག་པ་དང་གཡེང་
བ་ཐམས་ཅད་སྤངས་ཏེ་ཡིད་གཞུངས་•པས་ཉོན་ཅིག་ཅེས་པའོ། །ལྷ་མོ་ནི་བོད་་་
པའི་སྒྲའོ། །སྤྱན་ནི་ཤིན་ཏུ་གཅེས་པ་དང་། །གསལ་བར་བྱེད་པས་སྤྱན་ནོ། །
10-551