༡༣༨༢
བསྟན་འགྱུར། རྒྱུད། ༼ཧ༽·༣༠
ཞེས་པ་ནི་སྔགས་ཀྱི་དེ་ཁོ་ན་ཉིད་དང་། ཕྱག་རྒྱའི་དེ་ཁོ་ན་ཉིད་དངང་། བདག་
གི་དེ་ཁོ་ན་ཉིད་དང་། ཡེ་ཤེས་ཀྱི་དེ་ཁོ་ན་ཉིད་དོ། །སྒྲུབ་པ་ཡིན་ཞེས་པ་ནི།
དཀྱིལ་འཁོར་བྲིས་པ་ལས་ཀྱི་ཚོགས་དང་། གྲུབ་པ་བརྒྱད་དང་། སངས་རྒྱས་
ཉིད་སྒྲུབ་པའོ། །ནན་ཏན་ཞེས་པ་ནི་མངོན་པར་འདོད་པའི་དངོས་གྲུབ་་་་་་
མངོན་དུ་བྱ་བའི་ཕྱིར། ཕྱིདང་•ནང་གི་བདག་ཉིད་ཅན་གྱི་རང་གི་ལྷ་ལ་སྙིང་་
པོ་བསྐུལ་བའོ། །དེ་བཞིན་ཞེས་པ་ནི། རྩ་བའི་རྒྱུད་ལེའུ་ལྔ་པ་དང་།
བདུན་པ་དང་། དགུ་པ་དང་། བཅུ་བདུན་པའོ། དམ་ཚིག་སྡོམ་པ་ནི།
རྣལ་འབྱོར་གྱི་སྤྱོད་པ་དང་། རྨད་དུ་བྱུང་བའི་སྤྱོད་པ་དང་། དམ་ཚིག་དང་
སྡོམ་པ་རྣམས། སྔར་ནི་དེ་ཀུན་རྒྱས་པར་ནི། །རིམ་པའི་དབྱེ་བས་ཕྱེ་བ་ཡིན། །
ཞེས་པ་ནི། སྔར་རྩ་བའི་ལེའུ་དེ་དག་ཏུ་གསལ་བར་བཤད་པའོ། །འདི་སྐད་་
སྟོན་ཏེ། རྒྱུད་ཀྱི་སྡོམ་ནི། བསྐྱེད་པའི་རིམ་པ་དང༌་། རྫོགས་པའི་རིམ་པ་་་
དང་། དཀྱིལ་འཁོར་དུ་སྒྲུབ་པ་དངང་། ནན་ཏན་གྱིས་•སྙིང་པོ་བསྐུལ་བ་དང་།
རྣལ་འབྱོར་གྱི་སྤྱོད་པ་དང་། རྨད་དུ་བྱུང་བའི་སྤྱོད་པ་དང་། དམ་ཚིག་དང་།
སྡོམ་པ་རྣམས་ཀྱི་རིམ་པའི་དབྱེ་བས་ཕྱེ་བ་དེ་རྣམས་སྔར་རྩ་བའི་རྒྱུད་དུ་བསྟན་པ་
ཡིན་ནོ་ཞེས་པ་ནི། རྒྱུད་ཀྱི་དོན་བསྡུས་པའི་སྡོམ་ཡིན་ནོ། །འདོད་ཆགས་ཞེ་་
སྡང་གཏི་མུག་གསུམ་གྱི་བསམ་གཏན་བསྟན་པའི་ཕྱིར། གཟུགས་དང་སྒྲ་སོགས་
འདོད་པ་ནི། །ཞེས་པ་ལ་སོགས་པ་གསུངས་ཏེ། བདེ་བ་ནི་འདོད་ཆགས་སོ། །
སྡུག་བསྔལ་ནི་ཞེ་སྡང་ངོ་། །འདོད་པ་དེ་རྣམས་དམ་ཚིག་མཚུངས།
ཐམས་ཅད་སྟོང་པ་འོད་གསལ་བར་དང་•དམ་ཚིག་གསུངས་ཞེས་པའོ།
།ཞེས་པ་ནི།
།ད་ནི་
རྣམ་པ་བདེན་པ་དང་། རྣམ་པ་བརྫུན་པ་དང་གཉིས་བསྟན་པའི་ཕྱིར། རྣམ་
བཅས་དང་•ནི་རྣམ་པ་མེད། །ཅེས་པའོ། །ཡི་གེ་གསུམ་ནི་ཨོཾ་ཨཱཿཧཱུཾ་གསུམ་མོ། །
15-1382