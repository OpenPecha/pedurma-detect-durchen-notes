१११७
བསྟན་འགྱུར། རྒྱུད། ༼ཧ༽ ༣༠
ལྷ་བསྟན་པ་དེ་རྣམས་དཀྱིལ་འཁོར་དུ་དགོད་པའི་ཕྱིར། ཕྱག་རྒྱ་བརྟན་• དགོས་
པའོ༑ །ལྷ་བཅུ་གསུམ་ནི་ལེའུ་བཞི་པར་བསྟན་ལ། དེའི་ལྷག་མ་རྣམས་ཀྱི་་་་
ཕྱག་རྒྱ་བསྟན་པའི་ཕྱིར། ལྕགས་ཀྱུ་དབྱུག་ཏོ་ཞེས་པ་ལ་སོགས་པ་ཁྲོ་བོ་དྲུག་དང་།
བྱང་ཆུབ་སེམས་དཔའ་བརྒྱད་དང་། ལྷ་མོ་ལྔ་དང་། ཡུམ་བཞི་རྣམས་ཀྱི་ཕྱག་
རྒྱ་བསྟན་པ་ཡིན་ནོ། །མེ་ཏོག་ཅེས་པའི་དོན་བསྟན་པའི་ཕྱིར། ལྷ་མོ་དགུ་
དང་ཞེས་པ་ནི། སྲོག་ཅེས་པའི་རླུང་དང་། ཐུར་དུ་སེལ་བའི་རླུང་དང་།•
གྱེན་དུ་རྒྱུ་བའི་རླུང་དང་། རྒྱུ་བ་དང་། ཡང་དག་པར་རྒྱུ་བ་དང་། རབ་ཏུ་
རྒྱུ་བ་དང་། ངེས་པར་རྒྱུ་བ་དང་། ཀུན་དུ་རྒྱུ་བའོ། །ནམ་མཁའི་ཁམས་་་་
ཞེས་པ་ནི་ཁྱབ་བྱེད་ཀྱི་རླུང་ངོ་། །སྐུ་གསུང་ཐུགས་ཞེས་པ་ནི། འཇུག་པ་དང་།
གནས་པ་དང་ལྡང་བའི་མཚན་ཉིད་ཀྱི་རླུང་ངོ་། །རིགས་ཀྱི་རིམ་པ་ཞེས་པ་ནི།
དེ་ཉིད་ཡི་གེ་གསུམ་དུ་ཤེས་པར་བྱ་ཞིང་རིགས་གསུམ་གྱི་སྔགས་སྟོན་པར་རིག་པར་
བྱའོ།༑ །མཆོད་རྟེན་ཞེས་པའི་དོན་བསྟན་པའི་ཕྱིར། རིན་ཆེན་སྣ་བཞིའི་་་་་་
བདག་ཉིད་ཅན་གྱི་དཀྱིལ་འཁོར་གྱི་གཞལ་ཡས་ཁང་ནི་མཆོད་རྟེན་དང་འདྲ་བས་
ན་དེ་ཉིད་ལ། མཆོད་རྟེན་སངས་རྒྱས་ཐམས་ཅད་ཀྱི། །བཞུགས་གནས་ཕོ་་་་
བྲང་ཡིན་པར་བཤད། །ཅེས་བྱའོ། །ཡེ་ཤེས་འཁོར་ལོའི་དོན་བསྟན་པའི་ཕྱིར།
ཡེ་ཤེས་སེམས་དཔའ་གང་རེག་པ། །ཞེས་པ་ནི། དེ་བཞིན་གཤེགས་པ་་་་་་
ཐམས་ཅད་ཀྱི་འཁོར་ལོ་ཐུགས་ཀའི་ས་བོན་གྱི་འོད་ཟེར་གྱིས་ཡེ་ཤེས་དཀྱིལ་འཁོར་
ལ་རེག་པར་བྱེད་པའོ། །དེ་ཉིད་ས་བོན་གང་ཡིན་པ་བསྟན་པའི་ཕྱིར།
མི་་་་་
འགྱུར་རྡོ་རྗེ་གསུམ་ཡི་གེ། །ཞེས་པ་ནི། ཨོཾ་ཨཱཿཧཱུཾ་བསྟན་པ་ཡིན་ནོ།
།བསྐུལ་
བ་ལ་སོགས་པ་བཞི་བསྟན་པའི་ཕྱིར།
སྐུ་གསུང་ཐུགས་ཀྱི་དེ་ཉིད་ནི། ཡི་གེ་
གསུམ་མོ། །སད་པར་བྱ་བ་ནི། རྡོ་རྗེ་འཆང་ཆེན་པོའི་བཀས་གསོལ་བ་གདབ་
15-1386