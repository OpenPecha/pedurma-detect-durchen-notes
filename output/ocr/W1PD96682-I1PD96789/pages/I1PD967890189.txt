བཀའ་འགྱུར། འདུལ་བ། ༼ཆ༽ ༦
དངོས་པོ་བཞི་•ལ་ཡུན་རིང་པོ་ནས་ཡོངས་སུ་སྦྱང་བ་མཛད་པ།
མི་འཇིགས་པ་
བཞིས་བསྙེངས་•པ་མི་མངའ་བ། ཡན་ལག་ལྔ་སྤངས་●པ། འགྲོ་བ་ལྔ་ལས་་་
ཡང་དག་པར་འདས་པ། ཡན་ལག་དྲུག་དང་ལྡན་པ། ཕ་རོལ་ཏུ་ཕྱིན་པ་དྲུག་
ཡོངས་སུ་རྫོགས་པ། རྟག་ཏུ་གནས་པ་དྲུག་གིས་གནས་པ། བྱང་ཆུབ་ཀྱི་ཡན་
ལག་བདུན་གྱི་●མེ་ཏོག་གིས་ཕྱུག་པ། ལམ་གྱི་ཡན་ལག་བརྒྱད་སྟོན་པ།
མཐར་གྱིས【གནས་པའི་•སྙོམས་པར་འཇུག་པ་དགུ་ལ་མཁས་པ། སྟོབས་བཅུའི་
སྟོབས་དང་ལྡན་པ། ཕྱོགས་བཅུར【སྙན་པས་•ཡང་དག་པར་རྒྱས་པ། བརྒྱ་་
ཕྲག་བཅུར་དབང་བསྒྱུར་བ་ལས་ཁྱད་པར་དུ་འཕགས་པ། འཁོར་ཉན་ཐོས་ཆེན་
པོ་ཚེ་དང་ལྡན་པ་ལྟེང་•རྒྱས་འོད་སྲུང་དང་། ག་ཡ་●འོད་སྲུང་དང་། ཆུ་ཀླུང་
འོང་སྲུང་ལ་•སོགས་པ་སྔོན་གྱི་རལ་པ་ཅན་སྟོང་དང་། ཚེ་དང་ལྡན་པ་ཤཱ་རིའི་
བུ་དང་། 【མཽད་གལ་གྱི་བུ་ཆེན་པོ་●ལ་སོགས་པ་དགེ་སློང་གི་དགེ་འདུན་མང་་་
པོས་མདུན་དུ་བདར་ཏེ་སེར་སྐྱའི་གནས་ག་ལ་བ་དེར་རྒྱུ་ཞིང་གཤེགས་སོ། །དེའི་
ཚེ་ན་རྒྱལ་པོ་ཟས་གཙང་གིས་ཉི་མ་བདུན་པ་ལ་གྲོང་ཁྱེར་སེར་སྐྱའི་གནས་ཐམས་་
ཅད་རྡོ་བ་●དང་། གསེག་མ་དངང་། གྱོ་མོ་མེད་པར་བཞག་ཅིང་བདུག་པ་དང་།
ཕྱེ་•མ་འཁྲིགས་པ་དང་། མེ་ཏོག་སྣ་ཚོགས་བཀྲམ་པ་དང་། རྒྱལ་མཚན་དང་།
བ་དན་བསྒྲེང་བ་ལ་•སོགས་པ་མཆོད་པའི་ཡོ་བྱད་རྒྱ་ཆེན་པོ་དག་བཤམས་ཤིང་།
ནྱ་གྲོ་དྷའི་ཀུན་དགའ་ར་བར་ས་ཕྱོགས་གོ་སྐབས་ཡངས་པར་གདན【ཐབས་ཟླ་གམ་
ལྟ་བུར་•བཤམས་ཏེ། ནྱ་གྲོ་དྷའི་ཀུན་དགའ་ར་བ་ནས་གྲོང་ཁྱེར་སེར་སྐྱའི་
གནས་ཀྱི་བར་གྱི་●ལམ་ཐམས་ཅད་མཛེས་ཤིང་རྡོ་བ་དང་། གསེག་མ་དང་།
གྱོ་མོ་མེད་པར་བཞག་སྟེ། སྤོས་ཆུའི་ཆག་ཆག་བཏབ་ཅིང་བར་བར་དུ་དར་གྱི་་་
ཆུན་པོ་མང་པོ་དབྱངས་• ཤིང་། མེ་ཏོག་གི་ཚོམས་●དག་ཀྱང་བཤམས།
6-170