ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
༤༥ ༧
ཅིང་མངོན་པར་ཞེན་པ་དེ་ཙམ་གྱིས་ནི་ངའི་སེམས་རངས་པར་མྱི་འགྱུར་ཏེ། ངས་
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་དབེན་པ་གང་བཤད་པའི་་
དབེན་པ་དེ་དང་མྱི་ལྡན་པས་དབེན་པ་དེ་ལ་●མི་གནས་སོ། །དེ་ཅིའི་ཕྱིར་ཞེ་ན།
དེ་ནི་འདི་ལྟར་དབེན་པ་དེ་དང་བྲལ་བའི་ཕྱིར་ཏེ། དེ་ལྟར་དེའི་དྲུང་དུ་བདུད་་
སྡིག་ཏོ་ཅན་ཉེ་བར་འོངས་ཤིང༌། སྟེང་གི་བར་སྣང་ལ་གནས་ཏེ། འདི་སྐད་་
དུ་རིགས་ཀྱི་བུ་ལེགས་སོ་ལེགས་སོ། །འདི་ནི་དེ་བཞིན་གཤེགས་པས་བསྟན་པའི་
དབེན་པ་མ་ནོར་བ་ཡིན་གྱིས་“ཁྱོད་དབེན་པས་“འདི་ཉིད་ཀྱིས་ནི་ རྣམ་པར་སྤྱོད་
ཅིག །དེས་ཁྱོད་མྱུར་དུ་བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ཏུ་
མངོན་པར་རྫོགས་པར་འཚང་རྒྱ་བར་འགྱུར་རོ་ཞེས་ཟེར་ཏེ། དེའི་རྒྱུས་དེ་
དབེན་པ【དེ་བས་“ཀྱང་དབེན་པ་དེ་གཅེས་པར་འཛིན་ཅིང་། ཕྱིར་གྲོང【འདབ་
དུ་●འོངས་ནས། དགེ་སློང་བྱང་ཆུབ་སེམས་དཔའི་ཐེག་པ་པ་སེམས་དང་ཡིད་་
ལ་བྱ་བ་ཡོངས་སུ་དག་པ། དེས་པ་“དགེ་བའི་ཆོས་དང་ལྡནན་པ། གཞན་དག་
ལ་ཚེ་དང་ལྡན་པ་འདི་དག་ནི་འདུ་འཛིའི་རྣམ་པར་སྤྱོད་པས་རྣམ་པར་སྤྱོད་དོ་་་་་
ཞེས་ཁྱད་དུ་གསོད་ཅིང་བྱང་ཆུབ་སེམས་དཔའ་སེམས་དཔའ་ཆེན་པོ་དབེན་་་
པར་སྤྱོད་པ་དེ་དག་ལ་འདུ་འཛིས་རྣམ་པར་སྤྱོད་པར་སྐྱོན་དུ་གདགས་པ་དང་།
འདྲེས་པར་རྣམ་པར་སྤྱོད་པར་སྐྱོན་དུ་གདགས་པས་བརྙས་•པའི་སེམས་བསྐྱེད་
དོ།༑ །གང་འདུ་འཛིའི་རྣམ་པར་སྤྱོད་པས་རྣམ་པར་སྤྱོད་པ་དེ་དག་ལ་ནི་དབེན་
པས་རྣམ་པར་སྤྱོད་པར་“འཛིན་ཅིང་དེ་དག་ལ་རིམ【གྲོ་སྐྱེད་●དོ། །གང་ལ་རིམ་
གྲོ་བསྐྱེད་•པར་བྱ་བ་དེ་དག་ལ་•ནི་ང་རྒྱལ་སྐྱེད་●དོ། །དེ་ཅིའི་ཕྱིར་ཞེ་ན། དེ་ནི་
འདི་ལྟར་བདག་ནི་“མྱི་མ་ཡིན་པས་བསྐུལ་བའོ། །མྱི་མ་ཡིན་པས་དྲན་པར་བྱའོ་། །
རྣམ་པར་སྤྱོད་པ་གང་གིས་བདག་སྤྱོད་པ་དེ་ནི་རྣམ་པར་སྤྱོད་པ་མ་ནོར་བ་སྟེ།
23-457