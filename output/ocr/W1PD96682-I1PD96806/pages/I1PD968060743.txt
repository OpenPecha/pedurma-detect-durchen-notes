ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
༧༢༧
པར་རྫོགས་པའི་སངས་རྒྱས་མི་འཁྲུགས་པ་དང་། ཉན་ཐོས་དེ་དག་དང་། གང་
ཟག་བྱང་ཆུབ་སེམས་དཔའི་ཐེག་པ་པ་དེ་དག་དང་། སངས་རྒྱས་ཀྱི་ཞིང་དེ་མྱིག་
ལམ་དུ་སྣང་བར་མ་གྱུར་པ་དེ་བཞིན་དུ་ཆོས་ཐམས་ཅད་ཀྱང་མྱིག་ལམ་དུ་སྣང་བ་
མ་ཡིན་ཏེ། ཆོས་ལ་ཆོས་སྣང་བར་མྱི་འགྱུར། ས་ཀྱིས་●ཆོས་མྱི་མཐོང་།
ཆོས་ཀྱིས་ཆོས་མི་ཤེས་སོ། །ཀུན་•དགའ་བོ་ཆོས་ཐམས་ཅད་ནི་ཤེས་པ་མེད་པ།
མཐོང་བ་མྱེད་པ་བྱེད་པ་མེད་པ། བྱ་བ་ལ་མཐུ་མྱེད་པ་ཤ་སྟག་སྟེ། དེ་ཅིའི་་་
ཕྱིར་ཞེ་ན། ཀུན་●དགའ་བོ་ཆོས་ཐམས་ཅད་ནི་ནམ་མཁའ་ལྟར་བྱེད་པ་མྱེད་་་་
པས༑ བྱེད་པ་མྱེད་ཅིང་འཛིན་པ་མྱེད་པའོ། །ཀུན་●དགའ་བོ་ཆོས་ཐམས་་་
ཅད་ནི་སྒྱུ་མའི་སྐྱེས་བུ་ལྟ་བུ་སྟེ་བསམ་གྱིས་མྱི་ཁྱབ་པའོ། །ཀུན་●དགའ་བོ་ཆོས་
ཐམས་ཅད་ནི་སེམས་དང་བྲལ་ཞིང་རྣམ་པར་བསྒྲུབས་པས། སོ་སོར་གནས་པའི་
མཚན་ཉིད་དེ་སྙིང་པོ་མྱེད་པའི་ཕྱིར་ཚོར་བ་པོ་མྱེད་པའོ། །དེ་ལྟར་སྤྱོད་པའི་་་་
བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་་
སྤྱོད་པ་སྟེ། ཆོས་གང་ལ་ཡང་•མངོན་པར་ཆགས་པ་མྱེད་དོ། །ཀུན་●དགའ་་
བོ་དེ་ལྟར་སློབ་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སློབ་པ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་ཕ་་་
རོལ་ཏུ་ཕྱིན་པ་ཐམས་ཅད་ཡོངས་སུ་རྫོགས་པར་བྱ་བར་འདོད་པས་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་བསླབ་●པར་བྱའོ། །དེ་ལྟར་སློབ་པ་ནི་རབ་ཅེས་བྱའོ། །
གཙོ་བོ་ཞེས་བྱའོ། །མཆོག་ཅེས་བྱའོ། །དམ་པ་ཞེས་བྱའོ། །ཕུལ་ཞེས་བྱའོ། །
གྱ་ནོམ་པ་ཞེས་བྱའོ། །བླ་ན་མྱེད་པ་ཞེས་བྱའོ། །གོང་ན་མྱེད་པ་ཞེས་བྱའོ། །
མཉམ་པ་མྱེད་པ་ཞེས་བྱའོ། །མྱི་མཉམ་པ་དང་མཉམ་པ་ཞེས་བྱའོ། །འཇིག་་
རྟེན་ཐམས་ཅད་ལ་ཕན་པ། འཇིག་རྟེན་ཐམས་ཅད་ལ་བདེ་བ། མགོན་མྱེད་
23-727