འཕགས་པ་ངན་འགྲོ་ཐམས་ཅད་ཡོངས་སུ་སྦྱོང་བ་གཙུག་ཏོར་རྣམ་པར་རྒྱལ་བ་ཞེས་བྱ་བའི་གཟུངས།
२०५
ཅན་དམྱལ་བར་སྐྱེ་བར་འགྱུར་རོ། །བརྒྱ་ལ་ནམ་ཞིག་མིར་སྐྱེས་པར་གྱུར་ན་ཡང་
དེར་དབུལ་པོར་འགྱུར་ཞིང་དམུས་ལོང་དུ་འགྱུར་རོ་ཞེས་དེས་ཐོས་སོ། །དེ་ནས་
ལྷའི་བུ་དེས་●སྒྲ་དེ་ཐོས་ནས་འཇིགས་●སྐྲག་དངངས་•ཏེ་སྤུ་ཟིང་ཞེས་བྱེད་པར་་་་་
གྱུར་ནས། དེ་•རིངས་པ་རིངས་པར་ལྷའི་དབང་པོ་བརྒྱ་བྱིན་ག་ལ་བ་དེར་སོང་
སྟེ་ ཕྱིན་ ནས། དེ་ ནས་ ལྷའི་ དབང་ པོ་ བརྒྱ་ བྱིན་ གྱི་ རྐང་ པ་ ལ་ ཕྱག་ འཚལ་ ཏེ།
བརྟབས་•པར་སྨྲ་ཞིང་དེ་ཀྱི་ཧུད་ ཀྱི་ཧུད་ ཅེས་སྨྲེ་སྔགས་འདོན་བཞིན་དུ་ལྷའི་་་
དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ།
།ལྷའི་དབང་པོ་གསན་དུ་གསོལ།
ལྷའི་དབང་ པོ་བདག་དེང་ལྷའི་བུ་མོའི་ཚོགས་ཀྱིས་བསྐོར་▪ཏེ། ལྷའི་ལོངས་
སྤྱོད་ཀྱི་དགའ་བས་རྩེ་ཞིང་བདེ་བ་མྱོང་བ་ལས་སྒྲ་ཞིག་ཐོས་པ། ལྷའི་བུ་ཤིན་ཏུ་
བརྟན་པ་ཞག་བདུན་ན་འཆི་བའི་དུས་བྱེད་པར་འགྱུར་ཏེ།
འཛམ་བུའི་གླིང་དུ་
སྐྱེ་བར་འགྱུར་རོ། །དེར་ཡང་འགྲོ་བ་བདུན་མྱོང་ནས་སེམས་ཅན་དམྱལ་བར་སྐྱེ་
བར་འགྱུར་རོ། །བརྒྱ་ལ་ནམ་ཞིག་མིར་སྐྱེས་པར་གྱུར་ན་ཡང་དེར་དེ་དབུལ་པོར་
འགྱུར་ཞིང་དམུས་ལོང་དུ་ཡང་●འགྱུར་རོ། །ཞེས་ཐོས་ན་“ལྷའི་དབང་པོ་དེ་ལ་
བདག་གིས་ཇི་ལྟར་བསྒྲུབ་●པར་བགྱི། དེ་ནས་ལྷའི་དབང་པོ་བརྒྱ་བྱིན་གྱིས་ལྷའི་
བུ་ཤིན་ཏུ་བརྟན་པའི་ཚིག་དེ་ཐོས་ནས་ཤིན་ཏུ་ངོ་མཚར་དུ་འཛིན་པར་གྱུར་•ཏེ།
ལྷའི་བུ་འདིས་འགྲོ་བ་བདུན་པོ་གང་དག་མྱོང་བར་འགྱུར་སྙམ་དུ་སེམས་ཤིང་ཅང་་
མི་སྨྲ་བར་འདུག་པ་དང་། འགྲོ་བ་བདུན་ནི་ཕག་གི་སྐྱེ་གནས་དང་། ཁྱི་དང་།
ཝ་དང་། སྤྲེའུ་དང་། སྦྲུལ་གདུག་པ་དང་། བྱ་རྒོད་དང་། བྱ་ཁྭ་སྟེ། འགྲོ་
བ་བདུན་པོ་དེ་དག་ཤིན་ཏུ་མི་གཙང་བ་●ཟ་བ་མྱོང་བར་འགྱུར་བ་མཐོང་ངོ་། །
དེ་ནས་ལྷའི་དབང་པོ་བརྒྱ་བྱིན་གྱིས་འགྲོ་བ་བདུན་པོ་དེ་དག་མཐོང་•ནས་འདི་་་་་་
སྙམ་དུ་ཨེ་མ་ལྷའི་བུ་འདི་སྡུག་བསྔལ་མི་བཟད་●པ་ཆེན་པོ་མྱོང་བར་འགྱུར་ན།
90-805