བསྟན་འགྱུར། སེམས་ཙམ། ༼ཟི༽ ༡༣༩
ཀྱང་ཁོངས་སུ་གཏོགས་•པའི་ངག་ཡང་དག་པར་བསྡུས་པའི་བདག་ཉིད་ཡིན་པའི་
ཕྱིར་དང་། དོན་རྟོགས་པའི་སྒྲུབ་པར་བྱེད་པ་ཉིད་ཀྱི་•ངག་ཉིད་ནི་འདིར་ཚིག་
ཡིན་པའི་ཕྱིར་རོ། །ཚོགས་ཀྱི་དོན་ནི་བསགས་པའི་དོན་ཉིད་ཡིན་པའི་ཕྱིར་རོ། །
ཚིག་རྣམས་ཞེས་བྱ་བའི་སྒྲས་ནི།
གསལ་བྱེད་ཀྱི་ཚིག་གི་ཁོངས་སུ་གཏོགས་པའི་
ངག་གི་ངོ་བོ་ཡིན་ནོ། །དགོངས་པ་འདི་•ཉིད་ཀྱིས་ཀྱང་ངག་དང་ཚིག་དག་ནི།
གཅིག་གི་ཚིག་དང་།
མང་པོའི་ཚིག་གི་མཐའ་ཅན་ཉིད་དུ་བསྟན་ཏོ། །ངག་་
ཆེན་པོ་ནི་གཅིག་ཡིན་པའི་ཕྱིར་དངང་། ཁོངས་སུ་གཏོགས་པའི་ངག་རྣམས་ནི་་་་
མང་པོ་ཉིད་ཡིན་པའི་ཕྱིར་རོ། །དེ་ལྟར་ཐ་དད་པ་ཡིན་དུ་ཆུག་•མོད། ངག་་
ཁོ་ན་ཚིག་འཕེན་པ་ཉིད་ཡིན་པའི་ཕྱིར། འདིར་དེ་དག་ལོགས་ཤིག་ཏུ་བསྟན་•
པ་ཇི་ལྟར་མི་འཐད་པ་མ་ཡིན་ཞེ་ན་མ་ཡིན་ཏེ་སྒྲ་གཞན[གྱི་དོན་གྱིས་•ཉེ་བར་་་
བསྟན་པ་ཡིན་ཡང་། རང་གི་སྒྲས་མངོན་པར་བརྗོད་པ་མཐོང་བའི་ཕྱིར་ཏེ།
དཔེར་ན་བྲམ་ཟེ་རྣམས་འོངས་སོ། །གནས་འཇོག་ཀྱང་འོངས་སོ་ཞེས་བྱ་བ་ལྟ་
བུའོ།༑ །དེ་ནི་དེར་གཙོ་བོ་ཉིད་དུ་སྟོན་པ་∶ལྷུར་ལེན་པའི་ཕྱིར་སྐྱོན་དེ་མེད་པ་་
ཡིན་ནོ་ཞེའོ། །འདིར་ཡང་དེ་རྣམས་གཙོ་བོ་ཉིད་དུ་གྱུར་པ་ཡང་ཅི། འདིའི་་
རྒྱུ་མཚན་ཉིད་དུ་ཅིའི་ཕྱིར་ཁས་བླང་བར་བྱ་བ་མ་ཡིན་ཏེ། དེའི་དབང་གིས་ངག་
ནི་ཆེས་གཟུང་བར་བྱ་བ་ཉིད་དུ་འགྱུར་བའི་ཕྱིར་རོ། །གང་གི་ཕྱིར་སྐྱོན་དང་་་་
ལྡན་པའི་ཁོངས་སུ་གཏོགས་པའི་ངག་ཅན་གྱི་•ངག་ཆེན་པོ་དེ་ནི་མཁས་པ་རྣམས་
ཀྱིས་●གཟུང་བ་མ་ཡིན་པ་ཉིད་ཡིན་ལ་གང་ལ་ཡོན་ཏན་དང་ལྡན་པར་འཇུག་པ་དེ་
ནི་གཟུང་བར་བྱ་བ་ཁོ་ན་ཡིན་ནོ། །དེ་ལ་ཡན་ལག་བརྒྱད་ཀྱི་ངག་ནི་དེའི་མི་་་་་
མཐུན་པའི་ཕྱོགས་ཀྱི་དྲི་མ་དང་བྲལ་བའི་ཕྱིར་དྲི་མ་མེད་པའོ། །འདི་ལྟ་སྟེ།
གྲོང་ཁྱེར་པ་ནི་མི་ཞན་པ་གང་ཡིན་པ་སྟེ། འཁོར་ལ་ཁྱབ་པའི་ཕྱིར་རོ། །
71-460