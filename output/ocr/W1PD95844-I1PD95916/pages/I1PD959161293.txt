༡༢༧༤
བསྟན་འགྱུར། སེམས་ཙམ།
700
མོས་པ་བསོད་ནམས་ཀྱི་ཁྱད་པར་ལ་ཚིགས་སུ་བཅད་པ་གཉིས་སོ་ཞེས་བྱ་བ་
ལ༑ འདི་ཡན་ཆད་དུ་མོས་པའི་མཚན་ཉིད་དབྱེ་བ་ནས། མོས་པ་ལ་ཞུམ་•པ་
དགག་པའི་བར་དུ་བསྟན་ནས། ད་ཚིགས་སུ་བཅད་པ་གཉིས་ཀྱིས་ཉན་ཐོས་*དང་
རང་སངས་རྒྱས་དག་ཐེག་པ་ཆུང་ངུ་ལ་མོས་པའི་བསོད་ནམས་པས་བྱང་ཆུབ་་་
སེམས་དཔའ་རྣམས་ཐེག་པ་ཆེན་པོའི་ཆོས་ལ་མོས་པ་ལྷག་པར་བསོད་ནམས་་་
དཔག་ཏུ་མེད་པ་•ཇེ་བསྟན་པའི་ཕྱིར་ཚིགས་སུ་བཅད་པ་སྨོས་སོ་ཞེས་བྱ་བའི་དོན་
ཏོ༑ །ཇི་ལྟར་བསོད་ནམས་འཕེལ་བ་ནི། །གཞན་ལ་བཟའ་བ་བྱིན་པས་སོ། །དེ་
ལྟར་དེ་དག་•ཟོས་པ་ནི། །བསོད་ནམས་ཆེན་པོ་འབྱུང་མ་ཡིན། །ཞེས་བྱ་བ་ལ།
འདི་ལྟར་ཁ་ཟས་ཀྱི་རོ་ལ་ཆགས་པ་དང་། ལུས་མཛེས་པར་འདོད་པ་དང་།
རྒྱགས་པའི་ཕྱིར་ཁ་ཟས་ཟོས་ན་ནི་ཁ་ཟས་དེ་ཉིད་བསོད་ནམས་མ་ཡིན་པར་འགྱུར་
རོ༑ །འགྲངས་•པར་བྱ་བ་ཙམ་གྱི་•བསམ་པས་ཟོས་ན་ནི་བསོད་ནམས་སུ་ཡང་་
མི་འགྱུར། བསོད་ནམས་མ་ཡིན་པར་ཡང་•མི་འགྱུར་རོ། །གང་གི་ཚེ་རྒྱགས་པ་ལ་
སོགས་པའི་བསམ་པས་ཟ་བ་ནི་མ་ཡིན་གྱི། དཔེར་ན་ཤིང་རྟ་ཁལ་དགལ་བའི་ཕྱིར་
མིག་དང་སྲོག་ཤིང་མར་གྱིས་བསྐུས་པ་དེ་བཞིན་དུ། བདག་གི་དོན་དུ་དགེ་བ་སྤྱད་
པའི་ཆེད་དུ་ལུས་བརྟན་པར་བྱ་བའི་ཕྱིར་བདག་ཉིད་ཟོས་ན་བསོད་ནམས་སུ་་་
འགྱུར་ཡང་བསོད་ནམས་ཆེན་པོར་མི་འགྱུར་ཏེ། ཁ་ཟས་དེ་ཉིད་སེམས་ཅན་ལ་
ཕན་པར་བྱ་བའི་ཕྱིར་གཞན་ལ་བྱིན་ན་བསོད་ནམས་ཆེ་ཞིང་དཔག་ཏུ་མེད་པར
འགྱུར་རོ་ཞེས་བྱ་བའི་དོན་ཏོ། །འདི་ནི་དཔེའོ། །དེའི་དོན་བསྟན་པའི་ཕྱིར།
ཕ་རོལ་དོན་གནས་བསྟན་པས་ནི། །མདོ་ལས་གསུངས་པའི་ཆོས་ཐོབ་འགྱུར། །
ཞེས་བྱ་བ་སྨོས་ཏེ། ཐེག་པ་ཆེན་པོའི་མདོ་སྡེའི་ནང་ནས་ནི་ཕ་རོལ་གྱི་དོན་•བྱ་
བའི་ཐབས་སྟོན་པས་ཁྱད་པར【ཐེག་པ་•ཆེན་པོའི་ཆོས་ལ་མོས་པར་གྱུར་པ་དང་།
71-1274