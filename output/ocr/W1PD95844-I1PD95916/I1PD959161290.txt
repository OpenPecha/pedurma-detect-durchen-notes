མདོ་སྡེ་རྒྱན་གྱི་འགྲེལ་བཤད། །
༡༢༧༡
རུས་སྦལ་གྱི་མོས་པ་ལྟ་བུ་མེད་དུ་ཟིན་ཀྱང་བདག་གི་དོན་ལྷུར་བྱེད་པས་ན་འཁོར་
བའི་ཆོས་ཀྱིས་རྟག་ཏུ་འཇིགས་པར་གནས་ཤིང་དེ་བཞིན་གཤེགས་པའི་བསླབ་པ་་
བཅས་པ་ལས་ཅུང་ཟད་ཅིག་ཉམས་པར་བྱས་ན་ཡང་བཀའ་དང་འགལ་བར་་་
འགྱུར་བ་དང་བརླག་པར་འགྱུར་རོ་ཞེས་རྟག་ཏུ་ཡང་སྲུང་•བ་བྱེད་པ་ཙམ་དུ་ཟད་
ཀྱི་གཞན་གྱི་དོན་མི་བྱེད་པས་ན་བྲན་གྱི་སེམས་དང་འདྲའོ་ཞེས་བྱ་བའི་དོན་ཏོ། །
གཞན་གྱི་དོན་བྱེད་པ་ཇི་ལྟར་རྒྱལ་པོ་དང་འདྲ་ཞེ་ན། དེའི་ཕྱིར། རྒྱལ་པོ་་་
ཡང་ནི་ཇི་ལྟར། བཀའ་ཡིས་ཡུལ་དང་●དབང་བྱེད་གནས་པ་ལྟར།
།ཞེས་་་
སྨོས་ཏེ། སྐྱེ་བོ་གཞན་དག་ལ་ཞེས་བྱ་བར་●སྦྱར་རོ། །དཔེར་ན་རྒྱལ་པོ་བསོད་
ནམས་དང་ཡེ་ཤེས་ཀྱི་•ཚོགས་ཆེ་བས་དབང་དང་བཀས་ཆབ་●འོག་ཏུ་དབང་•
བའི་འབངས་དང་། དཀོར་ལ་ཅི་དགར་བྱེད【པ་བཞིན་དུ་•གཞན་གྱི་དོན་•
བྱེད་པའི་བྱང་ཆུབ་སེམས་དཔའ་རྣམས་ཀྱང་ཤེས་རབ་དང་སྙིང་རྗེ་དང་ལྡན་པའི་
ཕྱིར་ཆོས་གཉིས་ལ་དབང་བྱེད་དེ་འཁོར་བ་ལ་དབང་བྱེད་པ་དང་མྱ་ངན་ལས་་་
འདས་པ་ལ་དབང་བྱེད་པའོ། །དེ་ལ་ཤེས་རབ་དང་ལྡན་པས་ནི་འཁོར་བ་ལ་་་
དབང་བྱེད་དེ་ཇི་ལྟ་•ཞེ་ན། ཤེས་རབ་དང་ལྡན་པས་འཁོར་བ་ན་གནས་ཀྱང་
འཁོར་བའི་ཉོན་མོངས་པ་རྣམས་ཀྱིས་•མི་གོས་པའི་ཕྱིར་རོ།།སྙིང་རྗེ་དང་ལྡན་
པས་ནི་མྱ་ངན་ལས་འདས་པ་ལ་དབང་བྱེད་དེ། ཇི་ལྟ་ཞེ་ན། སྙིང་རྗེ་དང་་་
ལྡན་པས་མྱ་ངན་ལས་འདས་པ་འབའ་ཞིག་ལ་མི་གནས་ཀྱི། སེམས་ཅན་གྱི་
དོན་དུ་འཁོར་བར་འཇུག་པའི་ཕྱིར་ཏེ། དེ་བས་ན་རྒྱལ་པོའི་སེམས་དང་འདྲའོ་
ཞེས་བྱ་བའི་དོན་ཏོ། །དེ་ལྟར་ཐེག་པ་ཆེན་པོའི་མོས་པ་ནི་འཇིག་རྟེན་དང་་་
འཇིག་རྟེན་ལས་འདས་པའི་མོས་པ་བས་ཁྱད་ཞུགས་པར་བསྟན་ནས། ད་ནི་་་
ཚིགས་བཅད་རྐང་པ་གསུམ་གྱིས་•ཐེག་པ་ཆེན་པོའི་མོས་པ་བསྒྲུབ【པར་རིགས་•
71-1271