༡༣༧༠
བསྟན་འགྱུར། འདུལ་བ། ༼༽ ༡༧༢
ལོ་སྒྱུར་བ་ནི་ཤེས་རབ་སྟེ་འཇིག་རྟེན་ལས་འདས་པའི་ཤེས་རབ་ཀྱིས་བསྐྱོད་པའི་་་
ལམ་ནི་མྱ་ངན་ལས་འདས་པར་འགྲོ་བའི་ཕྱིར་རོ། །སྣ་འདྲེན་ཡང་དག་ལྟ་ཞེས་་
བྱ་བ་ནི་ཟག་པ་མེད་པའི་ཤེས་རབ་ཀྱིས་སྣ་འདྲེན་པ་ནི་ངེས་འབྱེད་ཀྱི་ཆ་དང་་་
མཐུན་པར་རྟོགས་པ་ཡང་དག་པའི་ལྟ་བའི་ཟག་པ་དང་བཅས་པ་ཡིན་པར་ཤེས་་
པར་●བྱ་བའི་ཐ་ཚིག་གོ། །སྐྱེས་པ་འམ་བུད་མེད་གང་ལ་ཡང་རུང་ཞེས་བྱ་བ་
སྤྱིར་སྨོས་པ་ནི་ཟ་མ་དང་མ་ནིང་ལ་སོགས་པ་ལ་འཕགས་པའི་ལམ་མི་སྐྱེ་བས་འདི་
གཉིས་གང་ཡང་རུང་བ་ལ་འཕགས་པའི་ལམ་སྐྱེ་བར་བསྟན་པའི་ཕྱིར་རོ། །མང་
སྔར་བསམ་གཏན་བྱེད་པ་ཞེས་བྱ་བ་ནི་བཞི་མདོ་ལ་སོགས་པ་མི་མང་པོ་འདུ་བའི་
མིག་སྔ་ན་བསྒོམ་པའོ། །མགོ་ལོགས་དང་རྐང་པ་ལོགས་སུ་རྐང་པ་གཉིས་བཀྲུ་་་
བར་བྱས་ཏེ་ཞེས་བྱ་བ་ནི་སྦྲུལ་གྱི་འཇིགས་པ་མེད་པའི་ཕྱིར་དངང་། མི་སྣང་བར་
ཚུལ་དང་མི་མཐུན་པ་མེད་པའི་ཕྱིར་རོ། །པུས་མོ་གཉིས་ཀོ་སྐོ་ལ་རེག་པའི་•
ཞེས་བྱ་བ་ནི་ཉལ་ཀར་པུས་མོ་གཉིས་བསྐུམས་པ་ནའོ། །དགེ་འདུན་གྱི་ཞེས་བྱ་་
བ་ནི་དགེ་འདུན་གྱི་ཡོ་བྱད་ཚུལ་དང་མཐུན་པ་ལས་ལྟུང་བར་མི་འགྱུར་གྱི་གང་་་
ཟག་གི་ལས་ནི་ཉེས་བྱས་སུ་འགྱུར་རོ་ཞེས་བྱ་བའི་ཐ་ཚིག་གོ། ། ། ཁྲི་རྐང་འཆོས་
པའི་ལྟུང་བྱེད་དེ་བརྒྱད་ཅུ་ལྔ་པའི་ཚིག་རྣམ་པར་བཤད་པ་རྫོགས་སོ།།
བསྡུས་ནས་ཞེས་བྱ་བ་ནི་བརྟུལ་ནས་ཏེ་ཕྱགས་ནས་སོ། །ཤིང་བལ་གྱིས་་
གོས་པར་བྱས་པའི་ལྟུང་བྱེད་དེ་བརྒྱད་ཅུ་དྲུག་པའི་ཚིག་རྣམ་པར་བཤད་པ་་་
རྫོགས་སོ།། _____།།
སྲིད་དུ་མཐོ་གང་གིས་སྲིངས་ཤིག་ཅེས་བྱ་བའི་ཚིག་ལོགས་ཤིག་•ཏུ་་་
87-1370