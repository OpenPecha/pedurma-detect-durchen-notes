7370
བསྟན་འགྱུར། འདུལ་བ། ༼༽ ༡༧༢
མི་དྲན་ཞེས་བྱ་བ་ནི་ལོ་ཚིགས་མི་དྲན་པའོ། །ཡང་ན་མི་ཤེས་ཞེས་•བྱ་བ་ནི་
བདག་གིས་ལོ་དུ་ལོན་པ་བཙལ་ཀྱང་མི་ཤེས་པའོ། །མི་དྲན་ཞེས་བྱ་བ་ནི་སྔོན་་་
ཤེས་པ་ཡང་དེའི་ཚེ་ན་བརྗེད་པའོ།
།ཡིད་གཉིས་ཟ་ཞེས་བྱ་བ་ནི་བློ་ལ་ཐེ་ཚོམ་ཟ་
བའོ།༑ །གང་ཟག་བཅུ་གཉིས་•པོ་དེ་དག་གི་བྱེ་བྲག་བསྟན་པའི་ཕྱིར་དེ་ལ་གང་
ཟག་དང་པོ་གཉིས་པོ་གང་དག་ཡིན་པ་དེ་དག་ནི་ཞེས་བྱ་བ་ལ་སོགས་པ་གསུངས་
སོ༑ །དེ་ལ་གང་ཟག་དང་པོ་གཉིས་སོ་•ཞེས་བྱ་བ་ནི་ལོ་ཉི་ཤུ་ཡང་མ་ལོན་ལ་ལོ་
ཉི་ཤུ་མ་ལོན་པར་ཡང་འདུ་ཤེས་ཤིང་དྲིས་ན་●ཡང་བདག་ལོ་ཉི་ཤུ་མ་ལོན་ནོ་ཞེས་
ཟེར་བ་གང་ཡིན་པ་དེ་དང་། ལོ་ཉི་ཤུ་ཡང་མ་ལོན་ལ་ལོ་ཉི་ཤུ་མ་ལོན་པར་ཡང་
འདུ་ཤེས་ཤིང་དྲིས་ན་ཡང་ཤེས་ཤིང་དྲན་ལ་ཡིད་གཉིས་མི་ཟ་སྟེ།
བདག་ལོ་ཉི་་
ཤུ་མ་ལོན་ནོ་ཞེས་ཟེར་བ་གང་ཡིན་པ་དེ་གཉིས་ཡིན་པར་བལྟ་བར་བྱའོ། །རྐུ་
ཐབས་སུ་གནས་པ་●ཡིན་ཏེ་ཞེས་བྱ་བ་ནི་རྐུ་ཐབས་སུ་ཆོས་ཀྱི་ལོངས་སྤྱོད་ཉམས་སུ་
མྱོང་བར་བྱེད་པ་ཡིན་ཏེ། ལན་གཉིས་སུ་རྐུ་ཐབས་སུ་ལས་ཉམས་སུ་མྱོང་བར་་་
བྱེད་པའི་ཕྱིར་རོ། །བསྙིལ་བར་འོས་པ་དག་ཡིན་ནོ་ཞེས་བྱ་བ་ནི་རབ་ཏུ་བྱུང་
བའི་སྡོམ་པ་འཆགས་པའི་རྟེན་མ་ཡིན་པའི་ཕྱིར་ཡོངས་སུ་སྤང་བར་འོས་པ་དག་
ཡིན་ནོ། །མངལ་ན་གནས་པའི་ཟླ་བ་ཞེས་བྱ་བ་ནི་ཐོག་མ་•མངལ་དུ་ཆགས་་
ནས་མངལ་གྱི་སྒོར་མ་བཙས་ཀྱི་བར་གྱི་ཟླ་བ་དུ་ཡོད་པ་དག་གོ། །ཤོལ་གྱི་ཟླ་བ་
དག་ཅེས་བྱ་བ་ནི་ཟླ་བ་ལྷག་མ་དག་གོ། །བརྩི་བར་བྱ་བ་སྟེ་ཞེས་བྱ་བའི་ཚིག་ནི་
འདི་ལྟར་འཇིག་རྟེན་པའི་ཀུན་རྫོབ་ཀྱིས་མངལ་ན་གནས་པའི་ཚེ་ཟླ་བ་དང་ཟླ་བ་་
ལྷག་པ་དག་ལོགས་ཤིག་ཏུ་མི་བརྩི་མོད【ཀྱི་འོན་•ཀྱང་ཡང་དག་པའི་སེམས་ལ་བརྩི་
བར་བྱ་སྟེ། མངལ་ན་གནས་པའི་ཚེ་ཡང་ལུས་སྐྱེས་པ་ཡིན་ལ་ཤོལ་གྱི་ཟླ་བ་དག་
འདས་པ་ན་ཡང་དུས་ལས་གྱུར་པའི་ལུས་རུང་བ་ཉིད་དུ་སྐྱེ་བའི་ཕྱིར་རོ་ཞེས་་་
87-1310