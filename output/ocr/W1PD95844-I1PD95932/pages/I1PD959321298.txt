१२७८
བསྟན་འགྱུར། འདུལ་བ། ༼ ༡༧༢
སྐམ་ཡུལ་མ་ག་དྷཱའི་བྲེའུ་ཆུང་ཕྱེད་དང་ལྔ་བཙོས་པའི་ཆན་ཚོད་མ་མ་གཏོགས་པ་་
དེ་ལས་ལྷག་པའི་བསོད་སྙམས་•ལེན་ན་ཐམས་ཅད་དུ་ལྟུང་བྱེད་དུ་འགྱུར་རོ། །
སྦྱིན་བདག་གིས་ཅི་བདེར་བྱས་པ་ཞེས་བྱ་བ་ནི་བསམ་མི་དགོས་པར་•བྱ་བའི་ཐ་་
ཚིག་གོ། །བསླབ་པའི་གཞི་འདི་ནི་ཚོད་མི་ཤེས་པ་ཉིད་དགག་པའི་ཕྱིར【བཅའ་་
བ་•མཛད་དོ།
།ལྷུང་བཟེད་དོ་གསུམ་ཙམ་ལས་ལྷག་པར་ལེན་པའི་ལྟུང་བྱེད་དེ་
སུམ་ཅུ་གསུམ་པའི་ཚིག་རྣམ་པར་བཤད་པ་རྫོགས་སོ།། ར༎
སྟན་གཅིག་པའི་ཟས་ཞེས་བྱ་བ་ནི་གནས【བཏང་བའི་•མཚན་ཉིད་ཀྱིས【
སྤང་བ་●མ་བྱས་པར་བཟའ་•བའོ། །སྙིང་ལས་ཆུང་ངུ་ཞེས་བྱ་བ་ནི་བྱ་བ་ཉུང་་
བ་ཉིད་ཀྱིས་མངོན་པར་བརྩོན་པའོ། །ཚོར་བ་ཞེས་བྱ་བ་ནི་ཉམས་སུ་མྱོང་བའོ། །
སྤངས་ཞེས་བྱ་བ་ནི་ཟས་ཡོངས་སུ་བཏང་•བའོ། །ཇི་ཙམ་གྱིས་ཆོག་པ་ཞེས་བྱ་་
བ་ནི་ཇི་ཙམ་འདོད་པའོ། །ཟས་བརྩམས་པ་ཞེས་བྱ་བ་ནི་ཟས་བཟའ་བར་་་
བརྩམས་པའོ། །ཆུ་བཞིན་དུ་སྤོང་ཞེས་བྱ་བ་ནི་མཐར་གྱིས་ཆུའི་རྒྱུན་འབབ་པའི་
ཚུལ་གྱིས་ལོ་མ་ལ་སོགས་པ་གང་དང་གང་འོང་བ་དེ་དང་དེས་སྤོང་བར་བྱེད་པ་་
ཞེས་བྱ་བའི་ཐ་ཚིག་གོ། ། སྐམ་ཚོད་ཅེས་བྱ་བ་ནི་ཚོད་མ་ཁུ་བ་མེད་པའོ། །
བཅའ་བ་ལྔ་པོ་དག་གིས་ནི【སྤང་བར་•མི་འགྱུར་ལ་ཞེས་བྱ་བ་ནི་བཅའ་བ་ལྔ་པོ་་་
དག་ལ་ནི་ཟས་ཉིད་ཡོངས་སུ་རྫོགས་པ་མེད་པའི་ཕྱིར་ཟས་མ་ཡིན་པ་སྤངས་པས་་
ཟས་སྤང་བར་མི་འགྱུར་བའི་ཕྱིར་བཅའ་བ་ལྔ་པོ་དག་ལ་ནི་སྤངས་པ་མེད་དོ། །
བཟའ་བ་ལྔ་པོ་དག་གིས་ནི【སྤང་བར་•འགྱུར་ཞེས་བྱ་བ་ནི་གཙོ་བོ་སྤངས་པས་་
གཙོ་བོ་མ་ཡིན་པ་ཡང【སྤང་བར་●འགྱུར་བའི་ཕྱིར་བཟའ་བ་ལྔ་པོ་དག་སྤངས་ནས་
བཅའ་བ་ལྔ་པོ་འཆའ་ན་ལྟུང་བྱེད་དུ་འགྱུར་རོ་ཞེས་བྱ་བའི་ཐ་ཚིག་གོ། །བཅའ་
87-1264