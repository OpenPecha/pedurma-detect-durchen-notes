འདུལ་བ་རྣམ་པར་འབྱེད་པའི་ཚིག་རྣམ་པར་བཤད་པ།
༩༩༥
དཀའ་བ་བྱེད་པའི་ཕྱིར་རོ། །སྤང་བ་བྱས་ཞེས་བྱ་བ་ནི་རལ་བ་ཡོངས་སུ་སྤང་་་
ཞིང་རང་གིས་བསྐུར་བ་བྱས་པའོ། །དེ་ཙམ་གྱིས་ནི་ཞེས་བྱ་བ་ནི་རེ་ཞིག་གོ། །
བྱས་པ་ཞེས་བྱ་བ་ནི་འཁོར་བའོ།
།ཉེས་པར་བྱས་པ་ཞེས་བྱ་བ་ནི་ལྷག་•པར་་
ཕན་འདོགས་པ་སྤྱོད་པའོ།
།ཡང་དག་པར་འཛིན་ཅེས་བྱ་བ་ནི་འདུན་པ་སྐྱེད་•
དེ་སྦྱོར་དུ་འཛུད་•པའོ།
།འདུལ་བར་བྱེད་ཅེས་བྱ་བ་ནི་མངོན་པར་ཁས་ལེན་པ་
འཛིན་དུ་འཛུད་•པའོ། །འཇུད་པར་བྱེད་ཅེས་བྱ་བ་ནི་ཆད་པར་མི་བྱེད་པའོ། །
རབ་ཏུ་དགོད་པར་བྱེད་ཅེས་བྱ་བ་ནི་ཆེན་པོ་ཉིད་བྱེད་པའོ།
།ཚུལ་ཁྲིམས་ཕུན་་
སུམ་ཚོགས་པ་ཞེས་བྱ་བ་ལ་སོགས་པ་ཕུན་སུམ་ཚོགས་པའི་དོན་ནི་ཟག་པ་མེད་པ་
ཁོ་ན་ཡིན་པར་ཤེས་པར་བྱའོ། །འདུན་པ་ལས་བྱུང་བའི་སློང་●མོ་ཞེས་བྱ་བ་ནི་
འདུན་པ【བསྐྱེད་པས་སློང་མོ་བསྒྲུབ་•པའོ། །ཟད་པར་ཞེས་བྱ་བ་ནི་ཐམས་ཅད་
དུའོ།༑ །ཁྱབ་པར་གྱུར་ཅེས་བྱ་བ་ནི་ཆུབ་པར་གྱུར་པའོ། །འདི་ལྟར་བཅོམ་་་
ལྡན་འདས་དེ་ནི་ཞེས་བྱ་བ་ལ་སོགས་པ་ལ་འདི་ལྟར་ཞེས་བྱ་བ་ནི་འདི་ལྟར་རོ། །
བཅོམ་ལྡན་འདས་དེ་ནི་ཞེས་བྱ་བ་ནི་དེ་བཞིན་གཤེགས་པ་ཉེ་བར་སྟོན་པ་ཡིན་ནོ། །
དེ་བཞིན་གཤེགས་པ་ཞེས་བྱ་བ་ནི་དངོས་པོ་ཐམས་ཅད་ཀྱི་ངོ་བོ་ཉིད་ཇི་ལྟ་བ་དེ་་
བཞིན་དུ་གཤེགས་པ་དང་། སེམས་ཅན་འདུལ་•བ་དེ་བཞིན་དུ་གཤེགས་པ་་
དང་། ཉེས་པ་བག་ཆགས་དང་བཅས་པ་ཡང་མི་འབྱུང་བ་ཇི་ལྟ་བ་བཞིན་དུ་་་
གཤེགས་པ་དང་། དེའི་དང་པོའི་སྨོན་ལམ་ཇི་ལྟར་གྱུར་པ་དེ་བཞིན་དུ་མཛད་པ་
མ་ལུས་པ་མཛད་པར་གྱུར་པས་དེ་བཞིན་གཤེགས་པ་ཞེས་བྱའོ། །དགྲ་བཅོམ་པ་
ཞེས་བྱ་བ་ནི་འགྲོ་བ་མཐའ་དག་གིས་མཆོད་པར་འོས་པའོ། །ཡང་དག་པར་་
རྫོགས་པའི་སངས་རྒྱས་སོ་ཞེས་བྱ་བ་ནི་ཡང་དག་པར་རྫོགས་པར་སངས་རྒྱས་པ་་
ཞེས་བྱ་སྟེ། མི་སླུ་•བའི་མཁྱེན་པ་ཡང་དག་པས་དོན་མཐའ་དག་རྫོགས་པར་་
87-995