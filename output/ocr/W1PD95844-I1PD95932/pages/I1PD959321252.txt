7377
བསྟན་འགྱུར། འདུལ་བ། ༼ ༡༧༢
མདོ་དག་ཅེས་བྱ་བ་ནི་འདུལ་བའི་དོན་དང་ལྡན་པའི་མདོ་སྡེ་དག་སྟེ་∶དམར་པོའི་
མདོ་སྡེ་ལ་སོགས་པ་དག་གོ། །དེ་ལས་•གཞན་པའི་མདོ་སྡེ་དག་ཅེས་བྱ་བ་ནི་་
འཕགས་པའི་བདེན་པ་བསྟན་པ་ལ་སོགས་པ་དག་གོ། །འདི་ནི་དགེ་སློང་གི་་
དངོས་པོ་ལ་མ་གུས་པའི་ཕྱིར་བཅའ་བ་མཛད་དོ། །བསླབ་པ་ཁྱད་དུ་གསོད་པའི་
ལྟུང་བྱེད་དེ་བཅུ་པའི་ཚིག་རྣམ་པར་བཤད་པ་རྫོགས་སོ།། །P
ང་སྔོན་ཤིང་མཁན་ཞེས་བྱ་བ་ནི་སྔོན་ཤིང་མཁན་གྱི་རིགས་ཡིན་པའོ། _ །
གནས་ཞེས་བྱ་བ་ནི་ཁྱིམ་སྟེ་འདུག་པའི་གནས་ཡིན་པའི་ཕྱིར་རོ། །གླིང་ཞེས་བྱ་་
བ་ཡང་གྲང་བ་ལ་སོགས་པ་ཡོངས་སུ་སྐྱོབ་པའི་ཕྱིར་རོ། །སྐྱོབ་པ་ཞེས་བྱ་བ་ནི་•
ཡང་བདེ་བ་བསྐྱེད་པའི་ཕྱིར་རོ། །སྐྱབས་ཞེས་བྱ་བ་ཡང་གཞན་དག་གིས་ཟིལ་་་
གྱིས་མི་གནོན་པའི་ཕྱིར་རོ། །དཔུང་གཉེན་ཞེས་བྱ་བ་ཡང་ཐག་རིང་པོར་སོང་བ་
ཡང་འདོད་པའི་ཕྱིར་རོ། །གནས་མལ་ཞེས་བྱ་བ་ཡང་ལུས་ཀྱི་རྒྱུན་གྱིས་དེར་་་་་
གནས་པའི་ཕྱིར་རོ། །གཞི་ཞེས་བྱ་བ་ཡང་འདུག་པའི་གནས་ཡིན་པའི་ཕྱིར་རོ། །
རྟེན་ཞེས་བྱ་བ་ཡང་གཞིའི་གནས་ཡིན་པའི་ཕྱིར་རོ། །རྣམ་གྲངས་ཀྱི་ཚིག་དེ་དག་
ནི་ཕན་ཡོན་བསྟན་པའི་ཕྱིར་སྨོས་སོ། །བུ་ཞེས་བྱ་བ་ནི་གཞོན་ནུའོ། །ཕྲུ་•གུ་
ཞེས་བྱ་བ་ནི་བྱིས་པའོ། །ལྷ་དེ་ནི་ས་ལ་རྒྱུ་བའི་གནོད་སྦྱིན་ཡིན་ཏེ་གྲང་བའི་་་་་
གནོད་པ་ལ་སོགས་པས་ཚུགས་པའི་ཕྱིར་རོ། །ཀྱེ་མ་ཞེས་བྱ་བ་ནི་ཞུམ་པའི་ཚིག་
ཡིན་ནོ། །ཤིང་མེད་པས་ཞེས་བྱ་བ་ནི་ཤིང་མི་བདོག་པའོ། །འགྱུར་བ【རྟེན་་་
ཞེས་•བྱ་བ་ནི་ཁྲག་འབྱུང་བ་ལ་སོགས་པའོ། །རེ་ཞིག་འདུལ་བ་ལ་ཉན་ཐོས་་
རྣམས་ཀྱི་བསླབ་པའི་གཞི་འཆའ་བ་ནི་མི་མཛད་དོ་ཞེས་བྱ་བ་ནི་རང་གི་བཅད་པ་
མེད་པའི་ཕྱིར་རོ། །ས་བོན་གྱི་ཚོགས་ཞེས་བྱ་བ་ནི་ས་བོན་གྱི་ཡོ་བྱད་དོ། །
87-1218