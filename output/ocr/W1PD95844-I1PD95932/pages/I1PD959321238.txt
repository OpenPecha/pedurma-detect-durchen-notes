१२००
བསྟན་འགྱུར། འདུལ་བ།
༡༧༢
ཉིན་མཚན་དུ་རྗེས་སུ་བསླབ་ཅིང་ཞེས་བྱ་བ་ནི་ཉིན་མཚན་ཐམས་ཅད་དུ་ཁྱབ་པར་
རོ༑ །དྲན་པ་ཞེས་བྱ་བ་ནི་དྲན་པ་ཉེ་བར་གཞག་པ་སྟེ་དེས་ནི་དགའ་བ་དང་
མཆོག་ཏུ་དགའ་བ་དེ་ལ་ཉོན་མོངས་པ【སྐྱེད་པར་•མི་བྱེད་དོ། །ཤེས་བཞིན་ཞེས་
བྱ་བ་ནི་ཉེ་བར་གནས་པའི་ཤེས་རབ་ཀྱིས་མི་རྟག་པ་ཉིད་ལ་སོགས་པར་●ལྟ་བ་སྟེ།
དེས་ནི་མཆོག་ཏུ་འཛིན་པར་ལྟ་བ་ལ་སོགས་པའི་ཉོན་མོངས་པ་སྐྱེད་པར་མི་བྱེད་དོ། །
མང་དུ་གནས་པར་བྱའོ་ཞེས་བྱ་བ་ནི་ཤས་ཆེར་གནས་པར་བྱ་བ་ཡིན་གྱི་བྱ་བ་་་
གཞན་མི་བྱ་བ་ནི་མ་ཡིན་ནོ་ཞེས་བྱ་བའི་ཐ་ཚིག་གོ། །ཡིད་ནི་འདས་པའི་འདུ་་
བྱེད་རྣམས་ལ་•བརྟེན་ཏེ་སྐྱེ་བས་ཞེས་བྱ་བ་ལ་སོགས་པས་ནི་དམིགས་པའི་དབང་
གིས་ཡིད་ཀྱི་ལས་རྣམ་པ་གསུམ་དུ་འགྱུར་གྱི་རང་ལས་ནི་མ་ཡིན་ཏེ། དེ་ནི་སྐྱེས་མ་
ཐག་ཏུ་དངོས་གཞི་ཡིན་པའི་ཕྱིར་རོ་ཞེས་བསྟན་ཏོ། །ཆོས་དེ་ནི་དུས་ཐམས་ཅད་
པ་ཡིན་པ་དང་། སྐྱེ་བོ་ཐམས་ཅད་ཀྱིས་བསྟེན་•པར་བྱ་བ་ཡིན་པས་དེ་ལ་གུས་
པར་བྱ་བ་བསྟན་པའི་ཕྱིར་སྒྲ་གཅན་ཟིན་དགེ་སློང་ངམ་བྲམ་ཟེ་གང་དག་ཅེས་བྱ་་
བ་ལ་●སོགས་པ་གསུངས་སོ། །གོ་བླ་བར་བྱ་བ་དང་ལས་ལ་སོ་སོར་རྟོག་པའི་་
འབྲས་བུ་བསྟན་པའི་ཚིགས་སུ་བཅད་པ་གཉིས་བཀའ་སྩལ་ཏོ། །སངས་རྒྱས་་
ཀྱིས་•བསྟན་པ་ཞེས་བྱ་བ་ནི་སངས་རྒྱས་ཀྱི་བཀའོ། །དགེ་བ་ཞེས་བྱ་བ་ནི་་་
འཕགས་པའི་ལམ་དང་མྱ་ངན་ལས་འདས་པའོ། །བསླབ་པའི་གཞི་འཆའ་བར་་
ནི་མི་མཛད་དོ་ཞེས་བྱ་བ་ནི་སྒྲ་གཅན་ཟིན་རྫོགས་པར་མ་བསྙེན་པའི་ཕྱིར་རོ་ཞེས་
བྱ་བར་ཤེས་པར་བྱའོ། །སྨྲ་བ་དང་གཞན་གྱི་སྨྲ་བའི་རྗེས་སུ་བརྩོན་པ་ཞེས་བྱ་བ་
ལ༑ སྨྲ་བ་ཞེས་བྱ་བ་ནི་སངས་རྒྱས་ཀྱི་བཀའ་•ཡིན་པའི་བསྟན་བཅོས་དག་གོ། །
གཞན་གྱི་སྨྲ་བ་ཞེས་བྱ་བ་ནི་དཔྱོད་པ་ཅན་ལ་སོགས་པ་གཞན་གྱི་གྲུབ་པའི་མཐའ་
དག་སྟེ། དེ་དག་ལ་རྗེས་སུ་བརྩོན་ཞེས་བྱ་བའི་ཐ་ཚིག་གོ། །ཡང་ན་བསྟན་་
87-1204