འདུལ་བ་རྣམ་པར་འབྱེད་པའི་ཚིག་རྣམ་པར་བཤད་པ།
१०३३
པར་ཞེས་བྱ་བ་ནི་རབ་ཏུ་འཕེལ་ནས་འབྲིང་ཉིད་དུ་གྱུར་པའོ། །ཚ་བ་ཞེས་བྱ་བ་
ནི་ཆེན་པོ་ཉིད་ཀྱིས་བརྣག་•མི་བཟོད་པའོ། །ཡིད་དུ་མི་འོང་བ་ཞེས་བྱ་བ་ནི་་་་
ཡིད་སྡུག་བསྔལ་ལོ་ཞེས་བྱ་བའི་ཐ་ཚིག་གོ།
།ཟས་སོ་སོར་བསྟེན་པར་བྱ་བ་དག་
ཅེས་བྱ་བ་ནི་འདོད་པ་དག་གོ། །ནད་གཡོག་ཚུལ་དང་མཐུན་པ་དག་ཅེས་བྱ་བ་
ནི་རྗེས་སུ་མཐུན་པ་དག་གོ། །བོད་པའི་ཚིག་བླ་དྭགས་ཞེས་བྱ་བ་ནི་གོ་བར་བྱེད་
པའི་མིང་ངོ་། །སྡིག་པ་ཞེས་བྱ་བ་ནི་སྡིག་པའི་འབྲས་བུ་འམ་སྡིག་པའི་རྒྱུའོ། །
མི་གཙང་བ་ཞེས་བྱ་བ་ནི་ལུས་ཀྱི་གཞི་མི་གཙང་བའི་ཕྱིར་རོ།
།འཚོ་བ་ངན་པ་་
ཞེས་བྱ་བ་ནི་སྨད་པའོ། །སེམས་ཀྱི་འདོད་པ་ཞེས་བྱ་བ་ནི་མངོན་པར་འདོད་པའོ། །
སེམས་ཀྱི་ཀུན་དུ་རྟོག་པ་དག་གི་•ཞེས་བྱ་བ་ནི་རྣམ་པར་རྟོག་པ་དག་གིས་སོ།
ཡང་ན་●སྨོས་པ་•ཞེས་བྱ་བ་ལ་སོགས་པ་ནི་འཆི་བའི་བསྔགས་པ་བརྗོད་པ་རྒྱུན་མི་
གཅོད་པ་ལ་བསྟན་པའི་ཕྱིར་ཡང་ཚིག་ཏུ་སྨོས་ཞེས་བྱ་བའི་ཐ་ཚིག་གོ། ། །དེས་ན་
སྦྱོར་བ་མ་བཏང་•བའི་འབྲས་བུ་གྲུབ་ན་དངོས་གཞིར་འགྱུར་གྱི།
གཞན་གྱིས་་
ནི་མ་ཡིན་ནོ་ཞེས་བྱ་བར་བསྟན་ཏོ། །•བདག་ཉིད་ཀྱིས་ཟིན་པ་ཞེས་བྱ་བ་ནི་་་་
ལུས་ཀྱི་ཁོངས་སུ་གཏོགས་པ་སྟེ། སེམས་པ་དང་བཅས་པ་ཞེས་བྱ་བའི་ཐ་ཚིག་གོ༎
རྩོམ་པ་ཞེས་བྱ་བ་ནི་སྦྱོར་བའོ། །དེས་ཞེས་བྱ་བ་ནི་རྩོམ་པ་དེས་སོ། །དེའི་ཚེ་
ཞེས་བྱ་བ་ནི་རྩོམ་པའི་ཚེའོ། །མ་ཡིན་ཡང་ཞེས་བྱ་བ་ནི་དུས་བྱེད་པ་མ་ཡིན་ཡང་
ངོ་། །དེའི་འོག་ཏུ་ཞེས་བྱ་བ་ནི་རྩོམ་•པའི་དུས་ཀྱི་འོག་ཏུའོ། །གྲུ་མོ་ཞེས་བྱ་་
བ་ནི་ལག་ངར་•དང་དཔུང་པའི་བར་གྱི་ཟུར་རོ། ། ཕྱི་རོལ་དུ་འཕངས་པ་ཞེས་་
བྱ་བ་ནི་ལུས་ཀྱིས་མདའ་ལ་སོགས་པ་འཕངས་པའོ། །མདའ་ཞེས་བྱ་བ་ནི་མདའ་
རྩེ་མོ་མདེའུ་དང་བཅས་པའོ། །ལྕགས་མདའ་ཞེས་བྱ་བ་ནི་ལྕགས་ཀྱི་མདའོ། །
མདའ་ཕྱེད་ལྕགས་ལས་བྱས་པ་ཞེས་བྱ་བ་ནི་མདའ་●ཕྱེད་ལྕགས་ལས་བྱས་པའོ། །
87-1033
།