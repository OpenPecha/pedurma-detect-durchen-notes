འདུལ་བ་གཞི་རྒྱ་ཆེར་འགྲེལ་པ།
༨ ༣ ༣
ལྟར་ན་འདིར་འགྲེས་དགུ་དགུ་བརྒྱད་ཅུ་རྩ་གཅིག་ཏུ་འགྱུར་རོ། །ཆོས་ཀྱི་འདུ་་་
ཤེས་ཅན་ཞེས་བྱ་བ་ནི་གསོ་སྦྱོང་གི་ཆོ་ག་ཉམས་པར་མི་འདོད་པའི་ཕྱིར་རོ། །
མཐུན་པའི་འདུ་ཤེས་ཅན་ཞེས་བྱ་བ་ནི་དགེ་སློང་འགའ་དང་ཡང་མི་མཐུན་པར་མི་
འདོད་པའི་ཕྱིར་ཏེ། གང་དག་མཚམས་ཀྱི་ནང་ན་གནས་པ་དེ་དག་ཐམས་ཅད་
དེར་ཚོགས་པར་སེམས་པའོ། །དེ་དག་གིས་ཞེས་བྱ་བ་ནི་གཉུག་མར་གནས་པར་•
སྔར་འདུག་ཅིང་མཐུན་པར་གྱུར་པ་དག་གིས་སོ། །བྲལ་རིམས་བཞིན་དུ་ཞེས་བྱ་
བ་ནི་རྒན་རིམས་བཞིན་ནོ། །དེ་དག་དང་ཞེས་བྱ་བ་ནི་ཕྱིས་ལྷགས་པ་དག་་་་་
དང་ངོ་། །ཚིག་འདི་ནི་ཕྱིས་ལྷགས་པ་དག་•མི་དགའ་བར་འགྱུར་བ་སྤང་བའི་་
ཕྱིར་ཏེ། འདི་ལྟར་དགེ་སློང་གཉུག་མར་གནས་པ་དག་ཕྱི་རོལ་དུ་དོང་བ་ན་དེ་་
དག་གིས་གསོ་སྦྱོང་བརྩམས་ཤིང་དེའི་འོག་ཏུ་གཉུག་མར་གནས་པ་དེ་དག་ཕྱིར་་་་
ལྷགས་པ་ན། དེ་དག་འདི་སྙམ་དུ་བདག་ཅག་ཕྱི་རོལ་དུ་དོང་བ་ན་འདི་དག་་་་
གིས་མ་བསྡད་•པར་གསོ་སྦྱོང་བྱ་བར་བརྩམས་སོ་ཞེས་མི་དགའ་བར་འགྱུར་བས་་
དེ་སྤང་བའི་ཕྱིར་རོ། །དེ་བས་ན་དེ་དག་གིས་ཆོས་དང་མཐུན་པའི་འདུ་ཤེས་ཀྱི་
གསོ་སྦྱོང་བྱེད་པ་ན་ཕྱིས་ལྷགས་པ་རྣམས་ཀྱི་ཆེད་དུ་ཡང་གསོ་སྦྱོང་བྱ་བ་འདི་ནི་་་་
འདོད་པས་འཇུག་པ་ཡིན་གྱི་ངེས་པ་ནི་མ་ཡིན་ནོ། །འཁོར་དེ་མ་ལངས་ཤིང་་་་
དགེ་སློང་དག་མ་དོང་བར་ཞེས་བྱ་བ་ལ། འཁོར་དེ་ཞེས་བྱ་བ་གང་ཞེ་ན།
དགེ་སློང་དག་གོ། །ཇི་ལྟར་མ་ལངས་ཤིང་ཞེ་ན། དེའི་ཕྱིར་མ་དོང་བར་ཞེས་
བྱ་བ་གསུངས་ཏེ། ཐོས་པའི་ཉ་•འཁོར་ནས་མ་འདས་ཤིང་གསོ་སྦྱོང་གི་གནས་
མ【བཏང་བ་•ཞེས་བྱ་བའི་ཐ་ཚིག་གོ། །དེ་དག་གི་དོན་དུ་ཞེས་བྱ་བ་ནི་ཕྱིས་་་་་
ལྷགས་པ་དག་གི་དོན་དུ་སྟེ། འདི་ནི་ཚོགས་པས་ལས་བྱ་བར་རིགས་པར་ངེས་པ་
ཡིན་གྱི། འདོད་པས་འཇུག་པ་ནི་མ་ཡིན་པར་རིག་པར་བྱའོ། །དེ་དག་གིས་་
87-833