༣༩༢
བསྟན་འགྱུར། འདུལ་བ། ༼ཙུ༽ ༡༧༡
བའི་ཚེ【སྦྲང་མ་ཕྲ་མོའི་•སྦྲང་རྩི་ཚིགས་མ་མེད་པ་ལྟ་བུའི་ཆོས་བཤད་པས། དེ་
དག་ཀྱང་མངར་•བའི་ཆོས་བཤད་པ་ལ་མིག་གི་དབང་པོ་མི་འཛུམས་•པར་ཉན་ཏོ༎
དེ་ནས་རྒྱལ་པོ་ཟས་གཙང་མ་ལ་སོགས་པ་•ཆོས་ཉན་ནས་སླར་དོང་བ་དང་།
ཤཱཀྱ་མིང་ཆེན་གྱིས་རང་གི་ཁྱིམ་དུ་ཕྱིན་ནས། ཨེ་མའོ་སངས་རྒྱས་ཆོས་དགེ་
འདུན༑ སངས་རྒྱས་འབྱུང་བ་ནི་བདག【ཅག་གི་•འབྲས་བུར་གྱུར་ཏོ་ཞེས་སྨྲ་
པ【དང་། དེའི་•ཆུང་མས་དྲིས་པ། འཕགས་པའི་སྲས་དེ་ཅི་ལགས། དེ་་་་
རིང་བཅོམ་ལྡན་འདས་ཀྱིས་ཆོས་བཤད་པས་•སྲོག་ཆགས་བརྒྱ་སྟོང་དུ་མ་ཁྱད་པར་
ཆེན་པོ་ཆུད་པར་གྱུར་ཏོ་•ཞེས་སྨྲས་སོ། །དེའི་ཆུང་མས་སངས་རྒྱས་བྱུང་བས་་་
བདག་ཅག་གི་•འབྲས་བུར་གྱུར་ཏོ་ཞེས་སྨྲས་པ་དེ་ནི་མད་དེ། ཁྱེད་ཅག་ལ་ནི་་
འབྲས་བུར་གྱུར་གྱི་བདག་ཅག་ལ་ནི་མ་ལགས་སོ། །དེ་ཅིའི་ཕྱིར་ཞེ་ན། སྐྱེས་
པ་རྣམས་ཀྱི་ཕྱིར་བཅོམ་ལྡན་འདས་འཇིག་རྟེན་དུ་བྱུང་གི་བུད་མེད་ཀྱི་ཕྱིར་ནི་མ་་
ཡིན་ནོ། །དེས་སྨྲས་པ་དེ་སྐད་མ་ཟེར་ཅིག །བཅོམ་ལྡན་འདས་ནི་སེམས་ཅན་
ཐམས་ཅད་ལ་ཕན་པ་དང་། རྗེས་སུ་བརྩེ་བ་ཡིན་གྱི་ཁྱེད་ཅག་ཀྱང་དེང་ཆོས་་་
ཉོན་ཅིག་ཅེས་བྱས་པ་དང་། ལྷ་དག་ནི་ཤཱཀྱ་མང་པོས་བསྐོར་ནས་བཅོམ་ལྡན་་་
འདས་ལ་གཟིགས་པར་བཞུད་པས། བདག་ཅག་བུད་མེད་ལྷའི་སྤྱན་སྔར་ཆོས་་་
ཉན་དུ་ངོ་ཚ་ན། དེས་ཏེ་ལྷ་དག་ནི་སྔ་དྲོ་ཆོས་ཉན། བདག་ཅག་ནི་སླད་དྲོ་་་
ཆོས་ཉན་པར་གནང་ན་འཆིའོ●། །དེ་ནས་མིང་ཆེན་གྱིས་བསམས་པ་བདག་་་་་
གིས་རྒྱལ་པོ་ཟས་གཙང་མ་ལ་སྨྲས་པ་ནི་མཉན་པར་མི་འགྱུར་བས་སྐྱེ་དགུའི་བདག་
མོ་ཆེན་མོ་ལ་བཅོལ་ལོ་སྙམ་ནས་དེ་ལ་བཅོལ་བ་དང་། དེས་ཀྱང་རྒྱལ་པོ་ལ་
གསོལ་ནས་དེ་བཞིན་གནང་ངོ་། །དེ་ནས་སྐྱེ་དགུའི་བདག་མོ་ཆེན་མོ་ཤཱཀྱའི་ཆུང་
མ་ལྔ་བརྒྱས་བསྐོར་ཏེ། ཆོས་ཉན་པའི་ཕྱིར་ནྱ་གྲོ་དྷའི་ཀུན་དགའ་ར་བར་དོང་ངོ་། །
87-392