__ འདུལ་བ་གཞི་རྒྱ་ཆེར་འགྲེལ་པ།
སྟེང་གི་ནམ་མཁའ་ལ་འགྲོ་ན་ནི་མདའ་བརྒྱུད་པས་ཁྱོད་ལྟུང་བར་བྱའོ་ཞེས་བྱ་
བ་ལ་སོགས་པའི་རྣམ་པ་དག་ཡོད་པས་ཚིགས་གཉིས་•སུ་བཟླས་སོ། །ཇི་ལྟར་
བསྒྲུབ་པར་བྱ་ཞེས་བྱ་བ་ནི་ཇི་ལྟར་ནན་ཏན་བྱ་•ཞེས་བྱའོ།
།ཚིགས་སུ་བཅད་་
པ་ཞེས་བྱ་བ་ནི་ཚུལ་མ་ངེས་པ་སྟེ། ཇི་སྐད་དུ། སྡེབ་སྦྱོར་འབྲི་ཞིང་སྐྱེ་བ་དང་། །
རྩ་བ་དག་ཀྱང་མ་ངེས་དང་། །ཚིག་ཕྲད་དག་གིས་གང་བརྗོད་པ། །དེ་ནི་
ཚིགས་སུ་བཅད་པ་བསྟན། །ཞེས་བརྗོད་པ་ལྟ་བུའོ། །ཡུལ་དང་སྲོག་ལ་གནོད་
གྱུར་ན། །ཞེས་བྱ་བ་ནི་•ཡུལ་ནི་གྲོང་དང་གྲོང་ཁྱེར་ལ་སོགས་པའི་ཡུལ་ལམ།
གཟུགས་ལ་སོགས་པའི་ཡུལ་ལྔའོ། །སྲོག་ནི་སྲོག་ནི་དབང་པོའོ། །ཀུན་དུ་
ཞེས་བྱ་བ་ནི་འབད་པས་སོ། །བསྲུང་བྱ་•ཞེས་བྱ་བ་ནི་བསྐྱང་བར་བྱ་བའོ། །
བློ་ཡིས་ཞེས་བྱ་བ་ནི་ཤེས་རབ་ཀྱིས་སོ། །གཉི་ག་ཞེས་བྱ་བ་ནི་ཡུལ་དང་སྲོག་ལ་
གནོད་པར་གྱུར་པ【གཉི་གའོ∶། །དཔྱད་བྱས་ན་ཞེས་བྱ་བ་ནི་བརྟགས་ནའོ། །
ཡུལ་ནི་ཡང་རྙེད་ཅེས་བྱ་བ་ནི་ལན་ཅིག་བཅོམ་•ཡང་ཡང་ཕྱིར་འཐོབ་ཏུ་རུང་བའོ།།
སྲོག་རྣམས་མིན་ཞེས་བྱ་བ་ནི་ལན་ཅིག་བཅད་ནས་ཡང་ཕྱིར་གསོར་མི་•རུང་བའོ། །
མགུལ་དུ་ཐོགས་ཏེ་ཞེས་བྱ་བ་ནི་གཉའ་བར་ཐོགས་ཏེའོ། །འདུད་པ་ལ་བསྣུན་་་
པར་མི་བྱེད་དོ་ཞེས་རྒྱལ་པོའི་ཚུལ་ལས་འབྱུང་ཞེས་གྲག་གོ། །ལོ་ཐང་ཞེས་བྱ་བ་
ནི་གྲོང་ཁྱེར་ལ་སོགས་པ་ནས་འབྱུང་བའོ། །བཅའ་•ཞེས་བྱ་བ་ནི་ཤོ་གམ་གྱི་་་་་
གནས་ལ་སོགས་པ་ནས་འབྱུང་བའོ། །ཕབ་སྟེ་ཞེས་བྱ་བ་ནི་ཁྱེད་ཀྱིས་ཚད་འདི་་
ཙམ་གཞལ་བར་བྱའོ་ཞེས་ཐང་བཅད་དེའོ། །བཅོམ་ལྡན་འདས་བྱང་ཆུབ་སེམས་
དཔའ་ཞེས་བྱ་བ་ལ། _ འདིར་བཅོམ་ལྡན་འདས་ཞེས་སྨོས་•པ་ནི་ཕྱིས་འབྱུང་
བའི་མཚན་ལས་བསམས་ནས་སྨོས་པ་ཡིན་ཏེ། འདིར་ད་དུང་དེས་བདུད་བཞི་་
མ་བཅོམ་པས་དཔེར་ན་འབྲས【ཆན་འཚོད་•དོ་ཞེས་པའི་ཚུལ་དང་འདྲའོ། །
87-495