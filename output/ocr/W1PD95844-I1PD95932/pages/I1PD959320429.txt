འཕགས་པ་ཐམས་ཅད་ཡོད་པར་སྨྲ་བའི་རྩ་བའི་དགེ་སློང་མའི་སོ་སོར་ཐར་པའི་མདོའི་འགྲེལ་པ།
༣༩༧
བའི་རྩེ་མོ་ནི་ཡེ་ཤེས་▪རྡོ་རྗེས་བཅོམ་ནསས། རྒྱུན་དུ་ཞུགས་པའི་འབྲས་བུ་མངོན་
དུ་བགྱིས་ཏེ། བཙུན་པ་བདག་རྒལ་•ཏོ། །མངོན་དུ་རྒལ་•ཏོ། །ད་ནི་
བཅོམ་ལྡན་འདས་དང་། [ཆོས་དང་།• དགེ་སློང་གི་དགེ་འདུན་ལ་སྐྱབས་སུ་
མཆི་ཡིས། ནམ་འཚོའི་བར་དུ་བདག་དགེ་བསྙེན་མར་གཟུང་དུ་གསོལ། མུ་་
ཏིག་བྲེ་གསུམ་པོ་འདི་ཡང་ཁྱེར་ལ་སངས་རྒྱས་དང་•ཆོས་དང་དགེ་འདུན་ལ་ཕུལ་
ཅིག །དེ་ནས་དེ་དག་གིས་དེ་བཞིན་དུ་བཅོམ་ལྡན་འདས་ལ་གསོལ་ནས། མུ་
ཏིག་ཀྱང་ཕུལ་ལོ། །བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ།
ཀུན་དགའ་བོ་ཤཱཀྱ་མིང་ཆེན་གྱི་བྲན་མོ་སྐུང་བ་ཅན་ང་ལས་ཆོས་ཉན་ཏེ་སོང་བ་
ལས་ལམ་དུ་བས་བསད་པ་མཐོང་ངམ། བཙུན་པ་མཐོང་ངོ་། །དེ་ང་ལ་་
སེམས་དད་བཞིན་དུ་དུས་ལས་འདས་ཏེ། སིང་ག་ལའི་རྒྱལ་པོའི་བུ་མོར་སྐྱེས་་་་
ནས་མིང་མུ་ཏིག་མར་བཏགས་ཏེ། བདེན་པ་མཐོང་བ་དེས་སྐྱེས་འདི་བསྐུར་རོ། །
འདི་ལ་སངས་རྒྱས་ཀྱི་སྐུ་སྐལ་གྱིས་ནི་དྲི་གཙང་ཁང་དུ་སྐྱང་ནུལ་བྱོས་ཤིག །ཆོས་
ཀྱི་སྐུ་སྐལ་ནི་ཆོས་འཛིན་པའི་གང་ཟག་རྣམས་ལའོ། །དགེ་འདུན་གྱིས་ནི་དགེ་་་
འདུན་འདུས་ལ་གོས་ཤིག །སྟོན་པས་ཆོས་ཀྱི་སྐུ་སྐལ་གང་ཡིན་པ་དེ་ཆོས་འཛིན་
པའི་གང་ཟག་རྣམས་ལའོ་ཞེས་གསུངས་པ་དང་། •དེའི་ཚེ་མདོ་སྡེ་འཛིན་པ་་་་
རྣམས་བདག་ཅག་ནི་བཅོམ་ལྡན་འདས་ཀྱིས་མདོ་སྡེ་མ་ལུས་པར་འཛིན་པས་ན་•
རྙེད་པ་འདི་བདག་ཅག་དབང་ངོ་ཞེས་ཟེར། འདུལ་བ་འཛིན་པ་རྣམས་ནི་་་
བདག་ཅག་བཅོམ་ལྡན་འདས་ཀྱི་ནང་གི་མཛོད་སྲུང་བ་ཡིན་ཏེ་འདུལ་བ་མ་ལུས་་་
པར་འཛིན་པས་རྙེད་པ་འདི་བདག་ཅག་དབང་ངོ་ཞེས་ཟེར། མ་ལྟ་བུ་འཛིན་པ་
དག་གིས་བདག་ཅག་ནི་མདོ་སྡེ་དང་འདུལ་བ་དག་གི་རང་དང་སྤྱིའི་མཚན་ཉིད་་་
འཛིན་པས་རྙེད་པ་འདི་བདག་ཅག་དབང་ངོ་•ཞེས་ཟེར་བས། མདོ་སྡེ་དང་།
87-397