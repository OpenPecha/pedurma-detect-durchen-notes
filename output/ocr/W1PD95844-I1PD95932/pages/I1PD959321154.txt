7730
བསྟན་འགྱུར། འདུལ་བ། ༼ ༡༧༢
ལ་སོགས་པའི་ཐབས་དག་གོ།། །རྟོགས་པ་བར་མ་དྲུག་ཅུ་རྩ་གཉིས་ཞེས་བྱ་བ་ནི་
མི་རྣམས་ཀྱི་འཕེལ་བ་དང་འགྲིབ་པའི་དུས་སོ།
།སེམས་ཅན་དམྱལ་བ་བརྒྱ་ཉི་ཤུ་
ཞེས་བྱ་བ་ནི་མེ་མ་མུར་ལ་སོགས་པ་བརྒྱ་ཉི་ཤུའོ། །དབང་པོ་བརྒྱ་ཉི་ཤུ་ཞེས་བྱ་
བ་ནི་མིག་ལ་སོགས་པ་བརྒྱ་ཉི་ཤུའོ། །རྡུལ་གྱི་ཁམས་དྲུག་ཅུ་རྩ་གཉིས་ཞེས་བྱ་བ་
ནི་བརྒྱ་བྱིན་ལ་སོགས་པ་བདེ་བའི་གནས་དག་གོ། །●འདུ་ཤེས་ཅན་གྱི་གནས་་་
བདུན་ཞེས་བྱ་བ་ནི་གང་ན་འདུ་ཤེས་ཡོད་པའོ། །འདུ་ཤེས་མེད་པའི་གནས་་
བདུན་ཞེས་བྱ་བ་ནི་དེ་ལས་བཟློག་པའོ།
།ལྷ་མ་ཡིན་བདུན་པོ་•ཞེས་བྱ་བ་ནི་་
གང་དག་ན་ལྷ་མེད་པ་དག་། །ཤ་ཟ་བདུན་ཞེས་བྱ་བ་ནི་གང་དག་ན་ཤ་ཟ་་
ཡོད་པའོ། །མཚོ་ཆེན་པོ་བདུན་ཞེས་བྱ་བ་ལ་སོགས་པ་ནི་མ་དྲོས་པ་ལ་སོགས་པ་
མཚོ་ཆེན་པོ་དག་གོ། །མཚོ་བདུན་བརྒྱ་པ་ཞེས་བྱ་བ་ནི་དེ་དག་ལས་གཞན་པའི་
མཚོ་དག་གོ། །རྨི་ལམ་•བདུན་ཞེས་བྱ་བ་ནི་རྨི་ལམ་དུ་ཡུན་རིང་པོ་དག་གོ། །
རྨི་ལམ་བདུན་བརྒྱ་པ་•ཞེས་བྱ་བ་ནི་དེ་ལས་གཞན་པའི་རྨི་ལམ་ཡུན་ཐུང་ངུ་དག་གོ། །
སད་པ་ཆེན་པོ་བདུན་ཞེས་བྱ་བ་ནི་ཚངས་པའི་འཇིག་རྟེན་ལ་སོགས་པའོ།
།སད་
པ་བདུན་བརྒྱ་པ་ཞེས་བྱ་བ་ནི་འདོད་པའི་ལྷ་དག་གོ། །གཡང་ས་ཆེན་པོ་བདུན་•
ཞེས་བྱ་བ་ནི་ངམ་གྲོག་ཆེན་པོ་དག་གོ། །གཡང་ས་བདུན་བརྒྱ་པ་•ཞེས་བྱ་བ་ནི་
དེ་ལས་གཞན་པ་དག་གོ། །མཚོ་དང་གཡང་ས་དེ་●དག་ནི་སྐྱེ་བའི་སྒོ་ནས་་་
ལོངས་སྤྱོད་●པ་དག་ཡིན་ནོ་ཞེས་གྲག་གོ།
།མངོན་པར་མཐོ་བ་•ཞེས་བྱ་བ་ནི་་
མིའི་རྒྱལ་པོ་ཆེན་པོ་བཞི་དང་། ལྷའི་རྒྱལ་པོ་ཆེན་པོ་བཞི་དང་། བརྒྱ་བྱིན་་
ཉིད་དང་བདུད་ཉིད་དོ། །སྐྱེས་བུ་ཆེན་པོའི་ས་བརྒྱད་ཅེས་བྱ་བ་ནི་སྐྱེས་པའི་སྒོ་
ནས་བསམ་གཏན་བཞི་དང་། གཟུགས་མེད་པ་བཞི་པོ་དག་གོ། །མཚམས་་
སྦྱར་ཅིང་ཞེས་བྱ་བ་ནི་བར་དོའི་སྲིད་པས་སོ། །་འཁོར་ནས་ཞེས་བྱ་བ་ནི་སྐྱེ་བའོ།།
87-1120