འདུལ་བ་རྣམ་པར་འབྱེད་པའི་ཚིག་རྣམ་པར་བཤད་པ།
7004
ཏིང་ངེ་འཛིན་ཏེ། ཉེས་པ་ཞི་བར་བྱེད་པའི་ཕྱིར་རོ། _ །ལྷག་མཐོང་ཞེས་བྱ་བ་
ནི་ཤེས་རབ་མཁས་པ་སྟེ། ལྷག་མཐོང་གི་སྐྱེས་•བུ་མཁས་པར་བྱེད་པའི་ཕྱིར་རོ། །
རིག་པ་གསུམ་གསལ་བར་མཛད་པ་ཞེས་བྱ་བ་ནི་སྔོན་གྱི་གནས་དང་།
ཤི་འཕོ་་
བ་དང་། སྐྱེ་བ་དང་། ཟག་པ་ཟད་པ་མཁྱེན་པའི་རིག་པ་གསུམ་སྟོན་པར་་་་
མཛད་པའོ། །བསླབ་པ་གསུམ་ལ་ལེགས་པར་བསླབས་པ་ཞེས་བྱ་བ་ནི་ལྷག་པའི་
ཚུལ་ཁྲིམས་དངང་། ལྷག་པའི་སེམས་དང་། ལྷག་པའི་ཤེས་རབ་ཀྱི་བསླབ་པ་་་
གསུམ་རྗེས་སུ་བསྒྲུབ་•པའོ། །དུལ་བའི་གནས་གསུམ་གྱི་གཞི་ལ་མཁས་པ་ཞེས་
བྱ་བ་ནི་གཅིག་ཏུ་འཇམ་པ་དང་ གཅིག་ཏུ་རྩུབ་པ་དང་། འཇམ་རྩུབ་འདྲེས་
པས་འདུལ་བའི་གནས་གསུམ་ལ་མཁས་པའོ། །ཆུ་བོ་བཞི་ལས་རྒལ་•བ་ཞེས་བྱ་
བ་ནི་འདོད་པ་དང་། སྲིད་པ་དང་། ལྟ་བ་དང་། མ་རིག་པའི་ཆུ་བོ་ལས་་
རྒལ་•བའོ། །རྫུ་འཕྲུལ་གྱི་རྐང་པ་བཞིས་སྤྱོད་པའི་གཞི་ལ་ལེགས་པར་གནས་་་་
ཞེས་བྱ་བ་ནི་འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་
གྱི་རྐང་པ་དང་། སེམས་དང་། བརྩོན་འགྲུས་དང༌་། དཔྱོད་པའི་ཏིང་ངེ་་་
འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའོ། །བསྡུ་བའི་་་
དངོས་པོ་བཞི་ལ་ཡུན་རིང་པོ་ནས་ཡོངས་སུ་སྦྱང་བ་མཛད་པ་ཞེས་བྱ་བ་ནི་སྦྱིན་པ་
དང་། སྙན་པར་སྨྲ་བ་དང་། དོན་མཐུན་པ་དང་། དོན་སྤྱོད་པ་ལ་ཡུན་་་་
རིང་པོ་ནས་གོམས་པར་མཛད་པའོ། །མི་འཇིགས་པ་བཞིས་བསྙེངས་པ་མི་་
མངའ་བ་ཞེས་བྱ་བ་ནི་ཡང་དག་པར་རྫོགས་པའི་སངས་རྒྱས་པ་ཉིད་དང་། གང་
ལ་ཟག་པ་ཟད་པ་ཉིད་ངེས་པར་འབྱུང་བའི་ལམ་སྟོན་པ་དང་། བར་དུ་གཅོད་་
པའི་ཆོས་དེ་བཞིན་དུ་བསྟན་པ་ལ་བསྙེངས་པ་མི་མངའ་ཞིང་ཁྱུ་མཆོག་རླབས་•
པོ་ཆེའི་གནས་སུ་དམ་འཆའ་ལ། འཁོར་གྱི་ནང་དུ་སེང་གེའི་སྒྲ་ཡང་དག་པར་
87-1045