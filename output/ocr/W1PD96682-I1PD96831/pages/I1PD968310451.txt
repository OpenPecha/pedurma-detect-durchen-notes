འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ།
༤༣༣
ཡིན་ལ། ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ནི་སེམས་
ཅན་ནད་ཀྱིས་“ཐེབས་པ་རྣམས་ཀྱི་སྨན་དུ་གྱུར་པ་ཡིན།
ལམ་ངན་པར་ཞུགས་
པ་རྣམས་ཀྱི་ལམ་སྟོན་པ་ཡིན། ལམ་གོལ་བ་ལ་གནས་པ་རྣམས་ཀྱི་ཡང་དག་པའི་
ལམ་སྟོན་པར་བྱེད་པ་ཡིན་ཞིང་།
བྱང་ཆུབ་སེམས་དཔའ་ནི་དགེ་བའི་རྩ་བ་མ་
བསྐྱེད་“པ་རྣམས་སྐྱེད་པར་བྱེད་པ་ཡིན། བྱང་ཆུབ་སེམས་དཔའ་ནི་ཆོས་དཀར་
པོ་རྣམས་ཀྱིས་རྣམ་པར་མ་བསྐྱེད་པ་རྣམས་རྣམ་པར་སྐྱེད་པར་བྱེད་པ་ཡིན་པའི་་་་་
ཕྱིར་ཏེ། ཤ་ར་དྭ་ཏིའི་བུ་མདོར་ན་དེ་བཞིན་གཤེགས་པ་དང་།
བྱང་ཆུབ་
སེམས་དཔའ་མ་གཏོགས་པར་སེམས་ཅན་རྣམས་ལ་སྐྱོབ་པ་དང་། སྐྱབས་དང་།
དཔུང་གཉེན་གཞན་མེད་དེ། ཤ་ར་དྭ་ཏིའི་བུ་སངས་རྒྱས་དེ་ཡང་བྱང་ཆུབ་་་་་
སེམས་དཔའ་ལས་བྱུང་བ་ཡིན་ནོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་
ཤ་ར་དྭ་ཏིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཀྱི་ཐེག་པ་དེ་དེ་ལྟ་བུ་དང་ཐེག་པ་དེ་རྨད་དུ་་་་
བྱུང་བ་ལགས་ཀྱང་། བདག་ཉིད་ཀྱང་མཛེས་པར་བགྱིད་ཅིང་། གཞན་དག་
ཀྱང་མཛེས་པར་བགྱིད་པ་ནི་ངོ་མཚར་ལགས་སོ། །བཅོམ་ལྡན་འདས་དཔེར་བགྱི་
ན་ཞུགས་“ ཤིང་ཡོངས་འདུ་ས་བརྟོལ་ཡན་ལག་ཐམས་ཅད་མེ་ཏོག་ཡོངས་སུ་རྒྱས་་་་
པ་ནི་བདག་ཉིད་ཀྱང་མཛེས་པར་བགྱིད་ལ། གཞན་དག་ཀྱང་མཛེས་པར་བགྱིད་
ལགས་སོ། །བཅོམ་ལྡན་འདས་དེ་བཞིན་དུ་བྱང་ཆུབ་སེམས་དཔའ་སངས་རྒྱས་ཀྱི་
ཆོས་རྣམས་ཡོངས་སུ་རྫོགས་པ་ནི་བདག་ཉིད་ཀྱང་མཛེས་པར་བགྱིད་ཅིང་།
སེམས་ཅན་དཔག་ཏུ་མ་མཆིས་པ་ཡང་མཛེས་པར་བགྱིད་ལགས་སོ། །བཅོམ་ལྡན་
འདས་དཔེར་བགྱི་ན་ཞུགས་ཤིང་ཡོངས་འདུ་ས་“བརྟོལ་ནི་སུམ་ཅུ་རྩ་གསུམ་པའི་་་་
ལྷ་རྣམས་གར་བགྱིད་དུ་སྩོལ་ཅིང་། རྩེ་•བར་བགྱིད། དགའ་མགུར་སྤྱོད་པར་
48-433
4