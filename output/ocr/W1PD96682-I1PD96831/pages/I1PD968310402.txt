བཀའ་འགྱུར། མདོ་སྡེ། ༼༽
༣༨༤
རྒྱལ་པོའི་གཞོན་ནུ་དེས། གོས་རིན་ཐང་བྱེ་བ་ཕྲག་ཉི་ཤུ་རི་བ་ལུས་ལ་གྱོན་པར་
གྱུར་ཅིང་། ནོར་བུ་རིན་པོ་ཆེ་རིན་ཐང་བྱེ་བ་ཕྲག་བཞི་“བཅུ་རི་བ་ཡང་ལུས་ལ་
བཏགས་པར་གྱུར་ཏོ།
།དེ་ནས་འདོད་པས་ཟིལ་གྱིས་ནོན་པའི་མི་བརྐམ་ཆགས་
པ་དེ་འདི་སྙམ་དུ་སེམས་ཏེ།
གལ་ཏེ་བདག་ལ་རྒྱལ་པོའི་གཞོན་ནུ་དེས་གོས་དེ་
དང་༑
ནོར་བུ་རིན་པོ་ཆེ་དེ་བྱིན་པར་གྱུར་ན། དེ་ལྟ་ན་བདག་གིས་དེ་ལ་
ཚིགས་སུ་བཅད་པ་དེ། ཡང་དག་པར་རབ་ཏུ་བསྟན་པར་བྱའོ།
།སྙམ་མོ། །
དེ་ནས་ཆོས་ཡོངས་སུ་ཚོལ་འདོད【པའི་མིས་•མི་དེ་ལ་སྨྲས་པ། ཀྱེ་མི་ཁྱོད་ལ་ཅི་
དགོས༑ དེ་སྨྲོས་ཤིག་དང་། ཁོ་བོས་ཁྱོད་ལ་སྦྱིན་པར་བྱའོ། །ཁྱོད་ཀྱིས་ཀྱང་
ཁོ་བོ་“ལ་སངས་རྒྱས་དང་ལྡན་པའི་ཚིགས་སུ་བཅད་པ་དེ་ཡང་དག་པར་རབ་ཏུ་་་་་
སྟོནན་ཅིཅིག །དེ་ནས་མི་དེས་སྨྲས་པ། གཞོན་ནུ་གལ་ཏེ། ཁྱོད་ཀྱིས་ཇི་ལྟར་
བགོས་པའི་གོས་དང་ནོར་བུ་རིན་པོ་ཆེ་དེ【བྱིན་ཞིང་“བྱིན་ནས་ཀྱང་བྱ་སྐྱིབས་འདི་
ནས་བདག་ཉིད་བོར་ན། དེ་ལྟ་ན་ཁོ་བོས་ཁྱོད་ལ་ཚིགས་སུ་བཅད་པ་དེ་ཡང་དག་
པར་རབ་ཏུ་བསྟན་པར་བྱའོ། །ཤ་ར་དྭ་ཏིའི་བུ། དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་ཆོས་ཡོངས་སུ་ཚོལ་འདོད་པས། མི་དེ་ལ་སྨྲས་པ།
ཀྱེ་མི་ཁྱོད་ལ་དོན་“དུ་འགྱུར་ན། བདག་གིས་རིའི་བྱ་སྐྱིབས་འདི་ནས་བདག་
ཉིད་དོར་བར་བྱའོ། །དེས་སྨྲས་པ། གཞོན་ནུ་བདག་ལ་དོན་དུ་གང་ཡང་མི་
འགྱུར་མོད་ཀྱི། འོན་ཀྱང་གང་གི་ཚེ། ཁྱོད་ཀྱིས་ཁོ་བོ་ལ་གོས་དེ་དངང་། ནོར་
བུ་རིན་པོ་ཆེ་དེ་བྱིན་པར་གྱུར་ལ། དེའི་ཚེ་ཁྱོད་ཀྱིས་ཚིགས་སུ་བཅད་པ་དེ་ཐོས་
ནས་འགྱོད་པར་གྱུར་“ཏེ། དབང【གི་ཡང་•འཕྲོག་པར་འགྱུར་རོ། །དེ་ནས་
བྱང་ཆུབ་སེམས་དཔའ་ཆོས་ཡོངས་"སུ་ཚོལ་འདོད་པས། མི་དེ་ལ་སྨྲས་པ། ཀྱེ་
མི་ཁྱོད་ཚིགས་སུ་བཅད་པ་དེ་ཁོ་བོ་ལ་སྟོན་ཅིག་དང་། ཁོ་བོས་ཁྱོད་ལ་བྱིན་ནས་
48-384