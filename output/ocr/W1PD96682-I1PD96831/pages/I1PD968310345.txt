འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ།
༣༢༧
ཀྱིས་ཁྱོད་ང་འབའ་ཞིག་གི་སློབ་མར་གྱུར་པར་བྱོས་ཤིག་ཅེས་“དེ་སྐད་ཅེས་སྨྲས་
ན།༑ ཀྱེ་མི་ཁྱོད་ལ་ཅི་དགོས་ཞེས་དེ་སྐད་ཅེས་བརྗོད་པར་བྱའོ། །གལ་ཏེ་ལུས་
དང་སྲོག་དགོས་སོ་ཞེས་དེ་སྐད་ཅེས་སྨྲས་ན།
དེས་དེ་ལ་ཀྱེ་མི་བདག་གིས་ནི་
ལུས་ཡོངས་སུ་གཏོང་ཞིང་། སྲོག་ཡོངས་སུ་གཏང་●གི་བདག་གིས་ཁྱོད་ཡོངས་
སུ་གཏང་●བ་མ་ཡིན་གྱིས། ཀྱེ་མི་ཁྱོད་བདག་པོ་མེད་ཅིང་དབང་ཕྱུག་མེད་པའི་
ཆོས་རྣམས་ལ་དབང་ཕྱུག་ཏུ་འདུ་ཤེས་མ་སྐྱེད་ཅིག །དབང་ཕྱུག་གི་འདུ་ཤེས་
བསྐྱེད་དེ། སྡིག་པ་ཅན་གྱི་ལས་རྣམས་བྱས་ན་ ཁྱོད་ནི་སྡིག་པ་ཅན་གྱི་ལས་དག་
གིས་སྡིག་པ་ཅན་གྱི་འགྲོ་བར་འགྱུར་ཏེ། ཀྱེ་མི་ཁྱོད་ལ་སྡིག་པ་ཅན་གྱི་འགྲོ་བར་
ད་སྡིག་པ་ཅན་གྱི་ལས་དག་ལ་སྦྱོར་བར་ནི་ མི་སྤྲོའོ། །ཇི་“སྟེ་དེ་
ལྟར་མི་སེམས་ན་ནི་ཅི་འདོད་པ་བཞིན་དུ་བྱོས་ཤིག་ཅེས་དེ་སྐད་ཅེས་བརྗོད་པར་་་་
བྱའོ།༑ །ཤ་ར་དྭ་ཏིའི་བུ་གལ་ཏེ་བྱང་ཆུབ་སེམས་དཔའ་ལུས་དང་སྲོག་ལ་དེ་ལྟར་
མི་ལྟ་བར་གནས་ན། ཤ་ར་དྭ་ཏིའི་བུ་ལྷག་པའི་བསམ་པ་དེ་ཡང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་བལྟ་བར་བྱ་སྟེ། བླ་ན་མེད་པ་ཡང་དག་
པར་རྫོགས་པའི་བྱང་ཆུབ་དང་ཉེ་བར་གྱུར་པ་ཡིན། དེའི་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་རྣམ་པར་མ་ཉམས་པ་ཉིད་ཡིན། འཁོར་བ་ཡང་ཐག་
རིང་པོར་བྱེད་པ་ཡིན། ཐམས་ཅད་མཁྱེན་པའི་ཡེ་ཤེས་དང་ཉེ་བར་གྱུར་པ་ཡིན།
དེ་སེམས་ཅན་ཡོངས་སུ་སྨིན་པར་བྱེད་པ་ཡང་ཡིན། སངས་རྒྱས་ཀྱི་ཞིང་ཡང་
ཡོངས་སུ་སྦྱོང་བ་ཡིན། བདག་ཉིད་ཀྱི་དགེ་བའི་རྩ་བ་ཡང་ཡོངས་སུ་བྱང་བ་ཡིན་
ནོ༑ །ཤ་ར་དྭ་ཏིའི་བུ་འདི་ལྟ་སྟེ། དཔེར་ན་ནོར་བུ་མཁན་དེས་ཇི་ལྟ་ཇི་ལྟར་
ནོར་བུ་རིན་པོ་ཆེ་རིན་ཐང་མེད་པ་ཤིན་ཏུ་སྦྱངས་པ་ཡོངས་སུ་བྱང་བར་བྱེད་པ་དེ་་
ལྟ་དེ་ལྟར་ནོར་བུ་རིན་པོ་ཆེ་དེ་ཆེས་འོད་གསལ་བ་ཡིན་ཞིང་། ཆེས་“ཡོངས་སུ་
48-327