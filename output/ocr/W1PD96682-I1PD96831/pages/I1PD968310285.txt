འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ།
لا كام
ཤེས་སྒྲུབ་པ་“དང་། སྦྱིན་པའི་སྟོབས་སྒྲུབ་པ་དང་། ཚུལ་ཁྲིམས་ཀྱི་སྟོབས་སྒྲུབ་
པ་དང་། བཟོད་པའི་སྟོབས་སྒྲུབ་པ་དངང་། བྱམས་པའི་སྟོབས་སྒྲུབ་པ་དང་།
སྙིང་རྗེའི་སྟོབས་སྒྲུབ་པ་དང་། ཏིང་ངེ་འཛིན་གྱི་སྟོབས་སྒྲུབ་པ་དང་། ཤེས་
རབ་ཀྱི་སྟོབས་སྒྲུབ་པ་དང་། དེ་བཞིན་གཤེགས་པའི་སྟོབས་བཅུ་ཐོགས་པ་མེད་
པ་སྒྲུབ་པ་དང་། ཤེས་རབ་ཀྱི་རབ་ཏུ་དབྱེ་བ་སྒྲུབ་པ་དང་། ཐོགས་པ་མེད་
པའི་སྤོབས་པ་སྒྲུབ་པ་དང་། གཅད་དུ་མེད་པ་དང་། དགའ་བ་དང་། རྣོ་བ་
དང་༑ ཟབ་པའི་སྤོབས་པ་མཐའ་ཡས་པ་སྒྲུབ་པ་དང་། གཟུངས་ཐོབ་པ་དང་།
སངས་རྒྱས་མཐོང་བ་ཐོབ་པ་དང་། མངོན་པར་འབྱུང་བ་ཐོབ་པར་འགྱུར་ཞིང་
ཇི་ལྟར་འཚམ་པའི་དགེ་བའི་ཚོགས་དང་བྲལ་བར་མི་འགྱུར།
ལོངས་སྤྱོད་མ་ཚང་
བ་མེད་པར་འགྱུར། གཡོག་འཁོར་མ་ཚང་བ་མེད་པར་འགྱུར། གཟུགས་མ་
ཚང་བ་མེད་པར་འགྱུར། ཡན་ལག་དང་ཉིང་ལག་མ་ཚང་བ་མེད་པར་འགྱུར།
མིག་དང་། རྣ་བ་དང་། སྣ་དང་། ལྕེ་དང་། ལུས་མ་ཚང་བ་མེད་པར་
འགྱུར༑ སེམས་མ་ཚང་བ་མེད་པར་འགྱུར། ལམ་ངན་པར་ཞུགས་པ་མ་ཡིན་
པར་འགྱུར། སེམས་འཁྲུགས་“པ་མ་ཡིན་པར་འགྱུར། དྲན་པ་རྨོངས་པ་མ་
ཡིན་པར་འགྱུར། དྲན་པ་དང་ལྡན་པར་ཡང་འགྱུར། དྲན་པའི་སྟོབས་མཆོག་
དང་ལྡན་པར་འགྱུར། ངོ་ཚ་ཤེས་པ་དང་ལྡན་ཞིང་ཁྲེལ་ཡོད་པ་དང་ལྡན་པར་
འགྱུར།༑ སྡིག་པ་ཐམས་ཅད་བྱ་བ་ལ་འཛེམ་“པ་དང་། འགྱོད་པ་ཅན་དུ་འགྱུར།
དྲན་པ་མི་ཆོད་པར་འགྱུར། སྐྱེ་བ་རྣམ་པར་ལོག་པར་“འགྱུར། དྲན་པ་དང་
ལྡན་པ་ཡང་ཡིན་ཏེ། དྲན་པའི་སྟོབས་མཆོག་དང་ལྡན་པས་སྔོན་གྱི་སྨོན་ལམ་
ཡང་མི་གཏོང་བར་འགྱུར། སངས་རྒྱས་བཅོམ་ལྡན་འདས་རྣམས་ལ་དགེ་བའི་རྩ་
བ་བསྐྱེད་པའི་ཕྱིར་བདག་གི་མེད་པ་དང་། ཡོངས་སུ་འཛིན་པ་མེད་པའི་སེམས་
48-267