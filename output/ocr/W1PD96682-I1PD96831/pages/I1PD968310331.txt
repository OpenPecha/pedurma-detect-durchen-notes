འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ།
༣༡༣
ཁྱེར་ནས་གྲོང་ཁྱེར་●དུ། ལྗོངས་ནས་ལྗོངས་སུ་འཁོར་ʼནས་འཁོར་དུ་“དེ་བཞིན་
གཤེགས་པའི་བྱང་ཆུབ་བསྐལ་པ་བྱེ་བ་གྲངས་མེད་པས་“ཡང་དག་པར་བསྒྲུབས་པ་
ཡང་དག་པར་རབ་ཏུ་བསྟན་ཏོ། །ཤ་ར་དྭ་ཏིའི་བུ་དེའི་ཚེ་དེའི་དུས་ན་འཛམ་
བུའི་གླིང་དེར་མཐའ་འཁོབ་ཀྱི་གྲོང་ཁྱེར་གྲོང་ཁྱེར་བརྟན་ལྡན་ཞེས་བྱ་བ་བྱུང་ངོ་། །
ཁྱིམ་བདག་
གྲོང་ཁྱེར་དེར་ཡང་ཁྱིམ་བདག་བརྟན་པའི་སྡེ་ཞེས་བྱ་བ་བྱུང་སྟེ།
བརྟན་པའི་སྡེ་དེ་ནི་གཞོན་ནུ་དར་ལ་བབ་པར་གྱུར་པ་སྟེ། གྲོང་ཁྱེར་●གྱི་བྱ་བ་
དག་བྱེད་དོ●། །དུས་གཞན་ཞིག་ན་གྲོང་ཁྱེར་གྱི་བྱ་བ་ལ་མངོན་པར་བརྩོན་པ་དེ་
ལ་སེམས་སྐྱེས་པ། ཤེས་པ་གང་ཡང་དག་པར་བསྒྲུབས་ནས་སེམས་ཅན་དེ་དག་
ལ་དམ་པའི་ཆོས་ཡང་དག་པར་རབ་ཏུ་སྟོན་ཅིང་། ཆོས་དེའི་དོན་ཡང་དག་པར་
རབ་ཏུ་སྟོན་ལ། དེའི་དོན་ཡང་དག་པར་རབ་ཏུ་བསྟན་ན་སེམས་ཅན་དེ་དག་བྱ་
བ་ཐམས་ཅད་ལ་ཤིན་ཏུ་མཐར་ཐུག་པར་འགྱུར་བའི་ཤེས་པ་དེ་ཅི་འདྲ་ཞིག་གུ་་་་
སྙམ་མོ། །ཁྱིམ་བདག་བརྟན་པའི་སྡེ་དེ་གཅིག་པུ་དབེན་པར་སོང་ནས་དེ་སྙམ་དུ་
སེམས་པ་ན་ལྷ་ཞིག་འོངས་ནས་འདི་སྐད་ཅེས་སྨྲས་སོ། ། ཁྱིམ་བདག་དེ་བཞིན་
གཤེགས་པ་ཀུན་དུ་སྲུང་“བའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་བ་ཡོད་་
དོ༑ །དེ་ནས་ཁྱིམ་བདག་བརྟན་པའི་སྡེ་རངས་པ་སྐྱེས་སོ། །དེ་ནས་ལྷ་དེས་ཡང་
སྨྲས་པ། ཁྱིམ་བདག་དེ་ནི་ཡོངས་སུ་མྱ་ངན་ལས་འདས་སོ། །དེ་ནས་ཁྱིམ་
བདག་བརྟན་པའི་སྡེ་ངུས་སོ། །དེ་ནས་ལྷ་དེས་ཁྱིམ་བདག་བརྟན་●པའི་སྡེ་དེ་ལ་
འདི་སྐད་ཅེས་སྨྲས་སོ། ། །ཁྱིམ་བདག་ཁྱོད་ཅིའི་ཕྱིར་རངས་པ་སྐྱེས་ནས་ཕྱིས་ངུས།
དེ་སྐད་ཅེས་སྨྲས་པ་དང་། ཁྱི ཁྱིམ་བདག་བརྟན་པའི་སྡེས་ལྷ་དེ་ལ་སྨྲས་པ། ལྷ་
ཁྱོད་ཀྱིས་དེ་བཞིན་གཤེགས་པ་ཡོད་དོ་ཞེས་དེ་སྐད་ཅེས་སྨྲས་པ་དེ་ལ་བདག་རངས་
པ་སྐྱེས་སོ། །གང་དེ་བཞིན་གཤེགས་པ་མེད་དོ་ཞེས་དེ་སྐད་ཅེས་སྨྲས་པ་དེ་ལ་
48-313