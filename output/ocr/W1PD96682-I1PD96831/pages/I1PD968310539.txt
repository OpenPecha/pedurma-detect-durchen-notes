འཕགས་པ་དགེ་བའི་རྩ་བ་ཡོངས་སུ་འཛིན་པ་ཞེས་བྱ་བ་ཐེག་པ་ཆེན་པོའི་མདོ།
५२१
ན་རྨི་ལམ་དུ་རྨི་བ་ལ་གནས་ཀྱང་ཆོས་བསྟན་པ་ལ་དམིགས་པ་མི་སྤོང་བ་ཡིན་ཞིང་་
ཆོས་བསྟན་པ་ལ་སྙོམ་ལས་མེད་པ་ཡང་ཡིཡིན། དངོས་པོ་ཐམས་ཅད་རྣམ་པར་
འཇིག་པ་ཉིད་ཀྱིས་ཆོས་ཟབ་མོ་ལ་བཟོད་པ་ཐོབ་པ་ཡང་ཡིན།
དབེན་པ་ལ་་་་
གཞོལ་བ་ཉིད་ཀྱིས་མི་གནས་པའི་བསམ་གཏན་པ་ཡང་ཡིན་ཏེ། བརྟན་པའི་བློ་
གྲོས་ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔས་"ནི་ཏིང་ངེ་འཛིན་་་
དེ་ཐོབ་པར་ནུས་སོ། །དེ་ལ་འདི་སྐད་ཅེས་བྱ་སྟེ།
གཉེན་གྱིས།
གལ་ཏེ་དགེ་བའི་བཤེས་
།འདི་ལྟར་རྗེས་སུ་འཐུན་འདོམས་བྱེད། །སངས་རྒྱས་རྣམས་ཀྱིས་
བགྲོད་བྱ་བ། །དེ་མི་སྤོང་བར་ང་སྨྲའོ། །བརྟན་པའི་བློ་གྲོས་ཆོས་བཞི་དང་ལྡན་
པ་ནི་དགེ་བའི་བཤེས་གཉེན་དུ་རིག་པར་བྱ་སྟེ། བཞི་གང་ཞེ་ན། དགེ་བ་ལ་
སྦྱོར་བར་བྱེད་པ་ཉིད་ཡིན། སྡིག་པ་ལས་ཟློག་པར་བྱེད་པ་ཉིད་ཡིན།
ཆོས་ལ་
ཡང་རབ་ཏུ་གཞོག་པར་བྱེད་པ་ཡིན། རྗེས་སུ་འཐུན་པའི་རྗེས་སུ་བསྟན་པ་ཡང་
སྦྱིན་པར་བྱེད་པ་ཡིནན་ཏེ། བཞི་པོ་དེ་དག་གོ། །དེ་ལ་འདི་སྐད་ཅེས་བྱ་སྟེ།
དགེ་བའི་བཤེས་གཉེན་རྟག་ཏུ་བསྟེན་པར་བྱ། །གང་དག་སྡིག་པའི་ཆོས་རྣམས་
ཟློག་བྱེད་ཅིང་། །རྒྱལ་བས་གནང་བའི་ཆོས་ནི་སྟོན་བྱེད་པ། །སྐྱེས་མཆོག་དེ་
འདྲ་དེ་དག་བསྟེན་པར་བྱ། །གང་ལས་ཆོས་ནི་འབྱུང་བར་འགྱུར་བ་ཡི། །
དཔའ་བོ་དག་ནི་རྗེས་འཐུན་གདམས་ངག་སྦྱིན། །ཇི་ལྟར་བསྟན་པ་བཞིན་དུ་
ཆོས་ལ་གནས། །ཆོས་ལ་གནས་ནས་ཀྱང་ནི་ཁྱད་●པར་འགྲོ། །གང་དག་བསྟེན་
པར་བྱ་བའི་ཆོས་རྣམས་སྟེན། །གང་དག་བསྟེན་“པར་བྱ་བའི་ཆོས་རྣམས་ཤེས། །
རྣམ་པར་སྤང་བར་བྱ་བའང་རྣམ་སྤངས་ནས། །རྒྱལ་བས་གནང་བའི་ཆོས་རྣམས་
སྟེན་པར་བྱེད། །རང་གི་ཤེས་པས་རབ་ཏུ་བསྟན་པའི་ཕྱིརར། །བྱང་ཆུབ་སེམས་
དཔའ་གང་ཞིག་སྤོབས་འདོད་པས། །ཏིང་འཛིན་དེ་ནི་མྱུར་དུ་བསྒོམ་པར་བྱ། །
48-521