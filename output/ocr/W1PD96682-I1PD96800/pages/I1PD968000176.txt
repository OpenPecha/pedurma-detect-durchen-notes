१७०
བཀའ་འགྱུར། འབུམ། ༼ང༽ ༡༧
དེ་གཉིས་ཀ་ཡང་མྱེད་ཅིང་མྱི་དམྱིགས་ཏེ། དེའི་●ཕྱིར་འདི་ལྟ་སྟེ། བྱང་ཆུབ་
སེམས་དཔའ་ཞེས་བྱ་བ་འདི་ནི་མྱིང་ཙམ་མོ།
།ཚེ་དང་ལྡན་པ་ཤ་ར་དྭ་ཏིའི་བུ།
འདི་ལྟ་སྟེ། སྟོབས་རྣམས་ཞེས་བྱ་བ་འདི་ནི་གློ་བུར་དུ་མྱིང་དུ་བཏགས་པ་སྟེ།
མྱིང་ལ་ཡང་སྟོབས་རྣམས་མྱེད། སྟོབས་རྣམས་ལ་ཡང་•མྱིང་མྱེད་དོ། །དེ་་
ཅིའི་ཕྱིར་ཞེ་ན། འདི་ལྟར་མྱིང་གང་ཡིན་པ་དང་། སྟོབས་རྣམས་གང་ཡིན་པ་
དེ་གཉིས་ཀ་ཡང་མྱེད་ཅིང་མྱི་དམྱིགས་ཏེ། དེའི་ཕྱིར་འདི་ལྟ་སྟེ། བྱང་ཆུབ་་་
སེམས་དཔའ་ཞེས་བྱ་བ་འདི་ནི་མྱིང་ཙམ་མོ། །ཚེ་དང་ལྡན་པ་ཤ་ར་དྭ་ཏིའི་བུ།
འདི་ལྟ་སྟེ། བྱང་ཆུབ་ཀྱི་ཡན་ལག་རྣམས་ཞེས་བྱ་བ་འདི་ནི་གློ་བུར་དུ་མྱིང་དུ་་་
བཏགས་པ་སྟེ། མྱིང་ལ་ཡང་བྱང་ཆུབ་ཀྱི་ཡན་ལག་རྣམས་མྱེད། བྱང་ཆུབ་ཀྱི་
ཡན་ལག་རྣམས་ལ་ཡང་མྱིང་མྱེད་དོ། །དེ་ཅིའི་ཕྱིར་ཞེ་ན། འདི་ལྟར་མྱིང་་་
གང་ཡིན་པ་དང་། བྱང་ཆུབ་ཀྱི་ཡན་ལག་རྣམས་●གང་ཡིན་པ་དེ་གཉིས་ཀ་ཡང་
མེད་ཅིང་མྱི་དམྱིགས་ཏེ། དེའི་ཕྱིར་འདི་ལྟ་སྟེ། བྱང་ཆུབ་སེམས་དཔའ་ཞེས་
བྱ་བ་འདི་ནི་མྱིང་ཙམ་མོ། །ཚེ་དང་ལྡན་པ་ཤ་ར་དྭ་ཏིའི་་བུ། འདི་ལྟ་སྟེ།
འཕགས་པའི་ལམ་ཡན་ལག་བརྒྱད་པ་ཞེས་བྱ་བ་འདི་ནི་གློ་བུར་དུ་མྱིང་དུ་བཏགས་
པ་སྟེ། མྱིང་ལ་ཡང་འཕགས་པའི་ལམ་ཡན་ལག་བརྒྱད་པ་མྱེད།
འཕགས་་་
པའི་ལམ་ཡན་ལག་བརྒྱད་པ་ལ་ཡང་མིང་མྱེད་དོ། །དེ་ཅིའི་ཕྱིར་ཞེ་ན། འདི་
ལྟར་མྱིང་གང་ཡིན་པ་དང་། འཕགས་པའི་ལམ་ཡན་ལག་བརྒྱད་པ་གང་ཡིན་པ་
དེ་གཉིས་ཀ་ཡང་མྱེད་ཅིང་མི་དམྱིགས་ཏེ། དེའི་ཕྱིར་འདི་ལྟ་སྟེ། བྱང་ཆུབ་་་
སེམས་དཔའ་ཞེས་བྱ་བ་འདི་ནི་མྱིང་ཙམ་མོ། །ཚེ་དང་ལྡན་པ་ཤ་ར་དྭ་ཏིའི་བུ།
འདི་ལྟ་སྟེ། འཕགས་པའི་བདེན་པ་རྣམས་ཞེས་བྱ་བ་འདི་ནི་གློ་བུར་དུ་མྱིང་དུ་་
བཏགས་པ་སྟེ། མྱིང་ལ་ཡང་འཕགས་པའི་བདེན་པ་རྣམས་མྱེད། འཕགས་་་
17-160