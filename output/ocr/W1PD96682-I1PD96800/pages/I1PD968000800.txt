༧༨༤
བཀའ་འགྱུར། འབུམ། ༼ང༽ ༡༧
ཏིའི་བུ་ལ་སྨྲས་པ། ཚེ་དང་ལྡན་པ་ཤ་ར་དྭ་ཏིའི་བུ་དེ་ཇི་སྙམ་དུ་སེམས། དེ་་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཇི་•ཞིག་ལ་
གནས་སྨྲས་པ། ཚེ་དང་ལྡན་པ་རབ་འབྱོར་དེ་བཞིན་གཤེགས་པ་ནི་ཅི་●ལ་ཡང་
གནས་པ་མ་ཡིན་ནོ། ། །ཚེ་དང་ལྡན་པ་རབ་འབྱོར་དེ་བཞིན་གཤེགས་པ་དགྲ་་་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཐུགས་ནི་མི་གནས་པ་སྟེ།
གཟུགས་ལ་མྱི་གནས། ཚོར་བ་ལ་མྱི་གནས། འདུ་ཤེས་ལ་མྱི་གནས།
དེ་
འདུ་
བྱེད་ལ་མྱི་གནས། རྣམ་པར་ཤེས་པ་ལ་མྱི་གནས་སོ། །མྱིག་ལ་མྱི་གནས།
རྣ་བ་ལ་མྱི་གནས།
སྣ་ལ་མྱི་གནས། ལྕེ་ལ་མྱི་གནས། ལུས་ལ་མྱི་གནས།
ཡིད་ལ་མྱི་གནས་སོ། །གཟུགས་ལ་མྱི་གནས། སྒྲ་ལ་མྱི་གནས། དྲི་ལ་མྱི་་་
གནས༑ རོ་ལ་མྱི་གནས། རེག་ལ་མྱི་གནས། ཆོས་ལ་མྱི་གནས་སོ། །
མྱིག་གི་རྣམ་པར་ཤེས་པ་ལ་མྱི་གནས། རྣ་བའི་རྣམ་པར་ཤེས་པ་ལ་མྱི་གནས།
སྣའི་རྣམ་པར་ཤེས་པ་ལ་མྱི་གནས། ལྕེའི་རྣམ་པར་ཤེས་པ་ལ་མྱི་གནས། ལུས་
ཀྱི་རྣམ་པར་ཤེས་པ་ལ་མྱི་གནས། ཡིད་ཀྱི་རྣམ་པར་ཤེས་པ་ལ་མྱི་གནས་སོ། །
མྱིག་གི་འདུས་ཏེ་རེག་པ་ལ་མྱི་གནས། རྣ་བའི་འདུས་ཏེ་རེག་པ་ལ་མྱི་གནས།
སྣའི་འདུས་ཏེ་རེག་པ་ལ་མྱི་གནས། ལྕེའི་འདུས་ཏེ་རེག་པ་ལ་མྱི་གནས། ལུས་
ཀྱི་འདུས་ཏེ་རེག་པ་ལ་མྱི་གནས། ཡིད་ཀྱི་འདུས་ཏེ་རེག་པ་ལ་མྱི་གནས་སོ། །
མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་མྱི་གནས། རྣ་བའི་འདུས་ཏེ་རེག་
མྱི་གནས། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་མྱི་གནས། ལུས་ཀྱི་་་
པའི་རྐྱེན་ཀྱིས་ཚོར་བ་ལ་མྱི་གནས། སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་
འདུས་ཏེ་རེག་པའི་རྐྱེན་ཀྱིས་ཚོར་བ་ལ་མྱི་གནས། ཡིད་ཀྱི་འདུས་ཏེ་རེག་པའི་་་
རྐྱེན་ཀྱིས་ཚོར་བ་ལ་མྱི་གནས་སོ། །སའི་ཁམས་ལ་མྱི་གནས། ཆུའི་ཁམས་ལ་་
17-784