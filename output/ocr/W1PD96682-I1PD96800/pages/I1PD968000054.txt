३८
བཀའ་འགྱུར། འབུམ། ༼༽ ༡༧
དབེན་པ་དང་། དེ་བཞིན་ཉིད་ངོ་བོ་ཉིད་མྱེད་པ་ལ་སྔོན་གྱི་མཐའ་མྱི་དམྱིགས།
ཕྱི་མའི་མཐའ་མྱི་དམྱིགས། དབུས་ མྱི་དམྱིགས་ཏེ། དེ་བཞིན་ཉིད་མྱེད་པ་་
ཡང་གཞན་མ་ཡིན། དེ་བཞིན་ཉིད་སྟོང་པ་ཉིད་ཀྱང་གཞན་མ་ ཡིན། དེ་་་
བཞིན་ཉིད་དབེན་པ་ཡང་གཞན་མ་ཡིན། དེ་བཞིན་ཉིད་ངོ་བོ་ཉིད་མྱེད་པ་ཡང་
གཞན་མ་ཡིན། བྱང་ཆུབ་སེམས་དཔའ་ཡང་གཞན་མ་ཡིན། སྔོན་གྱི་མཐའ་་
ཡང་གཞན་མ་ཡིན། ཕྱི་མའི་མཐའ་ཡང་གཞན་མ་ཡིན།
དབུས་ཀྱང་གཞན་་
མ་ཡིན་ནོ། །ཚེ་དང་ལྡན་པ་ཤ་ར་དྭ་ཏིའི་བུ། དེ་ལྟར་ན་དེ་བཞིན་ཉིད་མེད་་
པ་གང་ཡིན་པ་དང་། དེ་བཞིན་ཉིད་སྟོང་པ་ཉིད་གང་ཡིན་པ་དང་། དེ་་་
བཞིན་ཉིད་དབེན་པ་གང་ཡིན་པ་དང་། དེ་བཞིན་ཉིད་ངོ་བོ་ཉིད་མྱེད་པ་གང་་
ཡིན་པ་དང་། བྱང་ཆུབ་སེམས་དཔའ་གང་ཡིན་པ་དང་། སྔོན་གྱི་མཐའ་གང་
ཡིན་པ་དང་། ཕྱི་མའི་མཐའ་གང་ཡིན་པ་དང་། དབུས་གང་ཡིན་པ་དེ་་་
ཐམས་ཅད་ཀྱང་གཉིས་སུ་མྱེད་དེ་གཉིས་སུ་བྱར་མྱེད་དོ། །ཚེ་དང་ལྡན་པ་ཤ་ར་
དྭ་ཏིའི་བུ། གཞན་ཡང་ཡང་དག་པའི་མཐའ་མྱེད་པའི་ཕྱིར། བྱང་ཆུབ་་་
སེམས་དཔའ་སྔོན་གྱི་མཐར་མྱི་དམྱིགས་སོ། །ཡང་དག་པའི་མཐའ་སྟོང་པ་ཉིད་
ཀྱི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མི་དམྱིགས་སོ། །ཡང་དག་་་
པའི་མཐའ་དབེན་པའི་ཕྱིར། བྱང་ཆུབ་སེམས་དཔའ་སྔོན་གྱི་མཐར་མྱི་དམྱིགས་
སོ༑ །ཡང་དག་པའི་མཐའ་ངོ་བོ་ཉིད་མྱེད་པའི་ཕྱིར། བྱང་ཆུབ་སེམས་་་
དཔའ་སྔོན་གྱི་མཐར་མི་དམྱིགས་སོ། །ཡང་དག་པའི་མཐའ་མྱེད་པའི་ཕྱིར།
བྱང་ཆུབ་སེམས་དཔའ་ཕྱི་མའི་མཐར་མྱི་དམྱིགས་སོ། །ཡང་དག་པའི་མཐའ་་་
སྟོང་པ་ཉིད་ཀྱི་ཕྱིར། བྱང་ཆུབ་སེམས་དཔའ་ཕྱི་མའི་མཐར་མྱི་དམྱིགས་སོ། །
ཡང་དག་པའི་མཐའ་དབེན་པའི་ཕྱིར། བྱང་ཆུབ་སེམས་དཔའ་ཕྱི་མའི་མཐར་མྱི་
17-38