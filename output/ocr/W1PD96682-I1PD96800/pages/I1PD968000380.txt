३७८
བཀའ་འགྱུར། འབུམ། ༼༽ ༡༧
གང་ལགས་པ་དེ་ནི་ཚོར་བ་མ་ལགས་ཏེ། དེ་ལྟར་ན་ཚོར་བ་དང་འགྲིབ་པ་དེ་
གཉིས་སུ་མ་མཆིས་ཏེ་གཉིས་སུ་བགྱིར་མ་མཆིས་སོ། །དེ་ཅིའི་སླད་དུ་ཞེ་ན།
བཅོམ་ལྡན་འདས་དེ་ནི་འདི་ལྟར་འགྲིབ་པ་ནི་གཅིག་མ་ལགས་གཉིས་མ་ལགས་་་་
མང་བ་མ་ལགས་ཐ་དད་པ་མ་ལགས་ཏེ། དེའི་སླད་དུ་ཚོར་བའི་འགྲིབ་པ་གང་་
ལགས་པ་དེ་ཚོར་བ་མ་ལགས་སོ། །བཅོམ་ལྡན་འདས་སྲེད་པའི་འགྲིབ་པ་གང་་་
ལགས་པ་དེ་ནི་སྲེད་པ་མ་ལགས་ཏེ། དེ་ལྟར་ན་སྲེད་པ་དང་འགྲིབ་པ་དེ་གཉིས་
སུ་མ་མཆིས་ཏེ་གཉིས་སུ་བགྱིར་མ་མཆིས་སོ། །དེ་ཅིའི་སླད་དུ་ཞེ་ན།
བཅོམ་
ལྡན་འདས་དེ་ནི་འདི་ལྟར་འགྲིབ་པ་ནི་གཅིག་མ་ལགས་གཉིས་མ་ལགས་མང་བ་མ་
ལགས་ཐ་དད་པ་མ་ལགས་ཏེ། དེའི་སླད་དུ་སྲེད་པའི་འགྲིབ་པ་གང་ལགས་པ་དེ་
སྲེད་པ་མ་ལགས་སོ། །བཅོམ་ལྡན་འདས་ལེན་པའི་འགྲིབ་པ་གང་ལགས་པ་དེ་ནི་
ལེན་པ་མ་ལགས་ཏེ། དེ་ལྟར་ན་ལེན་པ་དང་འགྲིབ་པ་དེ་གཉིས་སུ་མ་མཆིས་ཏེ་
གཉིས་སུ་བགྱིར་མ་མཆིས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་་
ནི་འདི་ལྟར་འགྲིབ་པ་ནི་གཅིག་མ་ལགས་གཉིས་མ་ལགས་མང་བ་མ་ལགས་ཐ་དད་
པ་མ་ལགས་ཏེ། དེའི་སླད་དུ་ལེན་པའི་འགྲིབ་པ་གང་ལགས་པ་དེ་ལེན་པ་མ་་་་
ལགས་སོ། །བཅོམ་ལྡན་འདས་སྲིད་པའི་འགྲིབ་པ་གང་ལགས་པ་དེ་ནི་སྲིད་པ་མ་
ལགས་ཏེ། དེ་ལྟར་ན་སྲིད་པ་དང་འགྲིབ་པ་དེ་གཉིས་སུ་མ་མཆིས་ཏེ་གཉིས་སུ་་
བགྱིར་མ་མཆིས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་ནི་འདི་་་
ལྟར་འགྲིབ་པ་ནི་གཅིག་མ་ལགས་གཉིས་མ་ལགས་མང་བ་མ་ལགས་ཐ་དད་པ་མ་་
ལགས་ཏེ། དེའི་སླད་དུ་སྲིད་པའི་འགྲིབ་པ་གང་ལགས་པ་དེ་སྲིད་པ་མ་ལགས་སོ། །
བཅོམ་ལྡན་འདས་སྐྱེ་བའི་འགྲིབ་པ་གང་ལགས་པ་དེ་ནི་སྐྱེ་བ་མ་ལགས་ཏེ།
དེ་་
ལྟར་ན་སྐྱེ་བ་དང་འགྲིབ་པ་དེ་གཉིས་སུ་མ་མཆིས་ཏེ་གཉིས་སུ་བགྱིར་མ་མཆིས་སོ། །
17-364