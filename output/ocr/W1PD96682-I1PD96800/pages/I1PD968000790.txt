حلال
བཀའ་འགྱུར། འབུམ། ༼༽ ༡༧
བྱའོ།༑ །དགྲ་བཅོམ་པ་སྦྱིན་པའི་གནས་ཞེས་བྱ་བར་དམྱིགས་པའི་ཚུལ་གྱིས་
གནས་པར་མྱི་བྱའོ། །རང་བྱང་ཆུབ་སྦྱིན་པའི་གནས་ཞེས་བྱ་བར་དམྱིགས་པའི་
ཚུལ་གྱིས་གནས་པར་མྱི་བྱའོ། །དེ་བཞིན་གཤེགས་པ་དགྲ་བཅོམ་པ་ཡང་དག་་་་
པར་རྫོགས་པའི་སངས་རྒྱས་སྦྱིན་པའི་གནས་ཞེས་བྱ་བར་དམྱིགས་པའི་ཚུལ་གྱིས་་
གནས་པར་མྱི་བྱའོ། །ཀཽ་ཤི་ཀ་གཞན་ཡང་བྱང་ཆུབ་སེམས་དཔའ་སེམས་དཔའ་
ཆེན་པོས་ས་དང་པོ་ལ་དམྱིགས་པའི་ཚུལ་གྱིས་གནས་པར་མི་བྱའོ། །ས་གཉིས་པ་
ལ་དམྱིགས་པའི་ཚུལ་གྱིས་གནས་པར་མྱི་བྱའོ། །ས་གསུམ་པ་ལ་དམྱིགས་པའི་་་་
ཚུལ་གྱིས་གནས་པར་མྱི་བྱའོ། །ས་བཞི་པ་ལ་དམྱིགས་པའི་ཚུལ་གྱིས་གནས་པར་
མྱི་བྱའོ། །ས་ལྔ་པ་ལ་དམྱིགས་པའི་ཚུལ་གྱིས་གནས་པར་མྱི་བྱའོ། །ས་དྲུག་པ་
ལ་དམྱིགས་པའི་ཚུལ་གྱིས་གནས་པར་མི་བྱའོ། །ས་བདུན་པ་ལ་དམྱིགས་པའི་་་་
ཚུལ་གྱིས་གནས་པར་མྱི་བྱའོ། །ས་བརྒྱད་པ་ལ་དམྱིགས་པའི་ཚུལ་གྱིས་གནས་་་་
པར་མྱི་བྱའོ། །ས་དགུ་པ་ལ་དམྱིགས་པའི་ཚུལ་གྱིས་གནས་པར་མི་བྱའོ། །ས་
བཅུ་པ་ལ་དམྱིགས་པའི་ཚུལ་གྱིས་གནས་པར་མྱི་བྱའོ། །དེ་ཅིའི་ཕྱིར་ཞེ་ན།
གནས་པ་ལས་“མྱི་བརྟན་“པར་འགྱུར་བའི་ཕྱིར་རོ། །ཀཽ་ཤི་ཀ་གཞན་ཡང་བྱང་
ཆུབ་སེམས་དཔའ་སེམས་དཔའ་ཆེན་པོས་སེམས་དང་པོ་བསྐྱེད་པ་ལ་གནས་ཏེ།
སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱའོ་ཞེས་བྱ་བར་དམྱིགས་པའི་་་
ཚུལ་གྱིས་གནས་པར་མྱི་བྱའོ། །ཚུལ་ཁྲིམས་ཀྱི་ཕ་རོལད་ཏུ་ཕྱིནད་པ་ཡོངས་སུ་་་
རྫོགས་པར་བྱའོ་ཞེས་བྱ་བར་དམྱིགས་པའི་ཚུལ་གྱིས་གནས་པར་མྱི་བྱའོ། །
བཟོད་པའི་ཕ་རོལ་ཏུ་ཕྱིནད་པ་ཡོངས་སུ་རྫོགས་པར་བྱའོ་ཞེས་བྱ་བར་དམྱིགས་
པའི་ཚུལ་གྱིས་གནས་པར་མི་བྱའོ། །བརྩོན་འགྲུས་ཀྱི་ཕ་རོལད་ཏུ་ཕྱིནད་པ་་
ཡོངས་སུ་རྫོགས་པར་བྱའོ་ཞེས་བྱ་བར་དམྱིགས་པའི་ཚུལ་གྱིས་གནས་པར་མི་བྱའོ། །
17-774