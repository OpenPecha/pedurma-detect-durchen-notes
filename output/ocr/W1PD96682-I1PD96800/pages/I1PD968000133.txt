ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
J J D
དབྱིངས་ནི་ཆོས་ཀྱི་དབྱིངས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། སྟོང་པ་ཉིད་ལ་
ཆོས་ཀྱི་དབྱིངས་མེད། བྱང་ཆུབ་སེམས་དཔའ་མྱེད་དོ། །དེ་བཞིན་ཉིད་ནི་དེ་
བཞིན་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། སྟོང་པ་ཉིད་ལ་དེ་བཞིན་ཉིད་་
མེད༑ བྱང་ཆུབ་སེམས་དཔའ་མྱེད་དོ། །ཡང་དག་པའི་མཐའ་ནི་ཡང་དག་་
པའི་མཐས་•སྟོང་སྟེ། དེ་ཅིའི་ཕྱིར་ཞེ་ན། སྟོང་པ་ཉིད་ལ་ཡང་དག་པའི་་
མཐའ་མྱེད། བྱང་ཆུབ་སེམས་དཔའ་མེད་དོ། །བསམ་གྱིས་མྱི་ཁྱབ་པའི་་་
དབྱིངས་ནི། བསམ་གྱིས་མྱི་ཁྱབ་པའི་དབྱིངས་ཀྱིས་སྟོང་སྟེ། དེ་ཅིའི་ཕྱིར་ཞེ་
ན༑ སྟོང་པ་ཉིད་ལ་བསམ་གྱིས་མྱི་ཁྱབ་པའི་དབྱིངས་མྱེད། བྱང་ཆུབ་སེམས་
དཔའ་མྱེད་དོ། །ཐམས་ཅད་ཤེས་པ་ཉིད་ནི། ཐམས་ཅད་ཤེས་པ་ཉིད་ཀྱིས་་་
སྟོང་སྟེ། དེ་ཅིའི་ཕྱིར་ཞེ་ན།
སྟོང་པ་ཉིད་ལ་ཐམས་ཅད་ཤེས་པ་ཉིད་མེད།
བྱང་ཆུབ་སེམས་དཔའ་མྱེད་དོ། ། །ལམ་གྱི་རྣམ་པ་ཤེས་པ་ཉིད་•ནི་ལམ་གྱི་རྣམ་་
པ་ཤེས་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། སྟོང་པ་ཉིད་ལ་ལམ་གྱི་རྣམ་
པ་●ཤེས་པ་ཉིད་མེད། བྱང་ཆུབ་སེམས་དཔའ་མེད་དོ།
།རྣམ་པ་ཐམས་ཅད་
མཁྱེན་པ་ཉིད་ནི་རྣམ་པ་ཐམས་ཅད་མཁྱེན་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་
ན༑ སྟོང་པ་ཉིད་ལ་རྣམ་པ་ཐམས་ཅད་མཁྱེན་པ་ཉིད་མྱེད་བྱང་ཆུབ་སེམས་་
དཔའ་མྱེད་དོ།
།ཉན་ཐོས་ཀྱི་ཐེག་པ་ནི་ཉན་ཐོས་ཀྱི་ཐེག་པས་སྟོང་སྟེ། དེ་
ཅིའི་ཕྱིར་ཞེ་ན། སྟོང་པ་ཉིད་ལ་ཉན་ཐོས་ཀྱི་ཐེག་པ་མེད་བྱང་ཆུབ་སེམས་དཔའ་
མེད་དོ། །རང་སངས་རྒྱས་ཀྱི་ཐེག་པ་ནི་རང་སངས་རྒྱས་ཀྱི་ཐེག་པས་སྟོང་སྟེ།
དེ་ཅིའི་ཕྱིར་ཞེ་ན། སྟོང་པ་ཉིད་ལ་རང་སངས་རྒྱས་ཀྱི་ཐེག་པ་མྱེད།
བྱང་ཆུབ་
སེམས་དཔའ་མྱེད་དོ། །སངས་རྒྱས་ཀྱི་ཐེག་པ་ནི་སངས་རྒྱས་ཀྱི་ཐེག་པས་སྟོང་སྟེ།
དེ་ཅིའི་ཕྱིར་ཞེ་ན། སྟོང་པ་ཉིད་ལ་སངས་རྒྱས་ཀྱི་ཐེག་པ་མྱེད་བྱང་ཆུབ་སེམས་་
17-117