བཀའ་འགྱུར། འབུམ། ༼༽ ༡༧
མྱི་འཇིགས་པ་རྣམས་དབེན་ཞེས་བྱ་བ་དང་། མྱི་དབེན་ཞེས་བྱ་བར་ཡོངས་སུ་མྱི་
རྟོག་གོ། །སོ་སོ་ཡང་དག་པར་རིག་པ་རྣམས་རྟག་ཅེས་བྱ་བ་དང་། མྱི་རྟག་་་
ཅེས་བྱ་བར་ཡོངས་སུ་མྱི་རྟོག་གོ། །སོ་སོ་ཡང་དག་པར་རིག་པ་རྣམས་བདེ་ཞེས་
བྱ་བ་དང་། སྡུག་བསྔལ་ཞེས་བྱ་བར་ཡོངས་སུ་མྱི་རྟོག་གོ། །སོ་སོ་ཡང་དག་་་
པར་རིག་པ་རྣམས་བདག་ཅེས་བྱ་བ་དང་། བདག་མྱེད་ཅེས་བྱ་བར་ཡོངས་སུ་མྱི་
རྟོག་གོ། །སོ་སོ་ཡང་དག་པར་རིག་པ་རྣམས་སྡུག་ཅེས་བྱ་བ་དང་། མྱི་སྡུག་་་
ཅེས་བྱ་བར་ཡོངས་སུ་མྱི་རྟོག་གོ། །སོ་སོ་ཡང་དག་པར་རིག་པ་རྣམས་སྟོང་ཞེས་
བྱ་བ་དང་། མྱི་སྟོང་ཞེས་བྱ་བར་ཡོངས་སུ་མྱི་རྟོག་གོ། །སོ་སོ་ཡང་དག་པར་་
རིག་པ་རྣམས་མཚན་མ་ཡོད་ཅེས་བྱ་བ་དང་། མཚན་མ་མྱེད་ཅེས་བྱ་བར་ཡོངས་
སུ་མྱི་རྟོག་གོ། །སོ་སོ་ཡང་དག་པར་རིག་པ་རྣམས་སྨོན་པ་ཡོད་ཅེས་བྱ་བ་དང་།
སྨོན་པ་མྱེད་ཅེས་བྱ་བར་ཡོངས་སུ་མྱི་རྟོག་གོ། །སོ་སོ་ཡང་དག་པར་རིག་པ་་
རྣམས་ཞི་ཞེས་བྱ་བ་དང་། མ་ཞི་ཞེས་བྱ་བར་ཡོངས་སུ་མྱི་རྟོག་གོ། །སོ་སོ་་
ཡང་དག་པར་རིག་པ་རྣམས་དབེན་ཞེས་བྱ་བ་དང་། མྱི་དབེན་ཞེས་བྱ་བར་་
ཡོངས་སུ་མྱི་རྟོག་གོ། །བྱམས་པ་ཆེན་པོ་རྟག་ཅེས་བྱ་བ་དང་། མྱི་རྟག་ཅེས་བྱ་
བར་ཡོངས་སུ་མྱི་རྟོག་གོ། །བྱམས་པ་ཆེན་པོ་བདེ་ཞེས་བྱ་བ་དང་། སྡུག་་
བསྔལ་ཞེས་བྱ་བར་ཡོངས་སུ་མྱི་རྟོག་གོ། །བྱམས་པ་ཆེན་པོ་བདག་ཅེས་བྱ་བ་་་་
དང་། བདག་མྱེད་ཅེས་བྱ་བར་ཡོངས་སུ་མྱི་རྟོག་གོ། །བྱམས་པ་ཆེན་པོ་སྡུག་
ཅེས་བྱ་བ་དང་། མྱི་སྡུག་ཅེས་བྱ་བར་ཡོངས་སུ་མྱི་རྟོག་གོ། །བྱམས་པ་ཆེན་པོ་
སྟོང་ཞེས་བྱ་བ་དང་། མྱི་སྟོང་ཞེས་བྱ་བར་ཡོངས་སུ་མྱི་རྟོག་གོ། །བྱམས་པ་་་
ཆེན་པོ་མཚན་མ་ཡོད་ཅེས་བྱ་བ་དང་། མཚན་མ་མྱེད་ཅེས་བྱ་བར་ཡོངས་སུ་མྱི་
རྟོག་གོ། །བྱམས་པ་ཆེན་པོ་སྨོན་པ་ཡོད་ཅེས་བྱ་བ་དང་། སྨོན་པ་མྱེད་ཅེས་བྱ་
17-446