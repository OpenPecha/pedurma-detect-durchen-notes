ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
42
རྣ་བ་ནི་རྣ་བས་སྟོང་སྟེ། གང་སྟོང་པ་དེ་ནི་རྣ་བ་མ་ཡིན་ཏེ་སྐྱེ་བ་མྱེད་དོ། །ཚེ་
དང་ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན། རྣ་བའི་མ་སྐྱེས་པ་གང་ཡིན་པ་
དེ་●རྣ་བ་མ་ཡིན་ནོ། །ཚེ་དང་ལྡན་པ་ཤ་ར་དྭ་ཏིའི་བུ། སྣ་ནི་སྣས་སྟོང་སྟེ།
གང་སྟོང་པ་དེ་ནི་སྣ་མ་ཡིན་ཏེ་སྐྱེ་བ་མྱེད་དོ། །ཚེ་དང་ལྡན་པ་ཤ་ར་དྭ་ཏིའི་བུ་
རྣམ་གྲངས་དེས་ན། སྣའི་མ་སྐྱེས་པ་གང་ཡིན་པ་དེ་སྣ་མ་ཡིན་ནོ། །ཚེ་དང་
ལྡན་པ་ཤ་ར་དྭ་ཏིའི་བུ། ལྕེ་ནི་ལྕེས་སྟོང་སྟེ། གང་སྟོང་པ་དེ་ནི་ལྕེ་མ་ཡིན་ཏེ།
སྐྱེ་བ་མྱེད་དོ། །ཚེ་དང་ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན།
ལྕེའི་མ་་
སྐྱེས་པ་གང་ཡིན་པ་དེ་ལྕེ་མ་ཡིན་ནོ། །ཚེ་དང་ལྡན་པ་ཤ་ར་དྭ་ཏིའི་བུ། ལུས་
ནི་ལུས་ཀྱིས་སྟོང་སྟེ། གང་སྟོང་པ་དེ་ནི་ལུས་མ་ཡིན་ཏེ། སྐྱེ་བ་མྱེད་དོ། །ཚེ་
དང་ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན། ལུས་ཀྱི་མ་སྐྱེས་པ་གང་ཡིན་པ་
དེ་ལུས་མ་ཡིན་ནོ། །ཚེ་དང་ལྡན་པ་ཤ་ར་དྭ་ཏིའི་བུ། ཡིད་ནི་ཡིད་ཀྱིས་སྟོང་སྟེ།
གང་སྟོང་པ་དེ་ནི་ཡིད་མ་ཡིན་ཏེ་སྐྱེ་བ་མྱེད་དོ། །ཚེ་དང་ལྡན་པ་ཤ་ར་དྭ་ཏིའི་བུ་
རྣམ་གྲངས་དེས་ན། ཡིད་ཀྱི་མ་སྐྱེས་པ་གང་ཡིན་པ་དེ་•ཡིད་མ་ཡིན་ནོ། །ཚེ་
དང་ལྡན་པ་ཤ་ར་དྭ་ཏིའི་བུ། གཟུགས་ནི་གཟུགས་ཀྱིས་སྟོང་སྟེ། གང་སྟོང་པ་
དེ་ནི་གཟུགས་མ་ཡིན་ཏེ་སྐྱེ་བ་མྱེད་དོ། །ཚེ་དང་ལྡན་པ་ཤ་ར་དྭ་ཏིའི་བུ།
རྣམ་གྲངས་དེས་ན། གཟུགས་ཀྱི་མ་སྐྱེས་པ་གང་ཡིན་པ་དེ་གཟུགས་མ་ཡིན་ནོ། །
ཚེ་དང་ལྡན་པ་ཤ་ར་དྭ་ཏིའི་བུ། སྒྲ་ནི་སྒྲས་སྟོང་སྟེ། གང་སྟོང་པ་དེ་ནི་སྒྲ་མ་
ཡིན་ཏེ་སྐྱེ་བ་མྱེད་དོ། །ཚེ་དང་ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན།
སྒྲའི་མ་སྐྱེས་པ་གང་ཡིན་པ་དེ་སྒྲ་མ་ཡིན་ནོ། །ཚེ་དང་ལྡན་པ་ཤ་ར་དྭ་ཏིའི་བུ།
དྲི་ནི་དྲིས་སྟོང་སྟེ། གང་སྟོང་པ་དེ་ནི་དྲི་མ་ཡིན་ཏེ་སྐྱེ་བ་མྱེད་དོ། །ཚེ་དང་་་་
ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན། དྲིའི་མ་སྐྱེས་པ་གང་ཡིན་པ་དེ་•དྲི་
17-457