५२७
Pey བསྟན་འགྱུར། རྒྱུད། ༼ཁུ༽༦༣APAPA
བདག་མེད་ཀྱང་།
།བདག་གི་དབང་དུ་འཇུག་འགྱུར་བ། །ཨེ་མའོ་ཆོས་ཀྱི་
ཆོས་ཉིད་ཡིན། །ཞེས་གསུངས་པས་བདག་པོ་ཉིད་བསྟན་པས་ན་ལོག【པར་་་་
བརྟག་པར་•མི་བྱའོ། །གང་གི་ཕྱིར་བློ་དང་ལྡན་པ་ཐམས་ཅད་ཀྱི་བདག་པོ་ཡིན་
པ་དེས་ན་མཆོག་གི་དང་པོ་ཞེས་བྱ་སྟེ།
དང་པོར་གྱུར་པའོ། །མཆོག་ཀྱང་
ཡིན་ལ་དང་པོ་ཡང་ཡིན་པས་ན་མཆོག་གི་དང་པོའོ། །དེ་ནི་འདི་སྐད་སྟོན་པར་
འགྱུར་ཏེ། དེ་ཉིད་ནི་ཐམས་ཅད་ཀྱི་དང་པོ་སྟེ། དེ་ཐོབ་ནས་དེ་བཞིན་་
གཤེགས་པ་རྣམས་དང་། བྱང་ཆུབ་སེམས་དཔའ་རྣམས་དངང་། ཉན་ཐོས་
རྣམས་དང་། རང་སངས་རྒྱས་རྣམས་འབྱུང་བར་འགྱུར་བ་ཡིན་པས་མཆོག་གི་་
དང་པོ་ཞེས་བཤད་དོ། །མཆོག་གི་དང་པོའི་ངོ་བོ་ཉིད་དུ་གྱུར་ཀྱང་གལ་ཏེ་རང་
གི་ངོ་བོ་ཉིད་ལས་ཉམས་པར་འགྱུར་རོ་ཞེས་རྟོག་པ་ལ་མི་གཡོ་བ་ཞེས་གསུངས་ཏེ།
རང་གི་ངོ་བོ་ཉིད་•དུ་འགྱུར་བའི་མཚན་ཉིད་ཅན་གྱི་གཡོ་བ་མེད་པས་ན་མི་གཡོ་
བ་ཞེས་བྱ་བའི་རི་བྲགས་•ལྟར་གནས་ནས་རྟོག་•པ་ཉིད་དུ་མི་གཡོ་བ་ནི་མ་ཡིན་ནོ།།
དེ་ཡང་དེ་ལྟ་བུའི་ངོ་བོ་ཉིད་དུ【གྱུར་པ་●གང་གིས་ཇི་ལྟར་རྟོགས་པར་བྱ་ཞེ་ན།
སོ་སོ་རང་རིག་ཅེས་བྱ་བ་གསུངས་ཏེ། སོ་སོ་རང་རིག་པའི་ངོ་བོ་ཉིད་ལ་མ་་
གཏོགས་པར་གང་གིས་ཇི་ལྟར་ཡང་རྟོགས་པར་མི་ནུས་སོ་ཞེས་བྱ་བའི་དོན་ཏོ། །
གལ་ཏེ་ཐོག་མ་དང་ཐ་མ་མེད་པ་དང་། རྣམ་པར་མི་གཡོ་བའི་ངོ་བོ་ཉིད་དང་།
སོ་སོ་རང་རིག་པའི་ངོ་བོ་ཉིད་•ཡིན་ན་ཇི་ལྟར་ཆོས་དང་ལོངས་སྤྱོད་རྫོགས་པ་དང་།
སྤྲུལ་པའི་སྐུ་ལ་སོགས་པའི་●གཟུགས་ཀྱིས་གཞན་ཡང་དག་པར་རྟོགས་པར་གཞག་
ཅེས་རྟོག་པ་བསལ་བར་བྱ་བའི་ཕྱིར། སྐུ་གསུམ་འཆང་ཞེས་བྱ་བ་གསུངས་ཏེ།
དེ་ལ་དེའི་དགོངས་པ་ནི་འདི་ཡིན་ཏེ། སོ་སོ་རང་•རིག་པའི་ཆོས་ཉིད་ཀྱི་བདག་
ཉིད་•ཅན་གྱི་སྐུ་ལ་དབང་སྒྱུར་བས་སྐུ་གསུམ་དུ་སྣང་སྟེ། གདུལ་བྱའི་རྒྱུད་•ལ་
32-526