_______བསྟན་འགྱུར། རྒྱུད། ༼གུ༽
བྱང་ཆུབ་སེམས་བཟང་པོ་•ཕ་རོལ་ཏུ་ཕྱིན་པ་བཅུས་ཡོངས་སུ་བསྐོར་བའི་ཕྱིར་རོ། །
ཕ་རོལ་ཕྱིན་པ་བཅུ་ལ་གནས། །ཞེས་བྱ་བ་ནི་ཕ་རོལ་ཏུ་ཕྱིན་པ་བཅུའི་ལམ་རྣམ་
པར་དག་པ་རང་དང་འདྲ་བའི་ལྷ་མོ་བཅུས་ཡོངས་སུ་བསྐོར་བའི་རྡོ་རྗེ་རྒྱལ་པོ་སྟེ།
བསྡུ་བའི་དངོས་པོའི་སེམས་ཀྱིས་སེམས་ཅན་ཡོངས་སུ་སྨིན་པར་བྱེད་པའི་ཕྱིར་ཕ་
རོལ་ཏུ་ཕྱིན་པ་ཉིད【བསྡུ་བའི་●དངོས་པོ་ཡིན་པའི་ཕྱིར་རོ། །ཕ་རོལ་ཕྱིན་བཅུ་
དག་པ་སྟེ། །ཞེས་བྱ་བ་ནི་སྔ་མ་བཞིན་དུ་ལྷ་མོ་བཅུས་ཡོངས་སུ་བསྐོར་བའི་རྡོ་རྗེ་
ཆགས་པའོའོ། །ཚད་མེད་པ་རྣམས་ཕ་རོལ་ཏུ་ཕྱིན་པ་རྣམ་པར་དག་པས་དམིགས་
ནས་སེམས་ཅན་ལ་དམིགས་པའི་ཕྱིར་དང་སེམས་ཅན་དཔག་ཏུ་མེད་པ་རྣམས་་་་་
སྨིན་ཅིང་གྲོལ་བའི་སེམས་ཡིན་པའི་ཕྱིར་རོ། །ཕ་རོལ་ཕྱིན་པ་བཅུ་ཡི་ཚུལ། །
ཞེས་བྱ་བ་ནི་སྔ་མ་བཞིན་དུ་ལྷ་མོ་བཅུས་ཡོངས་སུ་བསྐོར་བའི་རྡོ་རྗེ་ལེགས་པའོ། །
དགེ་བའི་ཆོས་སྡུད་པའི་བྱང་ཆུབ་ཏུ་སེམས་བསྐྱེད་པའི་བདག་ཉིད་ཅན་ཡིན་པའི་
ཕྱིར་དང་། དགེ་བའི་ཆོས་སྡུད་པ་ནི་ཕ་རོལ་ཏུ་ཕྱིན་པ་བཅུའི་ཡུལ་ཅན་ཡིན་་་་
པའི་ཕྱིར་རོ། །མགོན་པོ་ས་བཅུའི་དབང་ཕྱུག་སྟེ། །ཞེས་བྱ་བ་ནི་ལྷ་མོ་བཅུས་
ཡོངས་སུ་བསྐོར་བའི་རྡོ་རྗེ་རིན་ཆེན་སྟེ་ས་བཅུའི་ལམ་གྱི་བདག་ཉིད་ལ་གནས་པའི་
ཕྱིར་ལྟུང་བ་ཕྲ་མོའི་ཀུན་དུ་སྤྱོད་པ་དང་བྲལ་བས་མི་འཇིགས་པ་སྟེ་སྔ་མ་བཞིན་དུ་
ལྷ་མོ་བཅུས་བསྐོར་བ་ནི་རྡོ་རྗེ་ཉི་མའོ། །བདེན་པ་བཞི་ཤེས་པ་དང་ཆོས་དང་་་
རྗེས་སུ་ཤེས་པ་དག་དང་། ཀུན་རྫོབ་དང་དོན་དམ་པ་ཤེས་པ་དག་དང་།
ཟད་པ་དང་མི་སྐྱེ་བ་ཤེས་པ་དག་ནི་ཤེས་པ་བཅུ་པ་སྟེ། དེ་རྣམས་ཀྱང་རྣམ་པར་
དག་པ་ནི་སེམས་ཅན་ལ་དམིགས་པའི་བྱམས་པ་དེའི་བདག་ཉིད་ཡིན་པའི་ཕྱིར་སྔ་
མ་བཞིན་དུ་ལྷ་མོ་བཅུས་བསྐོར་བའི་རྡོ་རྗེ་རྒྱལ་མཚན་ནོ། །ཤེས་པ་བཅུ་དང་་་་
མཐུན་པའི་ཆོས་ཀྱི་སྦྱོར་བ་དང་རང་བཞིན་རྣམ་པར་དག་པ་འཆང་བ་པོ་ནི་སྔ་མ་
32-834