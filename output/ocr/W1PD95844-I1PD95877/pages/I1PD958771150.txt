འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་མན་ངག་གི་འགྲེལ་པ་ཞེས་བྱ་བ།
7723
སྡེ་སྣོད་ཀུན་གྱི་མེ་ལོང་།
ནམ་མཁའ་དང་མཉམ་པའི་འགྲེལ་པའོ། །དགོས་པ་
ལ་སོགས་པ་གང་ཞེ་ན། མཚན་དོན་དཀྱིལ་འཁོར་དྲུག་ལ་སོགས་པའི་ལྟ་བ་དང་
སྒོམ་པའི་བྱེ་བྲག་ནི་བརྗོད་བྱ། དེ་བསྟན་པ་ནི་དགོས་པ། ཁྱད་པར་དུ་གྱུར་་
པ་ལས་འབྲས་བུ་སྐུ་ལྔ་ཐོབ་པ་ནི་དགོས་པའི་དགོས་པ།
འབྲེལ་པ་ནི་ཐབས་དང་
ཐབས་ལས་བྱུང་བའི་འབྲེལ་པའོ། །དེ་ལ་རིགས་ཀྱི་བུའམ【རིགས་ཀྱི་•བུ་མོ་གང་
ལ་ལས་སངས་རྒྱས་བྱེ་བ་ཕྲག་འབུམ་གྱི་མཚན་བཟུང་ན་ཡོན་ཏན་ཇི་ཙམ་ཞེ་ན།
དེ་ལ་ཚད་མེད་དཔག་ཏུ་མེད་དོ། །གང་ལ་ལས་འཇམ་དཔལ་གཞོན་ནུར་གྱུར་་་
པའི་མཚན་བསྟན་ནས་•བཟུང་ན་བསོད་ནམས་ཇི་ཙམ་ཞེ་ན། དེ་ནི་གོང་མ་
ལས་ཀྱང་དཔག་ཏུ་མེད་ཅིང་བགྲང་བ་ལས་འདས་པའོ། །དེ་ཅིའི་ཕྱིར་ཞེ་ན།
འཕགས་པ་འཇམ་དཔལ་ནི་དེ་བཞིན་གཤེགས་པ་ཐམས་ཅད་ཀྱི་དགེ་བའི་བཤེས་་
གཉེན་དུ་གྱུར་པའི་ཕྱིར་རོ། །དེ་ཉིད་ཀྱང་ཅིས་ཤེ་ན། འཕགས་པ་འཇམ་་་་་་
དཔལ་གཞོན་ནུར་གྱུར་པས་བསྐལ་པ་རེ་རེའི་སེམས་ཅན་གྱི་དོན་བྱས་པ་དེ་ལྟ་བུའི་
དཀའ་བ་སྤྱད་པ་ནི་སངས་རྒྱས་བྱེ་བ་ཁྲག་ཁྲིག་འབུམ་གྱིས་ཀྱང་མ་མཛད་དོ།
།
དེ་ཉིད་ཀྱང་འཇམ་དཔལ་གཞོན་ནུར་གྱུར་པའི་སྨོན་ལམ་གྲུབ་པ་ཚད་མེད་དོ།
།
འཇམ་དཔལ་གྱི་ཡོན་ཏན་གྱི་ཁྱད་པར་ལ་ཚད་མེད་དོ། །འཇམ་དཔལ་གཞོན་་་་
ནུར་གྱུར་པ་ནི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་གི་ཡབ་དང་ཡུམ་ལྟ་བུའོ། །
འཕགས་པ་འཇམ་དཔལ་ནི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ལ་གདམས་ངག་
སྟོན་པའོ། །འཕགས་པ་འཇམ་དཔལ་ནི་ཕྱོགས་བཅུའི་འཇིག་རྟེན་གྱི་ཁམས་ན་་
མིང་གི་འཁོར་ལོ་རྒྱས་པར་བྱེད་པའོ། །འཇམ་དཔལ་གཞོན་ནུར་གྱུར་པ་ནི་དེ་་་
བཞིན་གཤེགས་པའི་དཀྱིལ་འཁོར་གྱི་གཏམ་གྱི་སྐྱེས་བུར་གྱུར་པའོ། །འཇམ་་
དཔལ་ནི་དེ་བཞིན་གཤེགས་པ་ཐམས་ཅད་ཀྱིས་བསྟོད་ཅིང་བསྔགས་པའོ་ཞེས་པ་་
32-1123