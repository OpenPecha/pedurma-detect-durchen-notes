འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་རྒྱ་ཆེར་བཤད་པ།
སྐྲ་དཔྲལ་བའི་•མཚམས་དང་། མགོའི་དབུས་དང༌་། རྒྱབ་ཀྱི་ཕྱོགས་• ཆ་སྟེ་་་
གསུམ་དུ་ཕུད་བུ་གསུམ་འཇོག་པས་ན་ཕུད་བུ་ཅན་ཞེས་བྱའོ་ཞེས་ཟེར་•ཁ་ཅིག་ན་
རེ་གཙུག་ཕུད་ཅན་ཞེས་བྱ་བ་རྨ་བྱ་●ལ་ཞོན་པས་གཙུག་ཕུད་ཅན་ཏེ། གཞོན་ནུ་
གདོང་དྲུག་པ་ལ་བྱའོ་●ཞེས་ཟེར་བས་དེའི་གཟུགས་དང་ཆ་ལུགས་འཛིན་པར
མཛད་པས་ན་གཙུག་ཕུད་ཅན་ནོ། །ཤིང་ཤུན་དང་རལ་པ་འཆང་ཞིང་ལྷ་ཆེན་པོ་
ལ་དད་པའི་དྲང་སྲོང་གི་གཟུགས་•འཛིན་པར་མཛད་པས་ན་ལྕང་ལོ་ཅན་ནོ། །
སྐྲའི་རྩ་བ་ལ་སོགས་པ་ཐམས་ཅད་སྦོམས་པའི་རལ་པ་བསྡུས་པ་ཡོད་པས་ན་རལ་་
པ་སྟེ། ཐམས་ཅད་དུ་ཡང་གང་དང་གང་གིས་འདུལ་བའི་སེམས་ཅན་རྣམས་་་་་
འདུལ་བར་བྱ་བའི་ཕྱིར་དེ་●དང་དེའི་གཟུགས་འཛིན་པར་མཛད་པ་ཡིན་ནོ་ཞེས་་
ཁོང་དུ་ཆུད་པར་བྱའོ། །སྐ་རགས་འཆིང་བ་ཡོངས་སུ་མ་བཏང་•བར་ཚངས་་་་
པར་སྤྱོད་པ་བསྲུངས་པས་ན་མུན་ཛའོ། །རྒྱན་ཐམས་ཅད་ཀྱིས་བརྒྱན་པའི་ཅོད་
པན་དང་རྩེ་བྲན་འཆང་བའི་ལྷའི་བུའི་བརྟུལ་ཞུགས་འཛིན་པའི་གཟུགས་མཛད་་་
པས་ན་ཅོད་པན་ཐོགས་པའོ། །གདོང་ལྔ་ཞེས་བྱ་བ་ནི་སེང་གེ་ལ་བྱ་བར་བཤད་
ལ༑ དེའི་བརྟུལ་ཞུགས་འཛིན་པའི་གཟུགས་འཆང་བར་མཛད་པས་ན་གདོང་་
ལྔ་པའོ། །ཡང་ན་ལྷ་ཆེན་པོའི་མཚོན་ཆ་འཆང་བ་ནི་གདོང་ལྔ་པ་ཞེས་བྱ་སྟེ།
དེའི་གཟུགས་ཀྱིས་འདུལ་བའི་སེམས་ཅན་རྣམས་འདུལ་བར་བྱ་བའི་ཕྱིར་དེའི་་་
གཟུགས་འཛིན་པར་མཛད་པས་ན་གདོང་ལྔ་པའོ། །དོན་དམ་པར་གདོང་ལྔ་ནི་
སྒོ་ལྔ་སྟེ། སྟོང་པ་ཉིད་དང་། མཚན་མ་མེད་པ་དང་། སྨོ སྨོན་པ་མེད་པ་དང་།
མངོན་པར་འདུས་མ་བྱས་པ་དང་། རང་བཞིན་གྱི་འོད་གསལ་བའི་ངོ་བོ་ཉིད་་་
གང་ཡིན་པ་དེ་ནི་གདོང་ལྔའོ། །ཕྱོགས་བཞིར་གཙུག་ཕུད་བཞི་དང་། སྤྱི་བོར་
གཅིག་སྟེ། གཙུག་ཕུད་ལྔ་པའི་གཞོན་ནུའི་བརྟུལ་ཞུགས་འཛིན་ཅིང་བྱིས་པའི་་
32-601