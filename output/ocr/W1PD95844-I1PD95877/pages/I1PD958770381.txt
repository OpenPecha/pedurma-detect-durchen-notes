346
བསྟན་འགྱུར། རྒྱུད། ༼ཁུ༽ ༦ HHAWAPAA
རབ་ཏུ་འཇོག་པར་བསམ་པར་བྱའོ། །ཁྲོ་བོ་ཆེན་པོ་ནི་ཉི་མ་ལ་སོགས་པ་གཟའ་
གདུག་པ་རྣམས་དང་། ཀླུ ཀླུ་ལ་སོགས་པ་སྟེ། སེམས་ཅན་རྣམས་ལ་འཁུ་བའི་་་
བསམ་པས་གནས་པའི་ཕྱིར་ཁྲོ་བ་ཆེན་པོའོ། །ཁྲོ་བས་•ཁྲོ་བ་ཐམས་ཅད་དྲུངས་
དགྲར་གྱུར་པས་ཁྲོ་བ་ཆེན་པོ་དགྲ་ཆེ་བའོ།
།འདིར་ཡང་མཆོད་པ་ཆེན་པོ་ཁྲོ་བ་
ནས་འབྱིན་པས་ན་མཆོད་པ་ཆེན་པོ་ཁྲོ་བ་ཆེ་སྟེ་རྡོ་རྗེ་བློའོ། །ཁྲོ་བ་ཐམས་ཅད་་
ཆེ་བ་ནི་དོན་ཡོད་པར་གྲུབ་པ་སྟེ། སྐུ་མདོག་ལྗང་གུ་ཞལ་བཞི་པ་ཕྱག་བརྒྱད་པ།
ཞལ་དང་པོ་མཆེ་བ་གཙིགས་པ་མདོག་ལྗང་གུ། གཡས་སེར་པོ། གཡོན་་
དཀར་པོ། རྒྱབ་དམར་པོ། ཕྱག་གཡས་པ་རྣམས་ན་རལ་གྲི་དང་། རྡོ་རྗེ་་་
དང་། མདའ་དང་། ལྕགས་ཀྱུ་བསྣམས་པ། གཡོན་གྱིས་གདུག་པ་རྣམས་་
ལ་སྡིགས་མཛུབ་མཛད་པ། དྲིལ་བུ་དང་། གཞུ་དང་། ཞགས་པ་བསྣམས་
པ༑ གཡོན་བརྐྱང་པའི་གནས་པས་བཞུགས་པ། བ་སྤུའི་བུ་ག་ཐམས་ཅད་་་
ནས་ཁྲོ་བོ་འབར་བ་རྣམས་བྱུང་བས་སེམས་ཅན་ཐམས་ཅད་ཀྱི་རྒྱུད་དུ་གཏོགས་་་་
པའི་ཉོན་མོངས་པ་ཁྲོ་བ་བག་ཆགས་དང་བཅས་པ་ཐམས་ཅད་བསྲེགས་ནས་ཉོན་
མོངས་པ་རྣམ་པར་བསལ་བ་དེ་རྣམས་སངས་རྒྱས་ཀྱི་བྱང་ཆུབ་ལ་རབ་ཏུ་གཞག་
པར་བསམ་མོ། །ཆགས་པ་ཆེན་པོ་ནི། མ་རིག་པ་དང་། ང་རྒྱལ་དང་།
བདག་དང་། བདག་གིར་•ཤིན་ཏུ་ཆགས་པ་དང་། ང་དང་ང་ཡི་ཞེས་བྱ་བ་་
དང་། བདག་དང་བདག་གིར་མངོན་པར་ཞེན་པ་བསལ་བས་ན། ཆགས་པ་
ཐམས་ཅད་སེལ་བར་བྱེད། །ཅེས་བྱ་སྟེ། དེ་ཉིད་ཀྱིས་ན། མཆོད་པ་ཆེན་པོ་
ཆགས་པ་ཆེ། །ཞེས་བྱ་བའོ། །འདིར་ཡང་མཆོད་པ་ཆེན་པོ་ཆགས་པ་ཆེ་བ་
བཅོམ་ལྡན་འདས་རིན་ཆེན་འབྱུང་ལྡན་ཏེ། གསེར་གྱི་མདོག་ཅན་ཞལ་བཞི་པ་་
ཕྱག་བརྒྱད་པ། ཞལ་གྱི་རྣམ་པར་དབྱེ་བ། སེར་པོ་དང་། ནག་པོ་དང་།
32-356