འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་རྒྱ་ཆེར་བཤད་པ།
༣༥༩
འབྱུང་བའི་གནས་སྐབས་ཀྱི་ཀུན་དུ་དགའ་བའི་བྱང་ཆུབ་ཀྱི་སེམས་ཀྱི་བདག་ཉིད་
དུ་གྱུར་པས་བདེ་བ་ཆེན་པོའོ། །དེ་རྣམས་དང་བདག་ཉིད་རྒྱུན་མི་འཆད་•པ་་་
ཡངས་ཤིང་རྒྱ་ཆེ་བའི་རབ་ཏུ་དགའ་བ་འཕེལ་བར་གྱུར་པས་ན་དགའ་བ་ཆེན་པོའོ། །
དེ་ཉིད་དུ་ཚད་མེད་ཅིང་རྒྱུན་མི་འཆད་པའི་དགའ་བ་དང་བདེ་བ་རབ་ཏུ་འཕེལ་་
བའི་མཐར་ཐུག་པ་ནི་མགུ་བ་ཆེན་པོའོ། །དེ་དག་ཐམས་ཅད་ཀྱང་སྒྱུ་མ་དང་་་་
འདྲ་བ་གཉིས་སུ་མེད་པའི་ཆོས་ཉིད་སོ་སོར་རིག་པས་ལྷུན་གྱིས་གྲུབ་པར་སེམས་་་
ཅན་ཐམས་ཅད་ཀྱི་དོན་མཛད་པ་ལ་མཁས་པའི་བློས་བསྟན་པ་ཡིན་པས་ལོག་པར་
སྒྲུབ་པར་•ནི་མི་བྱའོ། །ཡང་དག་པར་སྒྲུབ་པའམ་•རྣལ་འབྱོར་རྒྱུད་ཀྱི་རྗེས་སུ་
འབྲང་བ་ལས་རང་ཉིད་ཀྱིས་རྟོགས་པར་བྱ་ཡི། རང་དགས་•ལོག་པར་བརྟག་་
པར་ནི་མི་བྱའོ། །ད་ནི་བཅོམ་ལྡན་འདས་ཀྱི་སྐུའི་སྒོ་ནས་ཁྱད་པར་དུ་བྱས་པ་ནི།
གཟུགས་ཆེ་ལུས་ཀྱང་ཆེ་བ་སྟེ། །ཁ་དོག་ཆེ་ཞིང་ལུས་•བོང་ཆེ། །ཞེས་བྱ་བ་་་་
གསུངས་པ་ཡིན་ཏེ། དེ་ལ་གཟུགས་ཆེ་བ་ནི་སྐྱེ་བོ་རྣམས་གདུལ་བར་བྱ་བའི་ཕྱིར་
སྣ་ཚོགས་གཟུགས་ཅན་གྱིས་འགྲོ་བ་འདུལ་བའི་དབང་གིས་གཟུགས་སྣ་ཚོགས་པའི་
ཚུལ་དང་ལྡན་པར་བདག་ཉིད་ཀྱི་དངོས་པོ་སྤྲུལ་ཞིང་འགྲོ་བ་ཐམས་ཅད་ཁྱབ་ཅིང་
ཆེ་བའི་གཟུགས་མངའ་བས་ན་གཟུགས་ཆེ་བའོ། །ཇི་ལྟར་ཚད་ཕྲ་རབ་དང་ཆེ་་
བ་ལ་སོགས་པའི་གཟུགས་ཅན་གྱི་གདུལ་བྱའི་སེམས་ཅན་རྣམས་གདུལ་བར་བྱ་་
བའི་ཕྱིར་ལྷ་ལ་སོགས་པ་བས་ལྷག་པར་ཆེ་བའི་སྐུ་སྟོན་པས་ན་ལུས་ཀྱང་ཆེ་བ་སྟེ།
ལུས་ཀྱང་ཡིན་ལ་ཆེན་པོ་ཡང་ཡིན་པས་ལུས་ཆེ་བའོ། །སེར་པོ་དང་། ནག་པོ་
དང་། དམར་པོ་དང་། དཀར་པོ་དང་། ལྗང་གུ་དང་། འདྲེན【མའི་
ཁ་དོག་གི་• ཤིན་ཏུ་འབར་བས་ན་ཁ་དོག་ཆེན་པོ་སྟེ། འདི་ལ་ཁ་དོག་ཆེན་པོ་
མངའ་བས་ན་ཁ་དོག་ཆེ་བའོ། །དེ་ཡང་ཁ་དོག་གང་གིས་འདུལ་བའི་སེམས་ཅན་
32-359