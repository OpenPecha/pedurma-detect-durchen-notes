བསྟན་འགྱུར། རྒྱུད། ༼ཁུ༽ ༦༣
ཞེ་ན། དེའི་ཕྱིར་མཆོག་ཅེས་བྱ་བ་གསུངས་ཏེ། གང་གི་ཕྱིར་སྲེད་མེད་ཀྱི་བུ་་
ལ་སོགས་པ་རྣམས་ཀྱང་གདུལ་དཀའ་འདུལ་བ་ཡིན་ཏེ། དེ་ལྟ་མོད་ཀྱི་དེ་རྣམས་
ཀྱིས་●འདུལ་བ་ནི་ལྷ་མ་ཡིན་འཁོར་•ལ་སོགས་པ་སེམས་ཅན་མ་རུངས་པ་རྣམས་
འཇོམས་པས་ན་གསོད་པར་བྱེད་པར་འདོད་པ་ཡིན་ལ། བཅོམ་ལྡན་འདས་ཕྱག་
ན་རྡོ་རྗེས་གདུག་པ་རྣམས་འདུལ་བ་ནི་དུལ་བར་མཛད་པར་བཞེད་པས་ན་དེའི་་་
ཕྱིར་འདི་ནི་མཆོག་སྟེ་དམ་པའོ། །འཇིགས་པ་ཐམས་ཅད་བྲལ་བས་ན་དཔའ་་་་
བོའོ།༑ །•རྣམ་པ་ཐམས་ཅད་དུ་འཇིག་རྟེན་གསུམ་ལས་རྣམ་པར་རྒྱལ་བར་གྱུར་
པས་ན་འཇིག་རྟེན་གསུམ་ལས་རྒྱལ་ལོ།
།རྡོ་རྗེ་རིགས་ཀྱི་བདག་པོར་གྱུར་པས་ན་
རྡོ་རྗེ་དབང་ཕྱུག་སྟེ། མི་བསྐྱོད་པའི་རིགས་ཀྱི་གཙོ་བོ་ཞེས་བྱ་བའི་དོན་ཏོ། །
གསང་བའི་རྒྱལ་པོ་ཡིན་པས་ན་གསང་བའི་རྒྱལ་པོ་སྟེ། དེ་ཡང་དེ་རྣམས་ཀྱི་་་་་
གསང་སྔགས་ཀྱིས་བཀུག་ནས་བཀའ་ཉན་པ་ཉིད་དུ་འཇོག་པའི་ཕྱིར་རོ། །པདྨ་
རྒྱས་པ་དང་འདྲ་བའི་ཡིད་འཕྲོག་པའི་སྤྱན་གང་ལ་ཡོད་པ་དེ་ནི་པདྨ་རྒྱས་པའི་་་་་
སྤྱན་མངའ་བའོ། །པདྨ་ཡང་ཡིན་ལ་རྒྱས་པ་ཡང་དེ་ཉིད་ཡིན་པས་ན་པདྨ་རྒྱས་་
པ་སྟེ། དེ་དང་འདྲ་བའི་ཞལ་གང་ལ་ཡོད་པ་དེ་ནི་པདྨ་རྒྱས་འདྲའི་ཞལ་མངའ་་
བའོ༑ །སེམས་ཅན་འདུལ་བ་རྣམས་ལ་གཟིགས་ནས་ཁྲོ་བ་དང་བཅས་པར་གྱུར་
པས་ན་རང་གི་ལག་སྟེ། དེ་ཉིད་ཀྱི་ཕྱག་གིས་རྡོ་རྗེ་མཆོག་ཡང་དང་ཡང་དུ་
གསོར་ཞིང་བསྐོར་བར་མཛད་པས་ན་རང་གི་ལག་གིས་ཞེས་བྱ་བ་ལ་སོགས་པ་
གསུངས་སོ། །དེ་ལྟར་རྡོ་རྗེ་འཆང་གི་ཁྱད་པར་གསུངས་ནས།
ཁྲོ་གཉེར་རིམ་
པར་ཞེས་བྱ་བ་ལ་སོགས་པས་ནི་དེའི་འཁོར་གསུངས་པ་ཡིན་ཏེ།
ཁྲོ་གཉེར་རིམ་
པར་ལྡན་ཞེས་བྱ་བ་ནི་•དེའི་རིགས་སུ་གཏོགས་པའི་ལག་ན་རྡོ་རྗེ་ལ་ལ་ཞིག་དང་།
དེ་ལ་སོགས་པ་བགྲང་བ་ལས་འདས་པ་•མཐའ་ཡས་པས་•དེ་རྣམས་དང་ལྷན་
32-4