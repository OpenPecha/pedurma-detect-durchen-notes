7766
བསྟན་འགྱུར། རྒྱུད། ༼གུ་》
७८
འདུལ་བ་པོ། །ཞེས་པས་བསྟན་ཏེ། ཉན་ཐོས་ཀྱི་མྱ་ངན་ལས་འདས་པ་ལས་་
མི་གནས་པའི་མྱ་ངན་ལས་འདས་པའོ། །བདེ་སྡུག་ནི་རྟོག་པ་ཀུན་དང་བྲལ་ནས་
ཆགས་བྲལ་གཟུགས་ཁམས་ཀྱི་ལུས་ལས་འདས་པའོ། །སྐུའི་མཚན་ཉིད་དངོས་་་
གང་ཞེ་ན། འདི་ནི་གཉིས་སུ་བསྟན་ཏེ། ཟབ་མོའི་དབང་དུ་ནི། ཐུབ་པ་་་
མེད་ཅིང་ནས་སད་པའི་བདག་ཅེས་པས་སྟོན་ཏེ། ཆོས་སྐུ་དེ【རྟོག་པས་•མི་ཐུབ་
པ་ལ་འདི་ཡིན་པ་དཔེ་མེད●། མི་རྟོག་པ་ལ་མི་མངོན་གསལ་བའི་རྐྱེན་མེད་པས་
སོ༑ །སྐྱོན་མེད་པས་མི་འགྱུར་ཀུན་ལ་ཁྱབ་པར་གནས་རྟོགས་པར་དཀའ་བའི་་
དྲི་མས་མ་གོས་པ། ཉེས་པ་རྡུལ་ཙམ་ཡང་མེད་པས་ཉན་ཐོས་རང་རྒྱལ་བྱང་ཆུབ་
སེམས་དཔའ་ལས་ཤིན་ཏུ་སད་པས་སད་པའི་བདག་གོ། །སྐུ་ལ་དེ་ཉིད་བསྒྲེའོ། །
མཁྱེན་པའི་ཡེ་ཤེས་ཀུན་ཤེས་ནས། །དུས་གསུམ་སངས་རྒྱས་ལས་བྱེད་པས་་་་
བསྟན་ཏེ། ཀུན་ཤེས་ལ་སོགས་པ་ཇི་སྙེད་དང་ཇི་ལྟ་བ་ཤེས་པས་གཟུང་འཛིན་་་
ལས་འདས་པ་●གཉིས་སུ་མེད་པས་མི་རྟོག་པ་ལྷུན་གྱིས་གྲུབ་པའི་དུས་གསུམ་●
སངས་རྒྱས་ཀུན་གྱི་ལས་ཡིན་པས་དེ་མཛད་པའོ། །དེའི་ཆོས་ཉིད་དེའི་སེམས་་་་
ཉིད་སངས་རྒྱས་ཡིན་ཏེ། སངས་རྒྱས་ནས་དེ་བཞིན་གཤེགས་པ་ཞེས་པས་བསྟན་
ཏེ༑ རིག་པ་བྱང་ཆུབ་སེམས་འདི་དང་པོ་བར་དང་ཐ་མ་བཙལ་ན་མ་རྙེད་པ་་་
ཉིད་སྣ་ཚོགས་སུ་སྣང་། སྣང་ཙམ་ཉིད་ན་སྟོང་པ་ལས་མ་གཡོས་པས། ཆུ་ཟླ་
ལྟ་བུ་དེ་ནི། ཡེ་ཤེས་མིག་གཅིག་དྲི་མ་མེད། །ཅེས་པ་ལྟ་བུའི་ཡེ་ཤེས་མིག་་་
གཅིག་ནི་བསྒོམ་པའི་དུས་ན་དྲི་མེད་འོད་གསལ་ལྟ་བའི་དུས་ན་•རིག་པ་འདུས་མ་
བྱས་འཕེལ་འགྲིབ་དང་བྲལ་བ་སྣང་སྟོང་དབྱེར་མེད་སྤྱོད་པའི་དུས་ན་མཉམ་་་
གཞག་•ཆེན་པོའི་སྤྱོད་པ་བྱའོ། །འབྲས་བུ་སྐུ་ལྔ་ཐོབ་པའོ། །དེ་ལྟར་རྟོགས་་་
པས་ཡེ་ཤེས་ལུས་ཅན་དེ་བཞིན་གཤེགས་པའོ། །དེས་ཆོས་ཇི་ལྟར་གསུངས་ཤེ་ན།
32-1166