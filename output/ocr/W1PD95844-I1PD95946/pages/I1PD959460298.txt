२८
བསྟན་འགྱུར། ཚད་མ། ༼ན༽ ༡༩༦
མཐར་ཐུག་པའི་ཕྱིར་བདེ་བ་དང་ཅིག་ཤོས་དག་གི་གཅིག་མ་ཡིན་ནོ། །ཁྱད་པར་
བཞིན་དུ་ཁྱད་པར་དུ་བྱས་པའི་ངོ་བོ་ཁས་བླངས་པས་བདག་མ་ཡིན་པ་རིག་པ་ནི་
བདག་མ་ཡིན་པ་ཁོ་ནས་རིག་པའི་ཕྱིར། ཇི་ལྟར་བདག་ནི་བདེ་བའི་རྒྱུ་ཉིད་དུ་་
དོན་ལ་འཛིན་པ་ཡིན། དོན་གྱི་རྣམ་པ་ཉིད་ཡིན་ན་ནི་རིགས་པ་ཡིན་ལ།
གཞན་དུ་ན་དེ་ཉིད་དུ་འགྱུར་རོ་ཞེས་བསྟན་པ་ནི་གལ་ཏེ་དོན་གྱི་རྣམ་པ་ཞེས་བྱ་་
བའོ།༑ །ཅིའི་ཕྱིར་ཞེས་བྱ་བ་ནི་དེའི་རྣམ་པ་མ་ཡིན་པ་ཉིད་གཉི་ག་ཡང་ཁྱད་་
པར་མེད་པའི་ཕྱིར་རོ། །གལ་ཏེ་བདེ་བའི་རྣམ་པ་སྔོན་པོ་ལ་མ་ཡིན་ན། དེ་་་
ཡང་རང་ལ་མེད་པ་ཡིན་་ཏེ། བྱེད་པ་འགལ་བའི་ཕྱིར་རོ། །【དེ་ནས་•འབྲས་བུ་
མེད་ཅིང་དེ་དང་ལྡན་པ་ཡང་མེད་པར་ཟེར་བ་ནི། དེ་ནི་དེ་ཡི་རང་གི་ངོ་བོ་ཉིད ༎
ཅེས་བྱ་བ་སྟེ། དེའི་ཤེས་པའི་རིག་པ་ཡིན་གྱི་●བྱེད་པ་ནི་མ་ཡིན་ཏེ་ཐ་དད་པ་་་
མེད་པའི་ཕྱིར་རོ། །དེའི་ཞེས་བྱ་བ་ནི་གཞལ་བྱའི་ངོ་བོ་ཉིད་དོ། །འཛིན་པ་དེ་
ཞེས་བྱ་བ་ནི་ཤེས་པའོ། །དོན་རྟོགས་པའི་བདག་ཉིད་དེ་•ངོ་བོ་མེད་པ་གང་གི་
ཡིན་པ་དེས་བྱེད་པ་དང་བཅས་པ་ལྟ་བུར་ཞེས་བྱ་བ་ནི་ལྡན་པ་ལྟ་བུར་སྣང་བ་དེ་་
དང་བྲལ་བ་ཉིད་ཡིན་ན་ཡང་ཞེས་བྱ་བའི་དོན་ཏོ། །རང་གི་ལས་ལ་ཞེས་བྱ་བ་ནི་
སྔོན་པོ་ལ་སོགས་པའི་ཕྱི་རོལ་ལའོ། །ཁ་ཅིག་ནི་འཛིན་པ་དེ་ནི་སྟེ་དེ་དང་འདྲ་་
བའི་རྒྱུ་མཚན་བསྟན་པ་ཡིན་ནོ་ཞེས་ཟེར་རོ། །དོན་རྟོགས་པའི་བདག་ཉིད་ཀྱིས་
ཞེས་བྱ་བ་ནི་བྱེད་པ་དང་བཅས་པ་ལྟ་བུར་སྣང་བས་ནི་རང་གི་ལས་ལ་སྟེ། རང་
གི་རྣམ་པ་ལའོ། །བྱེད་པས་ནི་རང་གི་རིག་•པས་སོ། །འདི་ཉིད་ཕྱི་རོལ་ཡིན་ནོ་
ཞེས་ཐ་མི་དད་པར་མངོན་པར་ཞེན་པས་རྣམ་པར་རིག་པ་ཉིད་ཕྱི་རོལ་རིག་པ་་
ཞེས་བྱ་བ་ནི་རིགས་•པར་མཐོང་བ་ཡིན་ནོ། །དེའི་དབང་གིས་ཞེས་བྱ་བ་ནི་་
རྣམ་པའི་དབང་གིས་སོ། །དེར་གཞག་ཕྱིར་ཞེས་བྱ་བ་ནི་རྟོགས་པར་རྣམ་པར་་་
101-284