7030
བསྟན་འགྱུར། ཚད་མ། ༼པི༽ ༡༩༧
པའི་དམིགས་པ་ཇི་ལྟར་རྟོགས་པ་བཞིན་རྟོགས་པ་ན། དོན་བྱ་བ་ནུས་པའི་བློ་
སྤྱི་ལ་དམིགས་པ་མ་ཡིན་ནོ། །དེས་ན་རིགས་ཀྱི་ཡུལ་ཅན་ཉིད་ཀྱི་སྒྲ་འགོད་པ་ནི་
མ་ཡིནན་ནོ། །རིགས་ནི་དོན་བྱེད་པར་མི་ནུས་ཀྱང་དོན་བྱེད་པར་ནུས་པ་རྟོགས་་
པར་བྱ་བ་ཉིད་ཀྱི་ཕྱིར་བརྗོད་པ་ཡིན་ནོ། །རང་གི་མཚན་ཉིད་ནི་ཐ་སྙད་ལ་་་
བརྗོད་པར་མི་ནུས【པ་ཡིན་གྱི་“མེད་པ་ནི་མ་ཡིན་པས་ན། རྗེས་སུ་འགྲོ་བ་ནི་་་
དོན་བྱེད་པར་མི་ནུས་ཀྱང་བརྗོད་པར་བྱ་བ་ཡིན་ཏེ། དེ་རྟོགས་པར་འགྱུར་བའི་
ཕྱིར་ལ། དེ་ཡང་དོན་བྱ་བ་བྱེད་པ་ཉིད་དོ་ཞེས་བསྟན་པའི་ཕྱིར་གལ་ཏེ་གསལ་་
བ་བསྟན་པར་མི་ནུས་པའི་ཕྱིར་ཞེས་སྨོས་སོ། །འདི་བཟློག་པའི་ཕྱིར་བཤད་པ་ནི་
འབྲེལ་པ་ཡོད་དུ་ཟིན་ཀྱང་ཞེས་བྱ་བའོ། །ཐ་སྙད་ལ་བསྟན་པར་མི་ནུས་པའི་་་་
གསལ་བ་མཚོན་པའི་ཕྱིར་གྱིས་བརྗོད་པ་ཡིན་ན་མཚོན་པ་དེའི་སྒྲའི་བྱེད་པའམ་་་་
རིགས་ཀྱི་བྱེད་པ་ཡིན་པར་འགྱུར། གང་གིས་ན་སྒྲོགས་སོ་ཞེས་བྱ་བར[རྒྱུན་སྟོན་
པར་བྱེད་པ་གང་གི་སྒྲ་ནི་དེ་ལ་སྒྲོགས་པ་མི་སྲིད་པས་ན། ཚིག་གི་དོན་གཞན་་་
དང་འབྲེལ་པ་འགལ་བའི་ཕྱིར་གལ་ཏེ་རང་གི་དོན་བསྟན་པ་ལ་དོན་གཞན་དང་་་
འབྲེལ་པར་གོ་བར་བྱེད་པ་དེ་ལྟར་བསྟན་པ་ཡིན་པའི་ཕྱིར་སྒྲའི་བརྗོད་བྱ་ཉིད་དུ་་
འགྱུར་བ་དེས་ན། མཚོན་པ་ཞེས་བྱ་བ་དེ་ཅི་ཞིག །དེ་ལྟར་རྟོགས་པ་གཞུང་
བཙུགས་པར་•ཡང་མི་འགྱུར་རོ། །ཇི་ལྟར་འདིར་དངོས་ཀྱི་དོན་མཚོན་པའི་་
ཡུལ་ལས་གཞན་ཉིད་དུ་"ངེས་པ་དེ་བཞིན་དུ་བ་ལང་ཁྱེར་ལ་ཤོག་ཅེས་བྱ་བ་ལ་བ་
ལང་གི་ཚིག་གི་●དོན་ཁྱེར་ཏེ་འོང་བའི་བྱ་བ་དང་འབྲེལ་པ་མེད་པའི་ཕྱིར་གསལ་བ་
ལ་ཕྱོགས་པར་རྟོགས་པ་ནི་•མ་ཡིན་གྱི། འོན་ཀྱང་དེ་ཉིད་“དེ་ལྟར་རྟོགས་པ་་་་
ཡིན་པ་དེས་ན་རིགས་ཀྱི་དོན་ཉམས་སོ།
།སློབ་དཔོན་གྱིས་ཁས་བླངས་ནས་ཀྱང་
རིགས་སྒྲའི་དོན་ཡིནན་ན། རྣམ་པ་ཐམས་ཅད་དུ་གསལ་བ་རྟོགས་པ་མེད་པར་་
101-1430