ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
༣ ༣ ༡
འབྲངས་པའི་རྣམ་པར་རྟོག་པ་ནི་འདི་རང་དབང་དུ་•འཛིན་པ་མ་ཡིན་པར་་་
བསྟན་པ་ནི། དབང་པོ་ལ་སོགས་པ་ཞེས་བྱ་བའོ། །སེམས་པ་ཅན་མ་ཡིན་པ་
རྣམས་ནི་ནུས་པ་མེད་པའི་ཕྱིར་འདི་རྣམས་ཀྱི་སྐུལ་བྱེད་རྗེས་སུ་དཔོག་པ་ཡིན་ལ།
དེ་ནི་བདག་ཉིད་ཡིན་ནོ་ཞེས་ཟེར་བ་ནི། གང་གིས་ཞེས་བྱ་བའོ། །སྐུལ་བྱེད་
ཡོད་པ་ལས་ན་དབང་པོ་ལ་སོགས་པ་རྣམས་ལས་གཞན་པ་ནི་རྗེས་སུ་དཔག་པའི་་
ཤེས་པས་རིག་པ་མ་ཡིན་ནོ་ཞེས་བསྟན་པ་ནི། གཞན་དུ་རིག་མེད་ཅེས་བྱ་བའོ། །
དེ་ཉིད་ཅེས་བསྟན་པ་གསལ་བར་བྱེད་པ་ནི་བློའི་ངོ་བོ་ཞེས་བྱ་བའོ།
།དེའི་འདུ་
བྱེད་པའམ་ཞེས་བསྟན་པ་ནི། སྔ་མ་སྔ་མར་ཞེས་བྱ་བའོ། །དབང་པོ་ལ་་
སོགས་པའི་བློའི་སྐྱེད་བྱེད་རིག་བྱ་•ཡིན་ནོ་ཞེས་ཟེར་བ་ནི། བདེ་དབང་ཞེས་བྱ་
བ་སྟེ། དབང་པོ་ནི་དེའི་རྣམ་པ་ཅན་གྱི་བློ་ལས་གཞན་མ་ཡིན་ནོ་ཞེས་བྱ་བའི་་་
དོན་ཏོ།།བློ་ཉིད་ལས་བློ་གཞན་རྣམ་པ་དང་ལྡན་པ་ཡིན་པར་བསྟན་ནས།
རིམ་མ་ཡིན་པ་ལ་ཡང་རིག་བྱ་རིག་བྱེད་དག་མེད་པ་ཡིན་ཏེ། ཕན་ཚུན་བྱེད་་
པ་མེད་པའི་ཕྱིར་རོ་ཞེས་བསྟན་པ་ནི། དུས་མཉམ་པར་ནི་ཞེས་བྱ་བའོ། །
ཤེས་པའི་བདག་ཉིད་མ་ཡིན【པའི་དེ་•མ་གྲུབ་པ་ཡིན་ཏེ། སྣང་བའི་བདག་ཉིད་
ཡིན་པའི་ཕྱིར་རོ་ཞེས་བསྟན་པ་ནི། གཟུགས་ལ་སོགས་པ་ཞེས་བྱ་བ་སྟེ། སྐྱེས་
བུ་རེ་རེ་ཞིང་ཤེས་པ་ཐ་དད་པས་དེའི་བདག་ཉིད་ཀྱི་སྔོན་པོ་ནི་ཉེ་བ་དང་•ཅིག་་་
ཤོས་དག་ལ་གཅིག་གི་ངོ་བོར་སྣང་བ་མ་ཡིན་ནོ་ཞེས་བྱ་བའི་དོན་ཏོ། །བྱེད་པ་པོ་
ཉིད་ལ་སོགས་པའི་བཤད་པ་ནི། དེ་དག་གིས་ཀྱང་ཞེས་བྱ་བའོ། །སྒྲ་ཤ་ལྷག་
ཙམ་ནི་དམིགས་པ་མེད་པའི་ཤེས་པ་ཡང་ངོ་། །དེ་ལྟར་ཤིན་ཏུ་ལེགས་པར་་
བརྗོད་པ་ཞེས་བྱ་བ་བཤད་པ་ལ་དོན་ནི་ཕྱི་རོལ་ཏེ། དམིགས་པ་མ་ཡིན་པ་ཉིད་
དེ་སྒྲ་རྣམས་ནི་དོན་ལ་རེག་པ་མ་ཡིན་པའི་ཕྱིར་ལྡོག་པའི་དབྱེ་བ་བཀར་ནས་་་
101-331