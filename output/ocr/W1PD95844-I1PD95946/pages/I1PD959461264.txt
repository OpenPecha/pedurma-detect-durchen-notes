१२
བསྟན་འགྱུར། ཚད་མ། ༼ཐི༽ ༡༩༧
པོ་གཞན་སྒྲོ་མ་བཏགས་པ་དངོས་པོ་གཞན་དང་ཐ་མི་དད་པར་མ་བྱས་པའི་ཡུལ་་
ཅན་“རྣམ་པར་རྟོག་╗པའི་ཤེས་པ་གང་ཡིན་པ་དེ་ནི་དེ་ཙམ་སེལ་བའི་སྤྱོད་ཡུལ་་་
ཅན་ཡིན་ནོ། །དོན་དེ་ལས་གཞན་གང་ཡིན་པ་དེ་གལ་ཏེ་ཡང་སྒྲོ་འདོགས་ཀྱི་་་་
ཤེས་པས་བྱས་ན་དོན་དེ་དང་ཐ་མི་དད་པར་གྱུར་པ་མ་ཡིན་པར་གྱུར་པ་དེ་ལྟ་ན་་
ཡང་ཤེས་པ་དེ་ནི་དེ་སེལ་བའི་ཡུལ་ཅན་ཉིད་དོ། །གང་གི་སྒྲ་ནི་འདི་ཉིད་དུ་་་
འབྲེལ་•ཏོ། །ཅི་འདི་རྣམ་པ་དེ་ལྟ་བའི་“རྗེས་སུ་དཔག་པ་ཉིད་འགའ་ཞིག་ཡིན་
ནམ་ཞེ་ན། མ་ཡིན་ནོ་ཞེ ས་བ ཤད་པ་ནི། སྤྱིའི་དོན་ཅན་ཞེས་བྱ་བ་སྟེ།
སྤྱིའི་ཡུལ་ཅན་ནོ། །རྗེས་སུ་དཔག་པ་ཡང་“སྤྱིའི་ཡུལ་ཅན་ཡིན་པས། མཐོང་བ་
ཞེས་ཁྱད་པར་དུ་བྱེད་དོ། །མཐོང་བའི་ཡུལ་གྱི་སྤྱི་གང་ཡིན་པ་དེའི་་་་
ཡུལ་ཅན་ནོ་ཞེས་བྱ་བའོ། །སྔོན་པོ་ལ་སོགས་པ་མངོན་སུམ་གྱིས་མཐོང་བ་ལ་་་་
གང་གི་ཚེ་སྔོན་པོ་ལ་སོགས་པར་རྟོགས་པའི་ཤེས་པ་སྐྱེ་བ་དེའི་ཚེ།
དེ་རྣམ་པར་
རྟོག་╗པས་ཡུལ་དུ་བྱས་པ་ན་སྔོན་པོ་ལ་སོགས་པ་སྤྱིར་འགྱུར་བ་ཡིན་ནོ། །དེས་
ན་འདིར་རྣམ་པར་རྟོག་པ་མེད་པས་ཡུལ་དུ་བྱས་པའི་རྣམ་པ་ཉིད་ཀྱིས་སྒྲོ་འདོགས་
མི་སྲིད་ཀྱང་འདི་སྔོན་པོའོ་སྙམ་པའི་ཤེས་པ་འཇུག་པ་གང་ཡིན་པ་དེ་ནི་སྤྱིའི་ཡུལ་
ཅན་མ་ཡིན་ནོ། །དེ་དང་ཐ་མི་དད་པར་མ་གྱུར་པས་དེ་ལ་སེལ་བའི་འབྲས་བུ་་
ཅན་ཡིན་ནོ་ཞེས་བརྗོད་པ་ཡིནན་ནོ། །འདི་དེ་དང་ཐ་མི་དད་པར་གྱུར་པ་མ་ཡིན་
པ་དེ་ལྟ་ན་ཡང་། འདི་དེ་སེལ་བའི་འབྲས་བུ་ཅན་ལས་ཉམས་པ་མ་ཡིན་ནོ། །
གལ་ཏེ་དེ་ཡོད་ཀྱང་ཟློག་●པ་མེད་པ་ཁོ་ནར་འགྱུར་ན་ནི་དེའི་ཚེ་འདི་དེའི་འབྲས་
བུ་ཅན་དུ་མི་འགྱུར་རོ། །གཞན་ཉིད་ཀྱིས་བཟློག་ཟིན་པས་མེད་པ་ན་ནི་འདི་དེ་
ཟློག་∶པར་བྱེད་པ་མ་ཡིན་པར་མི་འགྱུར་ཏེ།
གྲང་བ་མེད་ཀྱང་མེ་ལ་གྲང་བ་་་་་
ཟློག་པའི་ནུས་པ་མེད་པ་མ་ཡིན་པའི་ཕྱིར་རོ། །རྟོགས་པར་བྱེད་པའི་ཕྱོགས་ལ་་
101-1248