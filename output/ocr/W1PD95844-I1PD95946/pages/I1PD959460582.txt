५७५
བསྟན་འགྱུར། ཚད་མ། ༼ན༽ ༡༩༦
དེས་ནི་འགལ་བ་ཉིད་ལ་་
པ་ལས་བཟློག་པའི་རྣམ་པ་ཅན་རྟོགས་པ་ཡིན་ལ།
སོགས་པ་དོགས་པ་བསལ་བ་ཡིན་པར་བསྟན་པ་ནི། ཕྱོགས་ཀྱི་ཚིག་ཅེས་བྱ་བ་སྟེ།
དེ་ཞེས་བྱ་བ་ནི་དེའི་ཕྱིར་ཏེ། རང་ཉིད་ཀྱིས་དོན་སྒྲུབ་པར་བྱེད་པ་ཉིད་མ་ཡིན་
པའི་ཕྱིར་རོ། །དེ་ལས་ཏེ་བསྒྲུབ་པར་བྱ་བའི་ཚིག་ལས་ཐེ་ཚོམ་སྐྱེ་བའི་ཕྱིར་ཞེས་
བྱ་བ་ནི་ཡོད་དམ་མེད་ཅེས་བྱ་བའོ། །དེ་ལས་བཟློག་པ་ལ་ཡང་ཐེ་ཚོམ་ལྡོག་པ་མ་
ཡིན་ཏེ་དོན་བཞིན་དུ་གཞན་ལ་ཡང་མ་ངེས་པ་སྐྱེ་བའི་ཕྱིར་རོ་ཞེས་བསྟན་པ་ནི་་
དངོས་སུ་ཞེས་བྱ་བའོ། །ཟློག་པར་བྱེད་ཅེས་བྱ་བ་ནི་གེགས་བྱེད་པའོ། །
འཕེན་པ་ཡིན་ཞེས་བྱ་བ་ནི་དྲན་པ་སྟེ་ཕྱིར་རྒོལ་བ་ལ་གྲུབ་པའི་ཕྱིར་རོ། །དེ་ཉིད་
ཀྱི་ཚེ་ཞེས་བྱ་བ་ནི་ཕྱིར་རྒོལ་བ་ལ་ཚད་མ་སྐྱེད་པའི་ཕྱིར་རོ། །སྐྱེ་བཞིན་པ་ཡང་
མ་རིག་པ་ནི་ཚིག་ལས་རྟོགས་པར་འགྱུར་གྱི་རང་རིག་པའི་ཚད་མ་ཉིད་མ་ཡིན་ནོ་
ཞེས་ཟེར་བ་ལ་ད་ལྟར་བ་ལ་ནི་ཞེས་བྱ་བའོ། །སྒྲུབ་བྱེད་ཀྱི་རྣམ་པར་འདོད་པ་་
ངེས་པར་བྱེད་པའི་ཕྱིར་ཚིག་དེ་བསྒྲུབ་བྱ་ངེས་པར་བྱེད་པ་དེ་བཞིན་དུ་བསྒྲུབ་བྱའི་
ཚིག་ཀྱང་དེའི་རྣམ་པར་འདོད་པར་ངེས་པ་ཡིན་ཏེ། ཕྱིན་ཅི་ལོག་པ་བསལ་བའི་
ཕྱིར་རོ་སྙམ་དུ་སེམས་པ་ལ་བསྒྲུབ་པར་བྱ་བ་ཞེས་བྱ་བ་སྟེ་མ་གྲུབ་པའོ། །གང་གི་
ཕྱིར་ཚིག་ལས་ཀྱང་སྒྲུབ་པར་བྱེད་པ་བཞིན་དུ་བསྒྲུབ་པར་བྱ་བ་གྲུབ་པ་མ་ཡིན་ལ།
དེ་གྲུབ་ན་ནི་ཚིག་གིས་ཀྱང་●དེ་ཁོ་ན་བཞིན་དུ་དྲན་པར་འགྱུར་རོ། །གྲུབ་པ་་
བརྗོད་པ་ཡིན་གྱི་བསྒྲུབ་པར་བྱ་བ་བརྗོད་པ་ནི་མ་ཡིན་ཏེ། གྲུབ་པ་ལ་སྒྲུབ་པར་
འགྱུར་བའི་ཕྱིར་རོ་ཞེས་བསྟན་པ་ནི། བསྒྲུབ་པར་བྱ་བ་ཞེས་བྱ་བའོ། །བསྒྲུབ་
བྱ་ཉིད་ཁོ་ནར་བརྗོད་པ་ཡིན་ན། དེ་ལ་ཐེ་ཚོམ་ཟ་བ་དང་●དེ་དང་འགལ་བ་ལ་
ཡང་ཡིན་པའི་ཕྱིར་དེ་ལ་ཐེ་ཚོམ་ལྡོག་པ་མ་ཡིན་པར་བསྟན་པ་ནི་ཇི་ལྟར་ཕྱོགས་ཀྱི་
ཚིག་ཅེས་བྱ་བའོ། །ཉམས་པ་ཉིད་ནི་•ཕྱིར་རྒོལ་བ་ལ་གཞན་གྱི་དོན་ཉིད་མེད་་
101-568