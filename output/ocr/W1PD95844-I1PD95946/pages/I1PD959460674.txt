७७०
བསྟན་འགྱུར། ཚད་མ། ༼ན༽ ༡༩༦
གང་ཡང་རུང་བ་ལས་སོ། །དུ་མ་ནི་ཁྲ་བོ་ལ་སོགས་པའོ། །ཐ་དད་པའི་ལྡོག་་
པ་ལས་ཡང་མངོན་སུམ་པ་ནི་རྣམ་པར【རྟོག་པ་•བག་ཆགས་ལས་བྱུང་བའི་རྟོག་་་
པས་གཅིག་ཉིད་དུ་ཞེན་པ་ཡིན་པར་བསྟན་པ་ནི་དངོས་པོ་ཀུན་གྱི་ཞེས་བྱ་བའོ། །
བག་ཆགས་དེ་དང་ལྷན་ཅིག་བྱེད་པའི་དབང་པོ་ལས་བྱུང་བའི་མངོན་སུམ་ཉིད་་
དེར་རྟོག་པར་བྱེད་པ་ཡང་ཡིན་པར་བསྟན་པ་ནི། གལ་ཏེ་དབང་པོའི་ཞེས་བྱ་་་
བའོ།༑ །དབང་པོ་ལས་བྱུང་བ་ནི་དབང་པོ་བཞིན་དུ་ཡོད་པའི་ཡུལ་ཅན་ཡིན་ལ།
བག་ཆགས་བྱུང་བ་ནི་ཡུལ་ཡོད་པ་མ་ཡིན་པས་རྟོག་པ་ཅན་ཡིན་པར་བསྟན་པ་ནི་
སྔ་མ་ཕྱི་མ་ཞེས་བྱ་བའོ། །རྗེས་འགྲོ་མེད་ཅེས་བྱ་བ་ནི་གསལ་བ་རེ་རེ་ཞིང་ངེས་
པ་ཉམས་སུ་མྱོང་བའི་ཕྱིར་རོ། །གསལ་བ་དུ་མ་འཛིན་ཀྱང་རྗེས་སུ་འགྲོ་བ་་
འཛིན་པ་མ་ཡིན་ཏེ། གསལ་བ་གཅིག་འཛིན་པ་བཞིན་དུ་རྗེས་སུ་འགྲོ་བ་མེད་་
པར་བསྟན་པ་ནི། གང་གིས་བྱ་བ་སྟེ་དོན་གཞན་དུ་མཐོང་བ་དང་ལྷན་ཅིག་་
གཅིག་ཉིད་དུ་གཞན་དུ་ཡང་མ་མཐོང་བ་དང་རྗེས་སུ་འགྲོ་བ་ནུབ་པ་དང་ལྡན་པ་
ཉིད་དུ་སྣང་བའི་རྒྱུ་ལ་གོམས་པ་ཡིན་ནོ། །དེ་བསྟན་པ་ནི་རྩིག་པ་ལ་སོགས་པ་ནི་
ཞེས་བྱ་བའོ། །གསལ་བ་དག་གི་དུས་ཕྱིས་རྟོགས་པ་སྔ་མའི་གསལ་བ་ཞིག་པ་ན་
བྱུང་བ་ཇི་ལྟར་དེའི་ཁྱབ་པ་ཉིད་ཀྱི་ཡུལ་ཡིན་ཞེས་ཟེར་བ་ལ་མ་ཡིན་ཏེ། གསལ་
བ་ཡོད་པ་དང་ཞེས་བྱ་བའོ། །སྔ་མར་ཞེས་བྱ་བ་ནི་སྔར་མཐོང་བའི་ཡུལ་གྱི་་
ཕྱོགས་སུའོ། ། །ཁྱབ་པ་ཉིད་དུ་མེད་པའི་ཕྱིར་ཞེས་བྱ་བའི་རྒོལ་བ་བཤད་པ་ནི།
དེའི་རང་བཞིན་ནི་ཞེས་བྱ་བ། །དེའི་གཞན་དུ་བ་ཉིད་མ་རྟོགས་པ་མངོན་སུམ་
གྱིས་མ་གྲུབ་པ་ལ་མངོན་སུམ་དང་བྲལ་བའི་ཞེས་པ་ཙམ་ཡིན་ལ། མངོན་སུམ་་་
གྱིས་མ་གྲུབ་པ་ཉིད་ཀྱི་ཕྱིར་ཐ་དད་པ་དང་ཐ་མི་དད་པ་ཡང་མ་ཡིན་ནོ་ཞེས་བསྟན་
པའི་ཕྱིར་ཕན་ཚུན་ཞེས་བྱ་བའོ། །ཐ་དད་•ལས་གཞན་ཞེས་བྱ་བའོ། །དེ་ཚེ་་
101-660