ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
५११
པར་མེད་པ་ནི་མ་ཡིན་ནོ་ཞེས་བྱ་བའི་དོན་ཏོ། །སེམས་པ་ཅན་གྱི་ཁྱད་པར་ཅན་
ཐབས་ལ་མཁས་པར་•བྱ་བའི་དོན་ཏོ། །ཐབས་མཁས་པས་བསྒྲུབ་བྱ་ཡིན་པ་་
དེ་ལ་སྤྱིས་ཀྱང་ཡིན་པ་ཅི་ལས་ཤེ་ན་ཐབས་ཡིན་ནོ་ཞེས་བྱ་བ་སྟེ། རྒོལ་བ་པོ་་
དེའི་ཚེ་ཡང་སྐྱོན་ཡིན་པར་བསྟན་པ་ནི། འདི་ལ་སྤྱིའམ་ཞེས་བྱ་བའོ། །དེ་་
ཞེས་བྱ་བ་ནི་དེ་མེད་ན་མི་འབྱུང་བ་མ་ཡིན་པ་ཉིད་དོ། །ཁྱད་པར་འཕངས་པ་ནི་
བསྒྲུབ་བྱ་ཉིད་ཀྱིས་ད་རྩྭ་ལས་བྱུང་བ་ལ་སོགས་པ་བཞིན་དུ་མ་གྲུབ་ན་མེད་པའི་་
ཕྱིར་རོ། ། །དུས་དང་ཡུལ་གྱི་ཁྱད་པར་ལས་དེ་བཞིན་དུ་འགྱུར་བའི་ཕྱིར་ཞེས་བྱ་་
བ་ཐ་སྙད་ཀྱི་སྤྱོད་ཡུལ་ཉིད་འགྱུར་བའི་ཕྱིར་རོ། །འདི་ཉིད་ལས་ཞེས་བྱ་བ་ནི་་་
ཨུཏྤ་ལ་མ་ཡིན་པ་ཉིད་ལས་སོ། །སྤྱི་མེད་ན་ཁྱད་པར་གྱི་ངོ་བོ་ཇི་ལྟར་ཡིན་པ་•
བསྟན་པ་ནི་སྤྱི་མ་གྲུབ་པ་ལ་ནི་ཞེས་བྱ་བའོ། །ཁྱད་པར་མེད་པའི་སྤྱི་ནི་དངོས་པོ་
མ་ཡིན་ལ་བསྒྲུབ་བྱ་མ་ཡིན་ཞིང་སྒྲུབ་བྱེད་ཀྱང་མ་ཡིན་པར་བསྟན་པ་ནི་དེས་ན་་
ཞེས་བྱ་བའོ། །དངོས་པོ་གཅིག་ཉིད་ལ་གང་ཡང་རུང་བའི་ཚིག་རིགས་པ་མ་ཡིན་
ཡང་རུང་བའི་ཚིག་རིགས་པ་མ་ཡིན་ནམ་གཉི་ག་བསྡུས་པ་ཡིན་པའི་ཕྱིར་རོ་ཞེས་་
ཟེར་བ་ལ། ཕྱོགས་ཉིད་སྒྲ་ལ་ཡོད་ཀྱི་ཞེས་བྱ་བའོ། །བདེན་ཏེ་ངོ་བོ་གཅིག་ལ་
མི་འགལ་བ་ཡིན་ན་ཞེས་བསྟན་པ་ནི། གཉིས་ལས་ཞེས་བྱ་བ་སྟེ་འགལ་བ་མེད་་
པས་རྣམ་པར་བརྟག་པ་ཞེས་བྱ་བར་སྦྱར་རོ། །ངེས་པའི་ཞེས་བྱ་བ་ནི་གཞན་་
མེད་ནའོ། །བུམ་པའི་རིགས་ལ་དེ་ཉིད་ཀྱིས་གཉིས་བཅས་ཉིད་དུ་མི་སྲིད་པའི་་་
ཚིག་ནི་སྐྱེས་བུ་དང་གཉིས་བཅས་ཉིད་འདོད་པར་སྨྲ་བ་ཡིན་ཏེ་དེ་བསྟན་པ་ནི།
དེ་ལྟ་བུའི་ཞེས་བྱ་བའོ། །དེ་དང་འདྲ་བའི་སྐྱོན་ཡིན་པའི་ཕྱིར་ཚིག་གི་ཕྱོགས་་
གཅིག་གིས་དེ་ལས་གཞན་པ་དོན་མེད་པར་འཕེན་པ་ནི་ཐོས་པའི་དོན་གྱི་▪གོ་བ་་
དང་འབྲེལ་པ་མེད་པ་མི་རིགས་པར་བསྟན་པ་ནི་ཚོན་པོ་ཞེས་བྱ་བའོ། །མི་རྟག་
101-583