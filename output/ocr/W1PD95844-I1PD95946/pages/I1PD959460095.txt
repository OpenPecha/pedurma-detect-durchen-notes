ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
イク
ལྟོས་མིན། །ཞེས་བྱ་བའི་རིགས་པས་གསལ་བ་རྣམས་དང་འབྲེལ་པ་ཅན་མ་ཡིན་
པའི་སྤྱི་ནི།
ནམ་མཁའ་ལྟ་བུར་འགྱུར་ཞེས་བསྟན་པ་ནི་མ་འབྲེལ་པ་དང་ཞེས་བྱ་
བ་སྟེ། གསལ་བ་རྣམས་དང་ངོ་། །དངོས་•མེད་ནི་རང་བཞིན་མེད་པ་ཉིད་དེ་
རི་བོང་གི་རྭ་བཞིན་དུ་འབྲས་བུ་མ་ཡིན་པའི་ཕྱིར་རོ། །འཁྲུལ་པ་ཞེས་བྱ་བ་ནི་་
རང་གི་རྣམ་པ་ལ་དོན་གྱི་བདག་ཉིད་དུ་མངོན་པར་ཞེན་པ་ལས་རྟོགས་•པའི་་་
འབྲས་བུ་ཡིན་ནོ་ཞེ་ན་ཞེས་བྱ་བས། རྣམ་རྟོག་སྐྱེ་བའི་ས་བོན་ནོ། །ཞེས་ཟེར་
བའོ།༑ །བ་ལང་ངོ་བ་ལང་ངོ་ཞེས་སྔར་མཐོང་བ་ངོ་ཤེས་པ་ནི་གསལ་བ་ལ་སྤྱི་་་
སྒྲུབ་པ་མ་ཡིན་ནམ་སྙམ་སེམས་པ་ལ་ངོ་ཤེས་པ་ནི་ཞེས་བྱ་བའོ། །མ་ངེས་པ་ཞེས་
བྱ་བ་ནི་ངེས་པ་མེད་པའོ། །སྤྱི་རྣམས་ལ་གཅིག་པའི་སྒྲའི་རྒྱུ་མཚན་སྔར་མཐོང་་
བ་ངོ་ཤེས་པ་ནི་གསལ་བ་རྣམས་ལ་ཡང་ཁྱད་པར་ཅན་མ་ཡིན་ཏེ། ངོ་བོ་གཞན་
མ་མཐོང་བ་ལ་སོགས་པའི་ཁྱད་པར་ཡིན་པའི་ཕྱིར་རོ། །ཡུལ་མེད་ན་ནི་བློ་་
རྣམས་ཀྱི། །སྐྱེ་བ་མེད་ཅེས་ཟེར་བ་ནི་སྤྱི་ནི་རྟོགས་པ་ཡིན་ནོ་ཞེས་བྱ་བའོ། །
ཐམས་ཅད་མཚུངས་སོ་ཞེས་བྱ་བ་ནི་གསལ་བ་རྣམས་ལ་ཡང་བརྟགས་པའི་སྤྱི་ནི་་་
མངོན་སུམ་གྱིས་རྟོགས་པ་མ་ཡིན་ནོ། །བརྡ་དང་མཚུངས་པའི་ཡུལ་ཉིད་ནི་་་
བཟློག་པ་དང་འགལ་བ་ཅན་•ཡིན་ཏེ།
དངོས་པོའི་ཡུལ་ཉིད་ལ་འགལ་བས་་
ཁྱབ་པ་ཡིན་པར་བསྟན་ཏེ། འདི་བརྡ་ལ་མ་ལྟོས་པར་རྟོགས་པ་མ་ཡིན་གྱི་འོ་ན་
ཅི་ཞེ་ན། དེ་ལ་ལྟོས་པ་ཡིན་ནོ། །འདིས་ནི་ཡུལ་གང་ལ་བརྡ་ཡིན་པའི་ཡུལ་དེ་
ལ་དེའི་ཤེས་པ་ཡིན་ནོ་ཞེས་བསྟན་ཏོ། །དངོས་པོའི་ཡུལ་ཅན་ཉིད་ནི་བརྡ་མེད་་
པ་དང་མཚུངས་པ་མ་ཡིན་པའི་ཡུལ་ཅན་མ་ཡིན་པ་ཉིད་ཀྱིས་ཁྱབ་པ་ནི། བརྡ་་
དང་མཚུངས་པའི་ཡུལ་ཉིད་ལ་འགལ་བ་ཁྱབ་པ་ཡིན་ནོ་ཞེས་བསྟན་པ་ནི་དངོས་་་
པོའི་སྟོབས་ཀྱིས་སྐྱེས་•པའི་ཞེས་བྱ་བའོ། །སྒྲོ་འདོགས་པ་ཉིད་དོ་ཞེས་བྱ་བ་ནི་་
101-81