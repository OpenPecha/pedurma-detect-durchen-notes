७१२
བསྟན་འགྱུར། ཚད་མ། ༼ན༽ ༡༩༦
འགལ་བ་དང་ཕྱོགས་ལ་ཡང་དེས་གནོད་པར་འགྱུར་རོ་ཞེས་ཟེར་བ་ལ། དེས་ན་
ཞེས་བྱ་བ་སྟེ་རྒོལ་བ་འདོད་པ་ཙམ་བསྒྲུབ་བྱ་ཉིད་ཡིན་པས་སོ། །མི་འདོད་དང་•
ཞེས་བྱ་བ་ནི་ནམ་མཁའི་ཡོན་ཏན་ཉིད་དང་དོན་གཅིག་ལ་འདུ་བ་ཅན་གྱི་མི་རྟག་
པ་ཉིད་དང་ལྡན་པའི་སྒྲའོ། །དེ་ལྟ་མ་ཡིན་པའི་ཞེས་བྱ་བ་ནི་རྒོལ་བའི་འདོད་པ་
ཉིད་མེད་ནའོ། །བསྒྲུབ་བྱ་ཁས་ལེན་པའི་ཕྱོགས་ཞེས་བྱ་བའི་བསྒྲུབ་བྱ་སྨོས་པས་
མ་བསལ་བའི་ཚིག་མེད་ན་ཅི་ལས་བསལ་བ་སེལ་བར་བྱེད་པ་ཡིན་ཞེས་ཟེར་བ་ལ་
ཁས་བླངས་ཞེས་བྱ་བའོ། །བསྒྲུབ་བྱའི་སྒྲ་ནི་ཐེ་ཚོམ་ཟ་བ་བརྗོད་པའི་ཕྱིར་གྲུབ་་
པ་ཉིད་བསལ་བ་ནི་དེ་ལྟར་རམ་གཞན་དུ་ཞེས་བྱ་བའི་དགོངས་པས་ཡིན་ནོ་ཞེས་་
བྱ་བ་ནི་རྒྱལ་བ་ཅན་གྱིའོ། །འགྲེལ་པ་ནི་གོ་སླའོ། །ཚད་མ་ནི་ངག་གིས་བཀག་
མེད་ཅེས་བྱ་བ་མ་ཡིན་ནམ། མངོན་སུམ་དོན་དང་རྗེས་དཔག་དང་། །ཡིད་་
ཆེས་གྲགས་པས་མ་བསལ་བ། །ཞེས་བྱ་བའི་ཕྱོགས་ཇི་ལྟར་ཡིན་ཞེས་ཟེར་བ་ལ་་
རྗེས་སུ་དཔག་པའི་ཞེས་བྱ་བའོ། །རྗེས་སུ་དཔག་པ་ནི་དུས་དང་ཡུལ་ལ་སོགས་་
པའི་དབྱེ་བས་ཡལ་ག་མཐའ་ཡས་པ་ཅན་མ་ཡིན་ནམ། རྣམ་པ་གསུམ་ཇི་ལྟར་ཡིན་
ཞེས་ཟེར་བ་ལ། དེ་ལ་ཞེས་བྱ་བ་སྟེ་གསལ་བའི་དབྱེ་བས་རྣམ་པ་གསུམ་ཉིད་མ་
ཡིནན་ཏེ། འོ་ན་ཅི་ཞེ་ན་འབྲས་བུ་དང་རང་བཞིན་དང་དེ་དང་འདྲ་བའི་དབྱེ་་
བས་ཞེས་བྱ་བའི་དོན་ཏོ། །ལུང་གཙོ་བོ་ཡིན་གྱི་འདྲ་བ་ནི་མ་ཡིན་ན་ཡང་གནོད་
བྱེད་ཉིད་•ཡིན་ན་ཐུག་པ་མེད་པར་བསྟན་པ་ནི། ཡང་དག་ངེས་ལྡན་ཞེས་བྱ་བ་
སྟེ། ༑ འདི་གནོད་ཉིད་དུ་བརྗོད་པ་ནི་མ་ཡིན་ཏེ་གནོད་ཉིད་དུ་ཁས་བླངས་པ་ནི་
ངེས་པའི་ཡུལ་ལ་ཡིན་ནོ་ཞེས་བྱ་བའི་དོན་ཏོ། །འདོད་པ་ནི་ཁས་བླངས་པའོ། །
ཡང་དག་ཅེས་བྱ་བ་ནི་བདེན་པའི་ངག་ཡིན་པས་ཡིད་ཆེས་ཞེས་བྱ་བར་སྦྱར་རོ། །
དེའི་ཕྱིར་བསྟན་བཅོས་ཚད་མ་ཡིན་པ་ནི་རང་གི་ཚིག་ལྟ་བུའོ་ཞེས་བསྟན་པ་ནི་་
101-612