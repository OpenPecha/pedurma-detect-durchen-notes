ཚད་མ་རྣམ་འགྲེལ་གྱི་འགྲེལ་བཤད།
772
འབྲས་བུའི་དངོས་པོ་ཡིནན་ནོ། །དེ་ལྟར་འབྲས་བུ་སྐྱེས་པའི་སྔོན་རོལ་དུ་མེད་པ་་
ཡོད་པའི་རང་བཞིན་ཐོབ་པས་དངོས་པོར་གྱུར་པ་ཡང་མ་ཡིན་ཏེ། གང་གི་་་་
ཕྱིར་འབྲས་བུ་སྔར་དངོས་པོ་མེད་པའི་རང་བཞིན་དུ་གྱུར་པའི་ཕྱིས་དངོས་པོ་ཉིད་
དུ་གྱུར【པ་ནི་ཬམ་ཡིན་ནོ། །འབྲས་བུ་ནི་སྔར་དངོས་པོ་ཡོད་པ་མ་ཡིན་གྱི་གང་་
ཞིག་ཡོད་པར་འགྱུར་བ་དངོས་པོ་མེད་པ་ཞེས་བྱ་བ་གཞན་ནི་ཡོད་པ་མ་ཡིན་ནོ། །
དེས་ན་འགའ་ཡང་མ་ཡིན་པའི་ཕྱིར་འདིར་གང་ཞིག་གཞན་དུ་འགྱུར། དངོས་་
པོ་མེད་པར་གྲུབ་ན་ནི་•འགྱུར་རོ། །དེའི་དུས་ཉིད་ན་ཡོད་པའི་དངོས་པོ་ལ་་་་་
སྔར་ཡང་ཡོད་པར་ཐེ་ཚོམ་ཟ་བ་ན་འདི་ཡོད་པ་“བཀག་པ་ཁོ་ནར་ཟད་ཀྱི་དེའི་་་་
གནས་སྐབས་ན་མེད་པས་ སྒྲུབ་པ་ནི་མ་ཡིན་ཏེ། དེས་ན་ཇི་ལྟར་དངོས་པོ་མེད་
པའི་བདག་ཉིད་ཡིན་ཏེ། དངོས་པོའི་བདག་ཉིད་མེད་དོ་ཞེས་བྱ་བ་འདི་ནི་་་
འདོད་པ་ཁོ་ནའོ། །ཇི་སྐད་དུ་དུས་གསུམ་བརྟག་པ་ལས། རྟེན་མེད་པའི་དོན་
ལ་ནི། །རྒྱུ་ནི་གོམ་པ་འདོར་བ་མེད། །དེ་ལྟར་【ན་ཡང་རྒྱུ་ཡོད་ན། །སྔོན་མེད་
དངོས་པོ་ཡོད་པར་མཐོང་། །སྔར་དེའི་གནས་སྐབས་གང་ཡིན་ཞེས། །འདི་ནི་
དངོས་“ལ་བརྟེན་པ་ཡིན། །སྔར་དེའི་“གནས་སྐབས་ཞེས་བྱ་འདིར། །གཉི་་་
གའང་མེད་པ་“སྲིད་མ་ཡིན། །གང་ཞིག་ཆ་མེད་རིམ་མེད་པ། །དངོས་པོ་སྔོན་་
མ་བྱུང་རྣམས་ཀྱི། །བདག་གིས་དེ་ཉིད་གསལ་བ་གང་། །འདི་ནི་ཤིན་ཏུ་ཡ་་་
མཚན་ནོ། །ཞེས་གསུངས་པ་བཞིན་ནོ། །འབྲས་བུ་ལྟོས་པ་སྔར་ཡོད་པའི་་་
དངོས་པོ་དེ་ཡོད་པའི་ཕྱིར་དེ་ལ་བྱེད་པ་མེད་བཞིན་པས་“སྐད་ཅིག་གཉིས་པ་ན་་
ཡོད་པ་བདག་ཉིད་ཡོད་པའི་དུས་ན་རྒྱུ་ཡོད་མི་དགོས་པའི་ཕྱིར་ཤིན་ཏུ་བསྟན་པའི་
ཚད་མས་དེའི་དུས་ན་ཡོད་པ་དང་མེད་པར་རྟོགས་པས་རྟག་“པའམ་མི་རྟག་ཀྱང་
རུང་སྟེ། རྒྱུ་དང་འབྲས་བུ་"དངོས་པོར་ནི་གཉི་ག་ལ་ཡང་ཁྱད་པར་མེད་དོ། །
101-1147