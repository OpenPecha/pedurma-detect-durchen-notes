ཚད་མ་རྣམ་འགྲེལ་གྱི་རྒྱན་གྱི་འགྲེལ་བཤད།
༣ ༨ ༣
ཉིད་ཡིན་གྱི་རང་ལ་•ནི་མ་ཡིན་ནོ་ཞེ་ན། ཇི་ལྟ་●དེ་ལྟ་ཡིན་དུ་ཆུག་ཀྱང་རྣམ་པ་
ཐམས་ཅད་དུ་དོན་དེ་ཉིད་ཁོ་ན་ཡིན་པར་གོ་རིམས་བཞིན་དུ་སྟོན་པ་མ་ཡིན་ན་་
ཡང་དབྱེ་བ་མེད་དོ། །དེའི་ཕྱིར་རང་གི་རིག་པ་ཉིད་དོན་གྱི་•བྱེད་པ་དང་་
འབྲས་བུ་ཡང་ཡིན་ཏེ། ཐ་མི་དད་པའི་ཕྱིར་●དབང་པོ་ལ་སོགས་པ་ལ་•དོན་ཉིད་
རིག་པར་ཅིའི་ཕྱིར་མི་འདོད་ཅེས་ཟེར་བ་ལ། ཕྱི་རོལ་དོན་ནི་ཞེས་བྱ་བ་སྟེ།
རང་གི་རིག་པ་ཉིད་ཡིན་ན་ཉམས་སུ་མྱོང་བ་ཉིད་འདི་ཡིན་གྱི་དོན་ནི་མ་ཡིན་ནོ་་་
ཞེས་བྱ་བའི་དོན་ཏོ། །སྐྱེས་བུ་རེ་རེ་ཞིང་དབང་པོའི་དབྱེ་བས་སྐྱེད་པའི་རིམ་
པ་རྣམས་ཉིད་ཐ་དད་པས་དོན་ཐུན་མོང་བ་ཉིད་དུ་མི་འགྱུར་བར་བསྟན་པ་ནི།
རང་ངོ་བོས་ཞེས་བྱ་བའོ། །དུ་མའི་བདག་ཉིད་ཅེས་བྱ་བ་ནི་ཐུན་མོང་མ་ཡིན་པ་
ཉིད་དོ། །དོན་ནི་རྡུལ་ཕྲ་རབ་ཀྱི་བདག་ཉིད་ཡིན་པའི་ཕྱིར། རྡུལ་ཕྲ་རབ་ཀྱི་
མཐར་ཐུག་པར་རིག་པའི་དབྱེ་བ་ལས་རིག་པ་མེད་པར་ཐལ་བར་འགྱུར་རོ། །
རང་གི་རྒྱུའི་བསྐྱེད་བྱ་ཉིད་ལ་དུ་བའི་བདག་ཉིད་ཉིད་དུ་ཐག་རིང་བ་དང་ཅིག་་
ཤོས་ཀྱི་དབྱེ་བས་རིག་པ་དང་ཅིག་ཤོས་ཀྱི་བདག་ཉིད་དེ་ལ་སྐྱོན་ནི་སུན་དབྱུང་་
བས་ཏེ། བསལ་བའོ་ཞེས་བྱ་བ་ནི་རྒྱལ་བ་ཅན་གྱིའོ། །གཞན་དག་ན་རེ་རིག་
པ་གཅིག་གི་བདག་ཉིད་ལས་བཟློག་པ་ནི་དོན་གཉིས་པའི་དམིགས་པ་ཁས་བླངས་
པས་དོན་དང་ལྡན་པའི་ཉམས་སུ་མྱོང་བའི་འབྲས་བུ་ལ་ཡང་བྱ་བ་ནི་བྱེད་པ་པོའི་
བྱ་བ་ཡིན་ལ། བྱེད་པ་པོ་ཡང་དེ་དང་ལྡན་པ་ཡིན་ནོ་ཞེས་ཟེར་རོ། །རྣམ་པར་
རིག་པར་སྨྲ་བ་ཡང་དོན་བཞིན་དུ་ཁས་ལེན་པ་ཙམ་མ་ཡིན་ཏེ། ཚད་མས་གྲུབ་་
པའི་ཕྱིར་རོ་ཞེས་བསྟན་པ་ནི། རྣམ་པར་ཤེས་པ་སྨྲ་བ་ཞེས་བྱ་བའོ། །ཚད་མ་
མེད་ན་ནི་ཁྱད་པར་མེད་པར་ཁས་མ་བླངས་པས་ངེས་●འགྱུར་བར་བསྟན་པ་ནི་་་
རྟེན་མེད་པས་ཞེས་བྱ་བའོ། །རང་གི་ངོ་བོ་ཉིད་ཅེས་བྱ་བ་ནི་ཤེས་པའི་རིག་པ་་
101-383