スイ。
བསྟན་འགྱུར། ཚད་མ། ༼ན༽ ༡༩༦
།ཅི་ཞིག་སུའི་ཡིན་ཞེས་▪ཟེར་བ་ལ།
བྱ་བ་སྒྲུབ་པར་བྱེད་ཅེས་ཏེ་ཞེས་བྱ་བའོ།
གང་ཡིན་དེ་ནི་དེ་• སྒྲུབ་བྱེད། །ཅེས་བྱ་བ་སྟེ། དབང་པོའམ་ཉེ་བ་ཡང་རུང་་
རྣམ་ཤེས་ཀྱི་རྟོག་པའམ་ངེས་པ་ལ་རྒྱུ་མ་ཡིནན་ཏེ། ཐུན་མོང་མ་ཡིན་པའི་ཕྱིར་རོ་
ཞེས་བྱ་བའི་དོན་ཏོ། །གཅིག་བསྐྱེད་པ་ན་གཞན་ལ་ཡང་ངེས་པ་ལ། གལ་ཏེ་་
སྐྱེད་བྱེད་ཀྱིས་ངེས་པར་བྱེད་ན། སྐྱེད་བྱེད་མ་ཡིན་པས་ཆེར་བྱེད་དོ་སྙམ་དུ་་
སེམས་པ་ལ། དེ་ལས་ཏེ་དབང་པོ་ལ་སོགས་པ་ལ་ཉམས་སུ་མྱོང་བའི་བདག་ཉིད་
ཡོད་ན། དོན་ཐམས་ཅད་ལ་ཐུན་མོང་པའི་ཤེས་པ་ལ་ངེས་ཏེ། རང་བཞིན་་་
གྱིས་འགྱུར་བ་ཡིན་པ་གང་གི་ཡུལ་སོ་སོ་ལ་རྣམ་པར་འབྱེད་པ་སྟེ། ངེས་པར་་
འབྱེད་པའི་ཤེས་པ་ནི། དབང་པོ་ལ་སོགས་པ་ལས་དེ་ལྟ་བུའི་རང་བཞིན་དུ་་
འགྱུར་རོ་ཞེས་ཁས་བླངས་པ་ཡིན་གྱི། གཞན་ལས་ནི་མ་ཡིན་ནོ་ཞེས་བྱ་བའི་དོན་
ཏོ༑ །གྲངས་ཅན་པའི་ཞེས་བྱ་བ་ནི་ཉེ་བར་མཚོན་པ་སྟེ་གྲངས་ཅན་ལ་སོགས་པ་•
ཞེས་བྱ་བའི་དོན་ཏོ། །རྣམ་པར་གཞག་པར་འོས་པ་ཡང་ཞེས་བྱ་བ་ནི་རྣམ་པར་
གཞག་པར་འདོད་པ་ཞེས་བྱ་བ་དང་སྦྱར་རོ། །དེ་ལ་ཞེས་བྱ་བ་ནི་ཉམས་སུ་མྱོང་
བ་ལའོ། །རྟོགས་བྱེད་དང་རྟོགས་བྱེད་མ་ཡིན་པ་མ་ཡིན་པ་ནི་ཡུལ་གྱི་དབྱེ་བ་་་
ཡིན་ཡང་། རང་གི་འདོད་པའི་དབྱེ་བ་མ་ཡིན་པས་མི་རིགས་པར་བསྟན་པ་ནི།
ཇི་སྟེ་དེ་ནི་རྟོགས་བྱེད་དངོས། །ཞེས་བྱ་བའོ། །དེའི་ཕྱིར། གཅིག་ལ་རྟོགས་་
བྱེད་ཡིན་པ་ནི། །གཞན་ལ་ཡང་ཞེས་བསྟན་པ་ནི། དེས་ན་འཇལ་བྱེད་མ་་
ཡིན་པ་མ་ཡིན་ཞེས་བྱ་བ་སྟེ། རྟོགས་བྱེད་མ་ཡིན་པ་ནི་གཞན་ལ་ཡང་ངོ་ཞེས་བྱ་
བའི་དོན་ཏོ། །བློ་ནི་རྣམ་པ་དང་བཅས་པ་ཡིན་པའི་ཕྱིར་འདི་རྣམ་པར་གཞག་་
པ་ཡིན་གྱི། ཉམས་སུ་མྱོང་བ་མ་ཡིན་ནོ་ཞེས་ཟེར་བ་ནི་བློ་དང་བདེ་བ་ལ་ཞེས་
བྱ་བ་སྟེ། བདག་ཉིད་ཅེས་བྱ་བ་ནི་རང་གི་ངོ་བོའོ། །དེ་ལྟར་ཞེས་བྱ་བ་ནི་་
101-280