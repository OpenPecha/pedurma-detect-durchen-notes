ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
བརྟགས་(བཏགས་) པའི་གཟུགས་ནི། གང་ལགས། ཆོས་ཉིད་ཀྱི་གཟུགས་ནི། གང་ལགས། བཅོམ་ལྡན་
འདས༑ ཀུན་བཏགས་(བརྟགས་) པའི་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་་
པར་ཤེས་པ་དང་། ཀུན་བཏགས་(བརྟགས་) པའི་སངས་རྒྱས་ཀྱི་ཆོས་རྣམས་ཀྱི་བར་དུ་ནི།
གང་ལགས།
རྣམ་པར་བཏགས་པའི་སངས་རྒྱས་ཀྱི་ཆོས་རྣམས་ནི། གང་ལགས། ཆོས་ཉིད་ཀྱི་སངས་རྒྱས་ཀྱི་ཆོས་རྣམས་ནི།
གང་ལགས། བཅོམ་ལྡན་འདས་ཀྱིས་བཀའ་སྩལ་པ། བྱམས་པ། གང་འདུ་བྱེད་ཀྱི་མཚན་མའི་དངོས་པོ་དེ་
དང་དེ་ལ་གཟུགས་ཞེས་བྱ་བའི་མིང་དང་། འདུ་ཤེས་དང་། བཏགས་པ་དང་། ཐ་སྙད་ལ་བརྟེན་ནས་
གཟུགས་ཀྱི་ངོ་བོ་ཉིད་དུ་ཡོངས་སུ་རྟོག་པ་འདི་ནི། ཀུན་བཏགས་(བརྟགས་)པའི་གཟུགས་སོ། །བྱམས་པ།
གང་འདུ་བྱེད་ཀྱི་མཚན་མའི་དངོས་པོ་དེ་དང་དེ་ལ་ཚོར་བ་ཞེས་བྱ་བ་དང་། འདུ་ཤེས་ཞེས་བྱ་བ་དང་། འདུ་
བྱེད་རྣམས་ཞེས་བྱ་བ་དང་། རྣམ་པར་ཤེས་པ་ཞེས་བྱ་བ་དང་། སངས་རྒྱས་ཀྱི་ཆོས་རྣམས་ཞེས་བྱ་བའི་བར་
གྱི་མིང་དང་། འདུ་ཤེས་དང་། བཏགས་པ་དང་། ཐ་སྙད་ལ་བརྟེན་ནས་ཚོར་བའི་ངོ་བོ་ཉིད་དང་།
འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་། སངས་རྒྱས་ཀྱི་ཆོས་རྣམས་ཀྱི་བར་གྱི་ངོ་བོ་
ཉིད་དུ་ཡོངས་སུ་རྟོག་པ་འདི་ནི། ། ཀུན་བཏགས་(བརྟགས་)པའི་ཚོར་བ་དང་། འདུ་ཤེས་དང་། འདུ་བྱེད་
རྣམས་དང་། རྣམ་པར་ཤེས་པའོ། །འདི་དག་ནི། ཀུན་བཏགས་(བརྟགས་)པའི་སངས་རྒྱས་ཀྱི་ཆོས་རྣམས་
ཀྱི་བར་དག་གོ།
།འདུ་བྱེད་ཀྱི་མཚན་མའི་དངོས་པོ་དེ་རྣམ་པར་རྟོག་པ་ཙམ་གྱི་ཆོས་ཉིད་ལ་གནས་པའི་རྣམ་་་་་
པར་རྟོག་པ་ལ་བརྟེན་ནས་མངོན་པར་བརྗོད་དེ། གང་ལ་འདི་ནི། གཟུགས་སོ། །ཞེས་བྱ་བ་དང་།
ཚོར་བའོ། །ཞེས་བྱ་བ་དང་། འདུ་ཤེས་སོ། །ཞེས་བྱ་བ་དང་། འདུ་བྱེད་རྣམས་སོ། །ཞེས་བྱ་བ་དང་།
རྣམ་པར་ཤེས་པའོ། །ཞེས་བྱ་བ་དང་། སངས་རྒྱས་ཀྱི་ཆོས་རྣམས་སོ། །ཞེས་བྱ་བའི་བར་གྱི་མིང་དང་།
འདུ་ཤེས་དང་། བཏགས་པ་དང་། ཐ་སྙད་གང་ཡིན་པ་འདི་ནི། རྣམ་པར་བཏགས་པའི་གཟུགས་སོ། །
འདི་ནི། རྣམ་པར་བཏགས་པའི་ཚོར་བའོ། །འདི་ནི། རྣམ་པར་བཏགས་པའི་འདུ་ཤེས་སོ། །འདི་དག་ནི།
རྣམ་པར་བཏགས་པའི་འདུ་བྱེད་རྣམས་སོ། །འདི་ནི། རྣམ་པར་བཏགས་པའི་རྣམ་པར་ཤེས་པའོ། །འདི་་
དག་ནི། རྣམ་པར་བཏགས་པའི་སངས་རྒྱས་ཀྱི་ཆོས་རྣམས་ཀྱི་བར་དག་གོ། །གང་དེ་བཞིན་གཤེགས་པ་རྣམས་
བྱུང་ཡང་རུང་། དེ་བཞིན་གཤེགས་པ་རྣམས་མ་བྱུང་ཡང་རུང་སྟེ། ཆོས་ཉིད་འདི་ནི། གནས་པ་ཉིད་དང་།
ཆོས་གནས་པའི་དབྱིངས་དང་། གང་ཀུན་བཏགས་(བརྟགས་) པའི་གཟུགས་དེས་རྣམ་པར་བཏགས་པའི་
གཟུགས་རྟག་པ་རྟག་པའི་དུས་དང་། ཐེར་ཟུག་ཐེར་ཟུག་གི་དུས་སུ་ངོ་བོ་ཉིད་མེད་པ་ཁོ་ན་དང་། ཆོས་ལ་་
བདག་མེད་པ་ཉིད་དང་། དེ་བཞིན་ཉིད་དང་། ཡང་དག་པའི་མཐའ་འདི་ནི། ཆོས་ཉིད་ཀྱི་གཟུགས་སོ། །
འདི་ནི། ཆོས་ཉིད་ཀྱི་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའོ། །
འདི་དག་ནི།
བཅོམ་ལྡན་འདས་ལ་བྱང་ཆུབ་སེམས་དཔའ་བྱམས་པས་འདི་སྐད་ཅེས་གསོལ་ཏོ། །བཅོམ་ལྡན་འདས།
ཆོས་ཉིད་ཀྱི་སངས་རྒྱས་ཀྱི་ཆོས་རྣམས་ཀྱི་བར་དག་གོ། །དེ་སྐད་ཅེས་བཀའ་སྩལ་པ་དང་།
གཟུགས་གསུམ་པོ་འདི་དག་ལས་རྫས་སུ་མ་མཆིས་པར་བལྟ་བའི་གཟུགས་ནི། གང་ལགས། རྫས་སུ་མཆིས་་
པར་བལྟ་བ་ནི། གང་ལགས། རྫས་སུ་མ་མཆིས་པའང་མ་ལགས་ལ། རྫས་སུ་མཆིས་པའང་མ་ལགས་ཤིང་་་
25-873