མངོན་པར་རྟོགས་པ་རྣམ་པར་འབྱེད་པ་ཞེས་བྱ་བ།
742
འཁོར་དང་བླ་མ་བསམས་ལ། ཡང་སྙིང་གའི་ཧཱུཾ་ལས་འོད་འཕྲོས་ཏེ་བླ་མའི་དྲིན་་
དྲན་པའི་ཚུལ་གྱིས་བཞུ་ལ་འོད་ཀྱི་གོང་བུར་བསམ་མོ། །དེ་བཞིན་དུ་ལྷ་ཡང་འོད་
ཀྱི་གོང་བུར་བསམས་ལ། དེ་གཉིས་འདྲེས་པས་ལྷ་སུམ་ཅུ་རྩ་བདུན་གསལ་བར་་་
བསམས་ཏེ། འདོད་པ་དང་། དང་བ་དང་། ཡིད་ཆེས་པའི་དད་པས།
དང་པོར་ཨོཾ་སརྦ་ཏ་ཐཱ་ག་ཏ་པཱ་ད་བནྡ་• ནཱཾ་ཀ་རོ་མི་ཞེས་པས་ཕྱག་བྱའོ། །དེ་ནས་
སྙིང་གའི་ཧཱུཾ་ལས་མེ་ཏོག་མ་དཀར་མོ་དང་།
མར་མེ་མ་དམར་སེར་དང་།
བདུག་པ་མ་དུ་བའི་མདོག་ཅན་དང་།
བྱུག་པ་མ་ལྗང་གུ་དང༌་། ཞལ་ཟས་མ་སྣ་ཚོགས་
པའི་མདོག་ཅན་ཏེ། ཕྱག་བཞིའི་དང་པོ་རྣམས་ན་•རྡོ་རྗེ་དང་དྲིལ་བུ་བསྣམས་པ།
གཉིས་པ་རྣམས་ན་རིན་པོ་ཆེའི་སྣོད་རང་རང་གི་མཆོད་པའི་སྤྲིན་གྱིས་བཀང་བ་་་་་
དང༌༑ གཟུགས་རྡོ་རྗེ་མ་དཀར་མོ་དང༌་། སྒྲ་རྡོ་རྗེ་མ་སྔོན་མོ་དང་། དྲི་རྡོ་རྗེ་
མ་དཀར་མོ་དང་། རོ་རྡོ་རྗེ་མ་དམར་མོ་དང་། རེག་རྡོ་རྗེ་མ་ལྗང་གུ་སྟེ། ཕྱག་
བཞི་མ་ཕྱག་དང་པོ་ན་བསྣམས་པ་ནི་• ཁ་ཊཱཾ་ག་དང་ཐོད་པ་དང་།
གཞན་རྣམས་
རང་རང་གི་མཚན་མ་ཐོགས་པ།
གཟུགས་དང་ལང་ཚོ་དང་། རྒྱན་ཕུན་སུམ་
ཚོགས་པ་བུད་མེད་ཀྱི་• ཉམས་དང་ལྡན་པས་མཆོད་པར་བྱའོ།
།ཨོཾ་བཛྲ་པུདྨེ་ཨཱཿཧཱུཾ་
སྭཱ་ཧཱ། ཨོཾ་བཛྲ་དྷཱུ་པེ་ཨཱཿཧཱུཾ་སྭཱ་ཧཱ། ཨོཾ་བཛྲ་དཱི་པེ་ཨཱཿཧཱུཾ་སྭཱ་ཧཱ། ཨོཾ་བཛྲ་གཎྷེ་ཨཱཿཧཱུཾ་
སྭཱ་ཧཱ། ཨོཾ་བཛྲ་ནཻ་བི་དྱེ་ཨཱཿཧཱུཾ་སྭཱ་ཧཱ། ཨོཾ་སརྦ་བི་ཤིཥྚ་•པྲ་ས་ར་པཱུ་ཛ་མེ་གྷ་ས་མུ་
དྲ་ཧྰུྃཨཱཿཧཱུཾ་སྭཱ་ཧཱ། དེ་ལས་འདོད་ཡོན་ལྔ་དང་། རིན་པོ་ཆེའི་གདུགས་དང་།
རྒྱལ་མཚན་དང་། བ་དན་དང་། བླ་རེ་དང་། འཁོར་ལོས་སྒྱུར་བའི་རིན་པོ་
ཆེ་དང་༌། རྡོ་རྗེའི་གླུ་དང་༌། སྒྲ་ལ་སོགས་པས་མཆོད་པའི་སྔགས་སོ།
།ཡང་
སྙིང་གའི་ཧཱུཾ་ལས་ལྷ་མོ་བཅུ་གཉིས་སྤྲོས་ཏེ་བདུད་རྩི་ལྔས་མཆོད་པར་བྱའོ།
།དེ་་་་
རྣམས་ལས་ཡུམ་བཞི་རྡོ་རྗེ་ཕག་མོ་ལ་སྤྲོས་ལ་ཐིམ་པས་བདེ་བའི་མཆོད་པ་བྱའོ། །
11-1547