༩༡༨
བསྟན་འགྱུར། རྒྱུད། ༼ཁ༽ ༢༡
ཅད་ནི་རྡོ་རྗེ་འཆང་ཉིད་དོ་ཞེས་པའོ། །དཀྱིལ་འཁོར་འདི་རྣམས་ཕྱི་རོལ་དུ་སློབ་
དཔོན་གྱིས་བྱིན་གྱིས་བརླབས་པ་ཡིན་ན་ནང་དུ་སུ་ཞིག་གིས་ཞེས་དོགས་པ་ལ།
དཀྱིལ་འཁོར་དབང་པོའི་གཟུགས་ཀྱིས་ནི།
།སེམས་ཀྱི་རྒྱལ་པོ་སློབ་དཔོན་ནོ། །
ཞེས་བྱ་བ་གསུངས་ཏེ། རང་རིག་པའི་རང་བཞིན་ཉིད་ཀྱི་ཕྱིར།
སེམས་ཀྱི་རྡོ་རྗེ་
འཆང་གང་ཡིན་པ་དེ་ནི་སྔར་གསུངས་པའི་དཀྱིལ་འཁོར་དང༌་།
མི་ཕྱེད་པ་ལས་་
ཁོང་དུ་ཆུད་པར་བྱ་སྟེ། དེ་ཉིད་ནི་སློབ་དཔོན་ནོ། །དེ་ནི་ཡང་དག་པར་རིག་
པའི་ཆ་བྱད་ཀྱིས་རྒྱུ་བའི་ཕྱིར་སློབ་དཔོན་ཞེས་བརྗོད་པར་བྱ་སྟེ། འདི་ཉིད།
དཀྱིལ་འཁོར་དབང་པོའི་གཟུགས་ཀྱིས་ནི། །ཞེས་བྱ་བས་གསུངས་པ་ཡིན་ཏེ།
འདིར་ལ་སོགས་པའི་སྒྲ་ཕྱིས་པར་བལྟ་བར་བྱའོ། །ཤིན་ཏུ་བསྟན་པ་གསུངས་ཏེ།
དཀྱིལ་འཁོར་ལ་སོགས་པ་ཇི་སྐད་དུ་གསུངས་པ་ཐམས་ཅད་ནི་འདི་ཉིད་དུ་ཁོང་དུ་་་་
ཆུད་པར་བྱའོ།
།གལ་ཏེ་འདིར་གསུངས་པའི་དཀྱིལ་འཁོར་ལ་སོགས་པ་རྣམས
ནི༑ དཀྱིལ་འཁོར་གྱི་ཡོ་བྱད་རྣམས་དང་། ཐིག་དང༌་། རྡུལ་ཚོན་དང་།
ས་ཡོངས་སུ་གཟུང་བ་དང་། སྤྱན་དྲངས་པ་དང༌་། བཞུགས་སུ་གསོལ་བ་
དང་༌།༑ གཤེགས་སུ་གསོལ་བ་དང་། དཀྱིལ་འཁོར་སྒྲུབ་པ་དང་། མངོན་
པར་དབང་བསྐུར་བ་དང་། ཁྲུས་དང༌། གཏོར་མ་ལ་སོགས་པ་རྣམས་ཏེ།
དེ་རྣམས་ཉིད་ནི་ལུས་ཀྱི་དཀྱིལ་འཁོར་དུ་ཁོང་དུ་ཆུད་པར་བྱ་ཞིང་། ཤེས་པར་
བྱ་ཞེས་བྱ་བའི་ཐ་ཚིག་གོ། །དེ་ལྟར་ནི་དབུས་ཀྱི་རྩ་ནི་ཐིག་དང༌་།
རྡུལ་
ཚོན་ནི་ཁུ་བ་དང་། གཅིན་ལ་སོགས་པ་རྣམས་དང་༌་། གནས་ཉི་ཤུ་རྩ་བཞིས་
བསྡུས་པའི་རྩ་བཅུའི་ས་དེ་རྣམས་སུ་ཐིམ་པ་ལ་སོགས་པའི་རིམ་པས་ཡོངས་སུ་འཛིན་
པ་ནི་ས་ཡོངས་སུ་གཟུང་བ་དང་། འཇུག་པ་ལ་སོགས་པའི་རིམ་པས་སྤྱན་དྲང་
བ་ལ་སོགས་པ་རྣམས་དང་། ཡེ་ཤེས་ཀྱི་རིམ་པ་ནི་དཀྱིལ་འཁོར་སྒྲུབ་པ་དང་།
11-918