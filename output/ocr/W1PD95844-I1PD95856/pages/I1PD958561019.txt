الام
བསྟན་འགྱུར། རྒྱུད། ལྦི༽ ༢༡
བརྗོད་པར་བྱ་བའི་གཙོ་བོ་ཐབས་དང་ཤེས་རབ་ཀྱི་དངོས་པོ་ནི། ཡི་གེ་གཉིས་ཀྱིས་
བསྟན་པ་ཡིན་ལ། དེ་ཉིད་ཚིག་ལ་ལྟོས་*པ་མེད་པ་དང་། སྤྲོས་པ་སྤོང་པ་རྣམས་
ལ༑ དེ་ནས་གསང་བ་བཤད་པར་བྱ།
།ཞེས་བྱ་བ་ལ་སོགས་པ་ཡི་གེ་གཉིས་ཀྱི་
ཚིག་ལས་གཞན་པར་རྒྱུད་དེ་དང་དེ་ལས་གསུངས་པ་ཡིན་ནོ། །དེ་བས་ན་རྡོ་རྗེ་་་
འཆང་ཉིད་ཀྱིས་གསུང་• བར་བྱ་བའི་སྐྱེ་བོ་ལ་དགོངས་ནས་དགྱེས་པའི་རྡོ་རྗེ་ལ་་་་་་
སོགས་པའི་རྒྱུད་ཁ་ཅིག་ཏུ་ཡི་གེ་གཉིས་ཀྱིས་བཤད་དེ། དེ་ཡང་དངོས་པོ་རྣམས་ཆུ་
དང༌༑ རླུང་དང་། ནམ་མཁའ་རྣམས་ཀྱིས་•བསྡུས་པ་ནི་ཕ་ལས་བྱུང་བ་སྟེ་ཝཾ་
ངོ་༑
།སའི་ཁམས་དང་། མེའི་ཁམས་དང་། ཡེ་ཤེས་ཀྱི་ཁམས་རྣམས་ནི་མ་
ལས་བྱུང་བ་•སྟེ་ཨེའོ། །དེ་བས་ན་ཨེ་ཝཾ་ངོ་། །དེ་བས་ན་སྡུད་པར་མཛད་པ
གསུང་མ་ཡིན་པར་བསྟན་པའི་ཕྱིར། ཨེ་ནི་ལས་ཀྱི་ཕྱག་རྒྱའོ། །ཝཾ་ནི་ཆོས་ཀྱི་་
ཕྱག་རྒྱའོ། །མཱ་•ནི་ཕྱག་རྒྱ་ཆེན་པོའོ། །ཡཱ་ནི་དམ་ཚིག་གི་ཕྱག་རྒྱའོ་ཞེས་བྱ་བ་
སྨོས་སོ། །དེ་ལ་ཨེ་ནི་རྣོ་བ་ཡིན་པའམ། འོག་གི་ཆ་ལ་གནས་པའམ། བྷ་གའི་རྣམ་
པར་གནས་པའམ། གྲུ་གསུམ་དུ་གནས་པའམ། __ནམ་མཁའ་ལྟར་སྟོང་པར་་་་
གནས་པའམ། གཅོད་ཅིང་འབིགས་པའི་རང་བཞིན་ཡིན་པའི་ཕྱིར་རམ། སྲེད་
པའི་རང་བཞིན་ཡིན་པའི་ཕྱིཕྱིར། དེ་སྐད་ཅེས་བྱའོ། །དེ་ཡང་ཇི་སྐད་དུ།
འབུམ་ཕྲག་ལྔའི་ཀྱེ་རྡོ་རྗེ་ལས། ཤེས་རབ་ཨེ་ཡི་གཟུགས་ཅན་མ། །བློ་ལྡན་ནམ་
མཁའི་ཁམས་སུ་བསམ། །ཞེས་པ་དང་། གཞན་ཡང་དེ་ཉིད་ལས། རྣོ་ཕྱིར་མེ་
ཡི་གཟུགས་དག་ཏུ། །དེ་ཡང་མ་མོ་རྣམས་སུ་བརྟགས། །དབྱངས་ཡིག་དང་པོའི་
རང་བཞིན་དུ∶། །སངས་རྒྱས་རྣམས་ཀྱིས་རབ་ཏུ་བརྟགས། །ཞེས་གསུངས་སོ། །
ལས་ཞེས་བྱ་བ་ནི་ལུས་དང་། ངག་དང་། ཡིད་བདེ་བའི་ལས་བྱེད་པའི་ཕྱིར་རོ། །
རྒྱ་ཞེས་བྱ་བ་ནི་•དེས་མཚོན་པར་བྱེད་པའི་ཕྱིར། དེ་སྐད་ཅེས་བྱའོ། །གཞན་
11-972