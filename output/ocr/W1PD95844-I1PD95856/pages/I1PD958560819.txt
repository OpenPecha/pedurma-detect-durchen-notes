བསྟན་འགྱུར། རྒྱུད། ཝ༽ ༢༡
བྲི་བར་བྱ། །དེ་ནས་མྲྀ་ཏུ་ཀ་ཐིག་གམ། །མ་ཧ་རུ་ཏི་རས་བརླན་པས། །དཔལ་
ལྡན་ཁྲག་འཐུང་དཀྱིལ་འཁོར་མཆོག །གྲོང་ཁྱེར་དམ་པའི་ཐིག་གདབ་བོ། །ཁྲུ་
གང་ཁྲུ་དོ་ལ་སོགས་པ། །ཇི་སྲིད་བཅུ་གཉིས་བཅུ་དྲུག་བྲི། །རྣལ་འབྱོར་དབང་
ཕྱུག་ཆེན་པོའི་གྲོང་། །ཤེས་རབ་ཅན་གྱིས་ཐིག་གདབ་བོ། །ཇི་སྲིད་སྲད་བུ་ལྔ་པོ་
ནི༑ །རྣམ་པར་ཕྱེ་སྟེ་བཙོས་ནས་སུ། །དཔལ་ལྡན་ཁྲག་འཐུང་ལ་སོགས་ཀུན། །
སྤྱན་དྲངས་ནས་ནི་དེ་རུ་གཞག །སངས་རྒྱས་ཀུན་གྱི་མཁའ་འགྲོ་མ།
སྔགས་ནི་གཉིས་མེད་པ། །པདྨའི་སྣོད་དུ་ལེགས་བཞག་ལ། །རང་འབྱུང་མེ་ཏོག་
དག་གིས་མཆོད། །ཡེ་ཤེས་ཐིག་ནི་བསྐྱེད་ནས་སུ། །ཐིག་འདེབས་པ་ལ་མཁས་པ་
ཡིས༑ །སྔོན་ཆད་ཆོ་ག་མཐོང་གྱུར་པས། །ཡེ་ཤེས་ཐིག་ནི་གདབ་པར་བྱ། །བླ་
མས་ཁུ་ཚུར་གྱིས་བཟུང་ཞིང་། །གཅིག་ནི་མཐའ་རུ་སློབ་མ་ཡིས། །དབུགས་་་
འབྱིན་འགྲོ་བར་བསམས་ནས་སུ། །ཐིག་གཉིས་དག་ནི་ལེགས་པར་བསྒྲིལ།
།རྩ་བའི་
།
།ཛཱ་
གཉིས་མེད་གཉིས་སུ་མེད་སྔགས་ཀྱིས། །བསྒྲིལ་ནས་དེར་ནི་ཐིག་གདབ་བྱ།
ཛཱ་ཛཱ་ཞེས་ནི་ལེགས་བརྗོད་ཞིང་། །བློ་ལྡན་རྒྱབ་ཀྱིས་འགྲོ་བར་བྱ། །དང་པོར་
བྱང་དང་ལྷོ་ཡི་ནི།
།སྒོ་དབུས་ཇི་བཞིན་གནས་དབུས་སུ། །ལྷོ་རུ་མངོན་པར་་
ཕྱོགས་གྱུར་ནས། །ནམ་མཁར་དེ་བཞིན་ཐིག་གཉིས་གདབ། །གཡོན་པའི་རྡོ་རྗེ་
ཁུ་ཚུར་གྱིས། །ལྟེ་བའི་ཕྱོགས་སུ་བཟུང་ནས་སུ། །ཤར་དུ་བལྟས་ནས་དཔའ་བོ་
ཡིས༑ །ས་ལ་ཚངས་པའི་ཐིག་གཉིས་གདབ། །ཐིག་སྐུད་དག་ནི་རྡེབས་པའི་ཚེ། །
འཇིག་རྟེན་ཁམས་ནི་མ་ལུས་པའི། །སངས་རྒྱས་ལ་སོགས་འགྲོ་དོན་གྱི། །ཁྱེད་ཀྱི་
དུས་ནི་ཡིན་ཞེས་བསྐུལ། །སློབ་དཔོན་སློབ་མ་དང་བཅས་པས། །གཡོན་ནས་
བསྐོར་ལ་ཤིན་ཏུ་བརྩོན།
།རླུང་དང་དབང་ལྡན་ཕྱོགས་གནས་ལ།
།མེ་དང་་་་
བདེན་བྲལ་ཁ་བལྟས་ཏེ། །བླ་མས་མཚམས་སུ་ཐིག་གཉིས་ནི། །མེའི་ཕྱོགས་ནས་
11-772