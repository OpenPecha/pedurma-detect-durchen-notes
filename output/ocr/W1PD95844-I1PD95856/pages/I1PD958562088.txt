དཔལ་སྡོམ་པ་འབྱུང་བའི་སྒྲུབ་ཐབས།
२०३९
དང་༑ གླིང་བུ་མ་དང་། རྔ་ཟླུམ་མ་དང་། རྫ་རྔ་མ་དང་། བཞད་མ་དང་།
སྒེག་མ་དང་། གླུ་མ་དང་། གར་མ་དང་། མེ་ལོང་མ་དང་། རོ་མ་དང་།
རེག་བྱ་མ་དང་། ཆོས་མ་རྣམས་ཏེ་ལྷ་མོ་བཅུ་དྲུག་པོ་རྣམས་ཀྱིས་མཆོད་པར་བྱའོ། །
དེའི་རྗེས་ལ་རྐང་པ་བརྒྱད་པའི་སྔགས་རྣམས་ཀྱིས་བསྟོད་དེ། སྡིག་པ་བཤགས་པ་
ལ་སོགས་པ་ཇི་སྲིད་བཏང་སྙོམས་ཀྱི་བར་རྣམས་བསྒྲུབས་ནས། ཨོཾ་སྭ་བྷཱ་བ་་་་་་
ཤུཛཿསརྦ་དྷརྨཿབཿསྭ་བྷཱ་བ་ཤུདྷོ྅‧ཧཾ། ཞེས་པའི་དོན་མངོན་དུ་བྱ་ཞིང་ཁམས་གསུམ་
པ་སྟོང་པའི་རང་བཞིན་དུ་བལྟས་ཏེ་ཡི་གེ་གསུམ་གྱི་རང་བཞིན་ཨོཾ་ཨཱཿཧཱུཾ་ཨཱུ་∶ཧ་མགོ་་
ཟླ་བ་ཕྱེད་པ་ཐིག་ལེ་རྣམས་ལ་རིམ་པས་ནཱ་དའི་མཐར་བསྒོམས་ལ་ཨོཾ་ཤཱུ་ནྱ་ཏཱ་ཛྙཱ་ན་་་་
བཛྲ་སྭ་བྷཱ་•བ་ཨཱཏྨ་ཀོ྅∶ཧཾ། ཞེས་པ་འདིའི་དོན་ནང་དུ་བརྗོད་པས་གསལ་བར་བྱ་
ཞིང་ནཱ་ད་ཙམ་གྱི་•རྣམ་པར་རྟོག་པ་ཡང་ཡོངས་སུ་དོར་བར་བྱའོ། །སྔོན་གྱི་སྨོན་
ལམ་ལ་སོགས་པའི་མཐུས་རང་རང་གི་ས་བོན་ལྷག་པར་གནས་པའི་རང་གི་སེམས་ནཱ་
དའི་གཟུགས་ཀྱིས་ནམ་མཁར་གཞག་སྟེ། ཡཾ་ལས་སྐྱེས་པའི་རླུང་སྔོན་པོ་གཞུ་ལྟ་
བུ་རྒྱལ་མཚན་དང་བཅས་པའོ། །རཾ་ལས་སྐྱེས་པའི་མེ་དམར་པོ་ཟུར་གསུམ་དུ་མེ་
ལྕེ་བདུན་པ་དང་བཅས་པའོ། །བཾ་ལས་སྐྱེས་པའི་ཆུ་དཀར་པོ་ཟླུམ་པོ་བུམ་པ་དང་
བཅས་པའོ། །ལཾ་ལས་སྐྱེས་པའི་སའི་དཀྱིལ་འཁོར་སེར་པོ་གྲུ་བཞི་པ་ཟུར་དུ་རྡོ་རྗེ་
ཕྱེད་པ་དང་བཅས་པའི་སྟེང་དུ་སུཾ་ལས་བྱུང་བའི་རི་རབ་རིན་པོ་ཆེ་སྣ་ཚོགས་པའི་་་་་
རང་བཞིན་གྱི་སྟེང་དུ་བཾ་ལས་སྐྱེས་པའི་སྣ་ཚོགས་ཆུ་སྐྱེས་ཀྱི་ཟེའུ་འབྲུར་གནས་པའི་་་་
ཧཱུཾ་ལས་སྐྱེས་པའི་སྣ་ཚོགས་རྡོ་རྗེའི་ལྟེ་བ་ལ་གཡོན་དང་ཅིག་ཤོས་སུ་བསྐོར་བའི་ཨཱ་ལི་་
ཀཱ་ལི་ཉིས་འགྱུར་ལས་སྐྱེས་པའི་གཟུགས་བརྙན་ལྟ་བུའི་ཟླ་བའི་དཀྱིལ་འཁོར་གཅིག་་་
ལ་སྔར་གཞག་•པའི་ནཱ་ད་ལས་རིམ་གྱིས་རྫོགས་པའི་འོད་ཟེར་སྤྲོ་བ་དང་། བསྡུ་་
བས་ལྷའི་འཁོར་ལོ་རྡོ་རྗེ་སེམས་དཔའི་རང་བཞིན་ཧཱུཾ་ཡིག་རྣམ་པར་བསྒོམ་པར་བྱའོ།།
11-2039