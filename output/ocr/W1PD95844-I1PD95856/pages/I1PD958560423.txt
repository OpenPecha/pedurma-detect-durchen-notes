ما لا
བསྟན་འགྱུར། རྒྱུད། ༼༽ ༢༡
རྣམ་པར་ཤེས་པ་དེ་ཡོངས་སུ་ཟད་པ་དང་། གཞན་ཡང་ཀུན་ནས་ཉོན་མོངས་པ་
ཅན་གྱི་ཆོས་སྐྱེས་པ་རྣམས་ནུབ་པ་དང་། མ་སྐྱེས་པ་རྣམས་ཤིན་ཏུ་མི་སྐྱེ་བའི་་་་་་
བདག་ཉིད་ནི་ལྡོག་པ་ངེས་པའོ། ། །ནམ་མཁའ་རྣམ་པར་དག་པ་ལྟ་བུ་སྤྲོས་པ་མེད་
པ་རབ་ཏུ་གསལ་བའི་བདག་ཉིད་མཐའ་ཡས་པའི་ངེས་པ་སྟེ།
ཡོངས་སུ་གྱུར་པ་དེ་
ནི་སངས་རྒྱས་རྣམས་ཀྱི་གནས་ངན་ལེན་གྱི་•རྟེན་ཡོངས་སུ་གྱུར་པའོ། །དེ་ཡང་དེ་
རྣམས་ཀྱི་ཟག་པ་མེད་པའི་ཁམས་སུ་བརྗོད་པར་བྱ་སྟེ། སངས་རྒྱས་ཀྱི་ཟག་པ་མེད་
པའི་ཆོས་རྣམས་ཀྱི་ས་བོན་འཛིན་པའི་ཕྱིར་རོ། །དེ་ཡང་དེ་རྣམས་ཀྱི་•ལམ་གྱི་རྟེན་
ཏེ༑ དེ་ཡོངས་སུ་གྱུར་པ་ནི་འཇིག་རྟེན་པའི་ངོ་བོ་ཤིན་ཏུ་ལྡོག་པ་དང་། འཇིག་
རྟེན་ལས་འདས་པ་ཡང་ཤིན་ཏུ་འཇུག་པའོའོ།
།ཆོས་ཐམས་ཅད་ཀྱི་དེ་བཞིན་ཉིད་་
ཀྱང་དེ་རྣམས་ཀྱི་རྟེན་ཡིན་ལ། དེ་ཡོངས་སུ【འགྱུར་བ་•ནི་གློ་བུར་གྱི་སྒྲིབ་པ་ཐམས་
ཅད་ཤིན་ཏུ་རྣམ་པར་དག་པའོ། །གང་སངས་རྒྱས་ཀྱི་གནས་ངན་ལེན་གྱི་རྟེན་་་་་
དང་༌༑ ལམ་གྱི་རྟེན་དང་། དེ་བཞིན་ཉིད་ཀྱི་རྟེན་ཡོངས་སུ་གྱུར་པའོ། །དེ་
ཉིད་དེ་རྣམས་ཀྱི་བྱང་ཆུབ་དང་། དེ་ཉིད་ཆོས་ཀྱི་སྐུ་དང༌་། སངས་རྒྱས་ཀྱི་ཆོས་
རྣམས་ཀྱི་སྐུའི་རྟེན་ཞེས་བྱ་ཞིང་རང་བཞིན་གྱི་སྐུ་ཞེས་བརྗོད་པར་བྱ་སྟེ། དེ་བཞིན་
ཉིད་དང་། རབ་ཏུ་གསལ་པའི་རང་བཞིན་གྱི་ངོ་བོར་ཤིན་ཏུ་གནས་པའི་ཕྱིར་རོ། །
དེ་ནི་འདིར་སངས་རྒྱས་ཀྱི་བྱང་ཆུབ་ཀྱི་མཚན་ཉིད་བཅོམ་ལྡན་འདས་རྡོ་རྗེ་འཛིན་་་་་
པའི་རང་བཞིན་གྱིས་ནམ་མཁའ་དང་མཉམ་པའོ། །རང་བཞིན་ནི་འདིར་རང་་་་
བཞིན་གྱི་སྐུའོ། །དེ་ལྟ་བས་ན་ནམ་མཁའ་དང་མཉམ་པ་ཉིད་དེ་སྣང་བ་མེད་པ་་་
མཐའ་ཡས་པ་ཤིན་ཏུ་རྣམ་པར་དག་པ་རབ་ཏུ་གསལ་བ་དང་། དེ་བཞིན་ཉིད་
ཀྱི་རང་བཞིན་ཡིན་པའི་ཕྱིར་རོ། །ལོངས་སྤྱོད་རྫོགས་པས་ནི་གང་ཡང་རྣམ་པ་སྣ་
ཚོགས་པའི་ཕྱིར་རྣམ་པ་ཇི་ལྟ་བ་བཞིན་གྱི་ནམ་མཁའ་དང་མཉམ་པ་ནི་མ་ཡིན་ལ།
11-376