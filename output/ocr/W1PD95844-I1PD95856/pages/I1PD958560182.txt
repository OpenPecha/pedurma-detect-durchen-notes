དཔལ་སྡོམ་པ་འབྱུང་པའི་རྒྱུད་ཀྱི་རྒྱལ་པོ་ཆེན་པོའི་དཀའ་འགྲེལ་པདྨ་ཅན་ཞེས་བྱ་བ།
734
རྣམས་སོ། །འཁོར་ལོའི་ལོགས་གཉིས་སུ་གསེར་གྱི་རང་བཞིན་རི་དྭགས་དང་རི་་་
དྭགས་མོ་དག་འཁོར་ལོ་ལ་མངོན་དུ་ཕྱོགས་པ་མགྲིན་པ་སྟོད་དེ་ཉལ་བ་ཇི་ལྟར་
མཛེས་པའོ། །འཁོར་ལོའི་སྟེང་དུ་སྣ་ཚོགས་རྡོ་རྗེའི་རྭ་ཆ་ཆུང་གཉིས་པ་རང་གི་་་་
ཕྱོགས་ཀྱི་དེ་བཞིན་གཤེགས་པའི་ཁ་དོག་གོ། །རྟ་བབས་ཀྱི་ལོགས་གཉིས་སུ་གནས་
པའི་རྭ་ཀྱོག་པོ་སྟེ་དེ་ལས་ཚུ་རོལ་དུ་མདའ་ཡབ་རྣམས་ལ་རི་དྭགས་མོའི་མཇུག་་་་་་
མའི་●ལོགས་སུ་གནས་པའི་སྤྲེའུས་ཡུ་བ་ནས་•འཛིན་པའི་གདུགས་རྣམས་ཏེ་ཇི་ལྟར་
མཛེས་པའོ། །གཞལ་ཡས་ཁང་གི་ཟུར་དང་ཉེ་བ་རྣམས་སུ་དཔག་བསམ་གྱི་ཤིང་་
རྣམས་སོ། །སྣ་ཚོགས་ཆུ་སྐྱེས་ཀྱི་ཟེའུ་འབྲུ་ལྗང་གུ་གེ་སར་སེར་པོ་འདབ་མ་རྣམས་
ཁ་དོག་སྣ་ཚོགས་པ་སྟེ། དེའི་ས་ནི་དཀར་དམར་རོ། །རྡོ་རྗེ་ཕྲེང་བའི་རེ་ཁཱ་ནག་
པོ་སྟེ། རྩེ་མོ་གསུམ་པ་འམ་ལྔ་པའི་རྡོ་རྗེ་རྣམས་སོ། །དེ་ཡིས་ནི་ཇི་ལྟར་མཛེས་
པའོ། །འོད་ཟེར་ནི་ཁ་དོག་ལྔ་པའོ། ། དེའི་ཕྱི་རོལ་དུ་དུར་ཁྲོད་རྣམས་བྲི་བར་
བྱའོ།༑
།སྐལ་བ་དང་མི་ལྡན་པ་འདུས་པ་མེད་ན་སྟེ་•གཞན་དུ་མ་ཡིན་ནོ། །དེ་
ཡང་རྒྱུད་ཁོ་ནར་ཤེས་པར་བྱའོ།
།དེ་ནས་ལས་ཐམས་ཅད་དང་ཧཱུཾ་ཡིག་གིས་ཀྱང་
བཟླས་པའི་དྲི་ཆུ་བདུད་རྩི་ལྔ་དང་བཅས་པས་དཀྱིལ་འཁོར་གྱི་ཕྱི་རོལ་དུ་བྱུགས་ནས་
དེ་བཟླས་ཤིང་ཆུ་ཡིས་འཁོར་ལོ་ལ་བསང་གཏོར་བྱས་ཏེ་རྡུལ་ཚོན་ལྷག་མ་ཡང་དག་་་་
པར་མཆོད་ལ། ཨོཾ་ཨཱཿཧཱུཾ་བཛྲ་མཿཞེས་ཡེ་ཤེས་ཀྱི་རྡུལ་ཚོན་གཤེགས་ཤིང་སྣོད་ན་
གནས་པ་རྣམས་དབེན་པར་གཞག་•པར་བྱའོ་ཞེས་པ་རྡུལ་ཚོན་གདབ་པའི་ཆོ་གའོ། །
དུར་ཁྲོད་
དེ་ནས་སྔར་ལྷག་པར་གནས་པའི་རྣམ་རྒྱལ་གྱི་བུམ་པ་དཀྱིལ་འཁོར་གྱི་འཁོར་ལོ་ལ་་་་
གཡས་སྐོར་བྱས་ནས། འོད་ཟེར་ཕྲེང་བའི་ཕྱི་རོལ་གྱི་ས་ལ་སྟེ།
ཡོད་ན་དེའི་ཕྱི་རོལ་དུ་དཀྱིལ་འཁོར་གྱི་ཤར་སྒོའི་ཐད་ཀ་ལས་ཅུང་ཟད་གཡས་སུ་
གཞག་•པར་བྱའོ། །གཡོན་དུ་མཁའ་འགྲོ་མའི་དང་•ལས་ཐམས་ཅད་པ་སྟེ་་་་་
11-135