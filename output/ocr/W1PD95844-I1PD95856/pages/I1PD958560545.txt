ام
བསྟན་འགྱུར། རྒྱུད། ཝ༽ ༢༡
རུ་དང་དགྲ་སྟ་དང་གྲི་གུག་དང་། རྩེ་གསུམ་འཛིན་པའོ། །གཡོན་པ་རྣམས་ན་
ཁ་ཊཱཾ་ག་དང་ཐོད་པ་དང་རྡོ་རྗེ་ཞགས་པ་དང་།
ཚངས་པའི་མགོ་བོ་འཛིན་པ།
ཞབས་གཡས་བརྐྱང་བས་འཇིགས་བྱེད་དང་དུས་མཚན་མནན་པའོ། །རྡོ་རྗེ་ཕག་
མོ་ནི་སྐུ་མདོག་དམར་མོ་•ཞལ་མཆེ་བ་གཙིགས་པ། ཁྲག་ལ་དགྱེས་པ་གྲི་གུག་དང་
ཐོད་པ་འཛིན་པའི་ཕྱག་གིས་འཁྱུད་པ། ལྷན་ཅིག་སྐྱེས་པའི་བདེ་བས་དགྱེས་པ།
ཕྱག་རྒྱ་ལྔ་དང་ཐོད་པའི་ཕྲེང་བས་བརྒྱན་པར་གནས་པའོ། །ཤར་དུ་མཁའ་འགྲོ་མ་
ནག་མོ་དང་། བྱང་དུ་ལཱ་མ་ལྗང་གུ་དང་། ནུབ་དུ་དུམ་སྐྱེས་མ་དམར་མོ་དང་།
ལྷོ་རུ་གཟུགས་ཅན་མ་སེར་མོ་དང་། མཚམས་སུ་བུམ་པ་པདྨའི་སྣོད་དང་ལྡན་པ།
དྲི་ཆེན་དང་། དྲི་ཆུ་དང་། རང་བྱུང་•དང་། ཀླད་པ་དང་། ཁུ་བས་གང་
བའོ། །དེ་ལྟར་ལྷ་ལྔའི་བདག་ཉིད་དམ། ཐུང་ཞིང་སྒེག་པའི་སྐུ་རྡོ་རྗེ་དང་དྲིལ་
བུ་དང་ཌ་མ་རུ་དང་། ཁ་ཊཱཾ་ག་དང་ཐོད་པ་བསྣམས་པའི་རང་བཞིན་འཁོར་ལོ་་་
ལྷ་• ལྔ་དང་བཅས་པ་འམ། བསྡུས་པའི་རྣལ་འབྱོར་ཕྱི་ནང་གི་འཁོར་ལོ་གཉིས་་་་
བསྒོམ་པར་བྱ་སྟེ། ཁྭ་གདོང་ནག་མོ་དངང་། ལྗང་གུ་འུག་གདོང་དང་ཁྱི་གདོང་
དམར་མོ་དང་། ཕག་གདོང་སེར་མོ་དངང་། གཤིན་རྗེ་བརྟན་མ་དང་། གཤིན་
རྗེ་འཇོམས་མ་དང་། གཤིན་རྗེ་ཕོ་ཉ་མོ་དང་། གཤིན་རྗེ་མཆེ་བ་མ་རྣམས་
གཟུགས་གཉིས་མའི་རང་བཞིན་ཅན་ཏེ། ཞལ་གཅིག་པ་ཕྱག་བཞི་མ་གྲི་གུག་དང་
ཐོད་པ་དང་། ཌ་མ་རུ་དང་། ཁ་ཊཱཾ་ག་བསྣམས་པ་ཞབས་གཡས་བརྐྱང་བས་རོ་་
མནན་པ། ཕྱག་རྒྱ་ལྔས་བརྒྱན་པ། མི་མགོའི་དོ་ཤལ་ཅན་སྒེག་པའི་ཞལ་དང་
འཇིགས་སུ་རུང་བར་གནས་པའོ། །དེ་ལྟར་སྤྲུལ་པའི་སྐུའི་སྒོམ་པ་ལ་གནས་ཏེ།
ལོངས་སྤྱོད་རྫོགས་པའི་ཆོ་ག་རྫོགས་པར་བྱ་བ་གསུངས་པ། ཧེ་རུ་ཀ་ལ་སོགས་པའི་་
ལྷ༑ །རྩ་ཡི་གཟུགས་ཀྱིས་ཡང་དག་གནས། །ལུས་ཀྱི་དཀྱིལ་འཁོར་ཉམས་དགའ་
11-498