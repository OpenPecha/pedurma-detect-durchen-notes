བཅུ་གསུམ་གྱི་བདག་ཉིད་དཔལ་འཁོར་ལོ་སྡོམ་པའི་དཀྱིལ་འཁོར་གྱི་ཆོ་ག
722
བརྩམས་ནས་སོར་མོའི་རྩ་བའི་བར་དུ་བཀོད་ལ། ནམ་མཁའ་ལ་བཞུགས་པའི་དེ་
བཞིན་གཤེགས་པ་ལྔ་རང་རང་གི་*ཕྱོགས་ཀྱི་དེ་བཞིན་གཤེགས་པ་རྣམས་བསྡུས་པར་
གྱུར་པའི་ཐུགས་ཀ་རྣམས་སུ་བུ་ཡིག་ལ་སོགས་པ་ལས་གྲུབ་པའི་ཡེ་ཤེས་ཀྱི་ཐིག་འོད་་་
ཟེར་གྱི་རང་བཞིན་དུ་བལྟས་ཏེ། ཨོཾ་ཨཱཿཤཱ་ཤྭ་ཏ་བཛྲ་སཱུ་ཏྲེ་•མེ་པྲ་ཡཙྪ་མ་ཧཱ་མཎྜ་ལ་
སཱུ་ཏྲཾ་ཎཱ་ཡ་ཧཱུཾ། ཞེས་པ་འདིས་རང་རང་གི་མཚན་བཅུག་པའི་རྣམ་པར་སྣང་མཛད་
ལ་སོགས་པ་ལ་གསོལ་བ་གདབ་པར་བྱའོ། །དེ་ནས་ཛཿཡིག་ལས་བྱུང་བའི་སེར་་་་
པོར་སྣང་བ་ཟླ་བ་དང་ཉི་མའི་མིག་གཉིས་ཨོཾ་དཱིཔྟ་དྲྀཥྚཱངྐུ་ཤི་ཛཿཞེས་འདོན་བཞིན་་་་་
པས་རབ་ཏུ་མྱུར་བར་གཡོ་བའི་མིག་གི་རྫི་མས་འགུགས་པའི་མིག་གིས་ལྕགས་ཀྱུའི་ལྟ་
སྟངས་ཀྱིས་རྣམ་པར་སྣང་མཛད་ལ་སོགས་པ་མངགས་•པ་རྣམས་བཀུག་ནས་ལག་པ་
ན་གནས་པའི་ཐིག་ལ་གཞུག་པར་བྱའོ། །དེ་ཉིད་ཀྱི་ཕྱིར་དེ་རྣམས་ཀྱི་མེ་ལོང་ལ་་་
སོགས་པའི་ཡེ་ཤེས་ལྔའི་རང་བཞིན་རྣམས་སོ་སོ་ལ་ཡེ་ཤེས་བཞི་དང་རྗེས་སུ་འབྲེལ་་་་
པའི་ཕྱིར་ཉི་ཤུ་རྩ་ལྔར་ཕྱེ་བར་གྱུར་པ་ཡིན་ནོ། །དེའི་རྗེས་སུ་ཁཎྜ་རོ་ཧཱའི་•བདག་
ཉིད་ཅན་གྱི་ལས་ཀྱི་རྡོ་རྗེ་ཅན་ཐིག་སྐུད་འཛིན་པ་དང་ལྷན་ཅིག་ཏུ་ཐིག་ལྔ་ལྔ་རྣམས་་
ཐིག་རེ་རེར་བསྒྲིལ་ནས་དེ་ནས་དེ་བཞིན་དུ་ཐིག་ལྔ་པོ་དེ་རྣམས་ཐིག་གཅིག་ཏུ་་་་་་
བསྒྲིལ་ཏེ། ཨོཾ་ཨ་•ནྱ་ནྱཱ་ནུ་ག་ཏཱཿསརྦ་དྷརྨཱ•པ་ར་སྦ་རཱ་ནུ་པྲ་བིཥྛཿསརྦ་དྷརྨཿཨ་་་་
ཏྱཱནྟཱ་ནུ་པྲ་•བིཥྛཿསརྦ་དྷརྨ་ཨོཾ་ཨཱཿཧཱུཾ། ཞེས་འདོན་ཞིང་བསྒྲིལ་བར་བྱའོ། །བསྒྲིལ་
བ་ཉིད་ནི་སློབ་དཔོན་དང་སློབ་མའི་ལག་པ་གཡོན་གྱི་སོར་མོ་བཞི་རྣམས་ཀྱི་དབུས་་་་
སུ་བཅུག་ནས་•རྒྱབ་ནས་འཐོན་པ་སླར་ཡང་རྒྱབ་ནས་འཐོན་པར་བྱས་པ་དེ་དག་རྡོ་
རྗེ་ཁུ་ཚུར་གྱི་མཛུབ་མོའི་རྒྱབ་ཀྱི་ས་ལ་སྦྱར་བ་གསུམ་གྱི་•མཐར་ཐུག་པའི་ལྷག་པོ་་་་་་
དོར་ནས་དཀྱིལ་འཁོར་ཇི་ལྟ་བ་ལས་ཉིས་འགྱུར་གྱིས་རིང་བ། སྦོམས་སུ་སྒོའི་ཉི་ཤུ་
ཆའི་ཚད་ཡེ་ཤེས་ལྔའི་རང་བཞིན་གྱི་ཉི་ཤུ་རྩ་ལྔར་ཕྱེ་བ་རྣམས་དྲིའི་ཆུ་དང་བདུད་རྩི་་
11-1477