१२७२
བསྟན་འགྱུར། རྒྱུད། ༼༽ ༢༢
རབ་ཏུ་དགའ་བ་ཉིད་དང་ཡང་། །ཤིན་ཏུ་བདེ་བའི་ཐབས་ཀྱིས་ནི། །བཞི་པ་
མཆོག་ཏུ་བདེ་བའོ། །སེམས་ཅན་འགྲོ་བའི་དོན་བྱེད་རྒྱུ། །དགའ་བ་རང་ཉིད་
དགྱེས་པའོ།
།ལྷ་མོ་བདེ་བས་དགྱེས་པ་ན། །མཆོག་དགའ་ཞེས་ནི་༠བརྗོད་པ་
ཡིན༑ །དཔའ་བོ་རྣམས་དང་མཁའ་འགྲོ་རྣམས། །རབ་ཏུ་དགའ་བར་གནས་
པའོ།༑ །ཤིན་ཏུ་ཡང་དག་བདེ་བའི་ཐབས། །རང་དང་གཞན་དུ་དབྱེ་བ་མེད། །
ཤེས་རབ་ཐབས་ཀྱི་རྗེས་ལ་གང༌་། །བྱང་ཆུབ་སེམས་ཀྱི་འབྲས་བུར་འདོད། །འདི་•
ཡང་འབྲས་བུའི་ངོ་བོ་ཉིད། །དངོས་སུ་བྱང་ཆུབ་རྒྱུ་ཉིད་དོ། །སེམས་ཅན་གང་
རྣམས་མྱང་འདས་ཆེད། །མྱ་ངན་འདས་པས་དེ་འདས་ཕྱིར། །ཐུག་པ་མེད་པར་
ཐལ་བ་མེད། །མཁས་པ་ཁ་ཅིག་སྤྱོད་ཡུལ་ལམ། །༑ཡང་དག་• ཐུག་མེད་འདོད་པ་
ན༑ །རབ་ཏུ་བཟང་བར་བྱ་བ་སྟེ། །དགོས་•མེད་མཁས་པས་ལྕེ་ཡིས་བླང་། །
འཁོར་ལོ་གསུམ་ལ་གནས་པ་ཀུན། །ཐམས་ཅན་ཐུན་མོང་དུ་བྱའོ། །དེ་ནས་དྲིལ་
བུ་ཡང་དག་བླང་། །མཁས་པ་ཡིས་ནི་བསྟོད་པ་བྱ། །དཔའ་བོ་དབང་ཕྱུག་རྗེས་
འགྲོའམ། །དཔལ་མཆོག་དང་པོ་བསྟོད་པ་བྱ། །ཧེ་རུ་ཀ་དཔལ་ཡེ་ཤེས་ཆེ། །
ཐུབ་པ་ཆེན་པོ་ཐབས་ཆེན་པོ། །མགོན་པོ་ཆེན་པོ་རྣམ་པ་ཆེ། །ཤིང་རྟ་ཆེན་པོ་
ཐེག་ཆེན་པོ། །སྣང་བ་ཆེན་པོ་ཤེས་རབ་ཆེ། །དཔའ་བོ་ཆེན་པོ་དོན་ཆེན་བྱེད། །
ང་རྒྱལ་ཆེན་པོ་གཞི་ཆེན་པོ། །རྒྱལ་པོ་ཆེན་པོ་ཆེ་བའི་ཆེ། །མཐུ་ཆེན་བདེ་བ་ཆེན་
པོ་སྟེ། །རོལ་པ་ཆེན་པོ་རྟེན་ཆེན་པོ། །མཚོན་ཆ་ཆེན་པོ་དྲག་ཆེན་པོ།
འཇིགས་པ་ཆེན་པོ་རྒོད་པ་ཆེ། །ཆགས་པ་ཆེན་པོ་ཞེ་སྡང་ཆེ། །གཏི་མུག་ཆེན་པོ་
སྟོབས་ཆེན་པོ། །ཚམ་ངམ་ཆེན་མོ་དྲག་ཆེན་པོ། །སྟོབས་པོ་ཆེ་ལ་བསྙེམས་པ་
ཆེ༑ །སྐུ་གསུམ་ལམ་གསུམ་ཆ་བྱད་ཅན། །འཁོར་ལོ་གསུམ་ནི་སྲིད་གསུམ་མཆོག།
དྲི་མ་གསུམ་སྤངས་དུས་གསུམ་གནས།
།སྤྱན་གསུམ་སུམ་ཅུའི་དབང་ཕྱུག་སྟེ། །
།
11-1262