བཀའ་འགྱུར། རྙིང་རྒྱུད། ༼༽ ༡༠༡
དེ་ཅིའི་ཕྱིར་ཞེ་ན། སྤྲུལ་པ་ནི་མ་བྱུང་མ་མྱོང་གང་དུ་རྒྱུན་དུ་འབྱུང་བའོ། །
འཇུག་པ་ནི་རྫོགས་ལོངས་སྤྱོད་པ་སྟེ། དེ་ཅིའི་ཕྱིར་ཞེ་ན། དེ་ནི་ནང་དུ་ཡང་
དག་གནས་པ་ཉིད་དུ་གང་གི་རྣལ་འབྱོར་འཇུག་པར་བྱེད་པ་ཉིད་དོ། །སྣང་བ་ནི་
ཆོས་ཀྱི་སྐུ་སྟེ། དེ་ཅིའི་ཕྱིར་ཞེ་ན། གཉིས་འདུས་པ་ལས་གཉིས་འབྱུང་བའི་
རང་བཞིན་དུ་སྣང་བའོ།
།གཞི་ནི་ངོ་བོ་ཉིད་ཀྱི་སྐུ་སྟེ།
དེ་ཅིའི་ཕྱིར་ཞེ་ན།
ཆོས་ཐམས་ཅད་འབྱུང་བའི་གཞི་དངོས་པོ་མེད་པའི་ངོ་བོ་ཉིད་ཀྱི་ཕྱིར་རོ། །ཡང་
ལང་ ཀའི་ བདག་ པོས་ དྲིས་ པ། _ གསང་ བ་ པའི་ བདག་ པོ་ སྤྲུལ་ པ་ ནི་ གང་ །
རྫོགས་ལོངས་སྤྱོད་པ་ནི་གང་།
ཆོས་ཀྱི་སྐུ་ནི་གང༌་།
ངོ་བོ་ཉིད་ནི་གང་།
གསང་བ་པའི་བདག་པོས་སྨྲས་པ།
ལང་ཀའི་བདག་པོ་གང་འདི་ལྟར་དྲི་བ་འདི་
བཞི་ནི་འདི་སྐད་དུ་ཐོས་སོ།
།སྤྲུལ་པ་ནི་གང་མེད་པ་●ལས་རྒྱུན་གྱིས་འབྱུང་བ་
ལ་བྱའོ། །རྫོགས་ལོངས་སྤྱོད་པ་ནི་སྨིན་པ་ཕུན་●སུམ་ཚོགས་པ་ལ་བྱའོ། །ཆོས་
ཀྱི་●སྐུ་ནི་ཡོངས་སུ་རྣམ་པར་དག་པ་ལ་བྱའོ། །ངོ་བོ་ཉིད་ནི་ཇི་བཞིན་པ་དེ་ཉིད་
ལ་བྱའོ། །ཡང་ལང་ཀའི་བདག་པོས་དྲིས་པ། གསང་བ་པའི་བདག་པོ་རྒྱུན་གྱི་
འབྱུང་བ་ནི་གང་། སྨིན་པ་ཕུན་སུམ་ཚོགས་པ་ནི་གང་། ཡོངས་སུ་རྣམ་པར་
དག་པ་ནི་གང་། ཇི་བཞིན་པ་དེ་ཉིད་ནི་གང་། གསང་བ་པའི་བདག་པོས་སྨྲས་
པ༑ ལང་ཀའི་བདག་པོ་འདི་ལྟར་དྲི་བ་བཞི་ནི་འདི་ལྟ་སྟེ། རྒྱུན་གྱི་འབྱུང་བ་ནི་
སེམས་ལས་གྱུར་པ་རྒྱུན་མི་འཆད་པའོ། །སྨིན་པ་ཕུན་སུམ་ཚོགས་པ་ནི་སེམས་
ལས་བྱུང་བའོ། །ཡོངས་སུ་རྣམ་པར་དག་པ་ནི་སེམས་སྣང་བའོ། །ཇི་བཞིན་
པ་དེ་ཉིད་ནི་སེམས་ཉིད་དོ། །ལང་ཀའི་བདག་པོ་དེ་ཅིའི་ཕྱིར་ཞེ་ན།
གང་གྱུར་
པ་མུན་པ་སངས་ན་“སྤྲུལ་པ་མངོན་དུ་སྣང་ངོ་། །གང་འབྱུང་བ་མུན་པ་སངས་
ན་རྫོགས་ལོངས་སྤྱོད་པ་མངོན་དུ་སྣང་ངོ་། །གང་སྣང་བ་མུན་པ་སངས་ན་ཆོས་
101-404