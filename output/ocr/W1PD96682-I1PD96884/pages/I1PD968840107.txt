ཆོས་ཐམས་ཅད་རྫོགས་པ་ཆེན་པོ་བྱང་ཆུབ་ཀྱི་སེམས་ཀུན་བྱེད་རྒྱལ་པོ།
༨༣
བདུད་རྩི་ཡིན། །འདུ་མཆེད་བཅུ་གཉིས་ཁྱད་པར་དུ། །ལྷག་པའི་བསམ་པས་
བཟུང་བ་མེད།
།ཡིད་ཀྱིས་བསམ་པས་ཡོན【བདག་སྟེ། །བལྟས་པས་ཚོགས་ནི་
བཀྲམ་པའོ།
།མཐོང་བར་གྱུར་པས་དངོས་གྲུབ་ལ། །དེ་ཉིད་མཉམ་བཞག་
རྫོགས་པའོ།
།ཡུད་ཙམ་བཟུང་བས་སྦྱོར་བ་ཡིན། །དགའ་བར་གྱུར་པས་དམ་
ཚིག་སྟེ།
།ཐབས་ཀྱིས་གར་ཐབས་བསྐྱོད་པ་ཡིས།
།གཉིས་མེད་སྦྱོར་བ་ཕུལ་བ་
ཡིན༑ །མི་བཟུང་གཏོང་བས་གཏོང་●མ་ཡིན། །བྱ་བ་མེད་པའི་ལས་རྣམས་ཏེ། །
མི་རྟོག་ཡེ་ཤེས་བགེགས་བསལ་ནས།
།མ་གསུངས་•མཉམ【བཞག་སྔགས་•ཚིག་
གོ༑
།བླ་མ་མཆོད་དང་གཏོང་བ་དང་།
།དེ་བཞིན་བསོད་ནམས་ཐམས་ཅད་
ཀྱང་༑ །མ་ཆགས་མི་གཡོའི་སྟོབས་མེད་ན། །བྱས་ན་འཆིང་བ་ཆེན་པོར་འགྱུར། །
དེ་བས་དེ་ལུང་དེ་ཉིད་ལ། །དེ་ལ་དེ་སྦྱར་སྒྲིབ་•པར་འགྱུར། །དེ་ལྟར་དེ་ལ་དེ་
རྟོག་ན། །དེ་ལ་དེ་ཉིད་གྲུབ་པ་མེད། །ཅེས་གསུངས་སོ། །བྱང་ཆུབ་ཀྱི་སེམས་
ཀུན་བྱེད་རྒྱལ་པོ་ལས་རྡོ་རྗེ་སེམས་དཔའི་རང་བཞིན་མི་ནུབ་པའི་རྒྱལ་མཚན་གྱི་
ལེའུ་སྟེ་སུམ་ཅུ་∶པའོ།།
དེ་ནས་བྱང་ཆུབ་ཀྱི་སེམས་ཀུན་བྱེད་རྒྱལ་པོ་དེས་ཀུན་བྱེད་ཀྱི་རང་བཞིན་བྱ་
མེད་རྫོགས་པ་ལྷུན་གྱིས་གྲུབ་པ་འདི་གསུངས་སོ●།
།ཀྱེ་སེམས་དཔའ་ཆེན་པོ་་་
ཉོན་ཅིཅིག །སྣ་ཚོགས་རང་བཞིན་མི་གཉིས་ཀྱང་། །ཆ་ཤས་ཉིད་དུ་སྤྲོས་དང་
བྲལ༑ །ཇི་བཞིན་པ་ཞེས་མི་རྟོག་ཀྱང་། །རྣམ་པར་སྣང་མཛད་ཀུན་དུ་བཟང་། །
ཟིན་པས་རྩོལ་“བའི་ནད་སྤངས་ཏེ། །ལྷུན་གྱིས་གནས་པས་གཞག་∶པ་ཡིན། །
ཞེས་གསུངས་སོ། །བྱང་ཆུབ་ཀྱི་སེམས་ཀུན་བྱེད་རྒྱལ་པོ་ལས་རྡོ་རྗེ་ཚིག་དྲུག་གི་
ལེའུ་སྟེ་སུམ་ཅུ་●རྩ་●གཅིག་པའོ།།
101-83