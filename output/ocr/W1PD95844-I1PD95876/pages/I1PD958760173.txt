クイ
བསྟན་འགྱུར། རྒྱུད། ༼ཨི༽ ༦༡
བདག་གི་• བདུད་བཅོམ་པར་མཛད་ན་བཅོམ་ལྡན་འདས་ཏེ། དེའི་ཕྱིར་འཆི་་་
བདག་གི་བདུད་ལ་སོགས་པ་དང་བྲལ་བས་འཁོར་བའི་ཕྱི་མའི་མཐར་ཐུག་གི་བར་
དུ་རྟག་ཏུ་རྡོ་རྗེ་འཆང་དང་། འ འཇིག་རྟེན་དབང་ཕྱུག་དང་། བྱང་ཆུབ་སེམས་
དཔའ་ནམ་མཁའི་སྙིང་པོའི་གཟུགས་འཛིན་པ་ཡིན་ནོ་ཞེས་བྱ་བ་ཡིན་ནོ། །དེ་
དག་ཅི་མཛད་ཅེ་ན། ལྟ་ངན་ཞེས་བྱ་བ་ལ་སོགས་པ་ལ། འཁོར་བ་ལ་རྟག་་་
པའི་འདུ་ཤེས་ཅན་གང་ཡིན་པ་དེ་ནི་ལྟ་བ་ངན་པ་དང་ལྡན་པའི་སེམས་ཅན་
རྣམས་སོ། །དེ་དག་གི་རྟག་པའི་འདུ་ཤེས་དང་བྲལ་བར་•མཛད་པའི་ཕྱིར།
ཤཱཀྱའི་རིགས་ལ་སོགས་པའི་སྐྱེ་བ་ཡོངས་སུ་བཞེས་པ་མཛད་ནས་སྤྲུལ་པའི་སྐུ་
ཡོངས་སུ་མྱ་ངན་ལས་འདས་པ་ཆེན་པོ་སྟོན་པར་མཛད་། །ལོངས་སྤྱོད་རྫོགས་
པའི་སྐུས་ནི་མ་ཡིན་ནོ། །རྡོ་རྗེ་འཆང་ལ་སོགས་པའི་བྱང་ཆུབ་སེམས་དཔའི་་་་་
གཟུགས་ཀྱིས་ལྟ་བ་ངན་པ་དང་ལྡན་པ་རྣམས་ལ་ཕན་པའི་དོན་དུ་རྡོ་རྗེ་འཆང་ལ་
སོགས་པའི་གཟུགས་འཛིན་ཅིང་མྱ་ངན་ལས་འདས་པ་སྟོན་པར་མཛད་པ་ཡིན་ནོ། །
མ་ལུས་པ་ནི་སེམས་ཅན་གྱི་ཁམས་ཐམས་ཅད་དེ། དེ་འདུལ་བ་དང་ལུང་དང་་་
རྟོགས་པ་ལ་རབ་ཏུ་བཞག་པའོ། །དེའི་དོན་དུ་བརྩོན་པ་ནི་སྤྲོ་བའི་བརྩོན་འགྲུས་
ཏེ༑ དེར་བརྟན་པའི་ངེས་པ་ནི་མི་ཕྱེད་པའི་ཡེ་ཤེསཏེ། དེས་གོ་ཆ་དང་
བཅས་པ་ནི་སེམས་ཅན་གྱི་དོན་དུ་གོ་ཆ་དང་ལྡན་པའོ། །ཤིན་ཏུ་སྲིད་པ་ལ་
གནས་པ་ནི་མི་གནས་པའི་མྱ་ངན་ལས་འདས་པ་སྟེ། དེ་ཉིད་མཆོག་སྟེ་ཕུལ་དུ་
བྱུང་བའི་གོ་ཆ་ལ་སོགས་པ་གང་ཡིན་པ་བགོས་པ་དེ་ནི་ཤིན་ཏུ་སྲིད་པའི་གནས་
མཆོག་གི་གོ་ཆ་ལ་སོགས་པ་•བགོས་པའོ། །སོགས་པའི་སྒྲ་•ནི་ཅོད་པན་དང་།
རྣ་རྒྱན་དང་། གདུ་བུ་དང་། དཔུང་‧རྒྱན་ལ་སོགས་པ་གཟུང་བར་བྱའོ། །
དཀོན་མཆོག་གསུམ་ཉིད་ཉེ་བར་འགྲོ་བ་ནི་ཐོབ་པའོ། །དཀོན་མཆོག་གསུམ་་་་་
31-148