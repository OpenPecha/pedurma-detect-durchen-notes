१२
བསྟན་འགྱུར། རྒྱུད། ༼མི༽ ༦༡
སྒྲུབ་པ་རྣམས་ཀྱི་• རྣལ་འབྱོར་པ་གང་གིས་མངོན་དུ་བྱེད་པ་ནི་བསྟེན་པ་སྟེ། དེ་
དག་ལ་• དཔལ་རྡོ་རྗེ་སེམས་དཔའི་བདེ་བ་དང་ཡིད་བདེ་བའི་རང་བཞིན་ཅན་གྱི་
དངོས་གྲུབ་ཀྱི་བདེ་བ་ཆེན་པོ་ཉིད་ཐོབ་པ་ཡིན་ནོ་ཞེས་བྱ་བ་དང་སྦྱར་རོ། །དེ་་
ཡང་ཇི་ལྟ་བུ་ཞེ་ན། སྣ་ཚོགས་པའི【རྒྱལ་མཚན་•མཐོ་བ་དང་ལྡན་པ་ཞེས་བྱ་བ་
ནི་དཔལ་རྡོ་རྗེ་སེམས་དཔའ་ལ་སོགས་པའི་ཕྱག་མཚན་དང་བཅས་པའི་སྣ་ཚོགས་
པའི་སྐུ་མཐོ་བ་དང་ལྡན་པ་གང་ཡིན་པ་དེ་དག་གིས་མཆོག་གི་དངོས་གྲུབ་ཀྱི་བདེ་
བ་ཆེན་པོ་ཉིད་ཉམས་སུ་མྱོང་བ་ཡིན་ནོ། །དོན་ཡོད་ཅེས་བྱ་བ་ནི་དོན་ཡོད་པ་་
ཡིནན་ཏེ། འདོད་པའི་འབྲས་བུ་སྒྲུབ་པར་བྱེད་པའོའོ། །མཆོག་གི་ཇི་ལྟ་བ་བཞིན་
དུ་བཤད་པའི་ཐོག་མ་དང་ཐ་མ་མེད་པའོ། །བསོད་ནམས་ལྡན་ཞེས་བྱ་བ་ནི་་་་
སྡིག་པ་ཐམས་ཅད་ཀྱི་དྲི་མ་སྦྱོང་བར་བྱེད་པའོ། །དེ་གང་•ཞེ་ན། ཆོ་ག་ཞེས་
བྱ་བ་ནི་ཐམས་ཅད་དགུག་པ་ལ་སོགས་པའི་ངོ་བོའོ། །མཆོག་ཏུ་རྟག་པ་ནི་ཤིན་
ཏུ་ཐོག་མ་དང་ཐ་མ་མེད་པའོ། །མཆོག་ཏུ་རྟག་པ་དེ་གང་གིས་སྒྲུབ་•པར་བྱེད་
པ་དེ་དག་གིས་ཤིན་ཏུ་དམ་པ་འདོད་པའི་དངོས་གྲུབ་དབང་ཕྱུག་ཅི་བདེར་ཐོབ་་་
ཅེས་བྱ་བ་དང་སྦྱར་རོ། །ཀུན་མཆོག་གསང་བ་ཆེན་པོ་ཞེས་བྱ་བ་ནི་གསང་བའི་
དཀྱིལ་འཁོར་རོ། ། །དེ་ཉིད་དངོས་གྲུབ་ཐམས་ཅད་མྱུར་སྒྲུབ་• ཅེས་བྱ་བ་ནི་རྡོ་རྗེ་
སེམས་དཔའ་ལ་སོགས་པའི་དངོས་གྲུབ་ཐམས་ཅད་མྱུར་དུ་སྒྲུབ་པར་བྱེད་པའོ། །
དེ་ལྟ་བུའི་གྲོང་ཁྱེར་མཆོག་ཏུ་ཞུགས་ན་སྒྲུབ་པ་པོ་གང་གིས་སྒྲུབ་པར་བྱེད་པ་དེ་་་་
དག་གིས་ཐོག་མ་དང་ཐ་མ་མེད་པའི་དངོས་གྲུབ་ཀྱི་དབང་ཕྱུག་གི་བདེ་བ་རྣམས་་་་
ཐོབ་པ་ཡིན་ནོ། །ནིའི་སྒྲ་ནི་ངེས་པར་གཟུང་བ་སྟེ་དེ་རྣམས་ཁོ་ནས་ཐོབ་ཀྱི་
གཞན་གྱིས་ནི་མ་ཡིན་ནོ། །སྒྲུབ་པ་པོ་གང་ལ་སྒྲུབ་པའི་ཆོ་ག་གཞན་དག་དང་
སྒྲུབ་པ་བདུན་གྱིས་ཀྱང་འགྲུབ་པར་མ་གྱུར་པ་དང་། དངོས་གྲུབ་རྫོགས་པར་
31-124