དཔལ་མཆོག་དང་པོའི་རྒྱ་ཆེར་བཤད་པ།
مم
འདི་ཉིད་དེ་བཞིན་གཤེགས་པ་ཡིན་ནོ་ཞེས་བྱིན་གྱིས་བརླབས་པ་ནི་དེ་བཞིན་
།ས་པ་ཐམས་ཅད་ཀྱི་རང་བཞིན་ཅན་གྱི་དཀྱིལ་འཁོར་བསྟན་པར་མཛད་ནས།
དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་སློབ་དཔོན་ནི་རང་གི་དམ་
ཚིག་གི་སློབ་དཔོན་དང་མགྲིན་གཅིག་ཏུ་འདའ་བར་དཀའ་བའི་སློབ་དཔོན་གྱི་
ཞལ་གྱིས་ཁྱེད་རྣམས་ལ་དབུགས་དབྱུང་བར་མཛད་པ་ཡིན་ཏེ། ཁྱེད་ཀྱིས་དད་་
པར་བྱ་བ་ནི་ཐེ་ཚོམ་མི་བྱའོ། །མཐོང་བ་ཞེས་བྱ་བ་ནི་རྡོ་རྗེ་ལྕགས་ཀྱུ་མ་ནས་རྡོ་
རྗེ་སེམས་དཔའི་བར་དུ་ཁ་དོག་དང་དབྱིབས་ཀྱི་བདག་ཉིད་ཅན་གྱི་རྟེན་དང་
བརྟེན་• པའི་དཀྱིལ་འཁོར་བལྟའོ། །རབ་ཏུ་ཞུགས་པ་ཞེས་བྱ་བ་ནི་ཕྱི་དང་
གསང་བའི་འཇུག་པས་དཔལ་རྡོ་རྗེ་སེམས་དཔའི་གསང་བའི་དཀྱིལ་འཁོར་དུ་
ཞུགས་པར་བྱའོ། །དེ་●གང་ཡིན་ཞེ་ན། གསང་བ་དམ་པའི་དཀྱིལ་འཁོར་རོ། །
སྲོག་གཅོད་པ་ལ་སོགས་པའི་སྡིག་པ་ཐམས་ཅད་དང་བྲལ་བས་ཁྱེད་•ལེགས་པར་་
གནས་ཏེ། དུས་འདི་ནས་བཟུང་•ནས་བྱང་ཆུབ་སྙིང་པོ་ཐོབ་ཀྱི་བར་དུ་སྡུག་་
བསྔལ་གྱི་རྒྱུ་ཐམས་ཅད་དང་བྲལ་ཞིང་བདེ་བ་དང་ཡིད་བདེ་བ་ཐམས་ཅད་དང་་་
རྗེས་སུ་མཐུན་པའི་ལྷ་དང་མིའི་སྲིད་པ་ལ་• ཡིད་དགའ་བས་གནས་པས་ལེགས་་་་
པར་གནས་པའོ། །དེ་ཅིའི་ཕྱིར་ཞེ་ན། ཁྱེད་རྣམས་སླར་ཡང་འཆི་བ་མེད། །
ཅེས་བྱ་བ་ལ་སོགས་པ་ལ་དཀྱིལ་འཁོར་མཐོང་བ་དང་དེ་ཉིད་དུ་ཞུགས་པའི་ཕྱིར་་
ཁྱེད་རྣམས་ལ་སླར་ཡང་ཤི་བ་ཡོད་པ་མ་ཡིན་ནོ། །བདེ་ཆེན་ཐེག་པ་འདིར་་་་་་
ཞུགས་པས། །ཞེས་བྱ་བ་ནི་ཐར་པ་ཆེན་པོའི་རང་བཞིན་གྱི་རྡོ་རྗེ་ཐེག་པ་• ཆེན་
པོ་འདི་ལ་ཞུགས་པའི་ཕྱིར་རོ། །དེ་ལྟར་ཡིན་པ་དེའི་ཕྱིར་མི་ཚུགས་པ་ནི་ཐེག་པ་
གཞན་ལ་• འདོད་པའི་བསམ་པས་མི་མཐུན་•པའི་ཕྱིར་རོ།
།མི་སོད་པ་ཞེས་བྱ་
བ་ནི་དེ་ཉིད་ཀྱིས་བདེ་བ་ཆེན་པོའི་ཐེག་པ་འདི་ལས་ལྟུང་བར་མི་འགྱུར་བའོ། _ །
31-99