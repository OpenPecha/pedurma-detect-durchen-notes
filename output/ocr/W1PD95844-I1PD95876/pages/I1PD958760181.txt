746
བསྟན་འགྱུར། རྒྱུད།
67
པའི་•པདྨའི་གདན་ལ་ཇི་ལྟ་བ་བཞིན་དུ་བཤད་པའི་མཚན་ཉིད་ཅན་གྱི་དཀོན་་་་
མཆོག་གསུམ་བྲི་བར་བྱའོ། །དེ་ཉིད་ཀྱི་•ནང་གི་དཀྱིལ་འཁོར་གྱི་མཚམས་བཞི་
རུ་རྡོ་རྗེ་དང་། རིན་པོ་ཆེ་དང་། པདྨ་དང་། སྣ་ཚོགས་རྡོ་རྗེ་སྔར་བཤད་་་
པའི་སྙིང་པོ་བཞིས་བྲི་བར་བྱའོ། ། ཕྱིའི་དཀྱིལ་འཁོར་གྱི་ལྷའི་སྣམ་བུའི་མཚམས་
བཞི་པོ་ལ་སྔ་མ་བཞིན་དུ་སྒེག་མོ་ལ་སོགས་པ་བཞི་བྲི་བར་བྱའོ། །སྒོ་རྣམས་སུ་
ལྕགས་ཀྱུ་མ་ལ་སོགས་པ་བཞི་རྡོ་རྗེ་སེམས་དཔའི་དཀྱིལ་འཁོར་ཆེན་པོ་ལས་་་
གསུངས་པའི་སྙིང་པོ་རྣམས་•བྲི་བར་བྱའོ། །དེ་ནས་རྡོ་རྗེ་སེམས་དཔའི་གསང་
བའི་དཀྱིལ་འཁོར་ལས་གསུངས་པའི་ཚུལ་གྱིས་དེ་བཞིན་གཤེགས་པ་ཐམས་ཅད་ཀྱི་
དཀྱིལ་འཁོར་ཆེན་པོ་ལས་གསུངས་པའི་འདུས་པ་དང་། མ མཚན་བརྒྱ་རྩ་བརྒྱད་
དང་། དགུག་པ་ལ་སོགས་པའི་ཆོ་ག་བྱས་ལ་རང་འཇུག་པའི་ཆོ་ག་དང་།
སློབ་མ་གཞུག་པ་ལ་སོགས་པའི་ཆོ་ག་རྒྱས་པར་བྱའོ།
མཆོག་ཏུ་གསང་བའི་ཆོ་ག་ཞེས་བྱ་བ་ལ་དེ་བཞིན་གཤེགས་པ་ཐམས་ཅད་ཀྱི་
སངས་རྒྱས་དང་། ཆོས་དང་། དགེ་འདུན་གྱི་རང་བཞིན་ནི་མཆོག་ཏུ་གསང་
བའོ།༑ །དེའི་ཆོ་ག་ནི་བསྒྲུབ་•པར་བྱ་བ་དང་།
སྒྲུབ་པའི་རྟོགས་•པ་སྟེ།
དེ་ཡང་ཡོངས་སུ་རྫོགས་པ་ཡིན་ནོ་ཞེས་ཤེས་པར་བྱའོ། །དཔལ་མཆོག་དང་པོའི་
རྒྱ་ཆེར་འགྲེལ་པ་ཤེས་རབ་ཀྱི་ཕ་རོལ་ཏུ་ཕྱིན་པ་འབྱུང་བ་ཞེས་བྱ་བ་ལས་དཀོན་་་་
མཆོག་གསུམ་གྱི་གསང་བའི་དཀྱིལ་འཁོར་གྱི་བཤད་པ་རྫོགས་སོ།།
དེ་ལྟར་མྱུར་དུ་དངོས་གྲུབ་སྒྲུབ་•པར་བྱེད་པ་ལ། དེ་བཞིན་གཤེགས་་་
པའི་རས་རིས་ཀྱི་དཀྱིལ་འཁོར་བསྟན་ནས། ད་ནི་རྡོ་རྗེ་རིགས་ཀྱི་རྣལ་འབྱོར་པ་་
ལ་མྱུར་དུ་དངོས་གྲུབ་སྒྲུབ་པར་བྱེད་པའི་རྡོ་རྗེ་ཉི་མ་མེ་ལྟར་འབར་བའི་གསང་
31-156