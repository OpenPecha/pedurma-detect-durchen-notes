དཔལ་མཆོག་དང་པོའི་རྒྱ་ཆེར་བཤད་པ།
༣ ༣ ༥
པའི་དམ་ཚིག་གི་ཕྱག་རྒྱ་རྣམས་ཀྱི་འབྲས་བུ་བསྟན་པར་བྱ་བའི་ཕྱིར་འདི་རྣམས་ཀྱི་
ཞེས་བྱ་བ་ལ་སོགས་པ་གསུངས་ཏེ། དེ་ལ་པདྨའི་དེ་བཞིན་གཤེགས་པའི་དམ་་་་
ཚིག་གི་ཕྱག་རྒྱས་པདྨའི་རིགས་ཐམས་ཅད་རང་བཞིན་གྱིས་དག་པའོ་ཞེས་བྱ་བར་
རྟོགས་པ་ནི་ཆོས་ཉིད་ཐམས་ཅད་ཐོབ་པའོ། །རྡོ་རྗེ་པདྨ་ཆེན་པོའི་དམ་ཚིག་གི་་
ཕྱག་རྒྱས་པདྨའི་རིགས་ཐམས་ཅད་རྗེས་སུ་ཆགས་པའོའོ། །པདྨ་ཆེན་པོའི་•དམ་་
ཚིག་གི་ཕྱག་རྒྱས་རང་དང་གཞན་དག་སྡུག་བསྔལ་ཐམས་ཅད་ལས་སྒྲོལ་བའོ། །
པདྨ་ཆེན་པོའི་ནོར་བུའི་དམ་ཚིག་གི་ཕྱག་རྒྱས་རང་དང་གཞན་དག་གི་•བསམ་པ་་་
ཐམས་ཅད་ཡོངས་སུ་རྫོགས་པ་ཤིན་ཏུ་གྲུབ་པར་འགྱུར་རོ། །དེ་ནས་ཀྱི་སྒྲ་ནི་
སྐབས་སུ་བབ་པ་ལའོ། །པདྨའི་ལྷའི་བདག་པོ་ནི་ཞི་བ་•དང་ཁྱབ་འཇུག་ལ་
སོགས་པ་རྣམས་ཏེ་དེ་དག་གི་དམ་ཚིག་གི་ཕྱག་རྒྱ་ནི་ཕྱིའི་རྡོ་རྗེ་བསྡམས་པ་ལས་་་་
བྱུང་བ་ཡིན་ནོ། །དབང་ཕྱུག་ཆེན་པོའི་གཟུགས་འཛིན་པའི་འཇིག་རྟེན་དབང་
ཕྱུག་ནི་དོན་ཡོད་རྒྱལ་པོ་སྟེ། དོན་ཡོད་རྒྱལ་པོ་ནི་•དོན་ཡོད་ཞགས་པ་སྟེ་•དེའི་
དམ་ཚིག་གི་ཕྱག་རྒྱ་ནི་འདི་ཡིན་ཏེ་འོག་ཏུ་མཛུབ་མོ་གཉིས་ཀྱིས་• ཁ་འབུས་པ་ཁྲོ་
གཉེར་ཅན་ལ་གཞག་པར་བྱའོ་ཞེས་བྱ་བ་ལ་རྡོ་རྗེ་བསྡམས་པ་• ཕྱིར་བཅིངས་ལ་་་
མཛུབ་མོ་གཉིས་ཀྱི་རྩེ་མོ་ཡང་དག་པར་སྦྱར་ལ་ཚིགས་གསུམ་པ་བཀུག་པར་བྱས་ཏེ་
འོག་ཏུ་ཁ་བལྟ་•བ་མཛོད་སྤུའི་ཕྱོགས་སུ་གཟུང་བར་བྱ་སྟེ་འདི་ནི་དབང་ཕྱུག་ཆེན་
པོའི་གཟུགས་འཛིན་པའི་དོན་ཡོད་ཞགས་པ་པདྨའི་ཁྲོ་གཉེར་གྱི་སྤྱན་ཞེས་བྱ་བ་་
དམ་ཚིག་གི་ཕྱག་རྒྱའོ། །རྡོ་རྗེ་བསྡམས་པ་གྱེན་དུ་འབར་བ་ནི་མགྲིན་སྔོན་ཅན་་
གྱིའོ་ཞེས་བྱ་བ་ལ་པདྨའི་ཁྱབ་འཇུག་ནི་མགྲིན་སྔོན་ཅན་ཏེ། རྡོ་རྗེ་བསྡམས་པ་་་
བཅིངས་ནས་གྱེན་དུ་འབར་བར་སྟོན་པའི་ཚུལ་གྱིས་དེའི་དམ་ཚིག་གི་ཕྱག་རྒྱ་ཡིན་
ནོ༑ །རྡོ་རྗེ་བསྡམས་པ་གྱེན་དུ་འབར་བ་དེ་ཉིད་རྣམ་པར་གྲོལ་བར་བྱ་བའི་ཕྱིར་
31-335