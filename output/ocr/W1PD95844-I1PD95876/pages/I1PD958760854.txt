དཔལ་རྡོ་རྗེ་སྙིང་པོའི་རྒྱན་གྱི་རྒྱུད་ཆེན་པོའི་དཀའ་འགྲེལ།
१९९
འདས་ཞེས་པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་རྡོ་རྗེ་ཞེས་པ་ལ་སོགས་པས་མེ་ལོང་ལྟ་བུ་ལ་སོགས་པའི་•ཡེ་ཤེས་ལྔའི་རང་
བཞིན་བསྟན་ཏོ། །ཇི་སྐད་• ལྷའི་གཙོ་བོའི་སྒོ་•དཔག་མེད་དོ། །སྤྲུལ་པའི་སྐུ་
ནི་ཆོས་ཀྱི་རྡོ་རྗེ་མ་ཉིད་ལས་སོ། །ལས་མཉམ་པ་ཉིད་ཀྱི་སྐུ་ནི་གདོན་མི་ཟ་བའི་
རྒྱལ་པོ་རྒྱལ་བའི་གཙུག་•ཏོར་ཉིད་ལས་སོ། །མི་ཤེས་ཅན་ནི་གཟི་བརྗིད་ཕུང་པོ་
ཉིད་ལས་སོ། །ཆེན་པོ་ནི་རྣམ་པར་འཕྲོ་བ་ཉིད་ལས་སོ། །ཁྱབ་བདག་ནི་རྣམ་་
པར་རྒྱལ་བའི་གཙུག་ཏོར་ཉིད་ལས་སོ། །དེ་ལྟ་བུའི་ངོ་བོ་ཅི་ཞེ་ན་གསུངས་པ་
རྣམ་པར་སྣང་མཛད་ཅེས་པ་སྟེ་རྣམ་པར་སྣང་བ་ཁོ་ན་རྣམ་པར་སྣང་མཛད་དེ།
དྲི་མ་མེད་པ་ཉིད་ལས་གསལ་བར་བྱེད་དོ་ཞེས་པའི་དོན་ནོ། །བཅོམ་ལྡན་འདས་
ནི་དབང་ཕྱུག་ཆེན་པོར་གནས་པ་ཉིད་ལས་སོ། །ནམ་མཁའི་ཁམས་ཐམས་ཅད་
དུ་མཉམ་པར་གནས་པའི་སྐུ་ལ་སོགས་པའི་རྡོ་རྗེ་ནི་ཁྱབ་ཅིང་དབྱེ་བ་མེད་པའི་སྐུ་
ཉིད་ཀྱི་ཕྱིར་རོ། །རྡོ་རྗེ་སེམས་དཔའ་དང་རིན་ཆེན་ལ་སོགས་པ་འཁོར་ལོས་•
སྒྱུར་བས་ཇི་ལྟར་རང་གི་དཀྱིལ་འཁོར་དུ་འདུས་པ་བསྐྱེད་པའི་རིམ་པ་དང་རང་་་
བཞིན་གྱི་ལས་འདི་གཉིས་གསུངས་པ། དེ་བཞིན་གཤེགས་པ་ཐམས་ཅད་ཅེས་པ་
ལ་སོགས་པ་སྟེ་དེ་བཞིན་• གཤེགས་པ་ཐམས་ཅད་ནི་དེ་བཞིན་གཤེགས་པ་ཐམས་་
ཅད་ཀྱི་འོད་ཟེར་རོ། །དེ་དེ་ཉིད་ཡང་དག་པར་འདུ་བར་བྱེད་པ་ནི་རྒྱུ་སྟེ་རྡོ་རྗེ་་
སེམས་དཔའ་གང་ཡིན་པ་དེ་དེ་བཞིན་དུ་བརྗོད་དོ། །བཅོམ་ལྡན་འདས་རྣམ་་་་
པར་སྣང་མཛད་ཀྱིས་རང་གི་ཐུགས་ཀའི་རྡོ་རྗེ་ཕྱག་ཏུ་་བཞག་ནས་དེ་ལ་དེ་བཞིན་
གཤེགས་པ་ཐམས་ཅད་ཀྱི་འོད་ཟེར་འཕྲོ་བར་བྱེད་པའོ། །ཡང་དག་པར་བསྡུས་
ནས་རབ་ཏུ་ཞུགས་པས་རྡོ་རྗེ་སེམས་དཔར་ཡོངས་སུ་གྱུར་པར་བྱེད་དོ། །དེ་ལས་
ཕྱུང་ནས་རང་གི་གནས་སུ་ཀུན་དུ་གནས་སོ་ཞེས་པའི་ཇི་སྲིད་པར་ཏེ་དེའི་ངོ་བོ་་་་
31-829