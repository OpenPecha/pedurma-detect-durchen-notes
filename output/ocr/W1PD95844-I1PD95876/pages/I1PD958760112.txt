དཔལ་མཆོག་དང་པོའི་རྒྱ་ཆེར་བཤད་པ།
ཞེས་བྱ་བ་ནི་ཁྱོད་ཀྱི་དམ་ཚིག་གོ་ཞེས་བྱ་བའི་ཐ་ཚིག་གོ། །དེ་གང་ཡིན་ཞེ་ན།
སྲིད་པ་ཞེས་བྱ་བ་ལ་སོགས་པ་འབྱུང་བས་ན་སྲིད་པས་ཏེ་མི་གནས་པའི་མྱ་ངན་་་་
ལས་འདས་པའི་མཚན་ཉིད་ཅན་གྱི་སྐུའི་གསང་བའི་རང་བཞིན་ནོ། །ཤིན་ཏུ་་་་
མྱུར་བ་ནི་མྱུར་བ་ཁོ་ནར་དཔལ་རྡོ་རྗེ་སེམས་དཔའ་ལ་སོགས་པའི་བདེ་བའི་རྒྱུ་་་་་
ཡིན་པས་ན་ཤིན་ཏུ་མྱུར་བར་བདེ་བའོ། །ནིའི་སྒྲ་ནི་ངེས་པར་གཟུང་བ་•སྟེ་་་་་
མྱུར་བ་ཁོ་ནར་བདེ་བའོ། །སྡུག་བསྔལ་ཆེན་པོ་དག་པར་བྱ་བའི་ཕྱིར་ཞེས་བྱ་བ་
ལ་སོགས་པ་ལ་གོང་ནས་གོང་དུ་རྣམ་པ་བཅུའི་སྡུག་བསྔལ་ཐོག་མ་མེད་པའི་འཇིག་
རྟེན་ལས་བྱུང་བ་གང་ཡིན་པ་དེ་སྒྲུབ་པ་པོའི་རྒྱུད་ལ་སྤོང་བའི་ཕྱིར་རྣམ་པར་དག་
པའོ།༑ །གང་གི་ཕྱིར་ཤིན་ཏུ་བདེ་བ་དམ་པ་ནི་གཉིས་སུ་མེད་པའི་ཡེ་ཤེས་ཀྱི་་་་
ཐབས་ནི་རྒྱུའོ། །དེ་ཡང་དམ་ཚིག་འདི་ཞེས་བྱ་བ་ནི་མི་གནས་པའི་མྱ་ངན་ལས་
འདས་པའི་རང་བཞིན་ཅན་གྱི་སྲིད་པ་འདི་ཡིནན་ཏེ། དེ་ཡི་ཕྱིར་འདི་རྟག་ཏུ་་་་་
གཟུང་། །ཞེས་བྱ་བ་ནི་རྟག་ཏུ་རྣལ་འབྱོར་གྱི་བར་མ་ཆོད་པ་ཉིད་དུ་སྒོམས་•
ཤིག་པའོ། །དེ་ཇི་ལྟར་ཞེ་ན། འདོད་པའི་ལོངས་སྤྱོད་ཐམས་ཅད་ནི། །ཞེས་
བྱ་བ་ལ་སོགས་པ་ལ་འདོད་པའི་ལོངས་སྤྱོད་ཀྱང་ཡིན་ལ་ཐམས་ཅད་ཀྱང་དེ་ཉིད་་
ཡིན་པས་ན་འདོད་པ་ཐམས་ཅད་ལ་ལོངས་སྤྱོད་པ་སྟེ། འདོད་ཆགས་རྡོ་རྗེ་མ་ལ་
སོགས་པའི་མཆོད་པའི་ལྷ་མོ་བཅུ་གཉིས་དངང་། དཔལ་རྡོ་རྗེ་སེམས་དཔའ་སྒྲུབ་
པ་དང་རྗེས་སུ་མཐུན་པའི་རྒྱན་དང་། དབྱིབས་དང་། མེ་ཏོག་དང་། སྤོས་
དང་། དྲི་ལ་སོགས་པའོ། །དེ་ལ་འདོད་པ་ནི་རྡོ་རྗེ་སེམས་དཔའ་སྟེ།
མངོན་པར་འདོད་པར་བྱ་བས་ན་འདོད་པའོ། །ཇི་སྐད་དུ། སེམས་དཔའ་
འདོད་པ་བཅོམ་ལྡན་འདས། །ཞེས་གསུངས་སོ། །གཞན་ཡང་། ཁམས་་
གསུམ་པ་ནི་མ་ལུས་པ། །ཐམས་ཅད་དེ་ཡི་ལོངས་སྤྱོད་ཡིན། །ཞེས་གསུངས་སོ༎
31-87