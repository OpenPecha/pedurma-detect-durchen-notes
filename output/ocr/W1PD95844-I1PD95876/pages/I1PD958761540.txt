རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཆོ་ག་རྡོ་རྗེ་ཐམས་ཅད་འབྱུང་བ་ཞེས་བྱ་བའི་དོན་བསྡུས་པ།
7473
།དེ་ནས་དྲིལ་བུ་གསིལ་ཞིང་དམ་ཚིག་གསུམ་གྱི་•
བརྟན་ཞིང་དོན་ཡོད་པར་བྱའོ།
གླུ་ཉེ་བར་སྦྱར་ཏེ་དེ་ནི་འདིའོ། །ཨོཾ་ནམ་མཁའ་ལས་བྱུང་མཚན་ལྡན་ཕྱིར། །
ཞེས་བྱ་བ་ལ་སོགས་པ་ལ། འདིར་དམ་ཚིག་གསུམ་ནི་དེ་ཁོ་ནའི་དམ་ཚིག་དང་་
ཆོས་ཀྱི་དམ་ཚིག་དང་དམ་ཚིག་གི་ཕྱག་རྒྱའི་དམ་ཚིག་གོ། ། དེ་ལ་དེ་ཁོ་ནའི་དམ་
ཚིག་དེ་•ཡང་རྣམ་པ་གསུམ་སྟེ། རང་བཞིན་གྱི་དེ་ཁོ་ན་དང་། དབང་འབྱོར་
པའི་དེ་ཁོ་ན་དང་རྣམ་པར་དག་པའི་དེ་ཁོ་ནའོའོ། །དེ་དག་ལས་དང་པོར་རང་་་
བཞིན་གྱི་དེ་ཁོ་ནའི་དབང་དུ་བྱས་ནས་ནི། ཨོཾ་ནམ་མཁའ་ལས་བྱུང་ཞེས་བྱ་བ་་
ལ་སོགས་པའོ། །དབང་འབྱོར་པའི་དེ་ཁོ་ནའི་དབང་དུ་བྱས་ཏེ་ནི། ཀུན་་
མཆོག་ཅེས་བྱ་བ་ལ་སོགས་པའོ། །རྣམ་པར་དག་པའི་དེ་ཁོ་ནའི་དབང་དུ་བྱས་་
ཏེ་ཡང་ཉེས་པ་མི་མངའ་ཞེས་བྱ་བ་ལ་སོགས་པའོ། ། །ཆོས་ཀྱི་དམ་ཚིག་གི་དབང་
དུ་བྱས་ཏེ་ནི། ཤིན་ཏུ་དག་པ་ཞེས་བྱ་བ་ལ་སོགས་པའོ། །དམ་ཚིག་གི་ཕྱག་་་
རྒྱའི་དམ་ཚིག་གི་དབང་དུ་བྱས་ཏེ་•ནི། ཀུན་མཆོག་ཅེས་བྱ་བ་ལ་སོགས་པའོ། །
དེ་ལྟར་གླུ་དེ་ལྟ་བུ་ནི་བདག་འཁོར་བ་ཇི་•སྲིད་དུ་གནས་པ་ལ་དེ་བཞིན་གཤེགས་
པ་ཁྱེད་ཀྱིས་གྲོགས་•མཛད་པར་རིགས་ཏེ་བདག་ནི་སྣོད་•དུ་གྱུར་པ་ལགས་སོ་་་་་
ཞེས་གསོལ་བ་གདབ་བོ། ། ཁ་ཅིག་ནི་འདིར་དམ་ཚིག་སྟེ་ལྷའི་རྣལ་འབྱོར་གཟུང་•
ནས་དེའི་རྗེས་སུ་གླུ་འདི་སྦྱར་བས་ན་དམ་ཚིག་དང་འབྲེལ་པའི་གླུ་ཞེས་ཟེར་ཏེ།
དེ་ལྟ་ན་གསུམ་ཞེས་བྱ་བ་མ་བརྗེད་པར་འགྱུར་རོ། །གཞན་དང་•རྡོ་རྗེ་དང་་་
དྲིལ་བུ་དང་ཕྱག་རྒྱ་སྟེ། དེ་གསུམ་ནི་དམ་ཚིག་གསུམ་ཡིན་ལ་དེ་གསུམ་བཟུང་•
ནས་གླུ་འདི་སྦྱར་བས་ན་•དམ་ཚིག་གསུམ་དང་འབྲེལ་པའི་གླུ་ཞེས་ཟེར་ཏེ། དེ་
ལྟ་ན་ཤུགས་ཀྱིས་གོ་བས་འབྲེལ་བ་བསྟན་པའི་ཚིག་གི་•དོན་མེད་དོ། །དེ་བཞིན་
དུ་གཞན་དག་སྐུ་གསུང་ཐུགས་ཞེས་ཟེར་བ་ཡང་སྒྲུབ་པ་•མེད་པས་གསལ་ཏོ། །
31-1513