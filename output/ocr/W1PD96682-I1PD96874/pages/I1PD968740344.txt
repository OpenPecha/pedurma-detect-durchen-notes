༣༠༨
བཀའ་འགྱུར། རྒྱུད་འབུམ།
وم
འཛིན་ཞེས་ནི་ཇི་ལྟར་བཤད། །ལུས་ངག་ཡིད་ལ་ཇི་ལྟར་གནས། །དབྱེར་མེད་
ཚུལ་དུ་ཇི་ལྟར་སྐྱོབ∶། །བདག་ལ་ཕན་པའི་དོན་ཕྱིར་དང་། །གཞན་ལ་བརྩེ་
ཕྱིར་བཤད་དུ་གསོལ། །དེ་ནས་རྒྱལ་བ་གཙོ་མཆོག་ནི། །ལྗགས་ཀྱི་དབང་པོ་
བཀྲམ་བྱས་ཏེ། །ཚངས་པ་ཆེན་པོའི་གསུང་སྙན་གྱིས། །རྣམ་རྟོག་ཟད་ཕྱིར་
འདི་གསུངས་སོ། །སྙིང་པོ་ཉེ་སྙིང་རྩ་བའི་སྔགས། །ལས་ཀྱི་སྔགས་སུ་གྱུར་པ་
སྟེ༑ །སྙིང་པོ་བརྗོད་དང་ས་བོན་ནོ། །ཉེ་སྙིང་ཡེ་ཤེས་མཆོག་དང་ནི། །གསང་
བའི་སྙིང་པོ་ཞེས་གྲགས་སོ། །ལས་ཀྱི་སྔགས་ནི་གཉིས་ཡིན་་ཏེ། །བདག་ཉིད་
བརྟན་བྱེད་ལས་སྔགས་དང་། །སྦྱོར་ཚོགས་གྲུབ་པར་བྱེད་པའོ∶། །ཕྱག་རྒྱ་ལག་
པའི་འདུ་བྱེད་དང་། །རྐང་པ་སྟབས་ཀྱི་འགྱུར་བའོ། །རྟགས་སུ་མཚོན་དང་
འདེབས་∶པ་དང་། །འགྱུར་བ་མེད་པར་བྱེད་པས་ན། །ཕྱག་རྒྱ་ཞེས་སུ་བཤད་
པའོ།༑
པ༑
།རང་གི་རྩེ་གཅིག་སེམས་བསྡུས་ན། །སེམས་ལ་ལྷག་པའི་ཆོས་འབེབས་
།དེ་ནི་ཏིང་ངེ་འཛིན་ཞེས་བྱ། །དེ་ལྟར་དེ་དག་ལ་བརྟེན་ནས། །སྔ་མའི་
གནས་དེ་ཡོངས་གྱུར་ནས། །སྒོ་●ང་བྲལ་བའི་འདབ་བཟངས་•ལྟར། །ལུས་
འདི་མཁའ་ལ་ཆེར་སོང་ནས། །རྒྱལ་བའི་ཞིང་ཁམས་ཐམས་ཅད་དུ། །རྒྱལ་ལ་●
དམ་ཆོས་མཉན་ནས་ཀྱང་། །རྒྱལ་སྲས་ཀུན་ལ་བཤད་པ་དང་། །སྐད་ཅིག་
མཁྱེན་པའི་ཤེས་པས་ཀྱང་། །ཤེས་བྱ་མ་ལུས་ཕྱོགས་ཁྱབ་པ། །ལུས་ངག་ཡིད་ལ་
གནས་པའོ། །སེམས་དང་ཡིད་ནི་འདྲེས་པའི་ཚེ། །ཡེ་ཤེས་བདེ་བར་ཤར་བ་
ནི●༑ །དུས་གསུམ་སངས་རྒྱས་ཐམས་ཅད་ཀྱི∶། །དབྱེར་མེད་ཚུལ་དུ་སྐྱོབ་ཅེས་
གསུངས༑ །འཕགས་པ【རྡོ་རྗེ་•ཁྲོ་བོའི་རྒྱལ་པོའི་རྟོག་པ་བསྡུས་པའི་རྒྱུད་ལས་
ལྷག་པར་གནས་པའི་དོན་ཡོངས་སུ་བཀོད་པའི་ལེའུ་སྟེ་དང་པོའོ།།
91-308