१०३०
བཀའ་འགྱུར། རྒྱུད་འབུམ། ༼ ༩༡
བར་འོངས་ནས་ཀྱང་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་མངོན་པར་་་་
བཏུད་ནས་མཐའ་གཅིག་ཏུ་འདུག་གོ། །མཐའ་གཅིག་ཏུ་འདུག་ནས་དེ་ཉིད་དུ་
གསོལ་པ། འདི་ལྟར་བཅོམ་ལྡན་འདས་ཐམས་ཅད་མཁྱེན་པ་ཐམས་ཅད་་་་
གཟིགས་པ་སེམས་ཅན་ཐམས་ཅད་ལ་རྗེས་སུ་བརྩེ་བ་ཅན། ཆོས་ཀྱི་རྣམ་གྲངས་
གང་གིས་ལྷ་དང་ཀླུ་དང་གནོད་སྦྱིན་དང་སྲིན་པོ་ལ་སོགས་པ་རྣམས་སམ་མི་རྣམས་
ཀྱང་རུང་སྟེ། གཡུལ་འཁྲུགས་པའི་ཚེ་མཚོན་ཆ་ཆེན་པོ་ལྟུང་བའམ་ཉེ་བར་འཚེ་
བའམ་རྩོད་པ་ཐམས་ཅད་ལས་ཐམས་ཅད་དུ་རྣམ་པར་རྒྱལ་བར་འགྱུར་བ་དེ་ལྟ་བུ་
བསྟན་པར་མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། སྲེད་མེད་
ཀྱི་བུ་སྒྱུ་མ་འཆང་བ་ཁྱོདད། སྲེད་མེད་ཀྱི་བུ་སྒྱུ་མ་དང་ལྡན་པ། སྟོབས་ཆེན་པོ་
མཆིས་པ་གཡོ་སྒྱུ་མང་པོས་སེམས་ཅན་རྣམས་སླུ་བར་བྱེད་པ་ཁྱོད་འདིར་འཇིགས་་་
ནས་གཡུལ་དུ་རྣམ་པར ་རྒྱལ་བ་འདྲི་ཞིང་ཡོངས་སུ་འདྲི་བར་བྱེད་པ་ཅི་ཡིན།
སྲེད་མེད་ཀྱི་བུས་འདི་སྐད་གསོལ་པ། བཅོམ་ལྡན་འདས་འདོད་པའི་ལྷ་མ་ཡིན་
གྱི་དབང་པོས་ལྷ་མ་ཡིན་གྱི་སྒྱུས་འདིར་བདག་བཅོམ་སྟེ་ལྷ་རྣམས་འགའ་ཞིག་ནི་་་་་
འཆི་བར་གྱུར།
འགའ་ཞིག་ནི་ཕམ་པར་གྱུར། འགའ་ཞིག་ནི་བཅོམས་པར་
གྱུར་ལགས་སོ། །བཅོམ་ལྡན་འདས་ཆོས་ཀྱི་རྣམ་གྲངས་གང་གིས་སེམས་ཅན་
རྣམས་གཡུལ་དུ་རྣམ་པར་རྒྱལ་བར་བྱེད་པར་འགྱུར་བ། ལྷ་མ་ཡིན་རྣམས་ཕམ་
པར་བྱེད་པར་འགྱུར་བ། ལྷ་མ་ཡིན་གྱི་དྲེགས་པ་སྙིལ་བར་བྱེད་པར་འགྱུར་བ་དེ་
ལྟ་བུ་བསྟན་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། སྲེད་མེད་ཀྱི་བུ།
སྔོན་བྱུང་བ་འདས་པའི་དུས་སུ་མ་ག་དྷཱ་རོ་ཧི་ཏའི་རི་ལ་རིན་ཆེན་དཔལ་ཞེས་བྱ་་་་་
བའི་རྒྱལ་པོ་བྱུང་ངོ་། །དེའི་ཚེ་དེའི་དུས་ན་དེ་བཞིན་གཤེགས་པ་དགྲ་བཅོམ་་་
པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་བདེ་བར་་་
1-1030