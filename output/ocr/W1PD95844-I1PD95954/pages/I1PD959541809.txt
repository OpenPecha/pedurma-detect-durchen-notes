བསྟན་འགྱུར། སྒྲ་མདོ། ༼ ༢༡༡
སྤྱི་ཤེས་པ་གཅིག་གི་ཡུལ་དུ་མཚུངས་པ་མིང་དང་མིང་ཅན་འབྲེལ་པར་ནུས་ཤིང་སྒྲ་
སྐྱེད་པར་བྱེད་པའི་བདག་ཉིད་ཅན་དེ་རྒྱུ་ཡིན་ནོ། །གལ་ཏེ་སྒྲའི་རྒྱུ་དེ་སྙེད་ཡིན་
ན་འདིར་སྨྲ་བ་པོའི་བློ་ལ་ཡིད་ལ་བྱེད་པའི་བྱེ་བྲག་ཡོད་པ་ཁོ་ན་རྒྱུར་སྨོས་ཤེ་ན།
དེ་ནི་ཐུན་མོང་མ་ཡིན་པའི་ཕྱིར་དེ་བསྟན་པར་རིགས་“པ་ཡིན་ཏེ། ཇི་ལྟར་གླིང་
བུ་ལས་བྱུང་བའི་སྒྲ་ལ་གླིང་བུའི་སྒྲ་ཞེས་བརྗོད་པ་དག་དེའི་རྒྱུ་ལག་པ་ལ་སོགས་པ་
ཡང་ཡིན་མོད་ཀྱི། ཐུན་མོང་མ་ཡིན་པའི་སྒོ་ནས་བོད་པར་རིགས་“པ་དེ་བཞིན་
དུ་ཤེས་པ་གཅིག་གི་ཡུལ་དུ་མཚུངས་པའི་སྒྲ་དང་དོན་གྱི་སྤྱི་སྐྱེད་པའི་བདག་ཉིད་་
ཅན་ནི་སྒྲ་ཐམས་ཅད་ཀྱི་རྒྱུ་ཡིན་པས་དེ་མི་བརྗོད་ཀྱི། ཡིད་ལ་བྱེད་པའི་བྱེ་བྲག་
ནི་ཁྱད་པར་གྱི་རྒྱུ་ཡིན་པས་དེ་བརྗོད་པར་རིགས་སོ། །གཞན་ཡང་ཡིད་ལ་བྱེད་་
པའི་བྱེ་བྲག་ནི་རྒྱུའི་གཙོ་བོ་ཡིན་ཏེ། འདི་ལྟར་བྱེད་པ་པོ་ཡིན་པའི་ཕྱིར་ཏེ།
སྒྲ་སྐྱེད་པར་བྱེད་པ་ལ་རང་དབང་ཐོབ་པ་ནི་ཡིད་ལ་བྱེད་པ་ཡིན་ཏེ། གང་ཞིག་
གིས་འདི་སྙམ་དུ་མེད་པ་ཙམ་དུ་གོ་བར་བྱའོ་སྙམ་དུ་ཡིད་ལ་བྱེད་པ་ཡོད་ན་དེའི་་་
དུས་ཉིད་ན་རྣམ་པར་རྟོག་“པ་དང་བཅས་པའི་ཤེས་པ་ལ་གང་མེད་ཅེས་བརྗོད་་
པའི་སྒྲ་དང་མཐུན་པའི་ཚོགས་པ་རྣམས་འབྱུང་སྟེ། དཔེར་ན་“རྡོ་ཁབ་ལེན་་
ཡོད་པའི་དུས་ན་དེ་ལ་བརྟེན་ཏེ་ལྕགས་གཡོ་བར་འགྱུར་བ་བཞིན་དུ་སྐུལ་བའི་བྱེད་
པ་པོ་ཡིད་ལ་བྱེད་པ་ཡོད་ན་རྣམ་པར་ཤེས་པའི་རྒྱུན་“ལ་བརྟེན་ནས་རྣམ་པར་རྟོག་
པ་དང་བཅས་པའི་ཤེ ས་པ ་ལ་སྒྲ་དང་དོན་གྱི་སྤྱིའི་རྣམ་པ་•སྣང་བ་འབྱུང་སྟེ།
སྣང་བ་དེ་ཡང་ཡིད་ལ་བྱེད་པས་ཇི་ལྟར་འཕངས་པ་དེ་ལྟར་འབྱུང་བ་དཔེར་ན་རྡོ་
ཁབ་ལེན་གང་དུ་གཡོ་བ་དང་། ཇི་ལྟར་གཡོ་བ་དེ་ལྟར་ལྕགས་གཡོ་བ་བཞིན་ནོ། །
ཤེས་པ་གཡོ་•བ་ཡང་རང་རང་གི་སྣང་བ་ལ་གཡོ་བ་དང་། སྣང་བ་ཡང་འདྲ་་
བའི་བདག་ཉིད་ཡིན་པས་དེ་དག་ཚོགས་ན་བརྗོད【པ་འབྱུང་ལ∶། ཚོགས་པ་་
109-1778