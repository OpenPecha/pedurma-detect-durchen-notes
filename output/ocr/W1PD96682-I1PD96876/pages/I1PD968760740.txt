བཀའ་འགྱུར། རྒྱུད་འབུམ། ༼༽ ༩༣
དང༑ ཁྱད་པར་དུའང་ཚུལ་ཁྲིམས་དང་ལྡན་པས་རིག་པའི་དངོས་གྲུབ་ངེས་་་
པར་གནས་པའི་ཕྱིར་རོ། །དེ་ལྟར་སྔར་བཞག་པ་བྱས་ནས་གྲོགས་བཟང་པོ་དང་
ལྡན་པའི་སློབ་དཔོན་གྱིས་ག་པུར་གྱི་བདུག་པ་བསྲེགས་ཏེ། རྒྱབ་ཀྱིས་•ཕྱོགས་་་
པ་མིན་•པར་ཕྱི་རོལ་དུ་འབྱུང་བར་བྱ་སྟེ། བྱུང་ནས་ཀྱང་ཇི་ལྟར་བདེ་བའི་ཆུ་
ཤིན་ཏུ་གཙང་སྦྲ་བྱས་པ། སྲོག་ཆགས་མེད་པ། རྩ་བའི་རིག་•པ་བརྒྱད་བརྒྱ་
མངོན་པར་བཟླས་པ། ____ཕྱག་རྒྱ་ཆེན་པོས་རྒྱས་བཏབ་པའི་ཆུས་ཁྲུས་བྱས་ནས།
ཉེ་རེག་བྱས་ཏེ་གོས་གཙང་མ་བགོས་པའི་གཙང་མས། མེ་ཐབ་ཏུ་སོང་ནས།
ཀུ་ཤའི་ཁྲེས་ལ་ཉེ་བར་འདུག་སྟེ་བྱང་ཤར་དུ་མངོན་པར་ཕྱོགས་པས་ག་པུར་དང་་་
གུར་གུམ་ཙནྡན་དང་བསྲེས་པའི་མར་གྱི་སྲེག་•བླུགས་སྟོང་ཕྲག་བརྒྱད་སྦྱིན་སྲེག་
བྱའོ༑ །སྔར་བརྗོད་པའི་ཆོ་གས་སྤྱན་དྲངས་པ་དང་། གཤེགས་སུ་གསོལ་ལོ། །
སླར་ཡང་དཀྱིལ་འཁོར་དུ་འཇུག་པར་བྱའོ། །ཞུགས་ནས་བུམ་པ་གང་བ་བརྒྱད་
གཙང་མའི་གོས་དང་ལྡན་པ་ཤིང་ས་ཧ【ཀ་རའི་∶ཡལ་འདབ་●དང་འབྲས་བུས་་་
རྣམ་པར་བརྒྱན་པ་གསེར་དང་དངུལ་དང་རིན་པོ་ཆེ་དང་། འབྲུ་ནང་དུ་བཅུག་
པ༑ དེ་ལྟ་བུ་བཅོམ་ལྡན་འདས་ཤཱཀྱ་ཐུབ་པ་ལ་སོ་སོར་དབུལ་བར་བྱའོ། །
གཉིས་པ་ནི་སངས་རྒྱས་ཐམས་ཅད་ལའོ། །གསུམ་པ་ནི་འཕགས་པ་ཉན་ཐོས་ཀྱི་
དགེ་འདུན་ཐམས་ཅད་ལའོ། །བཞི་པ་ནི་བྱང་ཆུབ་སེམས་དཔའ་ཐམས་ཅད་
ལའོ༑ །ལྔ་པ་ནི་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་
དབང་ཕྱུག་ལའོ། །དྲུག་པ་ནི་ལྷ་ཐམས་ཅད་ལའོ། །བདུན་པ་དང་བརྒྱད་པ་ནི་
དཀྱིལ་འཁོར་གཉིས་པའི་སྒོ་ཁང་དུ་གཞག་•པར་བྱ་སྟེ། གཅིག་པ་ནི་སེམས་ཅན་
ཐམས་ཅད་དང་ཐུན་མོང་དུ་གྱུར་པར་ཡོངས་སུ་བསྔོས་ནས་གཞག་∶པར་བྱའོ། །
དེ་ནས་སྔར་བརྗོད་པའི་ཆོ་ག་ཉིད་ཀྱིས་བདུག་པ་བསྲེག་ཅིང་ཨུཏྤ་ལའི་ཕྱག་རྒྱ་་་་
93-714