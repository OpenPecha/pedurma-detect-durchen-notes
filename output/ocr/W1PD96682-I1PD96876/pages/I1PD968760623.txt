འཕགས་པ་དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་སེམས་ཅན་ལ་གཟིགས་ཤིང་སངས་རྒྱས་ཀྱི་ཞིང་གི་བཀོད་པ་ཀུན་ཏུ་སྟོན་པ། ༥ ༩ ༧
འཇུག་གམ། འཆང་ངམ། ཀློག་གམ། མཆོད་པ་བྱེད་དམ། ཡང་དག་པར་
སྟོན་ཏམ། བསྙེན་བཀུར་བྱེད་དམ། གཞན་དག་ལ་ཡང་རྒྱ་ཆེར་ཡང་དག་པར་
རབ་ཏུ་སྟོན་པར་བྱེད་པ་གང་ཡིན་པ་དང༌་། གང་གིས་དེ་བཞིན་གཤེགས་པ་་་་
འཁོར་དང་བཅས་པ་མངོན་སུམ་དུ་བཞུགས་པ་ལ་ལོ་འབུམ་དུ་མེ་ཏོག་དང་།
བདུག་སྤོས་དང་། སྤོས་དང་། མེ་ཏོག་ཕྲེང་དང་། བྱུག་པ་དང་། གདུགས་
དང་༑
རྒྱལ་མཚན་དང་། བ་དན་དག་གིས་མཆོད་པས་མཆོད་པར་བྱེད།
རྗེད་པར་བྱེད་ཅིང་།
བདེ་བའི་ཡོ་བྱད་ཐམས་ཅད་ཀྱིས་བསྙེན་བཀུར་བྱེད་པ་
དང་༑ གཙུག་ལག་ཁང་དང་། འཆག་ས་དང་། སྐྱེད་མོས་ཚལ་དག་བྱེད་དུ་
བཅུག་གམ། དེ་བཞིན་གཤེགས་པའི་ཕྱིར་རིན་པོ་ཆེ་སྣ་བདུན་གྱི་མཆོད་རྟེན་
འཕང་དུ་དཔག་ཚད་ཕྱེད་པ་བརྒྱའམ་སྟོང་བྱེད་དུ་བཅུག་སྟེ། དེ་དག་ལ་ལོ་་་་
འབུམ་དུ་མཆོད་པ་དག་གིས་མཆོད་པར་བྱེད་པ་བས། གང་ཆོས་ཀྱི་རྣམ་གྲངས་
འདི་ཡི་གེར་འདྲི་བ་དང་། ཡི་གེར་འདྲིར་འཇུག་པ་དང་། འཆང་བ་དང་།
ཀློག་པ་དང་། འདོན་པ་དང་། མཆོད་པ་བྱེད་པ་དང་། ཡང་དག་པར་སྟོན་
པ་དེ་ནི་དེ་བས་ཆེས་•བསོད་ནམས་མངོན་པར་འདུ་བྱ་བ་ཆེས་མང་དུ་སྐྱེ་བར་་་་
འགྱུར་གྱི། དེ་བཞིན་གཤེགས་པ་ལ་མངོན་སུམ་དུ་མཆོད་པ་བྱེད་པ་དེ་ནི་དེ་ལྟ་མ་
ཡིན་ལ།
སེམས་ཅན་ཐམས་ཅད་ལ་སྦྱིན་པ་བྱིན་ཞིང་འདོད་པའི་ཡོན་ཏན་ལྔ་པོ་
དག་གིས་རྩེར་བཅུག་པ་ཡང་དེ་ལྟ་མ་ཡིན་ནོ། །དེ་ལྟ་བས་ན་རིགས་ཀྱི་བུ་དང་།
རིགས་ཀྱི་བུ་མོ་དང་། རྒྱལ་པོ་དང་། རྒྱལ་བུ་དང་། བློན་པོ་ཆེན་པོ་དང་།
བློན་པོ་དེ་དག་གིས་རྟག་པར་རྒྱུན་དུ་ཆོས་ཀྱི་རྣམ་གྲངས་འདི་མཆོད་པར་བྱའོ། །
གང་ཆོས་ཀྱི་རྣམ་གྲངས་འདི་སྒྲོགས་པར་བྱེད་པ་དང་། རྗོད་པར་བྱེད་པ་དང་།
དོན་ཀྱང་ཉེ་བར་སྒྲུབ་པར་བྱེད་པའི་དགེ་བའི་བཤེས་གཉེན་དེ་དག་ལ་ཡང་དེ་་་་
93-597