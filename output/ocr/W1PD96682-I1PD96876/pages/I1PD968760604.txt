༥༧༨
བཀའ་འགྱུར། རྒྱུད་འབུམ། ༼༽ ༩༣
པར་བྱ་བར་ཡང་མི་ནུས་སོ། །རིགས་ཀྱི་བུ་གང་དུ་ཆོས་ཀྱི་རྣམ་གྲངས་འདི་རབ་
ཏུ་སྤྱོད་པར་འགྱུར་བའི་ཡུལ་དེར་ནི་དེ་བཞིན་གཤེགས་པའི་མཛད་པ་འབྱུང་བར་་་
འགྱུར་རོ། །དེ་ནས་ཇི་ལྟར་ལྷགས་པའི་འཁོར་དེ་དག་གིས་བཅོམ་ལྡན་འདས་ལ་
ལེགས་སོ་ཞེས་བྱ་བ་གསོལ་ཏོ།
།བཅོམ་ལྡན་འདས་ལེགས་སོ་ལེགས་སོ།
བཅོམ་ལྡན་འདས་བདག་ཅག་གིས་ཀྱང་ཆོས་སྨྲ་བ་དེ་དང་། ཆོས་ཉན་པ་དེ་དག་
ལ་དེ་བཞིན་གཤེགས་པའི་མཛད་པས་བསྙེན་བཀུར་བགྱི། བླ་མར་བགྱི།
རི་
མོར་བགྱི། མཆོད་པར་བགྱི་ཞིང་བདེ་བའི་ཡོ་བྱད་ཐམས་ཅད་ཀྱང་ཉེ་བར་བསྒྲུབ་
པར་བགྱི་ལགས་སོ། །ཆོས་ཀྱི་རྣམ་གྲངས་འདི་ཡང་རྒྱས་པར་བགྱི། བསྲུང་བར་
བགྱི་སྟེ།
དེས་ན་ཆོས་ཀྱི་རྣམ་གྲངས་འདི་ཡུན་རིང་དུ་གནས་པར་ཡང་འགྱུར་
ལགས་སོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཇི་ལྟར་ལྷགས་པའི་འཁོར་
རྣམས་ལ་རྣམ་པར་གཟིགས་ཏེ། བཀའ་སྩལ་པ། ཀྱེ་རིགས་ཀྱི་བུ་དག་ལེགས་སོ་
ལེགས་སོ། །ཁྱེད་ཅག་གིས་དེ་བཞིན་དུ་གྱིས་ཤིག །གནོད་པ་བྱེད་པ་དང་།
བརྙས་པ་དང་། གཤེ་བ་དང་། བསྡིགས་པ་དང་། མཚོན་འབྱིན་པ་དང་།
རྒྱ་འགལ་བར་བྱེད་ན་ཡང་ལུས་དངང་། སྲོག་ལ་མི་ལྟ་བར་བྱས་ལ་ཆོས་ཀྱི་རྣམ་
གྲངས་འདི་མཉན་པར་བྱ། ཡི་གེར་བྲི་བར་བྱ། ཡི་གེར་འདྲིར་གཞུག་པར་བྱ།
བཀླག་པར་བྱའོ། །ཆོས་སྨྲ་བ་དེ་ལ་ཡང་བདེ་བའི་ཡོ་བྱད་ཐམས་ཅད་ཀྱིས་རིམ་
གྲོར་བྱབྱའོ། །ཡུལ་ཕྱོགས་དེ་དང་། གླིང་དེ་དང་། གྲོང་ཁྱེར་དེ་དག་ཀྱང་
འཇིགས་པ་དང་། གནོད་པ་དང་། འགོ་བའི་ནད་དང་། འཁྲུག་པ་དག་ལ་
བསྲུང་བར་བྱའོ། །རིགས་ཀྱི་བུ་དང་། རིགས་ཀྱི་བུ་མོ་དེ་དག་ལ་ཡང་རྟག་པར་
རྒྱུན་དུ་བསམ་པར་བྱའོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་
བཅད་པ་འདི་དག་བཀའ་སྩལ་ཏོ། །བསྐལ་པ་གྲངས་མེད་སྟོང་ཕྲག་བྱེ་སྙེད་དུ། །
93-578