རལ་པ་གྱེན་བརྫེས་ཀྱི་རྟོག་པ་ཆེན་པོ་བྱང་ཆུབ་སེམས་དཔའ་ཆེན་པོའི་རྣམ་པར་འཕྲུལ་པ་ལེའུ་རབ་འབྱམ་ལས་བཅོམ་ལྡན་འདས་མ་འཕགས་མ་སྒྲོལ་མའི་རྩ་བའི་རྟོག་པ། ༧༩ ༧
།དེ་
གཙང་མ་ལག་གིས་བཅུས། །སྔགས་པས་སླར་ཡང་ཉེ་རེག་བྱ། །གཉིས་སམ་
གསུམ་དུ་རྟག་ཏུ་ཡང་། །དེ་ནས་ཁ་ལ་རེག་བྱ་ཞིང་། །དེ་བཞིན་ཉིད་དུ་རྣ་བའི་
རྒྱུན༑ །མིག་དང་སྣ་ཡི་བུ་ག་དང་། །སྤྱི་བོ་ལྟེ་བའི་ཕྱོགས་རེག་བྱ། །དགེ་བ་
སྤྱོད་པས་ལན་ལྔའམ་བདུན། ། །ཆོ་ག་བཞིན་དུ་ཐམས་ཅད་བྱ། །གཙང་སྦྲའི་
སྤྱོད་པ་ཕུན་སུམ་ཚོགས། །ཟློས་པོ་གཙང་མར་གྱུར་ནས་ནི། །བསོད་སྙོམས་
སྣོད་ནི་བླངས་ནས་སུ། །ཆུ་ཡི་ནང་དུ་འགྲོ་བར་བྱ། །གང་དུ་ཆུ་བོ་རབ་གནས་
པ༑ །དེ་བཞིན་དམའ་བར་གྱུར་པ་དང་། །ཆུ་ཀླུང་རབ་ཏུ་འབབ་ལ་སོགས། །
མི་ཡི་འཇིག་རྟེན་རྗེས་གཟུང་•རྒྱུར། །དེ་བཞིན་རྟག་ཏུ་སྔགས་བཟླས་བྱ།
ཉིད་ཕྱིར་ན་ཐུབ་པའི་གཙོས། །བརྩོན་འགྲུས་ཆེན་པོས་འདི་གསུངས་སོ།
མཚན་ནི་འོད་སྲུང་ཞེས་བྱ་བས། །སྔོན་ནི་•དེ་ཚེ་ས་སྟེངས་•དེར། །སྒྲོལ་མའི་
རྟོག་པའི་རྒྱལ་པོ་འདིར། །འབྱུང་པོ་རྣམས་ལ་ལེགས་དོན་དུ། །སྔགས་ནི་རབ་
ཏུ་གསུངས་པ་ཡིན། །སྡུག་བསྔལ་གྱུར་པའི་འཇིག་རྟེན་ཀུན། །དབུལ་ཞིང་སྐྱོ་
ལ་ཤ་ཐང་བ། །མཆོག་ཏུ་ཉོན་མོངས་གྱུར་པ་རྣམས། །འདི་རྣམས་དོན་དུ་
གསུངས་པ་ཡིན། །འབྱུང་པོ་རྣམས་ལ་ལེགས་པ་ཉིད། །སླར་ཡང་ཀུན་དུ་
བསྟེན་པ་རྣམས། །འབྱུང་པོ་ཀུན་གྱི་ཟས་དོན་དུ། །གསང་སྔགས་འདི་ནི་་་
མཆོག་ཏུ་གསུངས།
།ང་ཡིས་གསང་སྔགས་འདི་བརྗོད་ཀྱི། །བྱང་སེམས་ལ་
བསྟེན་ཐམས་ཅད་དང་། །ཉན་ཐོས་རྣམས་ནི་མཉན་པར་གྱིས། །ནད་ཀྱིས་•
ཟིན་པ་འཇོམས་བྱེད་ཅིང་། །བཀྲེས་པའི་ནད་ཀྱིས་གཟིར་བ་དང་། །གང་ཡང་
སེམས་ཅན་སྐོམ་པ་དང༌་། །སྡུག་བསྔལ་ཐམས་ཅད་ཞི་དོན་དང་། །འབྱོར་པ་
འདོད་རྣམས་མཉན་པར་གྱིས། ། །འོད་སྲུང་འོད་ནི་ཆེན་པོ་ལ། །ཐུབ་པའི་གཙོ་
བོས་དེ་སྐད་གསུངས། །ཉོན་མོངས་རྣམས་ནི་ཡིད་མགུ་•ནས།
།ཁྱབ་བདག་དེ་
93-797