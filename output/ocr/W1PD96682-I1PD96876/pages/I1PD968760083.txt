འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ།
42
སྲིན་པོ་ཐམས་ཅད་ཀྱིས་མི་མཐོང་བར་འགྱུར་རོ།
།གི་ཝཾ་●ལ་ལན་སྟོང་ཕྲག་
བརྒྱད་ཡོངས་སུ་བཟླས་ཏེ་ཐིག་ལེ་བྱས་ནས་བུ་ག་ཐམས་ཅད་དུ་རབ་ཏུ་འཇུག་པར་
བྱེད་ཅིང་། བུ་གའི་སྒོ་ཐམས་ཅད་བྱེ་སྟེ་སྒོར་གནས་པར་བྱེད་དོ། །གང་དུ་
འདོད་པ་དེར་འཇུག་པར་བྱེད་དོ། །གི་ཝཾ་●གིས་སྙིང་གར་•ཐིག་ལེ་བྱས་ནས།
གང་དུ་འཇུག་པར་བྱེད་པ་དེ་དང་དེ་ཉིད་དུ། མཆོད་པ་ཆེན་པོར་འགྱུར་ཏེ།
ནོར་ཆེ་བ་དང་། འབྲུ་འཕེལ་བ་ཐོབ་བོ།
།ལག་པ་གཉིས་ལ་བྱུགས་∶པས་གང་
ལ་རེག་པ་དེ་དབང་དུ་འགྱུར་ཏེ། གང་བླངས་པ་དེ་ཐམས་ཅད་སོ་སོར་རྙེད་དོ། །
རྒྱལ་པོ་དབང་དུ་བྱེད་པར་འདོད་པས། ལག་པ་གཡས་པ་ལ་གི་ཝཾ་●གིས་བྱུགས་
ནས་ལན་སྟོང་རྩ་བརྒྱད་ཡོངས་སུ་བཟླས་ཏེ། རྒྱལ་པོའི་སྒོ་ལ་ཐལ་ལྕག་སྦྱིན་པར་
བྱ་སྟེ། རྒྱལ་པོ་དང་བཙུན་མོ་སྲས་དང་འཁོར་དང་བཅས་པ་བདག་ཉིད་དང་
ནོར་གྱིས་ཀྱང་དབང་དུ་འགྱུར་རོ། །བུད་མེད་དབང་དུ་བྱེད་པ་ལ་མེ་ཏོག་དང་
འབྲས་བུ་ལ་ལན་སྟོང་ཕྲག་བརྒྱ་རྩ་བརྒྱད་དུ་ཡོངས་སུ་བཟླས་ནས་སྦྱིན་པར་བྱ།
ཡང་ན་མངག་པར་བྱ་སྟེ། འཕྲལ་ཉིད་དུ་དབང་དུ་བྱེད་པར་འགྱུར་རོ། །གང་
དུ་འདོད་པ་དེ་དང་དེ་ཉིད་དུ་འགྲོའོ། །སླར་ཡང་འོང་ངོ་། །ཡང་ན་མིང་སྨོས་
པས་ནམ་མཁའ་ལ་འཕང་བར་བྱ་སྟེ། གང་གི་མིང་སྨོས་པ་དེ་འགུགས་པར་
འགྱུར་ཞིང་། མཚན་མོ་འོང་བར་བྱེད་དོ། །མཐུ་སྟོབས་ཀྱིས་སླར་ཡང་ཕྱིར་
ལྡོག་སྟེ་●འགྲོའོ། །སྐྱེས་པ་དབང་དུ་བྱེད་པ་ལ། ཛཱ་●ཏི་དང་སྣ་མའི་མེ་ཏོག་ལ་
ལན་བདུན་ཡོངས་སུ་བཟླས་ཏེ་སྦྱིན་པར་བྱའོ། །ཡང་ན་མངག་པར་བྱ་སྟེ།
རེག་པ་ཙམ་གྱིས་བདག་ཉིད་དང་ནོར་གྱིས་ཀྱང་དབང་དུ་བྱེད་པར་འགྱུར་རོ། །
གང་སྨྲས་པ་དང་། གང་བླངས་པ་དེ་ཐམས་ཅད་བྱེད་དོ། །འབངས་དང་ཅི་
བསྒོ་བ་བྱེད་པར་འགྱུར་རོ། །གཞོན་ནུ་མ་དབང་དུ་བྱེད་པ་ལ། འབྲས་བུ་ལ་
93-57