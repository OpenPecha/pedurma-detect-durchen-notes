བཀའ་འགྱུར། རྒྱུད་འབུམ། ༼༽ ༩༣
དགུ་བཅུ་རྩ་གཉིས་མཐོང་བ་དང་། མཆོད་པ་དང་། རིམ་གྲོར་བྱ་བ་དང་།
ཞེ་སར་བྱ་བ་དང་། བླ་མར་བྱས་པ་དང་། དེ་བཞིན་གཤེགས་པ་དེ་རྣམས་ཀྱི་
སྤྱན་སྔར་བསོད་ནམས་ཀྱི་ཕུང་པོ་ཆེན་པོའི་དགེ་བའི་རྩ་བ་དང་ལྡན་པར་འགྱུར་བ་
དང་༑ ས་རིས་ཀྱི་སྐུ་གཟུགས་གང་ཡིན་པ་འདི་མཐོང་བ་ཙམ་གྱི་མོད་ལ།
མཐས་•ཀླས་པ་ཙམ་དང་འདི་མཚུངས་པར་འགྱུར་ཏེ།
འདི་དང་མཚུངས་པའི་
བསོད་ནམས་ཀྱི་ཕུང་པོའི་དགེ་བའི་རྩ་བ་བསྐྱེད་པར་འགྱུར་རོ།
གཤེགས་པ་དང་། བྱང་ཆུབ་སེམས་དཔའ་ཐམས་ཅད་དངང་།
།དེ་བཞིན་་་
ལྷ་ཐམས་ཅད་
ཀྱིས་དགོངས་པར་འགྱུར་རོ། །རས་གྲུ་བཞི་པ་གྲུ་བཞིར་ཆ་མཉམ་པ། ཤིན་ཏུ་
ཐགས་བཟང་བ། ཤིན་ཏུ་གསར་བ། ཤིན་ཏུ་འཇམ་པ་མཆོག་ཏུ་མཛེས་པ།
ཁྲུ་གཉིས་པའི་ཚད་ཁ་ཚར་མ་བཅད་པ། སྐྲ་དང་བྲལ་བའམ། ཡང་ན་དར་
གཙང་མ་གྲུ་བཞི་ཤིན་ཏུ་རྣམ་པར་འབྱེས་པ་ལ། རི་མོ་མཁན་གཙང་མ་སྨྱུང་བར་
གནས་པས། ལྷག་མ་མ་ཡིན་པའི་ཚོན་སྣོད་གསར་པར་བཞག་ལ། ཚོན་སྣ་
ཚོགས་རྣམ་པར་འབྱེས་པས། འཕགས་པ་དོན་ཡོད་ཞགས་པའི་ཁྲོ་བོ་∶ལྕགས་ཀྱུ་
བྲི་བར་བྱའོ། །འཕགས་པ་སྤྱན་རས་གཟིགས་དབང་ཕྱུག་ཞལ་བཞི་པ། ཞལ་
དང་པོ་ནི་ཞི་བ། སྤྱན་གསུམ་པ། རལ་པའི་ཅོད་པན་གྱིས་བརྒྱན་པ།
འོད་
དཔག་མེད་ཅོད་པན་དུ་འཆང་བ། ཟླ་བས་ཉེ་བར་མཛེས་པ། ཕྱག་བཞི་པ་
རྒྱན་ཐམས་ཅད་ཀྱིས་རྣམ་པར་བརྒྱན་∶པ། གཡས་པའི་ཞལ་དྲག་པོའི་གཟུགས་
ཅན་འཇིགས་པར་བྱེད་པ། ཚེམས་ཀྱིས་མ་མཆུ་མནན་་པ། དབུ་སྐྲ་གྱེན་དུ་
བརྫེས་པའི་རལ་པའི་ཐོར་ཚུགས་ཀྱིས་བརྒྱན་∶པ། གཡོན་པ་དྲག་པོ་ཆེན་པོ་མཆེ་
བ་གཙིགས་•པ། ཞལ་རྣམ་པར་འགྱུར་བ། དབུ་སྐྲ་འཁྱིལ་ཞིང་གྱེན་དུ་བརྫེས་
པའི་རལ་པ་ཀུན་ཏུ་བཅིངས་པ། འོད་དཔག་མེད་ཀྱི་ཅོད་པན་ཅནན། དྲག་ཏུ་
93-14