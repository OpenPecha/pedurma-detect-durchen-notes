བཀའ་འགྱུར། རྒྱུད་འབུམ། ༼༽ ༩༣
ཆུབ་སེམས་དཔའི་དགེ་འདུན་མཐའ་ཡས་པ་བསྒོམ་པར་བྱའོ། །དེ་བཞིན་དུ་ཀུན་
ནས་འཁོར་གྱི་དཀྱིལ་འཁོར་དུ་འཁོར་གྱི་དཀྱིལ་འཁོར་ཆེན་པོ་དང་ལྡན་པར་་་་
བསྒོམ་པར་བྱའོ། །བྱང་ཆུབ་སེམས་དཔའ་ཆེན་པོ་བདག་ཉིད་ཀྱང་ལྟེ་བ་ཙམ་གྱི་
ཆུ་ལ་གནས་བཞིན་དུ་ལྷ་དང་མིའི་མེ་ཏོག་རྣམ་པ་སྣ་ཚོགས་པ་ལ་མེ་ཏོག【མན་དཱ་
ར་བ་དང་། 【མན་དཱ་•ར་བ་ཆེན་པོ་དང་། པདྨ་དང་། པདྨ་ཆེན་པོ་དང་།
དྷཱ་•ནུ་སྐྭ་རི་ཀ་དང་། པཪྵི་ཀ་དང་ཨིནྟྲ་བ་རའི་མེ་ཏོག་རྣམ་པ་སྣ་ཚོགས་པ་ཚད་
ཆེན་པོ་ཕུང་པོ་ཆེན་པོར་གནས་པ་རི་རབ་ཙམ་གྱི་●མེ་ཏོག་གི་ཕུར་མས་བཅོམ་ལྡན་
འདས་ལ་མཆོད་པ་བྱ་ཞིང་། འཕགས་པ་ཉན་ཐོས་དང་རང་སངས་རྒྱས་ཐམས་
ཅད་དང་།
བྱང་ཆུབ་སེམས་དཔའ་རྣམས་ལ་ཕྱེ་མ་དང་། ཆོས་གོས་དང་།
གདུགས་དང་། རྒྱལ་མཚན་དངང་། བ་དན་རྣམས་དང་། ལྷ་དང་མིའི་མར་མེ་
མང་པོ་བྱེ་བ་ཁྲག་ཁྲིག་བརྒྱ་སྟོང་ཕྲག་ཡིད་དུ་འོང་བ་རྣམས་ཀྱིས་མཆོད་པར་བྱའོ། །
དེ་བཞིན་དུ་གཏོར་མ་དང༌། བདུག་པ་དང་། ལྷ་བཤོས་དང་། མཆོད་པ་་
དངང་༑
བསྙེན་བཀུར་ལ་སོགས་པ་ཡོ་བྱད་ལྷ་དང་མིའི་ཉེར་མཁོ་•རྣམས་དབུལ་
བར་བྱའོ། །བཅོམ་ལྡན་འདས་ཤཱཀྱ་ཐུབ་པའི་སྨིན་མཚམས་ཀྱི་མཛོད་སྤུ་ནས་འོད་
ཟེར་མངོན་པར་འཕྲོ་བཞིན་པས་བདག་ཉིད་དང་ཕྱོགས་ཐམས་ཅད་ཀྱང་ཀུན་དུ་་་་
སྣང་བཞིན་པར་བསྒོམ་པར་བྱའོ། །སྒོམ་པ་པོ་བསམ་གཏན་ལ་ཞུགས་མ་ཐག་ཏུ།
ཚངས་པའི་བསོད་ནམས་ཀྱི་•འབྲས་བུ་ཐོབ་བོ། །ངེས་པར་བྱང་ཆུབ་མཆོག་ཏུ་
གཞོལ་བར་འགྱུར་རོ། །དེ་ལྟ་བུ་སོགས་བསམ་གཏན་རྣམས།
།འཇིག་རྟེན་སྐྱེས་
མཆོག་རྣམས་ཀྱིས་གསུངས། །འབྱུང་པོ་ཀུན་ཀྱང་ལེགས་པ་དང་། །སྔགས་པ་
རྣམས་ལ་ཕན་དོན་དང་། །དེ་ཚེ་བསམ་གཏན་དང་པོའི་གཙོ། །སྔགས་པ་ཀུན་
ལ་ཕན་དོན་དུ། །སེམས་ཅན་རྣམས་ཀྱི་ཕྱིར་གསུངས་སོ། །དེ་ནས་ཐུབ་མཆོག་
93-810