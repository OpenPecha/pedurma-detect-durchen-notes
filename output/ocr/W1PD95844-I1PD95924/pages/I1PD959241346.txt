ཆོས་མངོན་པ་མཛོད་ཀྱི་བསྟན་བཅོས་ཀྱི་ཚིག་ལེའུར་བྱས་པའི་རྣམ་པར་བཤད་པ།
༡༣༢༧
བསམ་གཏན་མཐའ། བསམ་གཏན་བཞི་པ་ཡིན་ནོ། །དེ་ནི་ས་ཀུན་རྗེས་་་
མཐུན་ཞིང་། །འཕེལ་བའི་མཐའ་མར་ཕྱིན་པའོ། །ཇི་ལྟར་ན་ས་ཐམས་ཅད་་
དང་རྗེས་སུ་མཐུན་པ་ཡིན་ཞེ་ན། འདོད་པ་ལས་སྤྱོད་པའི་སེམས་ལས་བསམ་་
གཏན་དང་པོ་ཡིན་ལ། དེ་ལས་ནི་གཉིས་པ་སྟེ། དེ་བཞིན་དུ་རིམ་གྱིས་འདུ་
ཤེས་མེད་མིན་སྐྱེ་མཆེད་ཀྱི་བར་ཡིན་ནོ།
།མི་མཐུན་པ་ནི་ཡང་འདོད་པ་ན་སྤྱོད་
པའི་སེམས【ཅན་གྱི་•བར་དུ་ཡིན་ནོ། །ཡང་རྗེས་སུ་མཐུན་པ་ནི་བསམ་གཏན་་
བཞི་པའི་བར་ཡིན་ཏེ། དེ་ལྟར་ན་ས་ཐམས་ཅད་རྗེས་སུ་མཐུན་པ་ཡིན་ནོ། །
ཇི་ལྟར་ན་འཕེལ་བའི་མཐར་ཕྱིན་པ་ཡིན་ཞེ་ན། དེ་ལྟར་བསྒོམས་•པ་ཆུང་ངུ་་་
ལས་འབྲིང་། འབྲིང་ལས་•ཆེན་པོར་སྙོམས་པར་འཇུག་ཅིང་འཕེལ་བའི་མཆོག་
ཏུ་བྱུང་བ་ནི། འཕེལ་བའི་མཐར་ཕྱིན་པ་སྟེ། བསམ་གཏན་དེ་ལྟ་བུ་ནི་རབ་་
ཀྱི་མཐའ་ཡིན་ནོ། །འདི་ནི་མཐའི་ཐ་མར་རབ་ཏུ་ཕྱིན་པ་ཙམ་•ཡིན་པའི་ཕྱིར་ཏེ།
འདིར་མཐའ་ཞེས་བྱ་བ་ནི་འཕེལ་བའམ་རྣམ་པ་ཡིན་ཏེ། མུ་བཞི་ཞེས་བྱ་བ་་་
བཞིན་ནོ།
།ཡོན་ཏན་དྲུག་པོ་དེ་དག་ཀྱང་། །སངས་རྒྱས་ལས་གཞན་སྦྱོར་་
ལས་སྐྱེ། །སངས་རྒྱས་ལས་གཞན་པའི་ནི་སྦྱོར་བ་ལས་"བྱུང་བ་ཡིན་གྱི་འདོད་
ཆགས་དང་བྲལ་བས་ཐོབ་པ་ནི་མ་ཡིན་ནོ། །སངས་རྒྱས་ཀྱིས་ནི་སྦྱོར་བ་ལས་་
བྱུང་བ་ཅུང་ཟད་ཀྱང་མེད་དོ། །དེ་ནི་ཆོས་ཐམས་ཅད་ཀྱི་དབང་ཕྱུག་ཡིན་པའི་་
ཕྱིར༑
ཡོན་ཏན་མངོན་•དུ་བྱ་བ་ཐམས་ཅད་ནི་བཞེད་པ་ཙམ་ལ་རག་ལུས་པ་
ཡིན་ནོ། །དེ་དག་ནི་རེ་ཞིག་ཉན་ཐོས་དང་ཐུན་མོང་པའི་ཡོན་ཏན་ཡིན་ནོ། །
མངོན་པར་ཤེས་པ་ལ་སོགས་པ་ནི་སོ་སོའི་སྐྱེ་བོ་དག་དང་•ཐུན་མོང་ཡིན་ཏེ།
མངོན་པར་ཤེས་པ་ཞེས་བྱ་བ་དེ་ཡང་ཇི་ལྟར་•ཞེ་ན། མངོན་ཤེས་རྣམ་དྲུག་རྫུ་་
འཕྲུལ་དང་། །རྣ་བ་ཡིད་དང་སྔོན་ཚེ་དང་། །ཤི་འཕོ་སྐྱེ་དང་ཟད་ཤེས་པ། །
79-1327