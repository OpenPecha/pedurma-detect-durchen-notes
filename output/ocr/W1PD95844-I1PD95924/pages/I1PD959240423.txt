کا ٢٥
བསྟན་འགྱུར། མངོན་པ། ༼ཀུ༽ ༡༥༥
དབང་པོའི་སྤྱོད་ཡུལ་དུ་མི་འགྱུར་རོ། །གཟུགས་ལ་སོགས་པ་དག་ཁོ་ན་ལ་རྡུལ་་
ཕྲ་རབ་ཀྱི་མིང་དུ་འདོགས་པའི་ཕྱིར་དེ་•ཞིག་ན་རྡུལ་ཕྲ་རབ་ཀྱང་ཞིག་པར་གྲུབ་པ་
ཡིནན་ནོ། །རྡུལ་ཕྲ་རབ་ནི་རྫས་ཡིན་ལ་རྫས་ཀྱང་གཟུགས་ལ་སོགས་པ་དག་ལས་•
གཞན་ཡིན་པས་ཞིག་ན་དེ་དག་•ཞིག་པར་མ་•འགྲུབ་བོ་ཞེ་ན། འདི་གཞན་པ་
ཉིད་ཡིན་པར་ནི་རིགས་པ་མ་ཡིན་ཏེ། འདི【ལྟ་བུར་•སུས་ཀྱང་འདི་དག་ནི་ས་
དང་ཆུ་དང་མེ་དང་རླུང་དག་ཡིནན་ནོ། །འདི་དག་ནི་དེ་དག་གི་གཟུགས་ལ་་་
སོགས་པ་ཡིན་ནོ་ཞེས་ངེས་པར་མི་ཟིན་ལ། མིག་དང་རེག་པའི་གཟུང་བ་དག་་་
ཡིན་པར་ཡང་དམ་བཅའོ། །བལ་དང་རས་བལ་དང་ལེ་བརྒན་རྩི་དང་གུར་གུམ་
ཚིག་པ་དག་ལ་དེ་དག་གི་བློ་མེད་པའི་ཕྱིར་གཟུགས་ལ་སོགས་པ་ཁོ་ན་ལ་དེའི་བློ་་་
འཇུག་པར་ཟད་དོ། །ཆོས་བྱེད་ལས་སྐྱེ་བ་བྱུང་བ་ལ་བུམ་པར་ཡོངས་སུ་ཤེས་པ་
ནི་དབྱིབས་འདྲ་བའི་ཕྱིར་ཕྲེང་བ་བཞིན་ཏེ། རྟགས་མ་མཐོང་བར་ཡོངས་སུ་མི་
ཤེས་པའི་ཕྱིར་རོ། །ཡང་ན་བྱིས་པ【བློ་རྡོལ་•བ་ལྟ་བུ་དག་ལས་སུ་ཞིག་གུས་པར་
འགྱུར་ཏེ། དེ་དག་དགག་•པ་ནི་རེ་ཞིག་བཞག་གོ། །ཡང་འཇིག་པ་དེ་དག་གི་
རྩེ་མོ་གང་ཡིན་ཞེ་ན། བསམ་གཏན་གཉིས་སོགས་གསུམ་པོ་ནི། །དེ་དག་གི་་
རྩེ་གོ་རིམས་བཞིན། །འཇིག་པའི་རྩེ་མོ་གསུམ་ལ་མེས་འཇིག་པའི་རྩེ་མོ་ནི་བསམ་
གཏན་གཉིས་པ་ཡིན་ཏེ། དེ་•མན་ཆད་སྲེག་པར་བྱེད་དོ། །ཆུས་འཇིག་པའི་
རྩེ་མོ་ནི་བསམ་གཏན་གསུམ་པ་ཡིན་ཏེ། མན་ཆད་སྲུལ་བར་བྱེད་དོ། །རླུང་་
གིས་འཇིག་པའི་རྩེ་མོ་ནི་བསམ་གཏན་བཞི་པ་ཡིན་ཏེ། མན་ཆད་འཐོར་བར་་་་
བྱེད【དོ༑ །•འཇིག་པའི་ལྷག་མ་གང་ཡིན་པ་དེ་ནི། རྩེ་མོ་ཞེས་བྱའོ། །ཡང་
དེའི་• ཕྱིར་བསམ་གཏན་དང་པོ་དང་གཉིས་པ་དང【བསམ་གཏན་•གསུམ་པ་དག་
མེ་དང་ཆུ་དང་རླུང་དག་གིས་འཇིག་ཅེ་ན། དེ་ཡི་སྐྱོན་དང་ཆོས་མཐུན་ཕྱིར། །
79-406