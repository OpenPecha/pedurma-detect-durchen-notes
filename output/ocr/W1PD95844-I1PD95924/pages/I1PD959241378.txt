ཆོས་མངོན་པ་མཛོད་ཀྱི་བསྟན་བཅོས་ཀྱི་ཚིག་ལེའུར་བྱས་པའི་རྣམ་པར་བཤད་པ།
१३५९
སེམས་ཅན་མགུ་བར་གྱུར་ཅིག་སྙམ་པ་ནི་དགའ་བའོ། །སེམས་ཅན་ནོ་སྙམ་དུ་དེ་•
ལྟར་ཡིད་ལ་བྱེད་ཅིང་བཏང་སྙོམས་པར་འཇུག་སྟེ་བར་མར་གནས་པ་ཡིན་པའི་་
ཕྱིར་རོ། །དེ་དག་གི་རྣམ་པ་ནི་•བཤད་ཟིན་ཏོ། །སྤྱོད་ཡུལ་འདོད་པའི་སེམས་
ཅན་རྣམས། །དེ་དག་གི་དམིགས་པ་ནི། འདོད་པ་ན་སྤྱོད་པའི་སེམས་ཅན་་
རྣམས་ཡིན་ཏེ། དེ་ལ་དམིགས་པ་གནོད་སེམས་ལ་སོགས་པའི་གཉེན་པོ་ཡིན་་་
པའི་ཕྱིར་རོ། །དེ་དག་ས་དུ་པ་•ཞིག་ཡིན་ཞེ་ན། དགའ་བ་བསམ་གཏན་་་
གཉིས་དག་ན། །དགའ་བ་ནི་ཡིད་བདེ་བ་•ཡིན་པའི་ཕྱིར་བསམ་གཏན་དང་པོ་
དང་གཉིས་པ་དག་ན་ཡོད་དོ། །གཞན་ནི་དྲུག་ན། གཞན་ནི་•ཚད་མེད་པ་་་
གསུམ་ནི་ས་དྲུག་པོ་མི་ལྕོགས་པ་མེད་པ་དང་། བསམ་གཏན་དང་བསམ་གཏན་
ཁྱད་པར་ཅན་དག་ན་ཡོད་དོ། །【ཁ་ཅིག་ལྔ།• ཁ་ཅིག་ནི་མི་ལྕོགས་པ་མེད་པ་
མ་གཏོགས་པ་ས་ལྔ་པོ་དེ་དག་ན་ཡོད་པར་འདོད་དོ། །གནོད་སེམས་ལ་སོགས་་
པའི་གཉེན་པོ་•ཞེས་བཤད་པ་གང་ཡིན་པ་ཅི་ཚད་མེད་པ་དག་གིས་ཀྱང་ཉོན་་་
མོངས་པ་སྤོང་བར་འགྱུར་རམ་ཞེ་ན། དེ་ཡིས་མི་སྤོང་བསམ་གཏན་དངོས་་་
གཞིའི་ས་པ་ཡིན་པ་•མོས་པ་ཡིད་ལ་བྱེད་པ་ཡིན་པ་དང་། སེམས་ཅན་ལ་་་
དམིགས་པ་ཡིན་པའི་ཕྱིར་ཏེ། དེ་●སྦྱོར་བས་ནི་གནོད་སེམས་ལ་སོགས་པ་རྣམ་
པར་གནོན་•པ་དང་། སྤངས་ཟིན་པ་ཐག་སྲིང་བར་བྱེད་པའི་ཕྱིར། དེ་དག་
གི་གཉེན་པོར་བཤད་དོ། །ཚད་མེད་པ་བཞི་པོ་དེ་དག་ནི། མི་དག་གི།
ནང་དུ་བསྐྱེད་དེ། མི་དག་གི་ནང་ཁོ་ནར་བསྐྱེད་ཀྱི་གཞན【དག་ཏུ་•ནི་མ་ཡིན་ནོ། །
ཅི་ཚད་མེད་པ་གཅིག་དང་ལྡན་པ་གང་ཡིན་པ་དག་●གདོན་མི་ཟ་བར་ཐམས་ཅད་
དང་ལྡན་ནམ་ཞེ་ན། ངེས་གསུམ་ལྡན། བསམ་གཏན་གསུམ་པ་དང་བཞི་་
པར་སྐྱེས་པ་དག །དགའ་བ་དང་ནི་མི་ལྡན་ལ། །ཚད་མེད་པ་གསུམ་གྱི་རྙེད་
79-1359