2000
བསྟན་འགྱུར། མངོན་པ། ༼ཁུ༡༥༦apan
ཐ་མར། བསམ་གཏན་ཐ་མ་ཞེས་བྱ་བ་ནི་བཞི་པའོ། །དེ་ནི་དེར་གཏོགས་་
ཀྱི་ས་གཞན་པ་ནི་མ་ཡིན་ནོ། །ཅིའི་ཕྱིར་འདི་ལ་སྙོམས་པར་འཇུག་ཅེ་ན།
འབྱུང་འདོད་པས། འདི་ལ་ངེས་པར་འབྱུང་བ་ཡིན་པར་སེམས་པས་དེ་དག་ནི་
ཐར་པའི་འདུ་ཤེས་ཀྱི་•སྙོམས་པར་འཇུག་གོ།
།འདུ་ཤེས་མེད་པ་པ་ནི་རྣམ་པར་
སྨིན་པ་ཡིན་པའི་ཕྱིར་ལུང་དུ་མ་བསྟན་པར་གྲུབ་ཀྱི། འདི་ནི། སྡུག་པ་དགེ་་
བ་ཞེས་བྱ་བའི་དོན་ཏེ། དགེ་བ་ཡིན་ཡང་སྐྱེས་ནས་མྱོང་འགྱུར་ཉིད།
མཐོང་
འཕགས་
བའི་ཆོས་དང་ལན་གྲངས་གཞན་ལ་མྱོང་བར་འགྱུར་བ་ཡང་མ་ཡིན་ལ། མ་ངེས་
པ་ཡང་མ་ཡིན་ནོ། །དེ་ནི་སོ་སོའི་སྐྱེ་བོ་ཉིད་ཀྱི་ཡིན་པར་འདོད་ཀྱི།
པའི་མ་ཡིན། ཡང་ཅི་འཕགས་པ་མ་ཡིན་པས་བསམ་གཏན་བཞི་པ་ཐོབ་པའི་་་་
ཕྱིར༑ བསམ་གཏན་བཞིན་དུ་འདས་པ་དང་། མ་འོངས་པའི་ཡང་སོ་སོར་་
འཐོབ་བམ་ཞེ་ན། སྨྲས་པ། མ་ཡིན་ཏེ། ཅིའི་ཕྱིར་ཞེ་ན། དེ་དག་ལ་་་
གོམས་པ་ཡིན་ཡང་འབད་པ་ཆེན་པོས་བསྒྲུབ་•པར་བྱ་བ་ཡིན་པས། འཐོབ་་
དུས་●གཅིག །དུས་གཅིག་པ་ཞེས་བྱ་བའི་དོན་ཏེ། སོ་སོར་ཐར་པའི་སྡོམ་པ་
ཇི་ལྟ་བ་བཞིན་དུ་ད་ལྟར་གྱི་དུས་●འབའ་ཞིག་གིས་•འཐོབ་བོ། །འཐོབ་ནས་ནི་
སྐད་ཅིག་མ་གཉིས་པ་ཕན་ཆད་ནས་ཇི་སྲིད་མ་བཏང་གི་བར་དུ་འདས་པ་དང་་
ཡང་ལྡན་ནོ། །འདུ་ཤེས་མེད་པའི་སྙོམས་པར་འཇུག་པ་བཤད་ཟིན་ཏོ། །
འགོག་པའི་སྙོམས་པར་འཇུག་པ་གང་ཞེ་ན། འདུ་ཤེས་མེད་པའི་སྙོམས་པར་་
འཇུག་པ་ཇི་ལྟ་བར། _ འགོག་པ་ཞེས་པའང་དེ་བཞིན་ནོ། །དེ་བཞིན་ཞེས་བྱ་་
བའི་སྒྲས་རྣམ་པ་གང་ཞིག་གཟུང་ཞེ་ན། སེམས་དང་སེམས་ལས་བྱུང་བ་རྣམས་
འགོག་ཅེས་བྱའོ∶། །དེའི་ཁྱད་པར་ནི་འདི་ཡིན་ཏེ། འདི་གནས་དོན་དུ།
ཞི་བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པ་•སྙོམས་པར་་་
79-1000