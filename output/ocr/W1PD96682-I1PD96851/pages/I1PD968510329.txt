འཕགས་པ་དམ་པའི་ཆོས་དྲན་པ་ཉེ་བར་གཞག་པ།
༣༠༩
དེས་“ཐོས་པ་ལས་བྱུང་བའི་ཤེས་པའམ། ལྷའི་མིག་གིས་བརྟགས་ན། དེ་ས་
གཞན་བཞི་པ་ལ་འཇུག་པ་ནི་རེག་པའི་རྐྱེན་གྱིས་བདེ་བ་མྱོང་བར་འགྱུར་བ་བདེ་་་་
བའི་རྒྱུ་དང་།
བདེ་བའི་གཞི་དང་། བདེ་བའི་རྐྱེན་གྱིས་བདག་གི་●ཚོར་བ་
སྐྱེས་སོ། ___ །དེ་འགགས་ཤིང་རྣམ་པར་ཞི་ལ་ནང་དུ་ནུབ་པ་དེ་མ་ཐག་ཏུ་སྡུག་
བསྔལ་གྱི་རེག་པ་དང་། སྡུག་བསྔལ་གྱི་གཞི་དང་། སྡུག་བསྔལ་ཀུན་འབྱུང་བ་
དང་། སྡུག་བསྔལ་ཉིད་ཀྱིས་བདག་གི་སྡུག་བསྔལ་གྱི་ཚོར་བ་སྐྱེས་སོ། །དེ་
རེག་པའི་རྐྱེན་གྱིས་ཚོར་བ་སོ་སོར་མངོན་
བཞིན་དུ་བཏང་སྙོམས་ཀྱི་རྐྱེན་དང་།
པར་ཤེས་སོ། །སྐད་ཅིག་སྐད་ཅིག་●ལ་བདག་གི་རེག་པའི་ཚོར་བའི་གྲོགས་དང་
རེག་པ་འབྱུང་བ་སྐྱེ་སྟེ། དེ་བདེ་བའི་ཚོར་བ་ལ་མི་དགའ་ཞིང་ཆགས་པར་མི་བྱེད་
ལ་ཚོར་བ་དེ་ལ་མངོན་པར་མི་དགའ་ཞིང་མང་དུ་མི་བྱེད་དེ་རོ་མྱོང་“བར་མི་བྱེད་་་
དོ། །དེ་བཞིན་དུ་སྡུག་བསྔལ་གྱི་ཚོར་བས་ཀྱང་གནོད་པར་མི་བྱེད་ཅིང་རྣམ་པར་
འཚེ་བར་མི་བྱེད་ལ་རྙོག་པ་ཅན་དུ་མི་བྱེད་དོ།
།དེ་བཏང་སྙོམས་ལ་གནས་ཏེ།
དྲན་པ་དང་ཤེས་བཞིན་དང་ལྡན་པ་ཡིན་ན་ནི། ཚོར་བ་གསུམ་པོ་འདི་དག་གིས་
གལ་ཏེ་ན་ གཏན་དུ་སེམས་འདོད་ཆགས་དང་བྲལ་བར་འགྱུར། ཡང་ན་
བཏང་སྙོམས་ཁྱད་པར་ཅན་གཞན་དུ་འགྱུར་ཏེ། ཡོངས་སུ་དག་པ་དང་རྣམ་པར་
བྱང་བར་འགྱུར་རོ། །དེ་འདི་སྙམ་དུ་སེམས་ཏེ། ཀྱེ་ཨེ་མ་བདག་གིས་ནམ་
མཁའ་མཐའ་ཡས་སྐྱེ་•མཆེད་ཀྱི་བཏང་སྙོམས་འདི་ལྟར་ཡོངས་སུ་དག་པ། འདི་
ལྟར་རྣམ་པར་བྱང་བ་འདི་རྫོགས་པར་བྱ་ཞིང་བདག་གི་སེམས་དང་འཐུན་པར་བྱ་་
སྟེ། ༑ བདག་གི་བཏང་སྙོམས་ཀྱི་མཐར་གཏུགས་╗པ་དང་འབྲེལ་པ་མངོན་སུམ་དུ་
བྱས་ལ། དེ་ལ་མཆོག་ཏུ་ལྷག་པར་གནས་པར་བྱ། བདག་ནམ་མཁའ་མཐའ་
ཡས་སྐྱེ་མཆེད་ཀྱི་བཏང་སྙོམས་ཀྱིས་བསྡུས་པ་དེ་རྫོགས་པར་བྱས་ཏེ་གནས་སོ། །
68-309