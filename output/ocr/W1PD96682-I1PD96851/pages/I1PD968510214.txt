حمد
བཀའ་འགྱུར། མདོ་སྡེ། ༼༽ ༦༨
དུ་འདུག་ůཔར་འཚལ་བ་རྣམས་ཀྱིས་ཇི་ལྟར་སངས་རྒྱས་བཅོམ་ལྡན་འདས་དག་་་་་
གིས་མཁྱེན་ཅིང་རབ་ཏུ་མཁྱེན་པ་དེ་ལྟ་བུས་དགེ་བའི་རྩ་བ་ཐམས་ཅད་བདག་གིར་
བགྱི་བ་དེ་བཞིན་དུ་བདག་གིས་ཀྱང་བདག་གིར་བགྱིའོ●། །བདག་གིར་བགྱི་བའི་
མཆོག་དང་། གཙོ་བོ་དང་། དམ་པ་དང་། ཁྱད་པར་དུ་འཕགས་པ་དང་།
དཔེ་མ་མཆིས་པ་དང་། སྣང་བ་མ་མཆིས་པ་དང་། མཉམ་པ་མ་མཆིས་པ་
དང་༑ འདྲ་བ་མ་མཆིས་པ་དང་། མི་འདྲ་བ་རྣམ་པར་དག་པ་དང་། རྟོག་པ་
དང་༑ ཚིག་གི་ལམ་དང་། བསྔགས་པ་བསྟན་པ་མཐའ་ཡས་པ་ཐམས་ཅད་
ཀྱིས་●བདག་གིར་བགྱི་བས་བདག་གིར་བགྱིའོ། །ཇི་ལྟར་བདག་གི་དོན་དུ་བདག་
གིར་བགྱི་བ་དེ་བཞིན་དུ་འཇིག་རྟེན་གྱི་ཁམས་རབ་འབྱམ་མ་ལུས་པ་ཐམས་ཅད་ན་
སེམས་ཅན་ཇི་ཙམ་སེམས་ཅན་གྱི་རིས་ན་མཆིས་པ། སེམས་ཅན་གྱི་ཁམས་དེ་
དག་ཐམས་ཅད་ཀྱི་ཆེད་དུ་ཡང་བདག་གིར་བགྱིའོ། །བདག་གི་མོས་པ་དང་ལྡན་
པའི་དགེ་བའི་རྩ་བ་གང་ལགས་པ་དང་། སངས་རྒྱས་ཐམས་ཅད་ལ་ཕྱག་འཚལ་
བ་དང་ལྡན་པའི་དགེ་བའི་རྩ་བ་གང་ལགས་པ་དང༌། དེ་བཞིན་གཤེགས་་་
པ་ཐམས་ཅད་ལ་ལྷག་པར་མཆོད་པ་དང་ལྡན་པའི་དགེ་བའི་རྩ་བ་གང་ལགས་པ་
དང་༑ མོས་པའི་སྟོབས་ལས་ངེས་པར་བྱུང་བའི་མཆོད་པ་དང་ལྡན་པའི་དགེ་
བའི་རྩ་བ་གང་ལགས་པ་དང། སྒྲིབ་པར་འགྱུར་བ་ཐམས་ཅད་སེལ་བའི་དགེ་
བའི་རྩ་བ་གང་ལགས་པ་དང་། རྗེས་སུ་ཡི་རང་བ་དང་ལྡན་པའི་དགེ་བའི་རྩ་བ་
གང་ལགས་པ་དང་། སངས་རྒྱས་ཐམས་ཅད་ལ་བསྐུལ་བ་དང་ལྡན་པའི་དགེ་
བའི་རྩ་བ་གང་ལགས་པ་དང་། དེ་བཞིན་གཤེགས་པ་ཐམས་ཅད་ལ་མངོན་པར་
གསོལ་བ་དང་ལྡན་པའི་དགེ་བའི་རྩ་བ་གང་ལགས་པ་དང་། བདག་གི་“དགེ་
བའི་རྩ་བ་རབ་འབྱམ་ཐམས་ཅད་སངས་རྒྱས་དང་། བྱང་ཆུབ་སེམས་དཔའ་
68-194