७५५
བཀའ་འགྱུར། མདོ་སྡེ།
ཞིང་རྣམས་གང་བར་འགྱུར། །དེ་བཞིན་གཤེགས་པ་བློ་གྲོས་སེམས་པ་ཡི། །སྐྱེ་
བའི་ཡུལ་ནི་ཡིད་ཚིམ་བྱེད་ཅེས་བྱ།
།རྒྱལ་བའི་རིགས་ནི་བྲམ་ཟེ་འོད་ཀྱི་ཚད། །
དཔག་ཚད་སྟོང་ཡོད་རྫུ་འཕྲུལ་ལྷ་ནི་ཡབ། །ཡིད་གཉིས་འདོད་ཅེས་བྱ་བ་རྒྱལ་
བའི་ཡུམམ། །སྲས་པོ་ལྟ་བྱེད་དེས་པ་རིམ་གྲོ་པ། །ཤེས་རབ་འཕགས་ཞེས་བྱ་བ་
མཁས་པ་སྟེ། །མཆོག་རྒྱལ་བརྟུལ་ཞུགས་ཞེས་བྱ་རྫུ་འཕྲུལ་ཅན། །འདུས་པ་
ལན་གྲངས་བརྒྱད་ཅུ་གཅིག་ཀུན་ལའང་། །བག་ཆགས་ཕ་མཐར་ཕྱིན་པའི་བསམ་
གཏན་པ། །བྱེ་བ་ཕྲག་ནི་བརྒྱད་ཅུ་གཉིས་གཉིས་ཡོད། །མི་ཚེ་ལོ་གྲངས་བརྒྱད་
ཁྲི་ལྔ་སྟོང་ཡིན། །ཡོངས་སུ་མྱ་ངན་འདས་ནས་དམ་ཆོས་དག །ལོ་གྲངས་
བརྒྱད་ཁྲིའི་བར་དུ་གནས་པར་འགྱུར། །སྐུ་གདུང་མཆོད་རྟེན་དཔག་ཚད་བཅུ་
གཉིས་པ། །གཅིག་སྟེ་ནོར་བུ་བཟང་པོའི་“དྲ་བས་སྤྲས། །དེ་བཞིན་གཤེགས་པ་
བློ་དང་ལྡན་པ་ཡི། །སྐྱེ་བའི་ཡུལ་ནི་ཤེས་རབ་གསལ་ཞེསབྱ། །རྒྱལ་བའི་རིགས་
ནི་བྲམ་ཟེ་འོད་ཀྱི་ཚད། །དཔག་ཚད་གསུམ་ཡོད་ཡབ་ནི་ཆོས་བཟངས་ཡིན། །
ཐར་པའི་བརྟུལ་ཞུགས་ཞེས་བྱ་རྒྱལ་བའི་ཡུམམ། །སྲས་པོ་ཏོག་ལྡན་ལེགས་སེམས་
རིམ་གྲོ་པ། །བདུད་རྩི་དགའ་ཞེས་བྱ་བ་མཁས་པ་སྟེ། །བཀོད་པ་གསལ་ཞེས་བྱ་
བ་རྫུ་འཕྲུལ་ཅན། །འདུས་པ་ལན་གྲངས་བརྒྱད་ཅུ་ཀུན་ལ་ཡངང་། །སྲིད་པའི་རྒྱ་
མཚོའི་ཕ་མཐར་ཕྱིན་པ་པོ། །བྱེ་བ་ཕྲག་ནི་བརྒྱད་ཅུ་གཉིས་གཉིས་ཡོད། །མི་ཚེ་
ལོ་གྲངས་དག་ནི་བརྒྱད་ཁྲི་ཡིན། །སྣང་བ་མེད་པར་ཕྱིན་པའི་དམ་ཆོས་དག །
ལོ་གྲངས་བརྒྱད་ཁྲིའི་བར་དུ་གནས་པར་འགྱུར། །རྒྱལ་བའི་མཆོད་རྟེན་དཔག་
ཚད་བཅུ་གསུམ་པ། །རིན་ཆེན་མང་པོའི་དྲ་བས་མཛེས་པར་བྱས། །དེ་བཞིན་
གཤེགས་པ་ཆོས་ཀྱི་སྒྲོན་མ་སྤྱན། །སྐྱེ་བའི་ཡུལ་ནི་ཆོས་ཀྱི་རྒྱལ་མཚན་ །
རྒྱལ་བའི་རིགས་ནི་རྒྱལ་རིགས་འོད་ཀྱི་ཚད། །དཔག་ཚད་བརྒྱ་ཡོད་ཡབ་ནི་བློ་
45-658