འཕགས་པ་བསྐལ་པ་བཟང་པོ་པ་ཞེས་བྱ་བ་ཐེག་པ་ཆེན་པོའི་མདོ།
ལོ་●ལྔ་ཁྲིའོ། །དམ་པའི་ཆོས་ནི་ལོ་ཁྲིའི་བར་དུ་གནས་སོ། །སྐུ་གདུང་ནི་རིལ་པོ་
གཅིག་ཏུ་འདུག་གོ། །མཆོད་རྟེན་ཡང་གཅིག་ཏུ་ཟད་དོ། །དེ་བཞིན་གཤེགས་
པ་སའི་བདག་པོ་སྐྱེ་བའི་ཡུལ་ནི་ཤེས་རབ་འཕགས་”ཞེས་བྱའོ། །རིགས་ནི་བྲམ་
ཟེའོ།༑ །འོད་ནི་དཔག་ཚད་སྟོང་ངོ་། །ཡབ་ནི་དབང་སྒྱུར་ཞེས་བྱའོ། །ཡུམ་ནི་
ཟིལ་གྱིས་མི་ནོན་པ་ཞེས་བྱའོ། །སྲས་ནི་གྲགས་མཛེས་ཞེས་བྱའོ། །རིམ་གྲོ་པ་ནི་
སྐྱེ་བོའི་མཆོད་རྟེན་ཞེས་བྱའོ།
།ཤེས་རབ་ཅན་རྣམས་ཀྱི་མཆོག་ནི་མཐུ་རྩལ་
དཔའ་•བོ་ཞེས་བྱའོ། །རྫུ་འཕྲུལ་ཅན་རྣམས་ཀྱི་མཆོག་ནི་མཐུ་●རྩལ་གྱིས་རབ་ཏུ་
འགྲོ་བ་ཞེས་བྱའོ། །འདུས་པ་ནི་ལན་བཅུ་བཞི་སྟེ། ཐམས་ཅད་ལ་ཡང་བྱེ་བ་
ཕྲག་སྟོང་སྟོང་ངོ་། །སྐུ་ཚེའི་ཚད་ནི་ལོ་བཞི་ཁྲིའོ། །དམ་པའི་ཆོས་ནི་ལོ་ཁྲི་བཞི་
སྟོང་གི་བར་དུ་གནས་སོ། །སྐུ་གདུང་ནི་རྒྱས་པར་འགྱུར་རོ།
།དེ་བཞིན་
གཤེགས་པ་རྣམ་གྲོལ་བརྙེས་སྐྱེ་བའི་ཡུལ་ནི་ཟིལ་གྱིས་མི་ནོན་པ་ཞེས་བྱའོ།
རིགས་ནི་བྲམ་ཟེའོ། །འོད་ནི་དཔག་ཚད་སུམ་སྟོང་ངོ་། །ཡབ་ནི་ནམ་མཁའི་
མཛོད་ཅེས་བྱའོ། །ཡུམ་ནི་མཆོད་པ་བཀོད་པ་ཞེས་བྱའོ། །སྲས་ནི་ནོར་བུ་
བཀོད་པ་ཞེས་བྱའོ། །རིམ་གྲོ་པ་ནི་སྟོན་པར་●དགའ་ཞེས་བྱའོ། །ཤེས་རབ་
ཅན་རྣམས་ཀྱི་མཆོག་ནི་བདེན་པའི་དབྱངས་ཞེས་བྱའོ། །རྫུ་འཕྲུལ་ཅན་རྣམས་ཀྱི་
མཆོག་ནི་དབང་ཕྱུག་ཆེན་པོའི་དབྱངས་ཞེས་བྱའོ། །འདུས་པ་ནི་ལན་སུམ་ཅུ་སྟེ།
ཐམས་ཅད་ལ་ཡང་བྱེ་བ་ཕྲག་ཉི་ཁྲི་ཉི་ཁྲིའོ། །སྐུ་ཚེའི་ཚད་ནི་ལོ་སུམ་ཁྲིའོ།
དམ་པའི་ཆོས་ནི་ལོ་དྲུག་ཁྲིའི་བར་དུ་གནས་སོ། །སྐུ་གདུང་ནི་རིལ་པོ་གཅིག་ཏུ་
འདུག་གོ། །མཆོད་རྟེན་ཡང་གཅིག་ཏུ་ཟད་དོ།
།དེ་བཞིན་གཤེགས་པ་གཙུག་
གི་གསེར་སྐྱེ་བའི་ཡུལ་ནི་དྲན་པའི་གཙུག་ཅེས་བྱའོ། །རིགས་ནི་བྲམ་ཟེའོ། །
འོད་ནི་དཔག་ཚད་ལྔ་སྟོང་ངོ་། ། ། །ཡབ་ནི་གཟི་བརྗིད་རིན་པོ་ཆེ་ཞེས་བྱའོ།
།
45-491
1
1