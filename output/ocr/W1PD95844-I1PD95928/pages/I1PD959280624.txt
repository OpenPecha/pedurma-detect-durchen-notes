७०८
བསྟན་འགྱུར། མངོན་པ། ༼༩༽ ༡༦༤
གཞན་དག་ཏུ་བརྗོད་དེ་སྲེད་པ་དང་བྲལ་བ་ཞེས་བྱ་བའི་དོན་ཏོ། ། དྲི་མ་སྦྱངས་
པ་ཞེས་བྱ་བ་འདི་བསྟན་པས་ཡང་བརྗོད་པ་ནི་འདི་གཙོ་བོ་ཉིད་དུ་བསྟན་པའི་་་
ཕྱིར་རོ། ། ཕྱི་ནས་སྐྱེ་དང་རྒ་མི་འཐོབ། །ཅེས་བྱ་བ་ནི་ཡང་སྲིད་པ་མི་འཛིན་་
ཅིང་དེ་རྣམ་པར་འགྱུར་བ་ཡང་ཐོབ་པར་མི་འགྱུར་ཏེ།
འདིས་བསྒོམ་པའི་་་་
ལམ་གྱི་འབྲས་བུ་བསྟན་ཏོ། །ཡང་དག་པའི་བསྒྲུབ་པའི་ཚུལ་གྱིས་•བརྩོན་་་
འགྲུས་མ་གཏོགས་པར་ནི་འདི་ལ་ཁྱད་པར་མི་འཐོབ་པ་ཡིན་ཏེ། དེ་ཉིད་བསྟན་
པའི་ཕྱིར་ངོ་ཚ་མིན་ལ་ཞེས་བྱ་བ་ལ་སོགས་པ་སྨོས་སོ།
།གོས་མེད་པའི་གཅེར་བུ་
པ་མང་པོ་ལུས་དྲི་མ་མང་བ་དང་། དྲི་ང་བ་དག་བཅོམ་ལྡན་འདས་ཀྱི་ཐད་དུ་ཉེ་
བར་ཕྱིན་ཏེ་གསོལ་པ། བདག་ཅག་གིས་ཐོས་པ་ནི་དགེ་སྦྱོང་གོ་ཏ་མ་ཁྱོད་རིགས་
བཞིའི་ནང་ན་དག་པ་ཡིན་ནོ་ཞེས་བརྟགས་ནས། དམངས་རིགས་ཀྱང་རྗེས་སུ་་
འཛིན་པར་བྱེད་དམ་ཞེས་པ་དང་། ཇི་ཙམ་ན་འདི་གསུངས་སོ།
།གཞན་དག་
ནི་མ་སྔོན་དུ་ཤི་བའམ། ཡི་དྭགས་ཤིག་གི་དབང་དུ་མཛད་པའོ་ཞེས་ཟེར་རོ། །
གང་
གང་ལ་ངོ་ཚ་བར་བྱ་བ་མ་ཡིན་པ་དེ་ནི་ངོ་ཚ་བ་མ་ཡིན་པའི་དངོས་པོ་སྟེ།
ཁ་ན་མ་ཐོ་བ་མེད་པ་དེས་ཐོབ་པའི་དགེ་སློང་གི་•ཟས་སམ། གང་གིས་སྡིག་པ་
མེད་པའི་ཟས་ལ་སོགས་པས་ལུས་འཚོ་བར་བྱེད་པ་དང་།
སྐྱེ་བོ་དམན་པ་དག་་
ཀྱང་རྗེས་སུ་གཟུང་བའི་ཕྱིར་བྱ་བ་སྟེ། དེ་ལ་ངོ་ཚ་བ་དང་ཞུམ་པས་འཇུག་པར་
མི་བྱའོ། །ངོ་ཚ་བ་ལ་ངོ་མི་ཚ། །ཞེས་བྱ་བ་ནི་གང་དུ་ངོ་ཚ་བར་བྱ་བ་ནི་་་
གཅེར་བུར་འགྲོ་བ་ལ་སོགས་པ་སྟེ། དེ་ལ་ངོ་ཚ་དང་བྲལ་ཞིང་ཞུམ་པར་མི་བྱེད་
དེ༑ ཇི་ལྟར་ཁྱེད་ཅག་ལྟ་བུ་ཞེས་སྟོན་པ་ཡིན་ནོ། །གང་ལ་ངོ་ཚ་མེད་པ་ཡོད་
པ་དེ་ནི་ངོ་མི་ཚ་བའོ། །མི་འཇིགས་པ་ལ་འཇིགས་ལྟ་དང་།
།ཞེས་བྱ་བ་་་
འཇིགས་པ་དང་། མི་འདོད་པའི་འབྲས་བུ་མེད་པ་དེ་ནི་མི་འཇིགས་པའོ། _ །
83-604