777
བསྟན་འགྱུར། མངོན་པ། ༼༩༽ ༡༦༤
ན་ཆོས་ནི【དོར་བ་དང་བླང་བར་བྱ་•བའི་བདག་ཉིད་དོ། །རྒྱུ་ནི་ཉེ་བར་བླང་བ་
སྟེ་བདེན་པ་རྣམ་པ་བཞིར་འགྱུར་རོ།
།དེ་ལ་•འདིས་ནི་མཐོང་བའི་ལམ་བསྟན་
ཏོ། །རིམ་པ་གང་གིས་མཐོང་བའི་ལམ་ལ་འཇུག་པ་དེ་བསྟན་པ་ནི། སྡུག་་་
བསྔལ་རྒྱུར་བཅས་ཞེས་བྱ་བ་ཡིན་ཏེ།
སྔོན་དུ་སྡུག་བསྔལ་གྱི་བདེན་པ་རྟོགས་་་་
ནས་ཕྱིས་ནི་ཀུན་འབྱུང་གི་བདེན་པའོ། །དེ་བཞིན་དུ་སྔར་སྡུག་བསྔལ་ལས་ཐར་
བའི་•འགོག་པ་དང་། དེ་ནས་དེའི་རྒྱུ་ལམ་མོ། །ཡང་ན་གང་གིས་བསྒྲུབ་པ་དང་།
གང་གིས་ཐར་པ་དོན་དུ་གཉེན་•པ་དེས་ཀྱང་དང་པོར་སྡུག་བསྔལ་གྱི་བདེན་པ་་་
ཡོངས་སུ་རྟོགས་“ལ་དེ་ནས་དེའི་རྒྱུའོ། །ནད་པ་མཐོང་ནས་དེའི་ནད་གཞི་དང་།
ནད་མེད་པ་དང་། སྨན་ཚོལ་བར་བྱེད་པ་ལ་སོགས་པ་བརྗོད་པར་བྱའོ། །དེ་
ལྟར་ཚིགས་སུ་བཅད་པ་གཉིས་ཀྱིས་མཐོང་བའི་ལམ་བསྒྲུབས་ནས་ཚིགས་སུ་བཅད་
པ་གསུམ་གྱིས་བསྒོམ་པའི་ལམ་བསྒྲུབ་•པའི་ཕྱིར། གང་ཚེ་ཞེས་བྱ་བ་ལ་སོགས་
པ་སྨོས་སོ། །འོ་ན་བསྒོམ་པས་སྤང་བར་བྱ་བ་ལ་ནི་ཐེ་ཚོམ་མེད་ན་དེ་ཇི་ལྟར་་་་
དང་པོར་སོམ་ཉི་ཞེས་བརྗོད་ཅེ་ན། ཐག་རིང་པོའི་དབང་དུ་བྱས་པའི་ཕྱིར་འདི་
ལ་ཉེས་པ་མེད་དོ། །མཐོང་བའི་ལམ་ནི་ངེས་པར་སྡུག་བསྔལ་སྔོན་དུ་རྟོགས་པ་་
ཡིན་ནོ་ཞེས་བརྗོད་ལ། སྡུག་བསྔལ་དེ་ལ་•ཡང་རྣམ་པ་གསུམ་དུ་བརྗོད་པ་ལས་
སྡུག་བསྔལ་ཤིན་ཏུ་དྲག་ཅིང་རགས་པ་སྤང་པའི་ཕྱིར་རོ།
།འདིས་ནི་ཚོར་བ་་་
ཐམས་ཅད་སྤངས་པ་ཉིད་དུ་རྣལ་འབྱོར་པ་དག་འདོད་དེ། དེ་བས་ན་འདི་ཉིད་
བསྟན་པའི་ཕྱིར། གང་གིས་ཚོར་བ་ཟད་པ་ཐོབ་འགྱུར་བ།
།ཞེས་བྱ་བ་ཡིན་ཏེ།
གང་གི་ཕྱིར་འདོད་པ་ལས་འདོད་ཆགས་དང་བྲལ་བ་ནི་མི་འདོད་པའི་ཚོར་བ་་་
ཐམས་ཅད་ཟད་པ་ཡིན་ཏེ། འདོད་པ་ན་ནི་གསུམ་ཆར་ཡང་ཡོད་པའི་ཕྱིར་རོ། །
གང་གི་ཚེ་ཚོར་བ་ཟད་པ་ཡིན་ཞེ་ན། གང་གིས་རྐྱེན་རྣམས་ཟད་པ་ཐོབ་འགྱུར་
83-1114