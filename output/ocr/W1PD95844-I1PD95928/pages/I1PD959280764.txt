བསྟན་འགྱུར། མངོན་པ།
१७
ཉིད་ཀྱི་• ཕྱིར་འདིར་རྡུལ་ནི་ཡོད་དེ། ཉོན་མོངས་པས་དམིགས་པ་ཡིན་པའི་་་་
ཕྱིར་ཟག་པ་དང་བཅས་པས་ན་གཟུགས་ལྟ་བུ་ཡིན་ཏེ། དེ་བས་ན་རྒོལ་བ་དེ་་་
བསྩལ་•བར་བྱ་བའི་ཕྱིར་འདི་དག་བརྗོད་པ་ཡིན་ནོ། །བདག་ཉིད་དུལ་བ་ལས་
སྐྱེས་པ་ནི་ཡོན་ཏན་དང་ལྡན་པའི་སྐྱེ་བོ་ཉིད་ཡིན་ནོ་ཞེས་བསྟན་པའི་ཕྱིར། མི་་
ནི་ལོ་བརྒྱར་ཞེས་བྱ་བ་ལ་•སོགས་པ་སྨོས་སོ། །ལོ་བརྒྱར་ཞེས་བྱ་བ་ནི་དུས་་་
ཚིགས་ཀྱི་ཚད་བརྒྱའོ། །མི་ནི་ཞེས་བྱ་བ་ནི་སྐྱེ་བའི་རྒྱུ་●དང་འབྲེལ་པའི་རྒྱུན་ཏེ།
འཁོར་བའི་སེམས་ཅན་ཞེས་བྱ་བའི་དོན་ཏོ། །ནགས་ཚལ་ཞེས་བྱ་བ་ནི་དགོན་པ་
སྟེ་གཡེང་བ་མེད་པའི་ཕྱིར་རོ། །མེ་ལ་ཡོངས་བརྟེན་ཞེས་བྱ་བ་ནི་སྲེག་བླུགས་་་་
ཀྱིས་ཚུལ་བཞིན་དུ་▪སྦྱིན་སྲེག་བྱེད་ཅིང་ཚིམ་པར་བྱེད་པ་ཞེས་བྱ་བའི་དོན་ཏོ། །
དེའི་ཕྱིར་གར་ཧ་པ་ཏི་དང་། ཨཱ་‧ཧ་བ་ནི་དང་། དཀྵ་ཎ་སྟེ་མེ་རྣམ་པ་གསུམ་
ལ་གོ་རིམས་བཞིན་དུ་བྷུ་དང་། བྷུ་བྷོ་དང་། སྦས་གཉེན་ཤི་བ་དག་ཚིམ་པར་
བྱེད་པ་ཡིན་ནོ། །སྔ་མ་ལས་ནི་གཞན་གཉིས་པོ་འབྱུང་བ་ཡིན་ནོ་ཞེས་པ་མཆོད་
སྦྱིན་པའི་གྲུབ་པའི་མཐའོ། །མེ་གསུམ་འདི་ན་ཚུལ་བཞིན་བསྲེག་བྱས་པས། །
ཚངས་པའི་འཇིག་རྟེན་དུ་ནི་འགྲོ་བར་འགྱུར། །ཞེས་སོ། །བདག་ཉིད་་་
བསྒོམས་ལ་ཡུད་ཙམ་ཞིག །མཆོད་པ་བྱེད་པ་གང་ཡིན་པ། །ཞེས་བྱ་བ་ནི་་་
གང་ལ་ལ་ཞིག་ཡོན་ཏན་གྱིས་ཡིད་ལེགས་པར་སྟོབས་དང་ལྡན་ཞིང་རྒྱུད་ཡོངས་སུ་
སྦྱངས་པའི་ཡོན་ཏན་ཅན་གྱི་ཞིང་ལ་བསོད་སྙོམས་དབུལ་བ་ལ་སོགས་པས་བསྙེན་
བཀུར་བྱས་པ་ཡང་ངོ་། །ཆུ་ཚོད་གཉིས་ཉེ་བར་མཚོན་པའམ། དུས་དེ་ཙམ་་
ནི་ཡུད་ཙམ་མོ། །མཆོད་བྱེད་དེ་ཉིད་ཆེས་རུང་གི །ཞེས་བྱ་བ་ནི་གང་བདག་
ཉིད་བསྒོམས་པ་ལ་ལན་གཅིག་•མཆོད་པ་དེ་ཉིད་ཆེས་མཆོག་ཏུ་བྱ་བ་ཡིན་ནོ། །
གཞལ་དུ་མེད་པའི་འདོད་པའི་འབྲས་བུ་ཡིན་པའི་ཕྱིར། སྟེང་ནས་རྫུ་འཕྲུལ་་་
83-744