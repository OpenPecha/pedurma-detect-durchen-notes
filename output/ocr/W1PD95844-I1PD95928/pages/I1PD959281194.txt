ククか
བསྟན་འགྱུར། མངོན་པ།
རིགས་དང་། བྲམ་ཟེའི་རིགས་ཀྱི་བྱེ་བྲག་དང་། འོད་སྲུངས་དང་གཽ་ཏ་མ་ལ་
སོགས་པའི་དུས་ཀྱི་•བྱེ་བྲག་དང་། ཆེན་པོ་དང་ཆུང་ངུའི་•བྱེ་བྲག་ནི་དུས་ཇི་ལྟ་
བ་•བཞིན་ནོ། །དེ་དག་མིའི་ཞེས་བྱ་བ་ནི་རྒྱུའི་སྟོབས་དང་ལྡན་པ་དང་།
རྐྱེན་གྱི་སྟོབས་དང་ལྡན་པའོ། ། །དེ་ལ་རྒྱུའི་སྟོབས་དང་ལྡན་པ་ནི་གང་། རྐྱེན་
གྱི་སྟོབས་དང་ལྡན་པ་ནི་གང་ཞེ་ན། གང་དག་དགེ་བའི་སྟོབས་བསྐྱེད་པ་ལས་་་
ནང་གི་ཚུལ་བཞིན་ཡིད་ལ་བྱེད་པ་ལས་རབ་ཏུ་སྐྱེད་•པ་དེ་དག་ནི་རྒྱུའི་སྟོབས་དང་
ལྡན་པ་ཡིན་ནོ། །གང་དག་དགེ་བའི་བཤེས་གཉེན་དང་ཕྲད་པ་ལས་ཆོས་བསྟན་
པ་ཐོབ་པ་དེ་དག་ནི་རྐྱེན་གྱི་•སྟོབས་དང་ལྡན་པ་ཡིན་ནོ། །དེ་བས་ན་བཅོམ་་་
ལྡན་འདས་ཀྱིས་འདི་སྐད་དུ་ཡང་དག་པའི་ལྟ་བ་སྐྱེད་•པའི་ཕྱིར་རྒྱུ་དང་རྐྱེན་་་
གཉིས་ཏེ། ནང་གི་ཚུལ་བཞིན་ཡིད་ལ་བྱེད་པ་དང་། གཞན་གྱིས་བསྟེན་•
པའོ་ཞེས་གསུངས་སོ། །རྙེད་པ་ཡིན་ཞེས་བྱ་བ་ནི་རྙེད་པ་རྣམ་པ་བཞི་སྟེ།
བསོད་ནམས་རྙེད་པ་དང་༌། མཆོག་ཏུ་དགའ་བ་རྒྱ་ཆེན་པོ་རྙེད་པ་དང་།
ཏིང་ངེ་འཛིན་རྙེད་པ་དང་། རྣམ་པར་•དག་པ་རྙེད་པའོ། །དེ་ལ་བསོད་་་
ནམས་རྙེད་པས་ནི་ཇི་ལྟར་འདོད་པ་བཞིན་འཇིག་རྟེན་ཕ་རོལ་གྱི་མཁོ་བའི་དོན་་་
ཕུན་སུམ་ཚོགས་པ་ཐམས་ཅད་ཐོབ་པའོ། །མཆོག་ཏུ་དགའ་བ་རྒྱ་ཆེ་བ་དང་།
ཏིང་ངེ་•འཛིན་རྙེད་པ་དག་གིས་མཐོང་བའི་ཆོས་ལ་བདེ་བར་གནས་པ་ཕུན་སུམ་
ཚོགས་པ་ཐོབ་པའོ། །རྣམ་པར་དག་པ་རྙེད་པས་ནི་སྡུག་བསྔལ་ཐམས་ཅད་་་
གཏན་དུ་ཟད་པ་ཕུན་སུམ་ཚོགས་པ་ཐོབ་པའོ། །གང་དག་ཆོས་ལ་ཞེས་བྱ་བ་ནི་
ཆོས་ནི་རྣམ་པ་གསུམ་སྟེ། འབྲས་བུའི་ཆོས་དང་། བསྒྲུབ་པའི་ཆོས་དང་།
བཤད་པའི་ཆོས་སོ། །དེ་ལ་འབྲས་བུའི་དོན་གྱི་ཆོས་ནི་འབྲས་བུའི་ཆོས་ཏེ།
གང་མ་སྐྱེས་•པ་དང་། མ་གྱུར་པ་དང་། མ་བྱས་པ་དང་། འདུས་མ་བྱས་
83-1174