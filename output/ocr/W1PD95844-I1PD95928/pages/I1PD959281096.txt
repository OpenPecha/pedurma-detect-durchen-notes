7006
བསྟན་འགྱུར། མངོན་པ། ༼༩༽ ༡༦༤
ཆགས་ཞེས་བྱ་བ་ནི་ལྷག་པར་ཞེན་པ་མེད་པ་སྟེ། དེ་ལ་དམིགས་པའི་འདོད་་་
ཆགས་སྤངས་པའི་ཕྱིར་རོ། །གང་མིག་གི་འདུན་པའི་འདོད་ཆགས་དེ་སྤངས་་་
པས་ནི་འདུན་པའི་འདོད་ཆགས་སྤངས་པ་ཉིད་དེ། མིག་དེ་ཡང་སྤངས་པར་་་
འགྱུར་རོ་ཞེས【བྱ་བ་•མདོ་ལས་གསུངས་ཏེ། དེ་ལྟར་ན་ཕ་རོལ་ལ་སོགས་པ་མེད་
པ་ཡིན་ནོ་ཞེས་བརྗོད་དོ། །མ་ཆགས་པ་ཞེས་བྱ་བས་སྲེད་པ་སྤངས་པར་བསྟན་་
ནས་དེའི་འབྲས་བུ་ལེན་པ་སྤངས་པ་བསྟན་པ། གང་ཞིག་རིང་དང་ཐུང་བ་དང་༎
ཞེས་བྱ་བ་ལ་སོགས་པ་སྨོས་སོ། །དེ་ནས【དན་ཌ་ཀའི་•དགོན་པ་ན་གནས་པའི་
རིང་པ་དང་ཐུང་བའི་དཀའ་ཐུབ་ཅན་གྱི་བྲམ་ཟེ་གཉིས་རིང་བ་དང་ཐུང་བའི་གོས་
དག་འཆང་ཞིང་འཁོར་དང་བཅས་པ་བདག་ཉིད་བྲམ་ཟེ་ཡིན་ནོ་ཞེས་སེམས་་་
བཞིན་དུ། བཅོམ་ལྡན་འདས་ཀྱི་སྤྱན་སྔར་སོང་སྟེ། གཽ་ཏ་མ་ཁྱོད་ཇི་ལྟར་བྲམ་
ཟེར་འདོགས་པར་མཛད་ཅེས་གསོལ་པའོ∶།
།དེས་ན་དེ་གཉིས་ལ་ཚིགས་སུ་་་
བཅད་པ་བཞི་གསུངས་ཏེ། དེ་གཉིས་ཀྱིས་ཐུང་བ་དང་རིང་བའི་གོས་སྤངས་ཏེ།
ཕྲ་བ་དང་རགས་པ་དང་མཛེས་པ་ལ་སོགས་པ་ཡང་སྤངས་ནས་རབ་ཏུ་བྱུང་སྟེ།
འདོད་ཆགས་དང་བྲལ་བར་གྱུར་ཏོ། །ཐུང་བ་ཞེས་བྱ་བ་དག་•ནི་དེ་གཉིས་ཀྱིས་
སྔོན་གྱི་●གོས་ལ་སོགས་པ་སྤངས་པ་སྟེ། བཅོམ་ལྡན་འདས་ལས་ཞེས་རྟོགས་་་
ནས་དེ་ཡོངས་སུ་སྤངས་པ་དང་། ཕྱིས་ཚིགས་སུ་བཅད་པའི་དོན་དམ་པ་རྟོགས་
པར་གྱུར་ཏོ། །གང་ཞིག་ནི་གང་ཉིད་དོ། །ཐུང་བ་ནི་ཡུན་ཐུང་བར་དགེ་བ་་་
དང་མི་●དགེ་བ་བསགས་པས་མི་ལེན་ཏོ་ཞེས་བྱ་བ་དང་སྦྱར་རོ། །རིང་བ་ནི་་་་
ཡུན་རིང་དུ་བསགས་པའོ། །ཕྲ་སྦོམ་•ཞེས་བྱ་བ་ནི་ཕྲ་བ་དང་།
རགས་པ་སྟེ།
གསལ་བ་དང་མི་གསལ་བར་བྱས་པ་ཡིད་དང་ལུས་ཀྱིས་བྱས་པའི་●གོ་རིམས་་་
བཞིན་ནོ། །ཡང་ན་མཉམ་པར་བཞག་པ་དང་། མཉམ་པར་མ་•བཞག་པའི་
83-1076