७९२
ངན་ལས་འདས་པ་སྟེ།
བསྟན་འགྱུར། མངོན་པ། ༼༩༽ ༡༦༤
ད་དུང་མཆོད་རྟེན་ལ་སོགས་པའི་ཕྱོགས་དེར་ཕྱག་་་
འཚལ་བར་འགྲོ་བ་དང་། སངས་རྒྱས་ཀྱི་ཞིང་ཡིན་པའི་ཕྱིར་གསུང་རབ་• ཀྱང་
འདི་ཉིད་ན་ཡོད་དེ།
འདི་ཉིད་དུ་སངས་རྒྱས་ཤིང་བྱུང་བ་དང་འབྱུང་བར་་་
འགྱུར་བ་སྟོན་ཏོ།
།ལྟ་བའི་རྗེས་སུ་འབྲང་བས་ཡིད་ཆེས་པ་འབྱུང་བ་ཡིན་ཏེ།
མི་ཤེས་པ་མཐའ་དག་སྤངས་པའི་ཕྱིར། གཙང་བ་ཡིན་ཡང་དྲི་མ་ཅན་གྱི་དངོས་
པོ་དང་ཕྲད་པས་ནི་མི་གཙང་བར་འགྱུར་རོ་ཞེས་རྟོག་པ་ལས་•དེ་བསྟན་པའི་ཕྱིར།
འདི་ན་ཆོས་རྣམས་ཀུན་གྱིས་མ་གོས་ཤིང་། །ཞེས་བྱ་བ་ཡིན་ཏེ། རྙེད་པ་ལ་་་
སོགས་པ་འཇིག་རྟེན་གྱི་ཆོས་རྣམས་ཀྱིས་འཇིག་རྟེན་འདི་ན་གནས་ཀྱང་དྲི་མ་ཅན་
དུ་མ་བྱས་པ་སྟེ། འདམ་གྱི་པདྨ་ལྟ་བུའོ། །ཅིའི་ཕྱིར་ཞེ་ན། འདི་ལྟར་་
ཀུན་སྤངས་ཞེས་བྱ་བ་སྤང་བར་བྱ་བ་ཐམས་ཅད་སྤངས་པས་ན་ཀུན་སྤངས་ཏེ།
འདིས་ནི་སྤངས་པ་ཕུན་སུམ་ཚོགས་པ་བསྟན་ཏོ། །སྤང་བའི་བྱ་བ་སྤངས་པ་་་་་
བསྟན་པའི་ཕྱིར། སྲེད་ཟད་ཅེས་བྱ་བ་སྨོས་ཏེ།
ཁམས་གསུམ་གྱི་རྗེས་སུ་་་་་་
ཆགས་པའི་ཀུན་དུ་སྦྱོར་བ་ཐམས་ཅད་དང་བྲལ་བའི་ཕྱིར་རོ། །དེ་སྤངས་པས་ནི་
དེ་ལ་དམིགས་པ་སྤོང་བར་འགྱུར་རོ་ཞེས་བསྟན་པའི་ཕྱིར། རབ་ཏུ་རྣམ་གྲོལ་བ་
ཞེས་བྱ་བ་སྨོས་ཏེ། ཉོན་མོངས་པ་ལ་སོགས་པའི་སྒྲིབ་པ་སྤངས་པའི་ཕྱིར་དང་།
མི་སློབ་པའི་ལམ་ཐོབ་པའི་ཕྱིར་རོ། །ཉིད་ཀྱིས་མངོན་པར་མཁྱེན་པ་•ཞེས་བྱ་བ་
ནི་བདག་ཉིད་གཞན་གྱིས་བསྟན་པ་ལ་ལྟོས་པ་མེད་པར་ཟག་པ་མེད་པའི་ཤེས་པས་
བདེན་པའི་དངོས་པོ་མཐའ་དག་དང་། རྒྱ་ཆེར་འཇིག་རྟེན་པའི་དངོས་པོ་ཉིད་
ཀྱང་ཡང་དག་པར་རྟོགས་པ་ཡིན་ཏེ། གང་གི་ཕྱིར་དངོས་པོའི་དེ་ཉིད་རྣམ་པར་
མ་ཤེས་པར་ནི་ཉོན་མོངས་པ་ཟད་པ་མེད་དེ། ཆོས་གཅིག་ཀྱང་མངོན་པར་ཤེས་
པ་མེད་པར་ནི་སྡུག་བསྔལ་གྱི་མཐར་བྱེད་པར་འགྱུར་རོ་ཞེས་ང་མི་སྨྲའོ། །ཞེས་་
83-692