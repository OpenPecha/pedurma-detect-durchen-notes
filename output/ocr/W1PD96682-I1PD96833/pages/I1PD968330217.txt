འཕགས་པ་སྙིང་རྗེ་ཆེན་པོའི་པད་མ་དཀར་པོ་ཞེས་བྱ་བ་ཐེག་པ་ཆེན་པོའི་མདོ།
༡༩༩
བྱམས་པའི་ངག་གི་ལས་དང་། བྱམས་པའི་ཡིད་ཀྱི་ལས་བདེ་བ་ནས་འགྲན་ཟླ་
མེད་པའི་བར་གྱིས་བསྙེན་བཀུར་●བྱས་སོ།
།དེ་ནས་ཚེ་དང་ལྡན་པ་ཀུན་དགའ་
བོ་ ས་ ལས་ ལངས་ནས་ མཆི་མ་ཕྱིས་ཏེ།
བཅོམ་ལྡན་འདས་ལ་འདི་སྐད་ ཅེས་་་
གསོལ་ཏོ།
།བཅོམ་ལྡན་འདས་བདག་སེམས་ཅན་རིན་པོ་ཆེ་དེ་ལྟ་བུ་དང་ཐ་དད་
དུ་འགྱུར། བདག་ཐུགས་ རྗེ་ ཆེན་ པོ་ འཇིག་ རྟེན་ ཐམས་ ཅད་ ལས་ འཕགས་ པ།
འཇིག་རྟེན་ཐམས་ཅད་ལ་ཕན་པར་བཞེད་པ། འཇིག་རྟེན་ཐམས་ཅད་ལ་ཐུགས་
བརྩེ་བ་“ཅན།
འཇིག་རྟེན་ཐམས་ཅད་ལ་གཅེས་པ།
འཇིག་རྟེན་ཐམས་ཅད་
ཀྱི་སྟོན་པ། འཇིག་རྟེན་ཐམས་ཅད་ཀྱི་ཡོངས་སུ་འདྲེན་པ། འཇིག་རྟེན་ཐམས་
ཅད་ལ་ཕན་པ་དང་བདེ་བ་སྦྱིན་་པ།
སེམས་ཅན་ཆེན་པོ་དེ་ལྟ་བུ་དང་སང་ནང་
པར་འབྲལ་ཞིང་ཐ་དད་དུ་འགྱུར་ན་ཅིའི་སླད་དུ་བདག་མྱ་ངན་མི་བགྱིད་སྨྲེ་སྔགས་
མི་འདོན། དེ་ནས་ཚེ་དང་ལྡན་པ་ཀུན་དགའ་བོ་མཆི་མ་མང་དུ་ཕྱུང་ནས་མཆི་མ་
ཕྱིས་ཏེ་ཡང་ཚིག་འདི་སྐད་སྨྲས་སོ། །ཀྱེ་མའོ་གང་དུ་མར་མེ་ཆེན་པོ། སྒྲོན་མ་
ཆེན་པོ། སྣང་བ་ཆེན་པོ་འདི་ལྟ་བུ་འཇིག་རྟེན་ན་མི་སྣང་བར་འགྱུར། ཡེ་ཤེས་
ཀྱི་ཉི་མ་ཆེན་པོ་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དུ་མས་●བསྐོར་བ།
འོད་ཀུན་ཏུ་སྣང་བ་ཀུན་ཏུ་ལམ་མེ་བ། ཀུན་ཏུ་འོད་ཟེར་ཀུན་ཏུ་རྟོག
ཀུན་ཏུ་
།ཀུན་
ཏུ་གཟིགས་པ་ཀུན་ཏུ་མཁྱེན་པ། ཀུན་ཏུ་ཤེས་རབ་ཀུན་ཏུ་དྲན་པ། ཀུན་ཏུ་
སྤྱོད་ ཡུལ་ཀུན་ ཏུ་ འོད་ ཀྱི་ སེམས་ཅན་ ཤེས་ རབ་ཀྱི་ སྣང་བ【ཆེན་པོ་•འདི་ལྟ་བུ་་ ་
འཇིག་རྟེན་དུ་ནུབ་པར་འགྱུར་བའི་འདུ་བྱེད་རྣམས་ནི་གཡོན་ཅན་ནོ།
།བརྙས་
ཐབས་ཅན་ནོ། །ཀྱེ་མའོ་འཇིག་རྟེན་ན་འོད་བྱེད་པ་མི་སྣང་བར་●འགྱུར་བ་ཧ་
ཅང་མྱུར་ཆེས་སོ། །ལྷ་དང་བཅས་པའི་འཇིག་རྟེན་གྱི་མགོན་པོ་མི་སྣང་བར་
འགྱུར་བ་ཧ་ཅང་མྱུར་ཆེས་སོ། །ཀྱེ་མའོ་བཅོམ་ལྡན་འདས་ཆོ་འཕྲུལ་དང་བཅས་
50-199