རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
74
རང་གི་གཟུགས་ལྷའི་གཟུགས་ཀྱི་ཚུལ་གྱིས་རྫོགས་པ་ནི་ཕྱག་རྒྱ་ཆེན་པོ་ཞེས་བྱ་བར་
བརྗོད་དོ། ། །དེ་དེ་ཉིད་ནི་བྱང་ཆུབ་སེམས་ནི་རྣལ་འབྱོར་ཆེ་ཞེས་གསུངས་ཏེ།
བྱང་ཆུབ་ཀྱི་སེམས་སྟོང་པ་ཉིད་དང་སྙིང་རྗེ་དབྱེར་མེད་པའི་སེམས། དེ་ཉིད་
།དེ་ལ་དབང་ཕྱུག་ནི་གཉིས་སུ་
ཐབས་ཆེན་པོས་ལྷའི་གཟུགས་སུ་སྦྱར་བར་བྱའོ།
མེད་པ་ཉིད་ཀྱིས་ཡེ་ཤེས་ཏེ་གཙོ་བོའོ། །དེ་ལས་ལྷག་པ་འཐུང་བའི་ཕྱིར་དེ་ནི་དེ་
ལྟ་བུའོ། །ཇི་ལྟར་ཞེ་ན། རང་ཞེས་གསུངས་པ་ནི་བདག་ཉིད་དེ་སྟོང་པ་དང་
སྙིང་རྗེ་དབྱེར་མེད་པའི་བྱང་ཆུབ་ཀྱི་སེམས་ཀྱི་རང་བཞིན་ཏེ། ལྷའི་གཟུགས་ཀྱི་
ཚུལ་གྱིས་རྫོགས་པ་ཞེས་བྱ་བའི་དོན་ཏོ། །དེ་ཉིད་ཀྱི་ཕྱིར་བྱང་ཆུབ་སེམས་བསྒོམ་
པ་གཅིག་པུ་ཉིད་ནི་ལྷའི་གཟུགས་བསྒོམ་པའོ། །འདི་ཉིད་གསལ་བར་བྱ་བའི་་་་
ཕྱིར་བྱང་ཆུབ་ཅེས་བྱ་བ་ལ་སོགས་པ་གསུངས་སོ། །རྡོ་རྗེ་ཡང་ཡེ་ཤེས་ལྔའི་་་
བདག་ཉིད་ཅན་གྱི་ཕྱིར་རོ། །འདི་ཉིད་ཅིའི་ཕྱིར་ཞེ་ན། སངས་རྒྱས་ཀུན་གྱི་་
ཞེས་གསུངས་ཏེ། རྣམ་པར་སྣང་མཛད་ལ་སོགས་པའོ། །དེ་རྣམས་ཀྱི་རང་གི་
གཟུགས་ཀྱིས་བྱང་ཆུབ་སེམས་མེ་ལོང་ལྟ་བུ་ལ་སོགས་པའི་ཡེ་ཤེས་ཀྱི་བདག་ཉིད་་་
ཅན་ཉིཉིད་དོ། ། །དེའི་ཕྱིར་ཞེས་བྱ་བ་ནི་གང་གི་ཕྱིར་རང་དང་གཞན་གྱི་དོན་ནུས་
པའི་ངོ་བོ་དེའི་ཕྱིར་བཅོམ་ལྡན་འདས་དེ་ཉིད་རྣམ་པར་སྣང་མཛད་ལ་སོགས་པའི་
གཟུགས་ཅན་ནོ། །མཆོད་པར་བྱ་ཞེས་བྱ་བ་ནི་མངོན་དུ་བྱེད་པའོ། །ཀུན་ཏུ་
རབ་འབད་པས་ཤེས་བྱ་བ་ནི་ཐམས་ཅད་དུ་གུས་པ་དང་བཅས་ཤིང་རྒྱུན་ཏུ་དུས་་
རིང་པོར་བསླབས་པས་སོ། །དེས་ན་དེ་ལྟར་གྱུར་པའི་བཅོམ་ལྡན་འདས་ཉིད་་་་
བརྗོད་པར་བྱ་བར་རྟོགས་པ་ཡིན་ཏེ། བརྗོད་པར་བྱ་བ་དང་དགོས་པ་དེ་ཉིད་་་
མངོན་དུ་བྱེད་པའོ། །རང་དང་གཞན་གྱི་དོན་བྱེད་པའི་ངོ་བོ་ཉིད་ཀྱང་སྨྲས་པ།
འགྲོ་བ་ཤིན་ཏུ་གཉེན་ལྟ་བུའི་རང་བཞིན་ཏེ་དེས་སོ། །སྣ་ཚོགས་ཞེས་བྱ་བ་ནི་་་
42-15