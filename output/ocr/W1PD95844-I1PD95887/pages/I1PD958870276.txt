རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२२१
བ་ཉིད་ནི་ཕྲེང་བ་སྟེ། གང་ཞིག་ས་བོན་དང་རྒྱུད་ཆོས་མཐུན་པའི་ཕྱིར་རོ། །
དེ་རྣམས་དང་ཡིག་འབྲུ་འདྲ་བའི་འཁོར་ལོ་ནི་འབར་བའི་ཕྲེང་•བའི་རྒྱ་མཚོའོ∶།
འཁོར་ལོ་ཞེས་བྱ་བའི་ཚིག་ནི་ཁང་པ་རྩེག་མ་ཞེས་བརྗོད་དོ། །ནང་གི་འཕར་མ་
རྣམས་ཀྱི་ཟླུམ་པོ་ཉིད་རྟོགས་པར་བྱ་བའི་དོན་དུ་ཡང་ཇི་ལྟ་བུ་ཞེ་ན། ཀུན་ལས་
ཞལ་གྱི་ནི་ཞེས་བྱ་བ་གསུངས་པ་ནི་སྒོ་བཞིའི་ཕྱིར་རོ། །འདིས་ནི་ཀུན་ལས་ཞེས་
བྱ་བ་ནི། མཚམས་རྣམས་སུ་ཡང་བལྟ་བར་བྱ་སྟེ། དེ་བས་ན་གྲུ་བཞི་པའོ། །
ལྟེ་བ་ཞེས་བྱ་བ་ལ་སོགས་པས་ནི། གོ་ཆ་གཉིས་བསྟན་ཏོ། །དཔྲལ་བའི་སྟེང་
ཞེས་བྱ་བ་ནི། སྤྱི་བོའོ། །སྤྱི་གཙུག་འཁོར་ལོ་ལ་ཞེས་བྱ་བ་ནི་སྤྱི་གཙུག་དང་་་
འཁོར་ལོ་ནི་བསྡུས་ནས་ཚིག་རྐང་གཅིག་པ་ཉིད་དོ། །སྤྱི་གཙུག་དང་འཁོར་ལོ་ནི་
ལུས་ཐམས་ཅད་ལའོ། །སྔོན་གྱི་སྔགས་ཚོགས་བྱིན་གྱིས་བརླབས་• ཅེས་བྱ་བ་ནི།
རྣལ་འབྱོར་མ་དྲུག་གི་སྔགས་སྔར་བཏུས་པ་སྟེ། དེ་རྣམས་ཀྱི་ཚོགས་སོ། །དེ་་
ལྟེ་བ་ལ་སོགས་པ་རྣམས་སུ་དགོད་པར་བྱའོ་ཞེས་བྱ་བའི་དོན་ཏོ། །དཔའ་བོ་་་་
དྲུག་གི་གོ་ཆ་ཡང་བལྟ་བར་བྱའོ། །ཐབས་དང་ཤེས་རབ་ཀྱི་སྦྱོར་བའི་དུས་སུ་་་་
ཡང་བྱིན་གྱིས་བརླབས་པ་ནི། ལྟེ་བ་ཞེས་བྱ་བ་ལ་སོགས་པ་གསུངས་ཏེ། རྣལ་
འབྱོར་མ་ཞེས་བྱ་བ་ནི། མཐིལ་ལོ། །ལྕེ་ཞེས་བྱ་བ་ནི་ཁ་སྟེ། འདི་གཉིས་ནི་
མཐའི་བདུན་པ་ཕྱིས་པའོ། །གཉིས་ལས་ཞེས་བྱ་བ་ནི། མིག་གཉིས་དང་ཕྲག་
པ་གཉིས་སོ། །རིགས་ཀྱི་གཅིག་གི་ཚིག་སྟེ་ལྷན་ཅིག་པའི་དོན་གསུམ་པའོ། །
རང་གི་ལྟེ་བ་དང་སྙིང་དང་། སྤྱི་བོ་དང་མཐིལ་དང་ཁ་དང་མིག་གཉིས་ཀྱིས་་་་
ལྷན་ཅིག་ཧཱུཾ་ཤེས་རབ་དང་མཉམ་པར་སྦྱོར་བའི་དུས་སུ། བསྒོམ་པར་བྱའོ་ཞེས་
བྱ་བའི་དོན་ཏོ། །མཁས་པ་ཧཱུཾ་ནི་གོ་ཆའོ་ཞེས་གསུང་རབ་ལས་སོ། །དེའི་ཕྱིར་
དཔའ་བོ་ཉིད། བྱིན་གྱིས་བརླབ་པར་བྱ་ཞེས་བྱ་བ་གསུངས་པ་ནི། འདིས་ནི་
42-221
།