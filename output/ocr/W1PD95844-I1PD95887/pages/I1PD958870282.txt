རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२२०
སོགས་པ་དང་མཱ་ལ་ཝ་ལ་སོགས་པ་ནང་དང་ཕྱི་རོལ་གྱི་ཡུལ་ནི་སེམས་ཀྱི་རང་གི་ངོ་
བོས་སོ། །རྣམ་པར་གནས་ཞེས་བྱ་བ་ཡང་ཐ་སྙད་ཅེས་བྱ་བའི་དོན་ཏེ།
གཞན་དུ་སེམས་ནི་སྣ་ཚོགས་ཀྱི་བདག་ཉིད་ཀྱི་ཕྱིར་རོ། །མཁའ་སྤྱོད་ཅེས་བྱ་བ་་
ལ་མཁའ་ནི་དག་པའི་སེམས་ཏེ་ནམ་མཁའ་ནི་མི་དམིགས་པའི་ཡེ་ཤེས་ཞེས་བྱ་བའི་
ཐ་ཚིག་གོ། །མཁའ་ནི་ཕྱི་རོལ་གྱི་ནམ་མཁའ་སྟེ། ནམ་མཁའ་ལ་རྒྱུ་བའི་ཕྱིར་
མཁའ་སྤྱོད་དོ། །གནས་ལ་སོགས་པར་གྱུར་པ་རྣམས་གང་ཞེ་ན། གནས་ཀྱི་་་
ཁྱད་པར་གཟུགས་ཅན་གྱིས་ཞེས་བྱ་བ་ལ། གནས་ཀྱི་ཁྱད་པར་ནི་མཱ་ལ་ཡ་ལ་་་་
སོགས་པའོ། །དེའི་གཟུགས་ཅན་གྱི་ཞེས་བྱ་བ་ནི། གནས་ལ་སོགས་པ་རྣམས་
སོ༑ །འདོད་པ་ཞེས་བྱ་བ་ལ་སོགས་པ་ནི་མཆན་ཁུང་གཉིས་སོ། །ནུ་མ་ཨོ་ཊེ་
ཞེས་བྱ་བ་ནི། ནུ་མ་ཨོ་ཊེ་ཞེས་རབ་ཏུ་གྲགས་སོ། །ཞེས་བྱ་བའི་དོན་ཏོ། །
འདི་དག་ཅེས་བྱ་བ་ནི་གནས་གཉིས་ལའོ། །དབང་རྩ་ཞེས་བྱ་བ་ནི། ས་བོན་
གྱི་མཛོད་གཉིས་ལའོ། །ཡུལ་རྣམས་ཐམས་ཅད་ཅེས་བྱ་བ་ནི། འདོད་པའི་་་་
གཟུགས་ལ་སོགས་པ་དང་། མཆན་ཁུང་ལ་སོགས་པའོ། །སའི་སྒྲས་ནི་ས་ནི་་
གནས་སོ།
།དེ་ཡང་ཐ་སྙད་འདིའི་ཕྱིར་ཡང་ས་ནི་གསུང་ཞེས་བྱ་བའི་དོན་ཏེ།
ས་དང་དོག །ས་ཞེས་བྱ་བའོ། །གནས་ཀྱི་ཁྱད་པར་ཞེས་བྱ་བ་ནི་ཡེ་ཤེས་ཀྱི་་་
ཁྱད་པར་རོ། །ཡང་ན་ཕྱི་དང་ནང་གི་གནས་ཀྱི་དབྱེ་བའོ། །ཡི་དྭགས་ལྷག་་་་
པར་གནས་ཞེས་བྱ་བ་ནི། ཡི་དྭགས་ཀྱི་གྲོང་ངོ་། །རྟགས་ལ་ཞེས་བྱ་བ་ནི།
རྡོ་རྗེ་ལའོ། །གསང་བ་ཞེས་བྱ་བ་ནི་བཤང་བའི་ལམ་མོ། །བརླ་ནི་ཞེས་བྱ་བ་་
ནི་བརླ་གཉིས་སོ། །སོར་མོ་ཞེས་བྱ་བ་ནི་རྐང་པའི་སོར་མོ་རྣམས་སོ། །མཐེ་་་
བོང་ཞེས་བྱ་བ་ནི་རྐང་པའི་མཐེ་བོང་གཉིས་སོ། །པུས་མོར་ཞེས་བྱ་བ་ནི་པུས་མོ་
གཉིས་སོ། །འདི་དང་ལུས་ཀྱི་ཕྱི་རོལ་གྱི་འཛམ་བུ་གླིང་གི་ཡུལ་རྣམས་སྦྱར་བར་་
42-227