རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
འབྱོར་མེད་པར་རྒྱ་ཆེ་བ་ཅན་གྱིས་འགྲུབ་པར་མི་འགྱུར་རོ། །ཡང་རབ་བཤད་
ཅེས་བྱ་བ་ནི་ཡང་དག་པར་རབ་ཏུ་སོ་སོར་འཁོར་ལོ་ལ་ས་བོན་གྱི་གཟུགས་ཀྱིས་་
བཤད་པར་བྱའོ། །མཆོག་ཏུ་གྲུབ་པའི་རིག་མ་ཞེས་བྱ་བ་ལ། མཆོག་ནི་སངས་
རྒྱས་ལ་སོགས་པའི་མཚན་ཉིད་དེ་འདི་ནི་གྲུབ་པའོ། །དེ་ཉིད་ནི་རིག་མ་སྟེ།
ཚོར་བའི་ཕྱིར་ལས་ལ་ཀྱུ་ནའོ། །སྒྱུ་མ་ཆེན་མོ་ཞེས་བྱ་བ་ནི། རྣམ་པར་རྟོག་པ་
འཇོམས་པར་བྱེད་པ་དང་ཟད་པར་བྱེད་པ་སྟེ། འདིས་ཞེས་བྱ་བ་ནི་སྒྱུ་མ་སྟེ།
བྱེད་པ་ལ་གྷ་ཉའོ། །ཆེན་མོ་འདི་ཡང་མ་ལུས་པའི་རྣམ་པར་རྟོག་པ་འཕྲོག་པའི་
ཕྱིར་དེ་ཡང་ཞེས་བྱ་བ་དེ་ནི་དེ་བཞིན་དུའོ་ཞེས་བྱ་བ་ནི་ཕྱེ་བའོ།
།གསང་བ་ཆེན་
མོའི་དབང་ཕྱུག་མ་ཞེས་བྱ་བ་ལ་གསང་བ་ཆེན་མོ་ནི་སངས་རྒྱསསོ། ། །དེ་རྣམས་
ལ་དབང་ཕྱུག་མ་ནི་དེའི་དངོས་གྲུབ་སྟེར་བའི་ཕྱིར། གསང་བ་ཆེན་མོའི་དབང་
ཕྱུག་མའོ། །དབང་ཕྱུག་ཐམས་ཅད་བྱེད་པ་མ་•ཞེས་བྱ་བ་ནི། ལྷ་དང་མི་ལ་་
སོགས་པ་ཐམས་ཅད་ལ་དབང་ཕྱུག་སྟེ། སྒྲུབ་པ་པོ་ལ་གཙོ་བོར་མཛད་པའི་ཕྱིར།
དབང་ཕྱུག་ཐམས་ཅད་བྱེད་པ་མའོ།
།དེ་ཉིད་ཀྱི་ཕྱིར་སེམས་ཅན་ཐམས་ཅད་
འདུལ་བ་ཞེས་བྱ་བ་ནི། སེང་གེ་དང་འཕྲོག་མ་ལ་སོགས་པའི་སེམས་ཅན་ཐམས་
ཅད་འདིས་འདུལ་བར་མཛད་པའི་ཕྱིར་དེ་ནི་དེ་བཞིནན་ནོ། །དགའ་ཞེས་བྱ་བ་ནི།
ངེས་པར་མངོན་པར་འདོད་པའི་དངོས་གྲུབ་རྩལ་བའི་ཕྱིར། ལུས་དང་ངག་དང་
ཡི་དགའ་བའོ། ། དེ་སྐད་དུ་གྱུར་པའི་མཆོག་ཏུ་གྲུབ་པའི་རིག་མ་ནི། ཡང་་
རབ་བཤད་ཅེས་བྱ་བ་དང་སྦྱར་རོ། །དེ་ཅིའི་ཕྱིར་ཞེ་ན།
འདི་ནི་རིག་མ་ཆེན་
མོ་ཞེས་གསུངས་པ། འདི་ནི་ཞེས་བྱ་བ་ནི་སྒྱུ་མ་ཆེན་མོ་ལ་སོགས་པའི་ཁྱད་པར་
དང་ལྡན་པའི་ཐབས་དང་ཤེས་རབ་ཀྱི་བདག་ཉིད་ཅན་ནོ། །རིག་མ་ཆེན་མོ་ཞེས་
བྱ་བ་ལ། ཆེན་མོ་ནི་ཡང་དག་པར་རྫོགས་པའི་སངས་རྒྱས་རྣམས་ཀྱི་ཚོར་བའི་
42-189