རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
འཆད་པར་འགྱུར་བ་དང་སྦྱར་རོ། །གོང་དུ་གསུངས་པ་ཉིད་ཀྱི་བརྗོད་པར་་
4
བྱ་བ་ལ་སོགས་པ་ཡང་བཅོམ་ལྡན་འདས་ཉིད་ཀྱིས་གསུངས་པའི་གཞུང་གི་རྗེས་སུ་
འབྲངས་ནས་རང་རྒྱུད་བཅོམ་ལྡན་འདས་མས་སྤང་བར་མཛད་པའོ། །དེ་བས་་
ན་བཅོམ་ལྡན་འདས་ལས་ཐོས་པ་ཉིད་དེ་ཞེས། རྒྱུད་ཀྱི་བསྡུས་པའོ་ཞེས་བྱ་བ་་་
དགོངས་སོ། །གལ་ཏེ་ཡང་བཅོམ་ལྡན་འདས་ཉིད་འཆད་པ་པོ་ལ་སོགས་པའི་
གཟུགས་ཀྱིས་རྣམ་པར་གནས་པའོ། །དེ་ལྟར་ཡང་བཅོམ་ལྡན་འདས་མའི་་་་
གཟུགས་ཀྱིས་ཐ་དད་པར་བདག་ཉིད་རྟོགས་པར་མཛད་དོ། །གསང་བའི་སྒྲས་་
ནི་དེ་བཞིན་གཤེགས་པ་ཐམས་ཅད་དེ། དེ་ལས་བྱུང་བ་ནི་ཆོས་ཀྱི་དབྱིངས་ཀྱི་ངོ་
བོས་ཁྱབ་པར་བྱེད་པ་སྟེ། གསང་བ་ནི་ཆོས་ཀྱི་འབྱུང་གནས་སོ། །དེ་ལ་ཡང་
རི་རབ་ཀྱི་སྟེང་དུ་གཞལ་མེད་ཁང་བརྩེགས་མ་གནས་པའོ། །ཅིར་འགྱུར་ཞེ་ན།
གསང་བ་ཞེས་བྱ་བ་ལ་སོགས་པ་གསུངས་ཏེ། མཆོག་ཅེས་བྱ་བ་ནི་ཁྱད་པར་དུ་་
འཕགས་པ་སྟེ། _ མཆོག་གི་ཡེ་ཤེས་ཀྱི་ཡུལ་ལའོ། །དགྱེས་པ་ཞེས་བྱ་བ་ནི་་་
མཆོག་ཏུ་བདེ་བ་བསྐྱེས་པའི་ཡུལ་ལོ། །ཐམས་ཅད་བདག་ཉིད་ཅེས་བྱ་བ་ནི་དེ་་
བཞིན་གཤེགས་པ་ཐམས་ཅད་ཀྱི་བདག་ཉིད་ཅན་གྱི་ཕྱིར། ཐམས་ཅད་ཀྱི་བདག་
ཉིད་དེ་གསང་བའོ། །ཡང་ན་མེ་ལོང་ལྟ་བུ་ལ་སོགས་པའི་ཡེ་ཤེས་ཀྱི་བདག་ཉིད་
ཅན་གྱི་ཕྱིར། ཐམས་ཅད་བདག་ཉིད་དོ། །ཡང་ན་ཐམས་ཅད་ཀྱི་སྒྲས་ནི་རྡོ་་
རྗེ་འཛིན་པ་སྟེ། དེའི་བདག་ཉིད་ཅན་གྱི་ཕྱིར་དེ་ནི་དེ་ལྟ་བུ་སྟེ། འདིས་ནི་་་་
གནས་ཕུན་ཚོགས་གསུངས་སོ། །རྟག་ཏུ་བཞུགས་ཞེས་བྱ་བ་ནི། ཐོག་མ་མེད་
པའི་དུས་ནས་གང་དུའང་མི་འགྲོ་བ། དེའི་རང་བཞིན་གྱི་ཕྱིར་སྣ་ཚོགས་ཏེ།
རྟེན་ཅིང་འབྲེལ་བར་འབྱུང་བའི་རང་བཞིན་གྱིས་མཚམས་མེད་ཅིང་རྒྱུན་མི་འཆད་
པར་རྟག་ཏུ་ཆོས་སྐུ་ལ་སོགས་པའི་ངོ་བོས་འདིར་བཞུགས་སོ་ཞེས་བྱ་བའི་དོན་ཏོ། །
42-5