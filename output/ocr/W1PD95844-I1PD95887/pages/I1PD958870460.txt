རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
204
འཁྲུལ་འཁོར་གྱི་རབ་ཏུ་སྦྱོར་བའོ། _ །ཤའི་ལས་གསུངས་ནས་ཥའི་ལས་ནི།
གཤིན་རྗེ་ཕོ་ཉ་མ་ཞེས་བྱ་བ་ལ་སོགས་པ་གསུངས་སོ། །སའི་ལས་ནི་དུ་བའི་ཁ་
དོག་ཅེས་བྱ་བ་ལ་སོགས་པ་གསུངས་སོ། །མཆེ་བ་གཙིགས་མ་ཞེས་བྱ་བ་ནི།
གཤིན་རྗེ་མཆེ་བ་གཙིགས་མའོ། །གཤིན་རྗེ་སྲུབ་མའི་ལས་ནི། ཐིག་ལེ་ལྡན་་
པས་ཞེས་བྱ་བ་ལ་སོགས་པ་གསུངས་པ་ནི། ཧ་ཐིག་ལེ་དང་ལྡན་པ་ལྕེ་ལ་་་
བསམས་ན་ཕུར་བུ་དང་མཉམ་པར་སྒྲུབ་པ་པོ་བྱེད་དོ། །ས་དང་རྔོན་པའི་ཆོ་་
གར་ནི་ཞེས་བྱ་བ་ལ། ས་ནི་ཟླ་བ་ཕྱེད་པ་སྟེ་དེ་དང་ལྡན་པའོ། །རྔོན་པ་ནི་ཧ་
སྟེ།༑ ཧ་ཟླ་བ་ཕྱེད་པ་དང་ཐིག་ལེར་ལྡན་པའི་ལས་དེ་ནི་བསྟན་པར་བྱའོ་ཞེས་་
དགོངས་པའོ། །ཤེས་པར་བྱ་ཞེས་བྱ་བ་ལ་སོགས་པ་ནི། གང་ཞིག་གསུངས་་
པའི་རབ་ཏུ་སྦྱོར་བ་དེ་ལ་ལས་ཀྱི་རྗེས་སུ་མཐུན་པ་ཞེ་སྡང་ལ་སོགས་པ་ལ་མ་ཧེ་་་
དང་རྟ་ལ་སོགས་པའི་རབ་ཏུ་སྦྱར་བ་ཤེས་པར་བྱའོ་ཞེས་བརྗོད་དོ།
།ཡི་གེ་ལྔ་ནི་
ཞེས་བྱ་བ་ནི་དེ་བཞིན་གཤེགས་པ་ལྔའི་ངོ་བོའི་ཕྱིར། ཡི་གེ་ལྔ་ནི་ཧའོ། །ཡང་
ན་ཡི་གེ་ལྔ་ཞེས་བྱ་བ་ནི། ཡི་གེ་ལྔ་སྟེ། ཝ་ལ་སོགས་པ་ནས་ཧའི་མཐར་ཡི་གེ་
ལྔ་པོ་རྣམས་སོ། །ཀྵ་གང་མ་མོ་མེད་པ་ཞེས་བྱ་བ་ནི།
རྐན་དུ་བསམ་པར་བྱ་་
བ་ཐིག་ལེ་དང་ལྡན་པ་སྣའི་བུག་པ་ནས་རེ་ཁཱའི་རྣམ་པའི་སྟེ། དེའི་འཇིག་རྟེན་་
དང་འཇིག་རྟེན་ལས་འདས་པའི་གྲུབ་པ་དག་ཡིན་ནོ་ཞེས་བྱ་བར་ཤེས་པར་བྱའོ། །
རེ་ཁཱ་མར་མེའི་རྩེའི་དབྱིབས་ཞེས་བྱ་བ་ནི། བདུད་རྩི་ལ་སོགས་པའི་རྣལ་འབྱོར་
བཞིས་གསལ་བར་བྱེད་པ་ཅན་ནོ། །མཚུངས་པ་ལྟ་བུ་ཡོད་མ་ཡིན་ཞེས་བྱ་བ་ནི།
འདྲ་བ་གཞན་དུ་ཡོད་པ་ཡིན་ནོ་ཞེས་བྱ་བར་དགོངས་པའོ། །འདོད་པའི་གཞན་
གྲོང་རྒྱལ་བར་འགྱུར་ཞེས་བྱ་བ་ནི། གཞན་གྱིས་ལུས་ལ་འགྲོ་བ་པའི་རང་གི་
འདོད་པ་ཤེས་པའི་ཕྱིར་རོ་ཞེས་བྱ་བའི་དོན་། །སྡེ་ཚན་སོ་སོའི་ཡི་གེ་ནི། ཡི་
42-405