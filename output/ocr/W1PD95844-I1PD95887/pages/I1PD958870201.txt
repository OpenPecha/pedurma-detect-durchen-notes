746
བསྟན་འགྱུར། རྒྱུད། ༼༽ ༨༠
བཟླས་པ་ནི་རིག་པའི་དོན་ཏོ། །ངེས་པ་མེད་པས་ཟླ་བ་དྲུག་ཏུ་བཟླས་པས་ཕྱི་་་
ནས་སྔགས་འབུམ་ཟློས་པ་ན། མཚན་མ་བཟང་པོ་རྨི་ལམ་དུ་མཐོང་བ་དང་་་
བསྒྲུབས་ན་ཉིན་མཚན་གྱིས་འགྲུབ་པར་འགྱུར་རོ་ཞེས་བྱ་བར་དགོངས་སོ། །
ལྷག་མ་ནི་གོ་སླའོ། །ཡང་ན་རིག་པ་ནི་རྡོ་རྗེ་ཕག་མོའི་སྔགས་ཀྱིས་མཛེས་པའོ། །
དེ་དེ་བཞིན་དུ་དེའི་རྣལ་འབྱོར་པས་རི་ལུ་བསྒྲུབས་*པར་བྱ་བ་ལ་སྐྱོན་ཡོད་པ་མ་
ཡིནན་ནོ། །ཁ་གཉིས་པའི་རྒྱལ་པོ་བླངས་ཞེས་བྱ་བ་ནི། སྦྲུལ་གྱི་རྒྱལ་པོ་བླངས་
པའོ།༑
།ཐམས་ཅད་སོ་སོར་ཞེས་བྱ་བ་ནི། ཐམས་ཅད་དང་ཐམས་ཅད་བྱས་
པ་སྟེ། དུམ་བུ་དུམ་བུར་བྱས་པ་ཞེས་བྱ་བའི་དོན་ཏོ། །ཡང་ཇི་ལྟར་བྱས་ཤེ་ན།
སོ་སོ་སོ་སོར་ཤེས་གསུངས་ཏེ། དཀར་པོའི་དུམ་བུ་དུམ་བུ་དང་། ནག་པོའི་་
དུམ་བུ་དུམ་བུར་སོ་སོར་བྱས་ཏེ། དཀར་པོ་དང་ནག་པོ་ཤེས་པར་བྱའོ་ཞེས་བྱ་་
བར་སྦྱར་རོ། །དཀར་པོ་དང་ནག་པོ་ཞེས་བྱ་བ་ནི། དཀར་ནག་གོ། །
དཀར་པོ་ཡང་དུམ་བུ་དུམ་བུར་དང་། ནག་པོ་ཡང་སོ་སོར་བཞག་པར་བྱའོ། །
གང་དང་ལྷན་ཅིག་པས་ཤེ་ན། དུང་གི་མེ་ཏོག་དང་ཨ་ཀ་རུ་ནག་པོ་ཞེས་་་
གསུངས་ཏེ། དུང་གི་མེ་ཏོག་ཅེས་བྱ་བ་ནི། སྨན་གྱི་ཁྱད་པར་ཏེ་འཇིག་རྟེན་་
པ་ལས་ཤེས་པར་བྱའོ། །ཇི་ལྟར་ལེའུ་གསུམ་པ་ལས་གསུངས་པའི་དབང་པོའི་་་་
ལག་པ་དེ་ནི་ལག་པའི་དབྱིབས་ཀྱི་རྩ་བའི་ཕྱིར། །དབང་པོ་དང་ཉེ་བར་གནས་་
པས་དབང་པོའི་ལག་པ་ད་ན་ཞེས་བརྗོད་དོ། །དེ་ཡང་ཁ་ཅིག་ན་རེ་རྟའི་དུར་བ་
ཞེས་ཟེར་རོ། །ཁ་ཅིག་ཀྱང་དབང་པོའི་མིག་ཅེས་ཟེར་རོ། །ཁ་ཅིག་ན་རེ་ཀ་ཀྵ་
མལླེཀ་ཞེས་བྱ་བ་ལ་སོགས་པར་རབ་ཏུ་གྲགས་ཏེ། འཇིག་རྟེན་པ་ལས་ཤེས་པར་
བྱའོ། །དུང་གི་མེ་ཏོག་ཅེས་བྱ་བ་ནི། དུང་གི་དབྱིབས་དང་མདོག་གི་མེ་ཏོག་
འདིའི་འོ། །ཨ་ཀ་རུ་ནག་པོ་ནི་རབ་ཏུ་གྲགས་སོ། །དུང་གི་མེ་ཏོག་དང་།
42-146