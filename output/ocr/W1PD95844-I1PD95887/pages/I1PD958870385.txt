११०
བསྟན་འགྱུར། རྒྱུད། ༼༩༽ ༨༠
གི་རྣལ་འབྱོར་གྱི་དེ་ནི་བཟླས་པ་དང་བསྒོམ་པའི་ཁྱད་པར་རོ། །བཟླས་པ་དང་་
བསྒོམ་པ་དག་གིས་རྣལ་འབྱོར་གྱི་ཁྱད་པར་དམ་པ་ཡིན་ནོ་ཞེས་བྱ་བར་དགོངས་་་
པའོ།༑ །གང་གི་ལམ་རྣམས་བསམས་ནས་ནི། འགྲུབ་འགྱུར་ཞེས་བྱ་བ་ནི།
གང་གི་རྣལ་འབྱོར་པས་གང་དང་གང་བསམས་པར་གྱུར་པ་དེའི་དེ་དང་དེའོ། །
ལམ་རྣམས་ནི་མངོན་པར་འདོད་པ་ཤེས་པ་རྣམས་ཞེས་བྱ་བའི་དོན་ཏོ། །བསྒོམ་
པའི་སྟོབས་ཀྱིས་མ་གྲུབ་པ་ཅུང་ཟད་ཀྱང་མེད་དོ་ཞེས་བྱ་བར་དགོངས་པའོ། _ །
སྔོན་བཞིན་འཁོར་ལོ་གང་གསུངས་པ་ཞེས་བྱ་བ་ལ་སོགས་པས་གོམས་པ་གསུངས་
པ༑ གོང་དུ་གསུངས་པའི་ལྟེ་བའི་དཀྱིལ་འཁོར་དུ་སོན་པའི་འཁོར་ལོ་རླུང་གིས་
བསྐུལ་བས། མེ་འབར་བར་བལྟས་ནས་དེར་སོན་པའི་ས་བོན་གྱི་འོད་ཟེར་ཆོས་
ཀྱི་འཁོར་ལོར་ཕྱིན་པའི་ཧཱུཾ་གི་འོད་ཟེར་དང་། ལྷན་ཅིག་གཅིག་ཏུ་གྱུར་པས་་
གཡས་པའི་སྣའི་ཁུང་བུ་ནས་ཕྱུང་སྟེ། འཇིག་རྟེན་གསུམ་དུ་ཕྱིན་པའི་སྒྲའི་་་
ཚོགས་དང་། གཅིག་ཏུ་གྱུར་པས་ཡེ་ཤེས་དང་དམ་ཚིག་དག་རྨ་བ་དག་ཏུ་རབ་་
ཏུ་ཞུགས་པར་བསམ་པར་བྱའོ་ཞེས་བྱ་བ་ནི་བསྡུས་པའི་དོན་ཏོ། །གཞུག་པར་བྱ་
ཞེས་བྱ་བ་ནི་གཏུམ་མོའི་འོད་ཟེར་རོ། །འཇིག་རྟེན་གསུམ་དང་བསྲེས་ནས་ནི་་་
ཞེས་བྱ་བ་ནི། འཇིག་རྟེན་གསུམ་དུ་སོན་པའི་སྒྲའི་ཚོགས་ཀྱིས་ཞེས་བྱ་བའི་དོན་
ཏོ༑
།མེའི་མེ་སྟག་ལྟ་བུར་འཁོར་ཞེས་བྱ་བ་ནི། མེ་འབར་བ་བཞིན་དུ་འཁོར་
བ་སྟེ། དེ་ལྟར་གྱུར་པར་བསྒོམ་པར་བྱའོ། །དེའི་འོད་ཟེར་དེ་གང་ཞེ་ན།
གཞུག་པར་བྱ་ཞེས་གསུངས་ཏེ། སྙིང་དུ་སོན་པའི་པདྨར་གནས་པའི་ཧཱུཾ་གི་་་་
འོད་ཟེར་ཞུགས་པ་སྟེ་དེའི་འོད་ཟེར་དང་གང་ཞིག་གཏུམ་མོའི་འོད་ཟེར་གཅིག་ཏུ་
འདྲེས་པ་ཡིན་ནོ། །ཇི་ལྟར་ཞེ་ན། ཤེས་རབ་ལྡན་པར་ཞེས་གསུངས་ཏེ།
ཤེས་རབ་ཀྱི་ངོ་བོ་ཇི་ལྟར་ཡིན་པ་དེ་བཞིན་དུ་ཧཱུཾ་གི་འོད་ཟེར་དང་གཅིག་ཏུ་གྱུར་པ་
42-330