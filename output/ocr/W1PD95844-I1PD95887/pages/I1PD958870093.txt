༣ ༨
___བསྟན་འགྱུར། རྒྱུད། ༼ཛུ༽ ༨༠
གཟུགས་ལ་སོགས་པའི་ཆོས་ཐམས་ཅད་ཡོད་པ་མ་ཡིན་ཡང་གདུལ་བའི་སྐྱེ་བོའི་་་་
དོན་དུ་གཟུགས་ལ་སོགས་པ་བསྟན་པ་བཅོམ་ལྡན་འདས་ཀྱིས་མཛད་དོ། །དེ་་་་
བཞིན་དུ་ཡང་། གཟུགས་སོགས་སྐྱེ་མཆེད་ཡོད་པར་ནི།
།དེས་འདུལ་བ་ཡི་སྐྱེ་
བོ་ལ། །དགོངས་པའི་དབང་གིས་གསུངས་པ་སྟེ། །རྫུས་ཏེ་བྱུང་བའི་སེམས་་་
ཅན་བཞིན། །ཞེས་ཟེར་རོ། །འོན་ཀྱང་ཅུང་ཟད་དཔྱད་པར་བྱ་སྟེ། དེ་ཅི་་
གཟུགས་ལ་སོགས་པའི་རྣམ་པར་རིག་པའི་ཡུལ་གཟུགས་ལ་སོགས་པ་གཅིག་པུའང་།
དུ་མ་ཞིག་ཡིན་ཞེ་ན། གང་ཞིག་རྣམ་པར་ཤེས་པ་ལས་ལོགས་ཞིག་ན་གཟུགས་
ལ་སོགས་པ་དེ་རེ་ཞིག་དེ་གཅིག་པུ་རྣམ་པར་ཤེས་པའི་ཡུལ་དུ་རིགས་པ་དང་མི་་་་
འཐད་དོ། །ཇི་ལྟར་བྱེ་བྲག་པ་རྣམས་ཀྱི་ཡན་ལག་ཅན་གྱི་གཟུགས་རགས་པ་ཁྱོན་
ཆེ་བ་དབང་པོ་བློའི་གཟུང་བར་འདོད་དེ། དེའི་ཆ་ཤས་ཅན་གྱི་རྫས་ཆ་ཤས་མ་་
གཏོགས་པར་གཞན་གང་ལ་ཡང་མི་འཛིན་ཏོ། །བུམ་པ་དང་སྣམ་བུ་ལ་སོགས་པ་
ཐམས་ཅད་ལ་ངོས་ཆ་དང་རྒྱུ་སྤུན་ལ་སོགས་པའི་ཆ་ཤས་ཉིད་ལ་འཛིན་གྱི། དེ་་
དག་ལས་གཞན་དུ་བུམ་པ་དང་སྣམ་བུ་ལ་སོགས་པར་མི་འཛིན་ཏོ། །དེ་བས་ན་
གཅིག་པུ་ཞེས་བྱ་བའི་རྫས་ཅུང་ཟད་ཀྱང་ཆ་•ཤས་ཞེས་བྱ་བ་ལ་ཡོད་པ་མ་ཡིན་ནོ། །
དུ་མ་ཕྲག་ཅན་དུ་གནས་པ་ཡང་•མ་ཡིན་ཏེ། གང་ཞིག་རྡུལ་ཕྲ་རབ་སོ་སོ་ལ་་་་
འཛིན་པར་ཁས་མི་ལེན་་གྱི། འདི་ལྟར་རྣམ་པར་ཤེས་པ་ལྔའི་ཚོགས་ནི་བསགས་
པ་ལ་དམིགས་སོ་ཞེས་གཞན་དག་གིས་ཁས་བླངས་པའི་ཕྱིར་རོ། །རྡུལ་ཕྲ་རབ་་་
ཕན་ཚུན་ནས་ཉེ་སྟེ་བར་མེད་པས་གནས་པའང་ཡུལ་མ་ཡིན་ཏེ།
གང་གི་ཕྱིར་་་
རྡུལ་ཕྲ་རབ་ཉིད་རྫས་གཅིག་ཏུ་མ་གྲུབ་པའི་ཕྱིར་རོ། །གལ་ཏེ་རྡུལ་ཕྲ་རབ་ཉིད་
རྫས་སུ་ཡོད་ན་ནི་དེའི་ཚེ་ཅི་དེ་དག་ཕྲག་ཅན་དུ་གནས་པའམ། འདུས་པ་ཡུལ་་
ཡིན་ཞེས་བསམ་པར་བྱ་ན། དེ་བཞིན་དུ་ཡངང་། དེ་ནི་གཅིག་ན་ཡུལ་མིན་ལ། །
42-38