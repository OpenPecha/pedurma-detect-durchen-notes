རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
ཡུལ་གྱི་རང་བཞིན་དང་མཐུན་པར་ཤེས་པར་བྱ་སྟེ། དེ་ཡང་མ་སྨྲས་ཏེ་གཞུང་་
མངས་སུ་དོགས་པའི་ཕྱིར་རོ། །རྨ་དང་རྨ་མེད་པ་ཇི་སྙེད་པའོ་ཞེས་བྱ་བ་ནི།
རྨ་དང་རྨ་མེད་པས་སེན་མོའི་རྗེས་ཇི་སྙེད་པ་དེ་སྙེད་པའི་འོ་ལ་སོགས་པ་བརྒྱད་་
བརྒྱད་དོ། །འཇམ་པོའི་རྨ་དང་ཞེས་བྱ་བ་ནི། ཅུང་ཟད་དོ། །གང་ཞིག་་
ལྕགས་ཀྱུའི་རྣམ་པ་དེ་ནི། དྲལ་བ་མེད་པ་ཅན་དུ་སྦྱར་བར་བྱའོ།
།མཇུག་མ་
དང་མཆན་འཇམ་པའི་རྨ་བྱ་ཞེས་བྱ་བ་དེ་ནི་དྲལ་བ་མ་ཡིན་པ་ཞེས་བྱ་བའོ། །
ཁུང་དང་རྒྱབ་རྣམས་སུ་ཞེས་བྱ་བ་ནི་འདི་རྣམས་སུ་འམ་གཞན་རྣམས་སུ་ཤེས་པར་
བྱའོ་ཞེས་དགོངས་པའོ། །བྷ་ག་དང་སྤྱི་བོ་ལ་སོགས་པར་རྨ་མི་བྱའོ་ཞེས་བྱ་བ་ནི།
འོ་ལ་སོགས་པ་དང་བྷ་ག་དང་མིག་གི་མཐའ་དང་། ཁ་རྣམས་སུ་ཞེས་བྱ་བར་་་
དགོངས་པའོ། །ལྷག་མ་ནི་གོ་སླའོ། །རྡེག་པས་བསྒྲུབ་པར་བྱ་བ་ཡང་གསེར་་
ལ་སོགས་པ་ལས་བརྡུངས་པའི་རྡོ་རྗེས་ཡུལ་གྱི་རང་བཞིན་དང་མཐུན་པར་ཤེས་་་་
པར་བྱས་ནས་བསྒྲུབ་པར་བྱའོ། །འདོད་པས་སེན་མོ་དང་ཁའི་ལས་དང་འཆི་་་་
བའི་ཁྱད་པར་ཡང་རིག་པ་ཅན་རྣམས་ཀྱིས་དགའ་བའི་བསྟན་བཅོས་ལ་ལྷག་པར་
བསླབ་པར་བྱའོ། །འདི་རེ་ཞིག་སྨྲས་པ། ཁྱོགས་དང་ཞེས་བྱ་བ་ལ་སོགས་པས་
བཤད་དོ།
།ཇི་སྙེད་པ་སྟེ། བསྟན་བཅོས་ཐམས་ཅད་དུ་བྱེད་པའི་ལུགས་ཞེས་
བྱ་བ་ནི། དགའ་བའི་བསྟན་བཅོས་རྣམས་ལ་བྱེད་པ་ཇི་སྙེད་པ་དེ་སྙེད་དཔལ་རྡོ་
རྗེ་སེམས་དཔའི་གཟུགས་ཀྱིས་རབ་ཏུ་སྦྱར་བར་བྱའོ་ཞེས་བྱ་བར་དགོངས་པའོ། །
དེ་བཞིན་དུ་ཡང་ཕྱེ་བ་ཅན་དང་། གནོན་པ་དང་དབང་མོ་ཞེས་ཟེར་ཏེ།
གསུམ་དུ་ཤེས་པར་བྱའོ། །ཕལ་ཆེར་ནི་མགོ་བོ་སྨད་པས་སྟེང་དུ་བྱིན་པ་གཉིས་་
བྱས་པ་ཞེས་བྱ་བ་ནི། ཕྱེ་བ་ཅན་ནོ། །དེ་ལ་དོར་བ་ལས་དམན་པ་མ་ཡིན་པ་
དང་། སྟོབས་དང་ལྡན་པ་བྱོལ་སོང་གི་ཉལ་བས་འཛིན་པ་ཞེས་བྱ་བ་ནི།
42-441