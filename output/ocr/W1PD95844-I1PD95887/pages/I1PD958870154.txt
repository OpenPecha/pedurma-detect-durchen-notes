རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
གདུང་བར་བྱ་ཞེ་ན། ནམ་མཁར་ཞེས་གསུངས་ཏེ་བར་སྣང་ལ་ཞེས་བྱ་བའི་དོན་
ཏོ། །ཇི་ལྟར་སོལ་བ་ལ་སོགས་པའི་སྦྱོར་བ་མེད་པར་གྱུར་པ་དེ་བཞིན་དུ།
ཁམ་ཕོར་ལ་ཀླུ་བྲི་བར་བྱས་ཏེ། ཀ་དམྦ་ཤིང་གི་མེས་སྒྲུབ་ཅིང་གདུང་བ་ཞེས་བྱ་
བ་ལ་སོགས་པར་དགོངས་སོ། །ཅིའི་དོན་དུ་ཞེ་ན་གསུངས་པ། ཆར་པ་ལ་་་
ཞེས་བྱ་བ་ནི་རྒྱུ་མཚན་གྱི་བདུན་པའོ། །ཅིར་འགྱུར་ཞེ་ན། སྔགས་ཞེས་བྱ་བ་
ལ་སོགས་པ་གསུངས་ཏེ། རྐང་པ་བརྒྱད་པ་ལ་སོགས་པའི་སྔགས་སམ་གཞན་་་
བཟླས་པར་བྱ་བའི་ཕྱིར། རྡོ་རྗེ་ཧཱུཾ་མཛད་ཀྱི་རྣལ་འབྱོར་དང་ལྡན་པ་ཞེས་བྱ་བའི་
དོན་ཏོ། །མེ་ཏོག་རྙིང་• པས་ཞེས་བྱ་བ་ནི་རྡོ་རྗེ་ཧཱུཾ་མཛད་དང་འབྲེལ་བའི་སྤྲིན་་
རྣམས་ལ་བདུག་པར་བྱ་བའི་ཕྱིར། སྤྲིན་ལ་ཁ་བལྟས་ཏེ་བདུག་པ་སྤྱད་པར་བྱའོ་
ཞེས་བྱ་བའི་དོན་ཏོ། །ཇི་ལྟར་ཞེ་ན། ཁྱིམ་ཞེས་བྱ་བ་ལ་སོགས་པ་གསུངས་ཏེ།
ཁྱིམ་གྱི་སྟེང་དུ་བདུགས་ནས་ཕྱོགས་ཀྱི་གོས་དང་སྤྲིན་ལ་བདུག་པར་བྱས་ནས་་
སྔགས་བཟླ་བར་བྱ་སྟེ། དེ་ནས་ཆར་འཆད་པར་འགྱུར་རོ་ཞེས་བྱ་བའི་དོན་ཏོ། །
དུག་ལ་སོགས་པས་ཞེས་བྱ་བ་ནི་ཁམ་ཕོར་སོ་མ་བཏང་བ་གཉིས་ལ་མེའི་དཀྱིལ་་
འཁོར་རོ།
།དེ་ནས་རླུང་གི་དཀྱིལ་འཁོར་རོ། །དེ་ནས་དབང་ཆེན་གྱི་དཀྱིལ་་
འཁོར་ཏེ། རཾ་དང་ཡཾ་དང་ལམ་ལས་རྫོགས་པ་རྣམས་གོ་རིམ་བཞིན་དུ་ཤེས་པར་
བྱའོ།༑ །དཀྱིལ་འཁོར་གསུམ་གྱི་དབུས་སུ་ཡང་ཆུའི་དཀྱིལ་འཁོར་གྱི་དབུས་སུ་་་
སོན་པ་ཆུ་སྐྱེས་འདབ་མ་བརྒྱད་པ་བྲི་བར་བྱས་ནས། སྙིང་པོའི་འདབ་མ་བརྒྱད་
ལ་ཧཱུཾ་གཉིས་ཀྱིས་གཟིར་བ་ནི། ངོས་གཉིས་པོ་རྣམས་སུ་ཀླུའི་ས་བོན་ནཱཾ་དགུ་
རྣམས་ཏེ། ཧཱུཾ་ནི་བཅོ་བརྒྱད་དོ། །མཚོ་སྐྱེས་ཀྱི་ཕྱི་རོལ་ཏུ་རི་མོ་གཉིས་བྱ
དེའི་དབུས་སུ། ཨོཾ་བཛྲ་ཀྲོ་དྷ་ཞེས་བྱ་བ་ལ་སོགས་པའི་སྟོབས་པོ་ཆེའི་སྔགས་བྲི་་
བར་བྱའོ། །དེ་ནས་ཁམ་ཕོར་གཉིས་ལ་སྟོབས་པོ་ཆེའི་སྔགས་བརྒྱ་རྩ་བརྒྱད་་
42-99