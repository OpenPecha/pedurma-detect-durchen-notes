དཔལ་དགྱེས་པའི་རྡོ་རྗེའི་དཀའ་འགྲེལ་རིན་པོ་ཆེ་སྦྱོར་བའི་འཕྲེང་བ་ཞེས་བྱ་བ།
クライン
ནི༑ རིག་པ་གསལ་བ་དེའི་རང་བཞིན་ཡོངས་སུ་དཔྱད་ན། གཅིག་དང་དུ་མའི་རང་
བཞིན་གྱིས་སྟོང་པའོ། །སྟོང་པའི་རྒྱུ་དེས་ན་དངོས་པོ་ཅན་གྱི་དེ་ཁོ་ན་ཉིད་མ་ཡིན་པས།
དངོས་པོ་མེད་པ་ལ་དངོས་པོར་གཟུང་•བས་མྱུར་དུ་བྱང་ཆུབ་ཐོབ་པར་བྱེད་པ་མ་ཡིན་ཏེ།
དངོས་མེད་མ་རྟོགས་པར་དངོས་པོར་དེའི་ཕྱིར་དེ་བསྒོམ་པར་བྱ་བ་ཉིད་མ་ཡིན་ནོ། །སྐད་་་
ཅིག་ལ་མཆོག་ཏུ་དགའ་ཞེས་བྱ་བ་ནི་ཡིད་དུ་འོང་བའི་ལྷན་ཅིག་པའི་བདེ་བ་ཆེན་
པོའི་ཡེ་ཤེས་སྟེ། ཉམས་སུ་མྱོང་བའི་ཆོས་ཐམས་ཅད་སྟོང་པ་ཉིད་ཡིན་པའི་ཕྱིར་ཏེ།
གཅིག་དང་དུ་མ་ལ་སོགས་པའི་རྟོག་པའི་སྒོ་ནས་དཔྱད་པའི་གཞག་པ་དང་བསྒྲུབ་པ་ལ་སོགས་པ་བྱར་
མེད་པས་སྐབས་མེད་པས་གཅིག་དུ་མཆོག་ཏུ་ལྷན་ཅིག་སྐྱེས་པའི་དགའ་བའི་བསྒོམ་པར་བྱ་
བའི་དོན་ཏོ། །གལ་ཏེ་དེ་ལ་དཔྱད་པའི་སྐབས་རྟོག་•པས་མི་འཇུག་ན། དེ་ཁོ་ན་ཉིད་
ཇི་ལྟར་ཤེས་པར་བྱ་ཞེ་ན། རང་གིས་རིག་པ་ནི་ཞེས་བྱ་བ་ལ་སོགས་པ་སྨོས་ཏེ།
ངག་གི་སྤྱོད་ཡུལ་ལམ་ལས་འདས་ཞེས་བྱ་བ་ལ་ངག་གི་བརྗོད་པའོ། །ལམ་ནི་་་་
དེས་གྲོགས་བྱས་ནས་རྟོགས་པའི་ཡུལ་ལོ། །དེ་ཉིད་སྤྱོད་ཡུལ་སྟེ་སོ་སོར་•རང་གིས་་་་
རིག་པ་ཡིན་པའི་ཕྱིར། དེ་ལས་འདས་ཤིང་རྒལ་བ་ཞེས་བྱ་བའི་དོན་ཏོ། །
བྱིན་གྱིས་བརླབས་པའི་རིམ་པ་ཞེས་བྱ་བ་ནི། དེ་བཞིན་གཤེགས་པ་ཐམས་ཅད་
ཀྱི་སྐུ་དང་། གསུང་དང་ཐུགས་ཡོངས་སུ་བསྡུས་པ་སྟེ། དེའི་རང་བཞིན་ནོ། །
ས་དང་ཞེས་བྱ་བ་ལ་སོགས་པའི་ཚིགས་སུ་བཅད་པ་གཉིས་ཀྱིས་ནི་ལྷན་ཅིག་སྐྱེས་་
པ་བསྒོམ་པའི་འབྲས་བུ་སྟོན་ནོ། །ཇི་ལྟར་ས་ལ་སོགས་པས་མི་འཆིང་ཞེ་ན། དེ་
ཁོ་ན་ཉིད་ཀྱི་སྒོམ་པ་འདི་ལ་ལྷག་པར་མོས་པའི་བསྒོམ་པ་རྣམས། ས་འོག་དུ་འཛུལ་་་་་
ཞིང་གྱེན་དུ་འོང་བ་དང་། ར་བ་དང་རི་ལ་སོགས་པ་ལ་ཐོགས་པ་མེད་པར་འགྲོ་
ཞིང་འོང་བ་དང་། མཚོན་དང་དུག་ལ་སོགས་པ་རྣམས་རིམས་ཀྱིས་མི་རྫི་བ་དང་།
ཆུ་ལའང་འོག་ཏུ་འཛུལ་ཞིང་ཆུའི་སྟེང་དུ་ཉལ་བ་དང་། འདུག་པ་དང་འཆག་་་
42-1387