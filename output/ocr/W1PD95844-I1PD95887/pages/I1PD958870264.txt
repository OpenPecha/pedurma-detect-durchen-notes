རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२०१
གཡོ་བའི་ཚུལ་གྱིས་གནས་པའོ། །དེ་ཅི་ཞེ་ན། པདྨ་ཞེས་བྱ་བ་གསུངས་པ་ནི།
སེམས་འདི་ནི་རྣམ་པར་དག་པ་སྟེ། འདོད་ཆགས་ལ་སོགས་པའི་སྐྱོན་གྱིས་མ་་་་
གོས་ཤིང་། པདྨ་སྣ་ཚོགས་འདབ་མའི་གཟུགས་ཀྱིས་གནས་སོ་ཞེས་བྱ་བར་་
དགོངས་ཏེ།
དེའི་ཕྱིར་སྣ་ཚོགས་གཟུགས་ཞེས་གསུངས་སོ།
།ཡིད་འོང་ཞེས་་
བྱ་བ་ནི།
འདིར་ཡིད་དགའ་བའི་ཕྱིར་དེ་ནི་དེ་བཞིན་ཏེ།
ཀུན་རྫོབ་ནི་དོན་་
དམ་པའི་ངོ་བོའི་ཕྱིར་རོ། །སྨྲ་བ་ནི་དགོངས་སུ་གསོལ་ཞེས་བྱ་བ་ལ་སོགས་པ་་་
གསུངས་ཏེ། འདི་ནི་དཀྱིལ་འཁོར་འབྲི་བའི་དུས་སུ་ཡང་བལྟ་བར་བྱའོ། །བྲི་
བར་བྱ་ཞེས་བྱ་བ་ནི་དོན་གཞན་དུ་འཇུག་པའི་ཕྱིར་རོ།
།དགོངས་པ་མཛད་དུ་་
གསོལ་ཞེས་བྱ་བ་ནི། རྗེས་སུ་ཡི་རང་བར་མཛད་པ་དང་། ལེགས་པས་བདག་
ལ་སྣང་•བར་མཛོད་ཅིག་པའོ། །སུ་ལས་ཤེ་ན། གསུངས་པ། སངས་རྒྱས་་
ཞེས་བྱ་བ་ནི་ཡང་དག་པར་རྫོགས་པའི་སངས་རྒྱས་སོ། །བྱང་ཆུབ་སེམས་དཔའ་
ཀུན་ཞེས་བྱ་བ་ལ། བྱང་ཆུབ་ནི་ལྷ་རྣམས་ཀྱི་•ཚོགས་སོ། །སེམས་དཔའ་ནི་་་
སེམས་ཙམ་སྟེ། དེའི་བདག་ཉིད་ཅན་གྱི་ཕྱིར་རོ། །བྱང་ཆུབ་སེམས་དཔའ་་་་
དང་ཀུན་ཞེས་བྱ་བ་དེ་ནི་དེ་བཞིན་ནོ། །མིང་ནི་ཆེ་གེ་མོ་ཞེས་བྱ་བ་ནི། རང་
གི་མིང་གཟུང་བས་ཤིན་ཏུ་ཡང་སྣང་བར་མཛད་པ་ལའོ། །དུས་འདི་ཉིད་ནས་་་
གཟུང་ནས་ནི་ཞེས་བྱ་བ་ནི། ད་ལྟར་གྱི་དུས་ནས་སངས་རྒྱས་ཀྱི་བྱིན་གྱིས་་་
བརླབས་ལས་སྐྱེས་པ་གཟུང་བར་བྱས་ནས། རྒྱུར་བྱས་པ་ཞེས་བྱ་བ་ལ་སོགས་
པའི་ཚིག་ནི་ཇི་སྲིད་ཅེས་བྱ་བའི་སྒྲར་བསྙེགས་ཏེ། བྱང་ཆུབ་སེམས་ནི་བསྐྱེད་
པར་བགྱི་ཞེས་བྱ་བ་དང་སྦྱར་རོ། །དུས་ཇི་ཙམ་དུ་ཞེ་ན། བྱང་ཆུབ་པར་ཞེས་
བྱ་བ་ལ་སོགས་པ་གསུངས་སོ། །བྱང་ཆུབ་སྙིང་པོ་ནི་བཅུད་དེ་རབ་ཏུ་མི་གནས་
པའི་མྱ་ངན་ལས་འདས་པའོ། །དེ་ལ་མཆིས་ཞེས་བྱ་བ་ནི། གནས་པའོ། །
42-209