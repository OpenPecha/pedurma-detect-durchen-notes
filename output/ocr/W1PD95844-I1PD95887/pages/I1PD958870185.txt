१३०
བསྟན་འགྱུར། རྒྱུད། ༼༩༽ ༨༠
ཞེས་བྱ་བ་ནི་ནང་མ་ཡིན་པའོ།
།དེའི་ཡང་བཟོད་མི་ནུས་ཞེས་བྱ་བ་ནི་བཟོད་་་
པར་མི་ནུས་པ་རྣམས་སོ། །དེ་དང་ཕྱི་རོལ་དུ་ཅིར་གྱུར་པ་ལྟ་བུར་བལྟ་ཞེ་ན།
རྡུལ་དང་དུ་བ་ལྟར་བལྟ་ཞེས་བྱ་བ་གསུངས་སོ། །དཔག་ཚད་འབུམ་ཕྲག་དུ་མའི་
མཐར་གནས་པ་སྟེ། དེའི་འོད་ཀྱི་དཀྱིལ་འཁོར་གྱི་ཕྱི་རོལ་ཏུའང་བལྟ་བར་མི་་་་
ནུས་པ་ཞེས་བྱ་བར་དགོངས་པའོ། །རང་གི་*ཅུང་ཟད་ཅེས་བྱ་བ་ནི་བག་ཙམ་མོ༎
སྣང་བ་ཙམ་གྱིས་ཞེས་བྱ་བ་ནི་རྣམ་པ་ཙམ་གྱིས་སོ། །འགྱུར་བའམ་འགྱུར་མིན་་
ཞེས་བྱ་བ་ནི་རི་མོར་བྲིས་པའི་སྐྱེས་བུ་ལ་སོགས་པ་བཞིན་དུ་སྣང་བ་ཙམ་གྱིས་ནི་་་
ཡོད་དེ། དོན་གྱི་བྱ་བ་ནི་མི་བྱེད་དོ། །དེ་ཡང་འགྱུར་ཞེས་བྱ་བ་ནི་སྣང་བ་་
ཙམ་གྱིས་ནི་ཡོད་དོ། །འགྱུར་མིན་ཞེས་བྱ་བ་ནི་དོན་གྱི་བྱ་བ་དང་བྲལ་བས་ཡོད་
པ་མ་ཡིན་ནོ། །འདི་ལས་རིང་པོར་གནས་པའང་བཅོམ་ལྡན་འདས་ཀྱི་འོད་ཟེར་
གྱིས་སྐྲག་པ་ཞེས་བྱ་བ་ནི་བྱ་བར་འོས་པ་བེམས་པོའི་ཕྱིར་དོན་གྱི་བྱ་བ་ཡང་མི་ནུས་
པ་ཞེས་བྱ་བར་དགོངས་སོ། །རོལ་པ་ཞེས་བྱ་བ་ནི་དབང་པོའི་སྟེ་ཤར་གྱི་ཕྱོགས་
ཏེ་དེ་གཉིས་ཀྱི་གནས་སོ། །དེ་ཡང་ནི་དེ་གང་ལ་ཡོད་པ་དེ་ཉིད་གཉིས་རྗེས་སུ་་
སྤྱོད་པའི་ཕྱིར་རོ། །དེ་བས་ན་རོལ་པའི་སྒྲས་ནི་ཤར་གྱི་ཕྱོགས་ཁོ་ནའོ། །རོལ་
པ་ཞེས་བྱ་བ་ནི་ཤར་གྱི་ཕྱོགས་སུ་གང་ཞིག་ཞལ་གཟིགས་པ་ཞེས་བྱ་བར་དགོད་པ་
སྟེ། དེ་ནི་རབ་རིབ་ཚོགས་གཙིགས་ལྟ་བུ་ཞེས་བྱ་བ་དང་སྦྱར་རོ། །གང་ཞིག་
གཞན་དུ་འཆད་པ་དེ་དག་གི་གཞུང་གིས་ཀྱང་ཤར་གྱི་ཕྱོགས་སུ་གོང་དུ་གསུངས་པ་
ཡིན་ནོ།
།གཡོན་ཞེས་བྱ་བ་ནི་ཞལ་གྱི་དགོད་པའོ། །འོད་ཟེར་གྱི་ཚོགས་ཞེས་
བྱ་བ་ནི། འོད་ཟེར་ཕུང་པོའོ། །པདྨ་དམར་པོའི་དངོས་ཞེས་བྱ་བ་ནི།
དམར་པོའི་ཕྱིར་རོ།
།གང་དུ་མ་ལུས་ཐམས་ཅད་བསྲེགས་མཚུངས་པར་བལྟ་
ཞེས་བྱ་བ། དེ་ནི་ཐམས་ཅད་མ་ལུས་པར་བསྲེགས་པར་བལྟ་བར་བྱའོ། །
42-130