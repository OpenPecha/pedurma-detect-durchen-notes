རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
३९
ཕྲ་རབ་རྡུལ་དུ་དུ་མའང་མིན། །དེ་དག་འདུས་པའང་མ་ཡིན་ཏེ། །གང་ཕྱིར་
རྡུལ་ཕྲན་མི་འགྲུབ་ཕྱིར། །ཞེས་ཟེར་རོ། །གང་གིས་ན་གང་གི་ཚེ་དབུས་ན་
གནས་པའི་རྡུལ་ཕྲ་རབ་ལ། _ ཕྱོགས་དྲུག་ནས་འོངས་པའི་རྡུལ་ཕྲ་རབ་རྣམས་
ཀྱིས་སྦྱོར་བ་དེའི་ཚེ། ཅི་གཞན་དང་གཞན་གྱི་ཕྱོགས་ནས་སམ། ཅི་ཅིག་པུ་ཁོ་
ན་སྦྱོར་ཞེས་བརྗོད་པར་བྱའོ། །གལ་ཏེ་རེ་ཞིག་ཕྱོགས་གཞན་དང་གཞན་ནས་
རྡུལ་ཕྲ་རབ་དྲུག་པོ་རྣམས་ཀྱིས་ཅིག་ཅར་སྦྱར་བ་དེའི་ཚེ། དབུས་ན་བདུག་•
པའི་རྡུལ་ཕྲ་རབ་ཆ་དྲུག་ཏུ་འགྱུར་རོ། །དེ་ཅིའི་ཕྱིར་སྙམ་པ་ལ་གང་ཞིག་དབུས་
སུ་གནས་པའི་རྡུལ་ཕྲ་རབ་ཀྱི་ཕྱོགས་ཀྱི་ངོས་ལ་འདུག་པའི་རྡུལ་ཕྲ་རབ་གཅིག་གིས་
ནོན་པ་དེ་ལ་རྡུལ་ཕྲ་རབ་གཞན་གྱི་གོ་སྐབས་མེད་དེ། དེའི་ཕྱིར་དེ་གཞན་དུ་
གཞན་གྱིས་གནས་པ་ཁོ་ནར་བྱ་དགོསས་སོ། །དེའི་ཕྱིར་ཡང་རྡུལ་ཕྲ་རབ་ཆ་དྲུག་་
ཏུ་གྱུར་པའི་ཕྱིར་རྫས་སུ་ཡོད་པར་ག་ལ་འགྱུར། ཡང་ན་གང་ཞིག་དབུས་སུ་་
གནས་པའི་རྡུལ་ཕྲ་རབ་ཀྱི་གོ་དེ་ཉིད་གལ་ཏེ་ངོས་ལ་འདུག་པའི་དྲུག་པོ་རྣམས་ཀྱི་
ཡང་ཡིན་ན་ནི། དེའི་ཚེ་རྡུལ་ཕྲ་རབ་ཐམས་ཅད་གོ་གཅིག་པའི་ཕྱིར་གོང་བུ་་
ཐམས་ཅད་རྡུལ་ཕྲ་རབ་ཙམ་དུ་འགྱུར་ཏེ། འདི་ལྟར་ཁམས་གསུམ་ཡང་རྡུལ་ཕྲ་
རབ་ཀྱི་ཚད་ཙམ་དུ་འགྱུར་རོ། །ཅིའི་ཕྱིར་སྙམ་པ་ལ་རྡུལ་ཕྲ་རབ་ནི་ཕན་ཚུན་ཐ་
དད་པ་མེད་པའི་ཕྱིར་དེས་ཀྱང་གོང་བུའང་མཐོང་བར་མི་འགྱུར་རོ། །དེ་བཞིན་
དུ་ཡང་། དྲུག་གིས་ཅིག་ཅར་སྦྱར་བ་ལས། །ཕྲ་རབ་རྡུལ་ཆ་དྲུག་ཏུ་འགྱུར། །
དྲུག་པོ་དག་ནི་གོ་གཅིག་ཕྱིར། །གོང་བུ་རྡུལ་ཕྲན་ཙམ་དུ་འགྱུར། །ཞེས་ཟེར་
རོ༑ །ཆ་ཤས་དང་བཅས་པའི་ཕྱིར་རྫས་སུ་ཡོད་པ་མ་ཡིན་ནོ། །ཆ་ཤས་མེད་
པའི་ཕྱིར་བསགས་པའི་དངོས་པོ་ཡང་མེད་པར་འགྱུར་རོ།
།གང་ཞིག །
འབྱར་བ་དང་ནི་བསྐོར་བ་དང་། །བར་མེད་རྣམ་པར་གནས་ཀྱང་རུང་།
42-39
།