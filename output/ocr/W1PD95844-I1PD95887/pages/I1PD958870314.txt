དང་བདུན་གྱིས་བསྒྲུབ་བྱ་རྒྱལ་ཕྲན་དང་བཅས་པ་དང་།
རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२५९
སྲིད་པར་གདུངས་ཏེ། ཐུན་ཚོད་གསུམ་དུ་སྔགས་བརྒྱ་རྩ་བརྒྱད་གོང་མ་བཞིན་་
དུ་རྣལ་འབྱོར་པས་བཟླས་པར་བྱའོ། །མཁས་པས་ཞེས་བྱ་བ་ནི་རྡོ་རྗེ་མཁའ་་་་་
འགྲོའི་རྣལ་འབྱོར་པའོ། །ཇི་སྲིད་དུ་སྤྲ་ཚིལ་མ་ཞུ་བའི་བར་དུ་ཞེས་བྱ་བ་ནི།
འདིའམ་གཞན་དུ་ཡང་བལྟ་བར་བྱའོ། །བརྒྱའི་མཐར་ཞེས་བྱ་བ་ནི། བརྒྱ་་་་
བཅས་པ་དང་། བཙུན་མོའི་འཁོར་དང་བཅས་པ་ཞེས་བྱ་བའི་ཁྱད་པར་གྱི་•
འདུན་ན་འདོན་དང་
ཁྱད་པར་དུ་བྱས་པའོ། ། རྒྱལ་པོ་ཞེས་བྱ་བ་ནི་ཁྱད་པར་གྱི་དགོད་པའོ། །དེ་་་
ནས་ཞེས་བྱ་བ་ནི། རྒྱལ་ཕྲན་དང་བཅས་པ་ལ་སོགས་པའི་རྒྱལ་པོ་འཁོར་ལོར་་་
བཅུག་པའི་ཕྱིར་ཏེ།
མིའི་བདག་པོ་ཞེས་བྱ་བ་སོགས་པ་ནི་གོ་སླའོ། །རྐང་
པའི་རྡུལ་ལ་སོགས་པས་གཟུགས་བརྙན་བྱས་ནས་འཁོར་ལོ་བསྒྲུབ་བྱ་དང་བཅས་
པ་ནང་དུ་བཅུག་པར་བྲིས་ཏེ་དེ་སྙིང་ཁར་གཞུག་པར་བྱ་ཞིང་གཟུགས་བརྙན་དུ་་
སོན་པའི་བསྒྲུབ་བྱ་ལ་དེའི་ཁ་བལྟས་ནས་གནས་པས་དེ་ཉིད་ཀྱི་སྔགས་བརྒྱ་རྩ་་
བརྒྱད་བཟླ་ཞིང་གདུང་བར་བྱས་ན། དེ་ནས་ཇི་སྐད་གསུངས་པར་འགྱུར་རོ། །
ཁ་ཅིག་ན་རེ་དེ་ལ་ཁ་བལྟས་ནས་བཟླས་པར་བྱ་བ་ནི། འཁོར་ལོ་བྲིས་ནས་དེ་ལ་
ཁ་བལྟས་ཏེ་བཟླས་པར་བྱའོ་ཞེས་ཟེར་རོ། །ཡང་སའི་སྐྱེ་བོ་ནི་སྨོས་ཅི་དགོས་་་་
ཞེས་བྱ་བ་ནི། མི་ཡུལ་གྱི་དགུག་པ་ཡང་སྨོས་ཅི་དགོས་ཞེས་བྱ་བར་དགོངས་པའོ༎
ཡི་དྭགས་ཞེས་བྱ་བ་ལ་སོགས་པ་དང་། ལྷན་ཅིག་ཅེས་བྱ་བ་ནི་གཅིག་ཏུ་བྱས་་་
ཞེས་བྱ་བའི་དོན་ཏོ། །བསྒྲུབ་བྱའི་རྐང་པའི་རྡུལ་ཞེས་བྱ་བ་ལ་བསྒྲུབ་བྱ་ནི་སྔ་མ་
དང་ཕྱི་མ་དག་ལའོ། ། རྡུལ་ཞེས་བྱ་བ་ནི་ཙན་དན་དམར་པོ་དག་ལའོ། །དུར་
ཁྲོད་ཟས་ལྷག་ཐལ་བ་ཡང་ཞེས་བྱ་བ་ནི། དུར་ཁྲོད་ཀྱི་ཐལ་བ་ཞེས་བྱ་བའི་དོན་་
ཏོ༑
།བསྒྲུབ་བྱའི་རྐང་རྗེས་ཀྱི་རྡུལ་དང་ཙན་དན་དམར་པོའི་རྡུལ་དང་།
42-259