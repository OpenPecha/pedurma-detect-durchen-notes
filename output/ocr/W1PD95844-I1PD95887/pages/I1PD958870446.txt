རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
३९१
འཇུག་མའི་འདམ་ནི། དེ་ནས་ཞེས་བྱ་བ་ལ་སོགས་པ་གསུངས་ཏེ། ཉི་མ་་
གཟས་ཟིན་པ་ལ་སོགས་པས་སོ། །ནགས་ཀྱི་ཕྲེང་བ་བྱ་བ་ནི། ཟླ་བའི་ལྕུགས་
མ་སྟེ་བཏུ་བར་བྱའོ། ____ །འཁོར་ལོ་བཟློག་པས་བརྐོས་པའི་ས་བླང་བར་བྱ་བ་དེ་
ཉིད་དེ། འཁོར་ལོས་མཚན་པ་བླང་བར་བྱའོ་ཅེས་བྱ་བར་དགོངས་སོ། །
འདམ་འདི་རྣམས་ལུས་ལ་གནས་ན་སྔར་གསུངས་པ་བྱེད་དོ་ཞེས་བྱ་བར་དགོངས་
པའོ༑ །ཕག་མོའི་འདམ་ནི་ཉོན་ཞེས་བྱ་བ་ལ་སོགས་པ་གསུངས་ཏེ།
ཕག་མོ་
ནི་ཏཱ་ལའི་གཏུན་ཤིང་ངོ་། །ཕག་ནི་སྣས་བརྐོ་བའོ། །གཏུམ་པོ་ནི་མ་ཧེའོ། །
རིའི་རྩེ་མོ་གཞི་མདོར་ནི་ཞེས་བྱ་བ་ཡང་ས་དང་། གླང་པོ་ཆེའི་ས་ལ་ཆགས་པ་་
ཡང་བླང་བར་བྱའོ། །དབང་པོའི་ཤིང་ཞེས་བྱ་བ་ནི། ལྷའི་ཤིང་སྟེ། དེའི་རྩ་
བ་ནི་རྐང་པའོ། །འདི་ནི་དབང་པོའི་འདམ་ཞེས་བྱ་བའི་མིང་ངོ་། །སུམ་ཅུ་རྩ་
གསུམ་དབང་ཕྱུག་འདམ་ཞེས་བྱ་བ་ནི། སུམ་ཅུ་རྩ་གསུམ་པས་མཆོད་དོ་ཞེས་བྱ་
བའི་དོན་ཏོ། །གཏུམ་མོ་ཞེས་བྱ་བ་ནི། གཏུམ་མོའི་འདམ་བག་གོ། །གཏུམ་་
མོ་ཞེས་བྱ་བ་ནི། སྨན་ཆེན་པོར་རབ་ཏུ་གྲགས་སོ། །འདི་ནི་གཏུམ་མོའི་་་་་
འདམ་ཞེས་ཤེས་པར་བྱའོ། །ལྐོག་མ་དྲལ་ནས་ནི་ཞེས་བྱ་བ་ནི། དེའི་བྱིས་པ་
ཤི་བའི་རྒྱབ་ཀྱི་སྟེང་དུ་སེང་ལྡེང་གི་ཕུར་པས་མགྲིན་པ་དྲལ་ནས་རོ་མ་བླང་བར་་་་
བྱའོ༑ །རི་ལུ་ཞེས་བྱ་བ་ནི། ལྕགས་གསུམ་གྱིས་དཀྲིས་པའོའོ། ། ཁ་བ་ཞེས་བྱ་
བ་ནི་བྱང་ཆུབ་ཀྱི་སེམས་སོ། །ཆུ་ནི་ཞེས་བྱ་བ་ནི་མི་བསྐྱོད་པའོ། །མཚན་མོའི་
ཀུན་ཏུ་ཞེས་བྱ་བ་ནི། ཡུང་བའི་དུམ་བུའོ། །བྱིས་པ་ཟླ་བ་བརྒྱད་པ་ཤི་བའི་་་
ཁོང་པར་དེ་གཞུག་པར་བྱའོ། །སྔར་བཞིན་ཞེས་བྱ་བ་ནི། ཟླ་བའི་གཟའ་ལ་་
སོགས་པས་སོ། །དེས་ནི་ལུས་བཅུག་ཅེས་བྱ་བ་ནི། དེས་བྱུགས་པའི་ལུས་སོ། །
དེ་འདྲའི་མིང་དུ་ཞེས་བྱ་བ་ནི། དཔའ་བོའི་མཚན་དུ་སྐད་ཅིག་གིས་འགྱུར་བའོ།།
42-391