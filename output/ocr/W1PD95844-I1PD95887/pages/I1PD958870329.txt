RE
ཞེས་བྱ་བ་ནི།
__ བསྟན་འགྱུར། རྒྱུད། ༼3༽ ༨°་ཛྲ་
རང་གིས་སློབ་དཔོན་ལ་མི་‘ ལྟོས་པར་གཟུང་བའི་སྔགས་ཞེས་བྱ་
བའི་དོན་ཏོ། །འདི་ནི་ཞེས་བྱ་བ་ནི། འདིའི་སྔགས་ཤེས་ན་གཞན་གྱིས་ཅི་་
ཞིག་བྱ་བ་འདིས་ནི་སྔགས་གསུངས་པ་རྣམས་ཀྱི་བདག་ཉིད་ཆེན་པོ་ཞེས་གསུངས་
པའོ།༑ །ཡང་ན་འདི་ནི་ཞེས་བྱ་བ་ལ་སོགས་པས་ནི། ཀ་ར་ཀ་ར་ཞེས་བྱ་བ་ལ་
སོགས་པའི་སྔགས་གསུངས་སོ། །དངོས་པོ་ཡི་ཞེས་བྱ་བ་ནི། ཞི་བ་ལ་སོགས་་
པའི་དགོངས་པས་སོ། །རྣལ་འབྱོར་བདག་ཅེས་བྱ་བ་ནི་དཀར་པོ་ལ་སོགས་པའི་
རྣལ་འབྱོར་གྱི་བདག་ཉིད་དོ། །གཉི་གའི་ཡང་བཤད་པ་དག་གི་འདི་སྐད་དུ་
དཔེར་བསྟན་པའི་ཕྱིར། དཔེར་ན་ཞེས་བྱ་བ་ལ་སོགས་པ་གསུངས་སོ། །ནོར་
བུ་ལེགས་དག་པ་ཞེས་བྱ་བ་ནི། སྣ་ཚོགས་གཟུགས་ཞེས་བྱ་བའི་དོན་ཏོ། །
རྫས་ཞེས་བྱ་བ་ནི་གོས་ལ་སོགས་པའི་རྫས་སོ། །དཔེར་ན་ཞེས་བྱ་བ་ལ་སོགས་་་
པའི་མདོར་བསྡུས་པ་རྒྱས་པར་བསྟན་པ་ནི་གང་དང་གང་གིས་ཞེས་བྱ་བ་ལ་སོགས་
པ་གསུངས་སོ། །ཇི་སྙེད་པའི་རྒྱུད་རྣམས་སུ་དེ་སྙེད་པའི་མན་ངག་སྦས་པ་ཞེས་་
བྱ་བར་བསྟན་པའི་ཕྱིར། དེ་ཉིད་ཅེས་བྱ་བ་ལ་སོགས་པ་གསུངས་ཏེ།
སོགས་
པའི་སྒྲ་ལས་ནི་མཆོག་དང་པོ་ལ་སོགས་པའོ། གང་གཞན་ནི་རྒྱུད་རྣམས་སོ། །
སྔོན་དང་ཕྱི་མར་ནི་ཞེས་བྱ་བ་ནི། དེ་རྣམས་ཀྱི་དུས་ཐམས་ཅད་དུ་གསུངས་པ་་
རྣམས་སོ། །སྦྱོར་བ་ནི་འཁོར་ལ་བྲི་བར་ལ་སོགས་པའོ། །དེ་ཉིད་ནི་སྔགས་ཀྱི་
དེ་ཁོ་ན་ལ་སོགས་པའོ། །ཆོ་ག་ནི་ཞི་བ་ལ་སོགས་པ་འདི་རྣམས་སོ། །བྱ་བ་ནི་
བྱེད་པ་སྟེ། སྒྲུབ་ཐབས་ཀྱི་རབ་ཏུ་སྦྱོར་བའོ། །དེ་ལྷག་པར་བྱས་པའི་རྒྱུད་ནི་
དེ་རྣམས་ལའོ། །ཐམས་ཅད་དུ་ནི་ཞེས་བྱ་བ་ནི། ཐམས་ཅད་རྣམས་ལའོ། །
མན་ངག་སྦས་པ་ནི། སྦས་པ་རྣམས་སོ། །ཤིན་ཏུ་ཡང་ཞེས་བྱ་བ་ནི། ཤིན་ཏུ་
ལེགས་པར་ཡང་སྟེ། ཡང་ཞེས་བྱ་བའི་དོན་ཏོ། །དེས་ན་དེ་ཞེས་བྱ་བ་ནི།
42-274