རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१२१
པར་སྦྱོར་བ་ཞེས་བྱ་བ་གང་ལས་ཚིག་རྐང་ལ་རྩ་བ་རྣམས་ཀྱིས་ཡང་དག་པར་སྦྱོར་
བའོ།༑ །རྩའི་ཡང་དག་པར་སྦྱོར་བ་ནི་སྣའི་དང་སྙིང་ལ་སོགས་པའི་གནས་སུའོ། །
ཆོ་གའི་ལེའུ་ཞེས་བྱ་བ་ནི། འཆི་བའི་མཚན་མའི་ཆོ་གའི་ལེའུ་སྟེ་ཉི་ཤུ་པའོ།། །།
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་ཉི་ཤུ་པའོ།།
འཆི་བའི་མཚན་མ་དང་མཚན་མ་ཡོངས་སུ་ཤེས་པ་ལས། གལ་ཏེ་བྱ་བ་་
དང་དེའི་བཟློག་པའི་བྱ་བ་མི་ནུས་པས། དེ་ནས་འཕོ་བས་རྣམ་པར་ཤེས་་
པས་ཡོངས་སུ་སྤངས་པ་ལས་ཁྱད་པར་འཕགས་པའི་གནས་སུ་སྐྱེ་བ་ཞེས་བྱ་བ་ནི།
ཡན་ལག་དང་ཉིང་ལག་དང་བཅས་པའི་འཆི་བའི་མཚན་མའི་ལེའུ་དེ་མ་ཐག་ཏུ།
་ལག་དང་ཉིང་ལག་དང་བཅས་པའི་འཕོ་བའི་མཚན་ཉིད་ཀྱི་ལེའུ་ནི། ཉིན་
པར་འཚལ་ཞེས་བྱ་བ་ལ་སོགས་པ་གསུངས་སོ། །ཡེ་ཤེས་དབང་པོ་ཞེས་བྱ་བ་ནི།
ཀྱེ་འཕོ་བའི་ཡེ་ཤེས་ལྷག་པར་མཛད་པའོ།
།སྒོར་•དགུ་རྣམས་ཀྱི་ཞེས་བྱ་བ་ནི།
ལྟེ་བ་ལ་སོགས་པའི་སྒོ་རྣམས་ལའོ། །མཚན་ཉིད་ཅེས་བྱ་བ་ནི་རང་གི་ངོ་བོ་ཞེས་
བྱ་བའི་དོན་ཏོ། །རྩའི་སྔོན་གྱི་རབ་གནས་པའི། ཡོན་ཏན་སྐྱོན་སོགས་ཇི་ལྟར་
ལགས་ཞེས་བྱ་བ་ནི་སྔོན་གྱི་རབས་ཀྱི་རྩ་དགུའི་གནས་རྣམས་ཀྱི་རྩ་དགུའི་གནས་་་
རྣམས་ཀྱི་ཡོན་ཏན་སྐྱོན་ཇི་ལྟར་ལགས་ཞེས་བྱ་བ་སྟེ། དེ་ཡང་དང་པོ་ནི་སྔོན་གྱི་
རབས་ཞེས་བྱ་བའི་དོན་ཏོ། །དེའི་དབྱེ་བ་ཞེས་བྱ་བ་ནི་སྒོ་ལ་སོགས་པའི་དབྱེ་བ་
སྟེ། ༑ ཕན་ཚུན་གྱི་ཁྱད་པར་རོ། །ལན་གསུངས་པ། ཉོན་ཞེས་བྱ་བ་ལ་་་
སོགས་པ་གསུངས་ཏེ། གོ་སླའོ། །བདག་ཉིད་ཅེས་བྱ་བ་ལ་སོགས་པ་ནི།
འཕོ་བའི་དངོས་གྲུབ་ཀྱི་དོན་དུའོ། །དང་པོར་ཞེས་བྱ་བ་ནི། གཏུམ་མོའི་རྣལ་
འབྱོར་གྱིས་སོ། །བདག་ཉིད་ནི་ལུས་སོ། །སྦྱང་བྱ་ཞིང་ཞེས་བྱ་བ་ནི།
42-321