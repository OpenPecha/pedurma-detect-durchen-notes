१२०
བསྟན་འགྱུར། ། རྒྱུད། ༼ཝུ ༨༠
རྔུབ་པ་ནི་དབུགས་འཇུག་པ་སྟེ།
དེ་དག་གི་བཟློས་པའོ། །དེ་ཉིད་ཀྱི་ཕྱིར།
བཟླས་པ་ཡི་ཞེས་བྱ་བ་གསུངས་སོ།
།རྣལ་འབྱོར་པས་ཞེས་བྱ་བ་ནི། དེ་ལྟར་
གྱུར་པ་ཟློས་པའི་རྣལ་འབྱོར་པ་རྣམས་ཀྱི་མཉམ་པར་བཞག་པའི་སེམས་ཀྱི་དེ་ལྟར་
ཡིན་ནོ་ཞེས་བྱ་བའི་དོན་ཏོ། །དེ་བཞིན་དུ་ཡང་ཇི་ལྟར་དེ་སྐད་དུ་བཟླས་ཤེ་ན།
ཡེ་ཤེས་ཞེས་བྱ་བ་ལ་སོགས་པ་གསུངས་ཏེ།
ཡེ་ཤེས་ཀྱི་ས་བོན་ནི་སྙིང་གི་པདྨར་
གཤེགས་པའི་ཧཱུཾ་ངོ་། །དེའི་འབྱིན་པས་ཞེས་བྱ་བ་ནི། གཏུམ་མོའི་ས་བོན་གྱི་
འོད་ཟེར་དང་ལྡན་པས་མེའི་རང་གི་ངོ་བོ་རླུང་གིས་བསྐུལ་བས་བསྣུན་པར་བསམ་
པར་བྱའོ། །དེའི་པདྨ་དང་དེ་ཉིད་ཁ་སྟེང་དུ་བལྟས་པར་འགྱུར་རོ། །དེ་ལྟར་
ཕྱིར་ཞིང་ཕྱིར་ཞིང་བསམ་པར་བྱའོ། །ཡང་ཅི་བྱ་ཞེ་ན། དབྲོག་ཅེས་བྱ་བ་ལ་
སོགས་པ་གསུངས་ཏེ། འབྱིན་པ་དང་དེས་བསྣུན་པས་སྙིང་གི་པདྨར་སོན་པའི་་
རྣམ་པར་ཤེས་པ་ལྐོག་མ་དང་སྤྱི་བོའི་ཡུལ་གྱི་མཐར་རོ། །དབྲོག་པ་ནི་ཁྱེར་ཞེས་
བྱ་བའི་དོན་ཏོ། །ཡང་རྔུབ་པའི་རླུང་གིས་དེ་བཞིན་དུ་འདི་སྙིང་གི་པདྨར་སོན་་
པར་བསམ་པར་བྱའོ། །འདི་སྐད་དུ། འདོན་པ་དང་འཇུག་པའི་རླུང་དག་་་་
གིས་སྟེང་དང་འོག་དག་ཏུ་ཁྱེར་བའི་རྣམ་པར་ཤེས་པ་བསམ་པར་བྱའོ་ཞེས་བྱ་བ་་
ནི་རྣམ་པར་ཤེས་པ་དབྲོག་པར་བྱའོ། །མེ་ཏོག་ལྟ་བུར་ཞེས་བྱ་བ་ནི།
ཇི་ལྟར་
རླུང་གིས་ཀཱ་སིའི་མེ་ཏོག་ཁྱེར་བ་དང་འགུགས་པ་ཞེས་བྱ་བའི་དོན་ཏོ། །དེ་སྐད་
དུ་འབྱིན་པའི་བཟླས་པ་དག་གིས་དེ་གྲུབ་པའི་རྣལ་འབྱོར་པ་རང་གི་རྣམ་པར་ཤེས་
པ་ཕྱི་རོལ་ཏུ་བྱེད་དོ་ཞེས་བྱ་བར། འབྱིན་ཅེས་བྱ་བ་ལ་སོགས་པ་གསུངས་པ་ནི།
འབྱིན་པའི་བཟླས་པ་སྟེ། འབྱིན་པ་དང་རྔུབ་པའི་བཟླས་པ་ཞེས་བྱ་བའི་བར་གྱི་
ཚིག་ཕྱིས་བའི་བསྡུ་བ་དང་རང་གི་དོན་ལ་ཨ་ཎའོ། །རྣལ་འབྱོར་པའི་ཞེས་བྱ་བ་
ནི༑ འབྱིན་པ་གོམས་པ་དང་། བཟླས་པ་གོམས་པ་ནི་རྣལ་འབྱོར་པའོ། །
42-324