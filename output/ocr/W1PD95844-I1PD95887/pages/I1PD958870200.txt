རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
704
པ་ཞེས་བྱ་བ་ནི། གཤེར་བ་སྟེ་རྣ་བའི་ཨཉྫ་ན་བསྐམ་པར་བྱ་བ་ནས། རབ་ཏུ་
གཞུག་པར་བྱའོ།
།སྦྱར་ཞེས་བྱ་བ་ནི་འདུས་པའོ། །གྲིབ་མ་ལ་བསྐམ་པར་་
བྱས་ཤེས་བྱ་བ་ནི་གོས་ཀྱིས་བཀབ་ཅིང་ཉི་མ་ལ་བསྐམས་ནས་རི་ལུ་ལྷག་པར་་་
གནས་པར་བྱའོ་ཞེས་བྱ་བའི་དོན་ཏོ། །ཅིར་གྱུར་པས་ཤེ་ན་གསུངས་པ་ཉི་མ་་
ཞེས་བྱ་བ་ནི་ཟངས་ཏེ། ར་ཏི་ལྔ་ལས་ལྷག་པ་དང་མཱ་ཥ་བཞིའོ∶། །ཟླ་བ་ནི་
རྡུལ་ཏེ་ར་ཏི་གསུམ་ལས་ལྷག་པ་དང་། མཱ་ཥ་གསུམ་མོ། །མེ་ནི་གསེར་ཏེ་ར་་
ཏི་བདུན་ལས་ལྷག་པ་དང་། མཱ་ཥ་བཞིའོ། །འདིའི་ནང་དུ་གང་བཅུག་པའི་་
རི་ལུ་དེ་ནི་ཞེས་བྱ་བའི་དོན་ཏོ། །གསེར་གྱིས་དང་པོར་དཀྲི་བར་བྱའོ། །
དངུལ་གྱིས་ནི་གཉིས་པར་རོ། །ཟངས་ཀྱི་•ནི་གསུམ་པར་རོ། །དེ་བཞིན་དུ་་་
ཡང་གསུངས་པ། གསེར་དང་ཟླ་བ་ཉིན་བྱེད་ཀྱི། །རིག་བྱེད་གསུམ་བཞི་མ་་་
ཥའི་ཚད། །ཐུག་•གསུམ་མདའ་ཡི་ར་ཏི་ལྷག །རིམ་པས་རིལ་བུ་བཅིང་བར་
བྱ་ཞེའོ། །རྒྱལ་གྱིས་ཞེས་བྱ་བ་ནི། སྐར་མ་རྒྱལ་གྱིས་སོ། །ལྷག་པར་གནས་
པ་ཞེས་བྱ་བ་ནི་རྡོ་རྗེ་མཁའ་འགྲོའི་རྣལ་འབྱོར་དང་ལྡན་པས། རྡོ་རྗེ་མཁའ་
འགྲོའི་དཀྱིལ་འཁོར་དང་བཅས་པར་དེ་བལྟ་བར་བྱའོ། །མེ་ཏོག་ལ་སོགས་པས་
མཆོད་ནས། རྡུལ་ཚོན་•གྱི་དཀྱིལ་འཁོར་རམ་བྲིས་སྐུར་གྱུར་པའམ།
བསམ་
གཏན་ལས་སྐྱེས་པར་རྐང་པ་བརྒྱད་པའི་སྔགས་ཇི་ལྟར་ནུས་པར་བཟླ་བར་བྱའོ། །
འདིར་ཉི་མ་གཞན་ལ་དེ་རྡོ་རྗེ་མཁའ་འགྲོའི་གཟུགས་ཀྱི་བདག་ཉིད་ཀྱི་ཁར་བཅུག་
ནས༑ དེ་ལ་གཡོན་པའི་ལག་པས་བཀབ་ནས།
དེ་ཉིད་ཀྱི་སྔགས་བཟླ་བར་་
བྱ་ཞིང་ཉིན་མཚན་གྱིས་གྲུབ་པར་འགྱུར་རོ།
།རིག་པའི་རྒྱལ་པོ་ཞེས་བྱ་བ
ནི༑ རྡོ་རྗེ་མཁའ་འགྲོའི་བདག་ཉིད་ཀྱི་རིག་པ་སྟེ། རྐང་པ་བརྒྱད་པའི་སྔགས་
ཀྱིས་མཛེས་པ་ཞེས་བྱའོ། །གང་གིས་རིག་པའི་རྒྱལ་པོ་ཡང་རྣལ་འབྱོར་པ་སྟེ།
42-145