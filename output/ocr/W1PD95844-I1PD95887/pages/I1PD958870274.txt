རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२१८
བྱའོ་ཞེས་རྟོགས་པར་བྱ་བའི་ཕྱིར། དེ་ལྟར་ཞེས་གསུངས་པ་ནི། རྡོ་རྗེ་མཁའ་
འགྲོ་སྟེ་སངས་རྒྱས་བདུད་རྩི་ལྔ་མཛེས་པས་བཤད་པ་ནི།
དེ་ལེགས་པར་བསྟན་
པའོ།༑ །དེའི་ཕྱིར་ཡང་གུས་པ་དང་བཅས་པ་ཞེས་བྱ་བར་དགོངས་པ་ཏེ་ལྷག་མ་
ནི་གོ་སླའོ། །གང་ལ་རྡོ་རྗེ་མཁའ་འགྲོ་འབྱུང་བ་དེ་དེ་བཞིན་ཏེ། ལེའུ་བཅུ་་་་
གཉིས་པའོ།།།ནི
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་བཅུ་གཉིས་པའོ།། །
རྡོ་རྗེ་མཁའ་འགྲོ་བསྒོམས་པས་སྔགས་མང་དུ་བཟླས་ཤིང་དཔའ་བོ་དང་།
གཉིས་སུ་མེད་པའི་རྣལ་འབྱོར་གྱིས་སམ། རྣལ་འབྱོར་མ་རེ་རེའི་རྣལ་འབྱོར་གྱི་་
ལས་རྒྱས་པ་སྒྲུབ་པར་བྱེད་པ་འདིའི་བརྗོད་པར་བྱེད་པའི་ལེའུ་ནི། དེ་ནས་ཞེས་བྱ་
བ་ལ་སོགས་པ་གསུངས་སོ། །དེ་ནས་ཞེས་བྱ་བ་ནི། རྡོ་རྗེ་མཁའ་འགྲོ་འབྱུང་བ་་
གསུངས་པའི་དེ་མ་ཐག་ཏུའོ། །དེས་ན་ཞེས་བྱ་བ་ནི་གང་གི་ཕྱིར། རྡོ་རྗེ་མཁའ་་
འགྲོའི་རྣལ་འབྱོར་གྱི་ང་རྒྱལ་མ་གཏོགས་པར་ཅུང་ཟད་ཀྱང་མི་འགྲུབ་པ་དེས་ན།
དངོས་གྲུབ་ཀུན་སྒྲུབ་པ་ཞེས་བྱ་བའི་རྣལ་འབྱོར་བཤད་པར་བྱ་ཞེས་བྱ་བར་བལྟའོ༎
ཀུན་ཞེས་བྱ་བ་ཞི་བ་ལ་སོགས་པའི་ལས་རྣམས་ཀྱི་བསྐྱེད་པ་དང་ཁྱད་པར་དུ་སྒྲུབ་
པར་བྱེད་དོ། །སྒྲུབ་པ་པོ་རྣམས་ལ་ཞེས་བྱ་བ་ནི་དེ་དེ་བཞིན་ནོ། །དེ་གང་ཞེ་ན།
གང་གིས་ཞེས་བྱ་བ་ལ་སོགས་པ་གསུངས་ཏེ། གང་གིས་ཞེས་བྱ་བ་ནི་ཆོ་གས་སོ། །
རྣམ་པར་ཤེས་པ་ཙམ་གྱིས་ཞེས་བྱ་བ་ནི། རྟོགས་པས་སམ་ཕྱི་ནས་གོམས་པར་བྱས་
པས་སོ། །རེ་ཞིག་ཕྱི་རོལ་གྱི་ཤེས་རབ་དང་སྙོམས་པར་འཇུག་པའི་རྣལ་འབྱོར་་་
གསུངས་པ། ཨ་ནི་ཞེས་བྱ་བ་ནི། མཁའ་འགྲོའི་གདོང་གི་ཁ་རུ་ཟླ་བའི་དབུས་སུ་་
གནས་པ་དང་། དེ་བཞིན་དུ་རྡོ་རྗེའི་ནོར་བུར་ཟླ་བ་ལ་གནས་པར་བསྒོམ་པར་བྱའོ། །
42-219