५०
བསྟན་འགྱུར། ། རྒྱུད། ༼༩༽ ༨༠
འགྱུར༑
།ལུས་ཞེས་བྱ་བ་ལ་སོགས་པ་ནི་གོ་སླའོ། །དུས་མིན་འཆི་བ་ན་ཞེས་
བྱ་བ་ནི། ཐབས་མེད་པས་འབྲས་བུ་ཚོལ་བའི་ཕྱིར་དམ་པའི་ཆོས་ལ་སྨད་དེ།
དེ་བས་ན་དུས་མ་ཡིན་པ་ནི་འཚོ་བ་མ་རྫོགས་པར་རོ།
།ཤི་ནས་དམྱལ་བར་་་
འཚེད་པར་འགྱུར་ཏེ། ངེས་པ་ནི་ཐེ་ཚོམ་མེད་པའོ།
།མཁའ་འགྲོ་ཐམས་ཅད་
མཉམ་སྦྱོར་བས། །རྡོ་རྗེ་མཁའ་འགྲོ་ཞེས་བྱ་བ་ནི་ཞེས་བཤད་པའོ། །འོ་ཞེས་
བྱ་བ་ནི། ལེའུ་ཡོངས་སུ་རྫོགས་པའོ། །རྡོ་རྗེ་མཁའ་འགྲོའི་རྒྱུད་ནི་རྗོད་པ་་་
དང་བརྗོད་པར་བྱ་བའི་བདག་ཉིད་ཅན་ནོ། །མཆོག་གི་དེ་ཁོ་ན་ནི་ཆོས་དང་་
གང་ཟག་ལ་བདག་མེད་པའི་འོ། །གཟིགས་པ་ཞེས་བྱ་བ་ནི་ངེས་པའོ། །ཡུལ་
ལ་ཞེས་བྱ་བ་ནི་གཟུགས་ལ་སོགས་པ་རྣམས་ལ། །འཇུག་པ་ནི་འཇུག་པར་སྤྱོད་
པའོ།༑ །དེའི་ཡེ་ཤེས་ནི་རྟོགས་པའོ། །དེ་དག་གི་རྗོད་པར་བྱེད་པ་པོ་སྟེ། །
ལེའུ་ནི་གཞུང་དུམ་བུར་བཅད་པའོ། །དེའང་དང་པོའོ། །རྡོ་རྗེ་མཁའ་འགྲོའི་
རྣམ་པར་འགྲེལ་པ་སྟེ་ལེའུ་དང་པོའོ།།
དེ་ནས་ཞེས་བྱ་བ་ནི། མཆོག་གི་དེ་ཁོ་ན་གཟིགས་པ་ཡུལ་ལ་འཇུག་པའི་
ཡེ་ཤེས་ཀྱི་དེ་མ་ཐག་ཏུའོ། །བཅོམ་ལྡན་འདས་ཞེས་བྱ་བ་ནི་བཅོམ་ལྡན་འདས་་
ལའོ༑ །ཕྱག་འཚལ་ཏེ་ཞེས་བྱ་བ་ནི་ཕྱི་དང་གསང་བས་མཆོད་པའི་མཐར་རོ། །
སྐུ་དང་གསུང་དང་ཐུགས་ཀྱིས་ཀུན་ནས་བསླང་བའི་ལས་རབ་མཆོག་རྣམས་ཀྱིས་་
ས་ལ་གཏུགས་པས་བཅོམ་ལྡན་འདས་ལ་ཕྱག་འཚལ་ལོ་ཞེས་བྱ་བའི་དོན་ཏོ། །
འདི་སྐད་ཅེས་ཞེས་བྱ་བ་ནི། འཆད་པར་འགྱུར་བའོ། །གསོལ་ཏོ་ཞེས་བྱ་བ་་
ནི་ཞུས་པའོ། །གསོལ་བའི་སྒྲས་ནི་མི་ཟད་པའི་བྱ་བའི་ཐ་ཚིག་གོ། །གཅིག་་་་
དང་གཉིས་དང་མང་པོ་རྣམས་སུ་བལྟ་བར་བྱ་སྟེ། མི་ཟད་པ་ནི་དུ་མའི་དོན་གྱི་
42-50