རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१२३
སོགས་པ་གསུངས་པའོ། །འོ་མ་ཞེས་བྱ་བ་ནི་ཆུ་ལའོ། །རིམ་པ་བཞིན་དུ་ཞེས་
བྱ་བ་ནི་གོང་དུ་རིམ་པ་ལས་བཟློག་པར་བཟླས་ལ་བརྙེགས་སོ། །གྲོ་ག་ལ་སོགས་
པ་ལ་གཡོན་པའི་ལག་པས་པ་བླའི་ནག་ཚ་བླངས་ནས། མྱ་ངན་མེད་པའི་ཤིང་གི་
སྨྱུག་གུས་བསྒྲུབ་པར་བྱ་བའི་གཟུགས་བརྙན་དུ་ལྷག་པར་མོས་པས་བྲིས་པའོ། །
དེ་ཉིད་ཀྱི་སྔགས་ཀྱིས་ལྷག་པར་དབང་དུ་བྱེད་པས་སམ་སྔགས་གཞན་གྱིས་བསྒྲུབ་་་
པར་བྱ་བའི་མིང་ནང་དུ་བཅུག་ཅིང་དེའི་སྙིང་གར་བྲིས་ནས་སྤྲ་ཚིལ་གྱི་སྟེང་དུ་་
མར་མེའི་སྣོད་ལ་གནས་པའི་ཏིལ་མར་གྱི་མར་མེའི་རྩེ་མོ་ལའམ། དེ་བཞིན་དུ་
མར་གྱི་མར་མེའི་རྩེ་མོ་ལ་དེ་བདུག་པར་བྱ་ཞིང་ཐུན་ཚོད་གསུམ་དུ་སྔགས་བཟླས་་
ཏེ་གསུངས་པ། བསྒྲུབ་པར་བྱའོ། །སྐྲོད་པར་བྱེད་པ་ཁྭ་མ་ཉལ་བ་ཞེས་བྱ་བ་
ལ་སོགས་པ་གསུངས་སོ། །ཁམ་གཅིག་བྱིན་ནས་ཞེས་བྱ་བ་ནི་ཀཱ་ཀི་མུ་ཀི་ཞེས་བྱ་
བ་ལ་སོགས་པའི་སྔགས་ཀྱིས་སོ། །དགུག་པའི་སྟེང་དུ་བཅིངས་པས་ཞེས་བྱ་བ་ལ་
སོགས་པ་གསུངས་ཏེ། འདིའི་དགུག་པའི་སྔགས་ཀྱིས་རབ་ཏུ་སྦྱོར་བའོ། །
གཞན་ནི་གོ་སླའོ།
།གྲོང་གནས་པར་བྱེད་པ་ནི། དེ་ནས་ཞེས་བྱ་བ་ལ་སོགས་
པ་གསུངས་སོ། །རྡོ་རྣོན་པོ་ཞེས་བྱ་བ་ནི། ལ་བརྡར་གྱི་རྡོའོ། །ཀླུའི་རྒྱལ་པོ་་་
ཞེས་བྱ་བ་ནི་རྡོ་བ་དེས་སྔོན་དུ་གསུངས་པ་བྱ་བར་བྱའོ། །སྣོད་ནག་པོར་ཞེས་བྱ་
བ་ནི། འཇིམ་པ་ནག་པོའི་སྣོད་ནག་པོའོ། །རྒྱས་གདབ་པར་བྱ་ཞེས་བྱ་བ་ནི།
རེངས་པར་ལྷག་པར་བྱེད་པའི་སྔགས་ཀྱིས། སོར་རྡིབ་ལ་སོགས་པར་བརྐོས་པས་
འཇིམ་པ་ནག་པོ་བཏག་པ་ནི་དེ་རྒྱས་བཏབ་པ་ཞེས་བྱ་བའི་དོན་ཏོ། །སྟོང་ལས་
ལྷག་པའི་རྒྱ་ཞེས་བྱ་བ་ནི། རེངས་པ་ལྷག་པར་བྱས་ནས་སྔགས་ཀྱི་རྐང་པ་བརྒྱད་
པའམ༑ །དེ་བཞིན་དུ་བཟླས་པར་བྱའོ་ཞེས་བྱ་བའི་དོན་ཏོ། །ལྷག་མ་ནི་གོ་་
སླའོ།༑ །བྲོས་པའི་དགུག་པ་ནི། བྲོས་པ་ཞེས་བྱ་བ་ལ་སོགས་པ་གསུངས་སོ། །
42-123