११७
བསྟན་འགྱུར། རྒྱུད། ༼༩༽ ༨༠
ཀྱིས་སྤོང་བར་འགྱུར་ཞེས་བྱ་བ་ནི། འཆི་བར་འགྱུར་ཞེས་བྱ་བའི་དོན་ཏོ། །
ནང་དུ་བཅུག་པ་ཞེས་བྱ་བ་ལ་སོགས་པ་ནི། ཕ་རོལ་གྱི་སྡེ་རྣམས་རེངས་པར་་་་
བྱེད་པ་ལ་རེ་ཞིག་འདི་དག་བྱ་བ་སྟེ། གཞན་དུའང་བྱ་བའོ། །གཡུལ་གྱི་སར་
རྒྱལ་མཚན་གྱི་རྩེ་མོ་ལ་གྲོ་ག་ལ་སོགས་པ་ལ་བྲི་བ་བྱས་ནས་བྲིས་སྐུ་བཏགས་ཏེ་སློབ་
དཔོན་དེ་རྟ་ལ་སོགས་པ་ལ་ཞོན་ཏེ། རི་རབ་སྣ་ཚོགས་རྡོ་རྗེས་མཚན་པས་ཕ་་་་
རོལ་གྱི་སྡེ་རྣམས་མནན་པར་བསམ་ཞིང་སྔགས་འདི་བཟླས་ཤིང་ཇི་ལྟར་གསུངས་་
པ་བཞིན་དུ་བསྒྲུབ་པར་བྱའོ། ། ཕྱི་མ་ཞེས་བྱ་བ་ནི་འདི་ཁོ་ནའི་སྔགས་ཀྱི་ཕྱི་མའི་
རབ་ཏུ་སྦྱོར་བ་བསྒྲགས་སོ་ཞེས་བྱ་བར་དགོངས་སོ། །ཚར་གཉིས་འདབ་མ་ལ་་་
སོགས་པ་ཞེས་བྱ་བ་ནི་ཏཱ་ལའི་འདབ་མའམ། གྲོ་ག་ལ་སོགས་པར་སྔགས་ཀྱི་ཚར་
གཉིས་བྲིས་པའོ། །འོག་གི་ཚར་དུ་ཡི་གེའི་བར་རྣམས་སུ་ཞེས་བྱ་བ་ནི། འོག་
གི་ཚར་ལ་སྔགས་ཀྱི་ཡི་གེའི་བར་རྣམས་སུསུ། ཇི་ལྟར་ཨོཾ་ལྷས་བྱིན་རེངས་པར་
མཛོད་ཅིག །ར་ལྷས་བྱིན་རེངས་པར་མཛོད་ཅིག །ཅེས་བྱ་བ་ལ་སོགས་པའོ། །
དེ་ལྟར་སྔགས་ཕྱི་མའི་ཡི་གེའི་བར་དུ་བསྒྲུབ་བྱའི་མིང་བལྟ་བར་བྱའོ། །ཡང་ན་་
ཨོཾ་ལྷས་བྱིན་ར་ཞེས་བྱ་བ་ལ་སོགས་པའི་ཡི་གེའི་བར་དུ་ནི་བསྒྲུབ་བྱའི་མིང་གི་ཡི་གེ་
རྣམས་སོ་སོར་སྔགས་ཀྱི་ཡི་གེའི་སོ་སོའི་བར་རྣམས་སུ་ནི་བྱ་བར་ནི་མི་རིགས་ཏེ་མི་
ནུས་པའི་ཕྱིར་རོ། །སྔགས་ཀྱི་ཡི་གེ་དང་མཉམ་པའི་མིག་གི་ཡི་གེ་ཐམས་ཅད་ཁོ་
ན་ནི་ཡོད་པ་མ་ཡིན་ནོ། །གང་གི་ཚེ་མང་པོ་རྣམས་ནི་རེངས་པར་བྱེད་པ་དེའི་ཚེ་
ཇི་ལྟར་བྱེད་པར་འགྱུར། འདི་ཉིད་ནི་བཟང་བ་སྟེ་ཡི་གེའི་བར་ཉིད་ནི་ནང་དུ་་
བཅུག་པའོ། །སྔགས་ཀྱི་ཡི་གེ་བར་རྣམས་སུ་ཞེས་བྱ་བ་ནི་གང་ཞེ་ན། བསྒྲུབ་
བྱ་ཞེས་བྱ་བ་ལ་སོགས་པ་གསུངས་སོ། །བཅིངས་ཤིང་ཞེས་བྱ་བ་ནི། སྲད་བུ་་་
སེར་པོས་སོ། །ཁམ་ཕོར་ལ་ཞེས་བྱ་བ་ནི། ཁམ་ཕོར་གྱི་རྩ་བ་ལ་ནག་པོ་མེད་་
42-116