Don
བསྟན་འགྱུར། རྒྱུད། ཆུ༽ ༨༡
ལམ་ངན་ན་བགེགས་•བསལ་ནས། ཆོས་ཐམས་ཅད་རྨི་ལམ་ལྟ་བུར་ལྷག་པར་་
མོས་པས་སླར་ཡང་། རྨི་ལམ་གྱི་ཁྱེའུ་ས་བྱས་ལ། ཐམས་ཅད་མཉམ་པར་སྤྱད་
པར་བྱའོ། །རྨི་ལམ་བཟང་ན་ཨཱོྃ་བྷུ་ཁཾ་ཞེས་བྱ་བ་ལ་སོགས་པ་དང་པོར་བྱས་་
པའི་ཡི་གེ་གསུམ་དུ་སྤེལ་བས་བརྗོད་ལ།
བསྒྲུབ་བྱའི་མིང་དང་བཅས་པས།
བདག་ལ་དགོངས་སུ་གསོལ་ཞེས་བྱ་བ་ལ་སོགས་པས།
དཀྱིལ་འཁོར་གྱི་ཆོ་ག་
བཞིན་དུ། ས་ལྷག་པར་གནས་པའི་བརྟན་པའི་ངོ་བོར་གྱུར་པའི་བར་དུ་བྱའོ། །
དེའི་དབུས་སུ་རྒྱལ་བའི་གཞི་མཆོད་པའི་རྟེན། །ཡི་གེ་བྷཾ་ལས་གྱུར་པ་རྣམ་པར་
བསྒོམས་ལ། དྲིས་དཀྱིལ་འཁོར་བྱས་ནས་འཁོར་དང་བཅས་པ། དེ་བཞིན་་
གཤེགས་པ་ཐམས་ཅད་ཉེ་བར་བཀོད་ལ། དཀྱིལ་འཁོར་གྱི་ཆོ་ག་ལྟར་བུམ་པ་་
ལྷག་གནས་བྱས་ཏེ། སྲོག་དང་ལྡན་པའི་ཉ་བཅུག་ནས་རིམ་པ་བཞིན་དུ་བཞག་
ལ༑ དེར་ཞོ་དང་། དུར་བ་དང་། མེ་ཏོག་དཀར་པོ་དང་བཅས་པའི།
ཨར་ཀའི་སྣོད་དུ་མངོན་པར་བཟླས་པ་བྱས་པ་གཡོན་དུ་བཞག་ལ། བགེགས་
སྟེགས་གྲུ་བཞི་པ། དེའི་དབང་ལྡན་གྱི་ཕྱོགས་སུ་དེ་ཉིད་ཀྱི་ཚད་དུ་ཟླུམ་པོར་་
མཐར་བྱེད་སྡུལ་བའི་ལས་བྱེད་ཀྱིས།
བརྒྱ་དང་སྤངས་སུ་ཁྲུ་དོ་ཡོད་པའི་ས་་
བསྒོས་ལ། ས་དང་ལྕི་བས་བྱུག་པར་བྱའོ། །དེ་ནས་ཨརྒའི་སྣོད་ནས་ཨར་རྒ་
བླུགས་ལ། རིམ་པ་བཞིན་དུ་བུམ་པ་རྣམས་ཀྱིས་བླུགས་པར་བྱའོ། །དེའི་རྗེས་
ལ་ཉ་སོན་པོ་དང་བཅས་པའི་ཆུ། གཡས་སུ་སྐོར་བ་མཐོང་ན་བཟང་། ཤིང་
ལོ་མ་ཅན་གྱི་ཡལ་ག་ལ་བཞག་ནས། བདག་ཉིད་ལྷ་མོ་ཛཾ་གུ་ལི་ཁ་དོག་ལྗང་གུ།
འགོ་ལ་གདེངས་ཀ་བདུན་འཐོན་པའི། གཡོན་པ་དག་ན་རྩེ་གསུམ་པ་དང་སྦྲུལ་
འཛིན་པའོ། །གཡས་པ་དག་ན་རྨ་བྱའི་སྒྲོ་དང་མཆོག་སྦྱིན་པས་མཚན་པའོ།
།
ཀླུ་སྣ་ཚོགས་པའི་དོ་ཤལ་དང་དཔུང་བརྒྱན་ལ་སོགས་པ་ཐམས་ཅད་ཀྱིས་སྤྲས་པ།
42-704