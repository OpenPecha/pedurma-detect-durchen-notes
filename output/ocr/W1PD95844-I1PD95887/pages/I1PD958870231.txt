کالا و
བསྟན་འགྱུར། རྒྱུད། ༼༽ ༨༠
བྱའོ་ཞེས་བྱ་བར་དགོངས་པའོ། །དེ་ཉིད་གསུངས་པ། དཀར་པོ་ཞེས་བྱ་བ་ལ་་
སོགས་པ་ནི། ཙནྡན་གྱིས་བྱུགས་པའོ་ཀུན་ནས་གྲུ་བཞི་པར། གྲུ་བཞི་པའི་ཚད་
ཀྱི་དཀྱིལ་འཁོར་གྱི་སྟེ་གྲུ་བཞི་པ་ཤིན་ཏུ་རྒྱས་པ་ཞེས་བྱ་བའི་ཐ་ཚིག་གོ། །དབུས་སུ་
ཞི་བའི་ཐབ་ཁུང་གི་རྣམ་པའི་འཇིམ་པའི་དངོས་པོའི་སྣོད་དུ་ཆུ་དང་འདྲེས་པའི་འོ་
མས་བཀང་སྟེ་བཞག་པར་བྱའོ། །ཕྱོགས་བརྒྱད་དུ་བུམ་པ་བརྒྱད་དྲིའི་ཆུས་བཀང་
ནས་བཞག་ནས། སྒྲུབ་ཐབས་ཀྱི་རིམ་པས་ཡེ་ཤེས་ཀྱི་མཁའ་འགྲོ་མའི་རྣལ་འབྱོར་
དང་ལྡན་པས་དབུ་མའི་སྣོད་ལ་ལག་པ་གཉིས་ཐལ་མོ་སྦྱར་བར་བྱས་ནས།
དེ་ནས་
ཨོཾ་ཀ་མ་ལཱ་ཡ་སྭཱ་ཧཱ་ཞེས་བརྗོད་པར་བྱའོ། །དེའི་ཕྱག་རྒྱ་བསྟན་པར་བྱ་སྟེ། དེ་ནས་
དེ་ལ་པདྨ་བསྐྱེད་པར་བྱའོ། །དེའི་སྟེང་དུ་ཟླ་བའི་དཀྱིལ་འཁོར་རོ། །དེའི་སྟེང་དུ་
ཧཱུཾ་གི་ས་བོན་ལས་བསྐྱེད་པའི་ཡེ་ཤེས་ཀྱི་མཁའ་འགྲོ་མ་དཀར་མོ། ཕྱག་གཡས་པ་་
དང་གཡོན་པས་རྡོ་རྗེས་མཚན་པའི་དབྱིག་པ་གཉིས་འཛིན་པ། སྦྲུལ་གྱིས་བརྒྱན་མ།
རྡོ་རྗེའི་སྐྱིལ་ཀྲུང་མ། སྟེང་དུ་གདུགས་དཀར་མོ་མར་བསྒོམ་པར་བྱས་ལ། ཡེ་ཤེས་
སེམས་མ་གཞུག་ཅིང་དམ་ཚིག་གི་ཕྱག་རྒྱ་བསྟན་པར་བྱའོ། །ལག་པ་གཉིས་ཀྱིས་ཁུ་
ཚུར་གཉིས་བྱས་ནས་རྒྱབ་གཉིས་སྦྱར་ཅིང་། སྡིགས་མཛུབ་བཀུག་པ་དག་གིས་་
མདུད་པར་བྱའོ་ཞེས་དམ་ཚིག་ལ་གནས་པའི་ཧཱུཾ་ཕཊ་ཅེས་བྱ་བའི་སྔགས་སོ། །ཤར་
གྱི་བུམ་པ་ལ་རྡོ་རྗེ་མཁའ་འགྲོ་མ་སུཾ་གི་ས་བོན་ལས་བསྐྱེད་པའོ། །བྱང་དུ་འཇིགས་
མཀྵུ་གི་ས་བོན་ལས་བསྐྱེད་མའོ། །ནུབ་ཏུ་རོ་ལངས་མ་ཡུམ་གི་ས་བོན་ལས་བསྐྱེད་
མའོ།༑ །ལྷོ་རུ་གདོལ་པ་མོ་ཧཱུཾ་གི་ས་བོན་ལས་བསྐྱེད་མའོ། །དབང་ལྡན་དུ་སེངྒེ་མ་
སྨྱུ་•ཞེས་བྱ་བའི་ས་བོན་ལས་བསྐྱེད་མའོ། །མེ་ལ་སྟག་མོ་སྨྱོ་ཞེས་བྱ་བའི་ས་བོན་་་
ལས་བསྐྱེད་མའོ། །བདེན་བྲལ་དུ་ཝ་མོ་ཧཱུྃ་གི་ས་བོན་ལས་བྱུང་མའོ། །རླུང་དུ་
འུག་པ་མ་ཧཱུྃ་ཀི་ས་བོན་ལས་བསྐྱེད་མའོ། །འདི་དག་ཐམས་ཅད་གོང་མ་ལྟ་བུར་
42-176