२११
བསྟན་འགྱུར། རྒྱུད།༽ ༨༠ཌོ
བ་ཞེས་བྱ་བར་བསྙེགས་སོ། །ཡང་ནི་རྣམ་པར་གྲོལ་བ་ཡི།
ལམ་དུ་ཞེས་བྱ་བ་
ལ༑ གྲོལ་བ་ནི་ཤེས་པས་ཏེ་འདིས་ནི་གྲོལ་བའོ། །ལམ་ནི་བྱང་ཆུབ་སེམས་སོ། །
ཚོགས་ཞེས་བྱ་བ་ནི་འདུས་པའོ། །བདེ་བ་རབ་འབབ་པས་ཞེས་བྱ་བ་ནི་འཇུག་་
པའོ།༑ །གང་ལ་གྲོལ་བའི་ལམ་གྱི་ཚོགས་དག་རབ་ཏུ་འབབ་པ་དེ་བཞིན་ནོ། །
དགའ་བ་འདི་ཅིར་གྱུར་པས་ཤེ་ན། སྨྲས་པ། དེ་ལས་ལྷག་པའི་ཁུ་བ་དང་་
བདེ་བ་བསྐྱེད་པས་གང་གི་མཆོག་ཏུ་དགའ་བས་སྦྱོར་བ་དེ་བཞིན་ནོ། །དེས་ན་་
མཉམ་པར་སྦྱོར་བའི་མཆོག་ཏུ་དགའ་བས་ཤེས་རབ་ཀྱི་རང་གི་ངོ་བོས་ལྷན་ཅིག་ཏུ་
དགའ་བ་ནི་དཔའ་བོའི་ཐབས་ཀྱི་གནས་སུ་གང་གི་སྦྱོར་བའི་དོན་ཏོ།
།དགའ་
བ་དང་ནི་དཔའ་བོ་ཉིད། མཆོག་ཏུ་དགའ་བ་རྣལ་འབྱོར་མ་ཞེས་གསུངས་པའི་
ཕྱིར་རོ།
།མཆོག་ཏུ་དགའ་བ་རྣལ་འབྱོར་མ་ཞེས་བྱ་བའི་ཚིག་ལ། གང་གི་་
གྲོལ་བའི་ལམ་གྱི་ཚོགས་དག་གི་རབ་ཏུ་འབབ་པ་དེ་ནི་དེ་བཞིན་ཏེ། དགའ་བ་་
ཁོ་ནའོ། །དེ་བས་ན་དཔའ་བོའི་གནས་ཀྱིས་ལྷན་ཅིག་ཡང་དག་པར་སྦྱོར་བ་
ནི་མཉམ་པར་སྦྱོར་བ་ཞེས་བྱ་བར་སྤྱོད་དོ། །གང་གི་རྣལ་འབྱོར་མ་དེ་ཞེ་ན།
མཆོག་ཏུ་ཞེས་བྱ་བ་ལ་སོགས་གསུངས་ཏེ། གང་ཞིག་དགའ་བའི་རྣལ་འབྱོར་་་་་
མའི་ངོ་བོའི་རྣལ་འབྱོར་མ་སྟེ། དེའི་དེ་ཞེས་བྱ་བར་དགོངས་སོ། །མཆོག་ཏུ་་
དགའ་བ་ཡང་རྣམ་པར་སྨིན་པའི་སྐད་ཅིག་ལ། དང་པོའི་དགའ་བ་རྒྱུར་གྱུར་་་་
པས་ཁུ་བ་དང་བདེ་བའི་རྒྱུད་ལས་སྐྱེས་པ་དག་གི་ཁུ་བ་དང་བདེ་བ་དག་གིས་དེ་་་
མཆོག་ཏུ་དགའ་བ་བདེ་བས་ལྷག་ཅེས་གསུངས་པའི་ཕྱིར་རོ། །མཉམ་སྦྱོར་ལུ་གུ་
རྒྱུད་དུ་བརྗོད་ཅེས་བྱ་བ་ནི་བཤད་ཟིན་ཏོ། །ལྟེ་བར་གཞན་དང་གཞན་ནས་
བརྒྱུད་པས་དགའ་བྲལ་གྱི་དགའ་བ་སྐྱེའོ། །དེ་ཉིད་དུ་བསྟན་པའི་ཕྱིར་རྡོ་རྗེ་ཞེས་
42-238
ལས་ལྷག་པར་བྱེད་པ་དག་གིས་སྐྱེས་པའོ། །དགའ་བས་བདེ་བ་ཅུང་ཟད་དེ། །