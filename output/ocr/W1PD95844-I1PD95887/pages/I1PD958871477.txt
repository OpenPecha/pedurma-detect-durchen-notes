___________བསྟན་འགྱུར། རྒྱུད། ༼ཞུ༽ ༨ Sangma
ཉིད་ཇི་ལྟ་བུ་ཞིག་ཞེ་ན། ས་ཧ་ཛ་དགའ་ཞེས་བྱ་བ་སྨོས་སོ། །ལྷན་ཅིག་སྐྱེས་
པའི་དེ་ཡང་ཁྱད་པར་ཇི་ལྟ་བུ་ཞིག་ཞེ་ན། མཆོག་མཐའ་བི་ར་མའི་དང་པོ་ཞེས་
བྱ་བ་སྨོས་ཏེ། མཆོག་ཏུ་དགའ་བའི་མཐའ་ཁྱད་པར་གྱི་དགའ་བའི་དང་པོ་གང་
ཡིན་པ་མཆོག་དང་དགའ་བྲལ་གྱི་བར་ན་གནས་པའི་ས་ཧ་ཛ་དེ་ཉིད་ངའི་ཡིན་ནོ་ཞེས་བྱ་བའི་དོན་ཏོ། །
ཅི་སྟེ་བདེ་བ་ཆེན་པོ་ཐམས་ཅད་ཀྱི་བདག་ཉིད་བསྒྲུབ་བྱ་གང་ཡིན་པ་དེ་ཉིད་་་
བཅོམ་ལྡན་འདས་ཡིན་པར་སྔར་མ་བསྟན་ཏམ། འཁོར་བའི་ལྷན་ཅིག་སྐྱེས་པ་་་་་
འགྲུབ་ཟིན་པའི་བསྒྲུབ་བྱ་མ་ཡིན་ལེའུ་བརྒྱད་པ་ལས་ལས་རྒྱའི་ས་ཧ་ཛ་ལ་སོགས་པའི་དངོས་པོ་ཐམས་ཅད་སངས་
རྒྱས་ཀྱི་ངོ་བོ་ཡིན་ཟེར་ན་འོ་ན་ལོ་གའི་ལྷན་སྐྱེས་དེ་སྒྲུབ་བྱའི་དོན་མ་ཡིན་པས་དེ་ནི་བཅོས་མ་ཡིན་ན་ན། དེ་ཇི་་་
ལྟར་མཁྱེན་ཉིད་ཁྱེད་ཟེར་ཡིན་ཞེ་ན། མུན་པ་ལ་ནི་སྒྲོན་མ་ལྟར་ཞེས་བྱ་བ་ལ་་་
སོགས་པ་སྨོས་ཏེ། མུན་པ་ལ་ནི་སྒྲོན་མ་ལྟར་ཞེས་བྱ་བ་ནི། སྐྱེས་བུ་གང་ཞིག་
མུན་པའི་ནང་དུ་ཆུད་པའི་བུམ་པ་དང་སྣམ་བུ་ལ་སོགས་པའི་དོན་སྒྲོན་མས་མཚོན་
ཅིང་། རྟོགས་པར་བྱེད་པ་ལྟར། འཇིག་རྟེན་པའི་ལྷན་ཅིག་སྐྱེས་པའི་བདེ་བ་
ཡང་བསྒྲུབ་བྱའི་བདེ་བ་ཆེན་པོ་མཚོན་པར་བྱེད་པས། དེའི་བསྒྲུབ་ཐབས་སུ་་་་་
གྱུར་པར་བལྟའོ། །དེ་ལྟ་མོད་ཀྱི་ཞེས་བྱ་བ་ནི་ཁས་བླངས་ནས་རྒྱུ་སྟོན་པ་ཡིན་ཏེ།
གང་གི་ཕྱིར་དཔེས་མཚོན་པའི་ཕྱི་མའི་བདེ་བ་དེ་དང་འདྲ་བའི་དཔེས་རྟོགས་པར་
བྱེད་པའི་རྐྱེན་ཡིན་པས་ན། ཉེ་བར་བརྟགས་པས་དེ་སྐད་ཅེས་བྱའོ། །བདེ་བ་
ཅན་ན་ང་གནས་སོ་ཞེས་བྱ་བ་སྔར་བསྟན་པ་དེ་མཚོན་བྱེད་ཀྱིས་མཚོན་བྱ་གསལ་བར་བྱ་་་་
བའི་ཕྱིར། བཙུན་མོ་ཞེས་བྱ་བ་ལ་སོགས་པ་སྨོས་ཏེ། བཙུན་མོ་ཞེས་བྱ་བ་ནི་་་་
དཔེར་གྱུར་པའི་རྡོ་རྗེ་བཙུན་མོའོ། །གཙོ་བོ་ཞེས་བྱ་བ་ནི་སངས་རྒྱས་ཀྱི་ཆོས་་་་
རྣམས་འཛིན་པའི་ཕྱིར་རོ། །ཁུ་བ་ཞེས་བྱ་བ་ནི་བདེ་བ་དང་ཞུ་བའི་རྫས་སོ། །
དེ་མ་རྟོགས་པར་ཞེས་བྱ་བ་ནི། ཞུ་བའི་རྫས་མ་རྟོགས་པར་བདེ་བ་མེད་པས།
42-1418