4
བསྟན་འགྱུར། རྒྱུད། ༼༩༽ ༨༠
བྱའོ།༑ །དོང་པའི་སྦྱོར་བར་གཞུག་པར་བྱ་ཞེས་བྱ་བ་ནི། ཉི་མ་ལ་བསྲོ་བས་་
དོང་པའི་སྦྱོར་བ་ལ་གཞུག་ཅིང་བསྒྲུབ་པར་བྱའོ་ཞེས་བྱ་བར་དགོངས་པའོ། །ཁ་
ཅིག་ན་རེ། བཅོས་པའི་མར་ཁུའི་ངལ་གསོ་*དང་བདུག་པ་དག་ལྷག་པར་་་་་
གནས་པའི་ཕྱིར་དོང་པའི་སྦྱོར་བར་གཞུག་པར་བྱའོ་ཞེས་ཟེར་རོ། །ཙལ་ནི་སི་་་
སླའོ།༑ །འདི་རྣམས་བཞི་ལ་ནི་ཆ་གཅིག་གོ།
།ལྔ་པའི་ནི་དྲུག་པའི་གྲངས་ཀྱི་་
ཆའོ།༑ །དྲུག་པའི་ནི་བདུན་པའི་གྲངས་སོ། །བདུན་པའི་ནི་བཅུ་གཉིས་ཀྱི་་་་
གྲངས་སོ། །བཏོན་ཅིང་ཐར་སྦྱིན་བཙུན་མོ་ཉིད་ཅེས་བྱ་བ་ནི། གང་གི་ཚེ་་
ཚངས་པར་སྤྱོད་པ་དང་ལྡན་པའི་རྣལ་འབྱོར་པ་དེའི་ཚེ་ཐར་པ་སྦྱིན་པའི་ཞེས་བྱ་་
བ་ནི། བྱང་ཆུབ་སེམས་ཀྱིའོ། །བཏོན་ཞེས་བྱ་བ་ནི། འབྱིན་པའོ། །
བཙུན་མོ་ཉིད་ཅེས་བྱ་བ་ནི་གཟུངས་མ་ཞེས་བྱ་བའི་དོན་ཏོ།
།ཞིབ་དང་ཞིབ་པ་
མ་ཡིན་པ་དང་སྦྲང་རྩིས་བཟའ་བར་བྱའོ། །རྐུན་མ་ཞེས་བྱ་བ་ནི། རྒན་མོ་་་་
གཞོན་ནུར་བྱེད་པའོ། །བྷིང་གི་ཞེས་བྱ་བ་ནི། བུང་བའི་རྒྱལ་པོའོ། །མཚན་
མོ་ཞེས་བྱ་བ་ནི་ཡུང་བའོ། །འབྱུང་མགོན་ཞེས་བྱ་བ་ནི། འགི་ཝང་ངོ་། །
དུས་ཀྱི་རླུང་དང་ཉི་མ་ཉིད་ཅེས་བྱ་བ་ལ། དུས་ནི་ཤིན་ཏུ་དགའ་བ་སྟེ།
འདིར་བྱ་བ་བྱེད་པ་ན། 【ཐཀྐེ་ཐ་•ན་ཀེ་ཏ་རུ་པི་ཏ་རུ་བེན་ཊྚ་ཀེ་ལི་ལི་ལུ་ལུ་ཧི་
ལེ་མི་ལླི་ཏེ་ལེ་སི་ལི་སི་ལི་ཨ་ཐེ་བ་ཐེ་ན་ཀུ་ན་ཐེ་ཨ་ན་པ་ཏི་དྷ་ན་པ་ཏི་ཀ་སེ་ཀ་སེ་གྷ་
སེ་གྷ་སེ་མ་ཧཱ་གྷ་སེ་གྷ་ས་གྷ་སེ་སྭཱ་ཧཱ། ཨོཾ་པིངྒ་ལཱཀྵ་ལ་ཧཱུཾ་ཧཱུཾ་ཧཱུཾ་ཕཊ་ཕཊ། མིག་
སེར་མའོ། །གང་དུ་རྟོགས་པར་བྱ་ཞེ་ན། ན་ཨ་མོ་ཊེ་ཞེས་བྱ་བ་ལ་སོགས་པར་
རོ༑ ༑ །ཧི་མ་བྷནྟསྶ་ཞེས་བྱ་བ་ལ་སོགས་པའི་སྔགས་འདིའི་ཆོ་ག་ནི། ཁྲུ་གང་་
ཙམ་བརྐོས་ནས་དེའི་འོག་གི་ས་ལ་ལན་བདུན་དུ་བསྔགས་པར་བྱས་ནས་དབུགས་
མི་འབྱིན་པས་ཁྱིམ་གྱི་སྟེང་དུ་གཏོར་ན། ཇི་སྐད་དུ་གསུངས་པར་འགྱུར་རོ། །
42-454