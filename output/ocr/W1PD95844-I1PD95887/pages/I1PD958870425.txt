20
བསྟན་འགྱུར། རྒྱུད། ༼༽ ༨༠ཛྲ་ཌོ
མེད་ཅེས་བྱ་བ་ནི་ཐེ་ཚོམ་དང་བྲལ་བའོ། །མ་བཅོམ་པ་དང་ཞེས་བྱ་བ་ལ་བཅོམ་
པ་ནི་དལ་བ་སྟེ། དེ་ལས་བཟློག་པ་མ་བཅོམ་པ་དང་དགེ་བ་ལ་སྤྲོ་བ་ཞེས་བྱ་བའི་
དོན་ཏེ། སྔགས་ཀྱི་འཁོར་ལོ་སྟེ།
དེའི་སྤྱོད་པ་ནི་དེའི་སྤྲུལ་པ་དང་། དེ་ལ་
ཞིབ་པ་སྟེ་རིམ་པ་བཞིན་དུ་རིག་པའོ། །དབང་དོན་ཡོན་ཏན་འབྱུང་བ་དང་ཞེས་
བྱ་བ་ནི་དབང་ཉིད་ཀྱིས་དོན་བྱེད་པ་ཞེས་བྱ་བའི་དོན་ཏོ།
།ཡོན་ཏན་ཞེས་བྱ་བ་
ནི་དེ་ཉིད་བགྲང་བར་བྱེད་པའོ། །དེའི་འབྱུང་བ་དང་ཞེས་བྱ་བ་ནི། གང་གི་
ཕྱིར་དེ་ནི་དེ་བཞིན་ཏེ། དབང་ཞེས་བྱ་བའི་དོན་ཏོ། །གནས་ཀྱི་ཞེས་བྱ་བ་ནི་
གནས་ལ་སོགས་པའོ། །དེ་ཉིད་བཅུ་ནི་ཞེས་བྱ་བ་ནི། དཀྱིལ་འཁོར་རང་གི་་
ཏིང་འཛིན་དང་།
།ཕྱག་རྒྱ་བྱེད་པ་གདན་དང་ནི། །བཟླས་པ་སྦྱིན་སྲེག་དེ་
བཞིན་མཆོད།
།ལས་དང་རྣལ་འབྱོར་ཉེར་བསྡུས་པ་ཞེས་བྱ་བ་ནི། དེ་ཉིད་་་
བཅུ་པོ་རྣམས་སོ། །དེ་ལྟར་གྱུར་པའི་སློབ་དཔོན་གྱི་སྐུ་ལ་སོགས་པ་ཇི་ལྟར་བལྟ་
བར་བགྱིགྱི། དེ་བཞིན་དུ་གསུངས་པ། སངས་རྒྱས་ཀུན་གྱི་ཞེས་བྱ་བ་ལ་སོགས་
པ་ལ། སངས་རྒྱས་ཀུན་ནི་རྡོ་རྗེ་འཛིན་པའོ། །བྱང་ཆུབ་ཡན་ལག་ཅེས་བྱ་བ་
ནི་སའི་སྙིང་པོ་ལ་སོགས་པའོ། །དགྲ་བཅོམ་པ་ཞེས་བྱ་བ་ནི་འདོད་ཆགས་དང་་
བྲལ་བ་རྣམས་སོ། །རིགས་ལྔ་ཞེས་བྱ་བ་ནི། རྣམ་པར་སྣང་མཛད་ལ་སོགས་་
པའོ།༑ །འཇིག་རྟེན་པ་ནི་ཞེས་བྱ་བ་ནི་ཚངས་པ་ལ་སོགས་པའོ། ། །དེ་ལྟར་་
ཡོན་ཏན་བདག་ཉིད་ལུས་ཤེས་བྱ་བ་དང་། རྟག་ཏུ་སློབ་དཔོན་རྣལ་འབྱོར་པས་
ནི་བལྟ་ཞེས་བྱ་བ་ནི། དེ་ལྟར་ཞེས་བྱ་བ་ལ་སོགས་པ་གསུངས་སོ། །གང་་་་
འདིའི་མཚན་ཉིད་རྣལ་འབྱོར་དང་རྣལ་འབྱོར་པས་ཤེས་པར་བྱ་བའི་མཚན་ཉིད་་
དེའི་བླ་མ་བསྟེན་པར་བྱའོ་ཞེས་བྱ་བ་ནི། གང་གི་མཚན་ཉིད་སྦྱར་བྱ་བ། ཡེ་
ཤེས་ཅན་གྱི་ཤེས་བྱའི་མཚན་ཞེས་བྱ་བ་ལ་སོགས་པ་གསུངས་སོ། །གང་བླ་མའི་་
42-370