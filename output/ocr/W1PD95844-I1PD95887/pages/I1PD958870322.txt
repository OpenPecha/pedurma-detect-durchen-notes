རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२७
བཟླས་ནས་ཉི་མ་བདུན་གྱིས་དགུག་པར་བྱའོ། །གང་ཞེ་ན། དབང་དུ་ཞེས་བྱ་
བ་ལ་སོགས་པ་གསུངས་ཏེ། དབང་གིས་ནི་དགུག་པའོ། །སའི་བདག་པོ་ནི་་
རྒྱལ་པོ།འོ། །ལྷག་མ་ནི་གོ་སླའོ། །རེངས་པར་བྱེད་པ་གསུངས་པ། དེ་ཉིད་
ནི་རྡུལ་ཞེས་བྱ་བ་ནི། བསྒྲུབ་བྱའི་རྐང་རྗེས་ཀྱི་རྡུལ་ལོ། །དུར་ཁྲོད་རས་ལ་་་
ཞེས་བྱ་བ་ནི། ལྕགས་ཀྱི་ཕྱེ་མ་དང་ལྷན་ཅིག་ཏུ་རྡུལ་དུར་ཁྲོད་ཀྱི་རས་ལ་
བཅིངས་ནས།
བསྒྲུབ་བྱའི་མིང་གཟུང་བས་ལན་བདུན་དུ་བཟླས་པ་བྱས་ཏེ།
བསྒྲུབ་བྱའི་མིང་གཟུང་ཞིང་གསུངས་པའི་ས་ལ་འཁོར་ལོ་བསྒོམས་པའི་ལག་པས་་
བརྐོས་ནས་སྦས་ཏེ། དེ་བས་ན་ཇི་སྲིད་དུ་ཚེ་ཟད་པར་འགྱུར་རོ་ཞེས་བྱ་བའི་་་་
དོན་ཏོ། ། ཕྱིར་བཟློག་པ་གསུངས་པ། དེ་ཉིད་ཅེས་བྱ་བ་ལ་སོགས་པ་སྟེ་གོ་་་་
སླའོ།༑ །སྨྱོ་བར་བྱེད་པ་ནི། དེ་ཉིད་ཅེས་བྱ་བ་ལ་སོགས་པ་གསུངས་ཏེ། སྨྱོ་
བྱེད་ལྔ་དང་ཞེས་བྱ་བ་ནི།
དྷ་དྷུ་རའི་འབྲས་བུ་ལ་སོགས་པ་ཡན་ལག་ལྔ་པོ་་
རྣམས་སོ། །རོའི་གོས་ཞེས་བྱ་བ་ལ་དགྲའི་མིང་དང་བཅས་པའི་འཁོར་ལོ་བྲིས་་་
ནས་ཡན་ལག་ལྔ་ཐ་དད་པ་དང་ཐ་དད་པར་བརྒྱ་བཟླས་པར་བྱས་ནས་གཅིག་ཏུ་་
བྱས་ཏེ། དེ་མ་ཐག་བཅིངས་ནས་དུར་ཁྲོད་དུ་བརྐོས་ནས་སྦས་ན་དེ་ནས་ཇི་སྐད་
དུ་གསུངས་པར་འགྱུར་རོ།
།ཕྱིར་བཟློག་ནས་ནི་ཞེས་བྱ་བ་ལ་སོགས་པ་ནི་ཚིགས་
བཅད་ཀྱི་ཕྱེད་གོང་མ་ལ་སྦྱར་བར་བྱའོ། །དེ་ནས་ཞེས་བྱ་བ་ལ་སོགས་པས་་་
དཔའ་བོ་དྲུག་གི་གོ་ཆའི་སྔགས་ཀྱི་འཁོར་ལོ་གསུངས་པ།
དངོས་གཞི་ཐམས་་
ཅད་ཕྱིན་ཅི་མ་ལོག་པར་རྟོགས་པ་དང་ལྡན་པའི་ཕྱིར། དེ་བཞིན་གཤེགས་པ་
ཐམས་ཅད་དོ། །བསྟན་པ་མི་ཕྱེད་པའི་ཕྱིར་རྡོ་རྗེའོ། །ཉོན་མོངས་པའི་གཡུལ་
ལས་རྒྱལ་བའི་ཕྱིར་དཔའ་བོ་སྟེ་རྡོ་རྗེ་སེམས་དཔའ་ལ་སོགས་པ་དང་། དེ་རྣམས་
ཀྱི་འཁོར་ལོའོ། །ཟླ་བའི་ནང་སོང་ཞེས་བྱ་བ་ནི། ཟླ་བའི་རྣམ་པའི་རི་མོ་་་་
42-267