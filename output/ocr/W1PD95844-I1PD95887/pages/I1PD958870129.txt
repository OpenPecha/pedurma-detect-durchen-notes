علا
བསྟན་འགྱུར། རྒྱུད། ༼༽ ༨༠
གདོང་མ་རྣམས་སོ། །ཡང་དག་པའི་ཏིང་ངེ་འཛིན་གྱི་རང་བཞིན་ནི་དཔལ་ཧེ་རུ་
ཀའོ།༑ །དགེ་བའི་ཆོས་མ་སྐྱེས་པ་རྣམས་བསྐྱེད་པ་དང༌་།
དགེ་བའི་ཆོས་སྐྱེས་་
པ་རྣམས་སྲུང་བ་དང་། མི་དགེ་བའི་ཆོས་སྐྱེས་པ་རྣམས་སྤང་བ་དང་། མི་་
དགེ་བའི་ཆོས་མ་སྐྱེས་པ་རྣམས་མི་བསྐྱེད་པའི་རང་བཞིན་ནི་རིམ་པ་ཇི་ལྟ་བར་་
གཤིན་རྗེའི་མཆེ་བ་མ་དང༌་།
གཤིན་རྗེའི་ཕོ་ཉ་མ་དང་གཤིན་རྗེ་མཆེ་བ་གཙིགས་
མ་དང་གཤིན་རྗེ་སྲུབ་མའོ། །བྱང་ཆུབ་ཀྱི་ཕྱོགས་སུམ་ཅུ་རྩ་བདུན་གྱི་ཆོས་རྣམས་
ཀྱིས་ལྷ་རྣམས་ཀྱི་རྣམ་པར་དག་པ་བསྟན་པའོ། །པུལླིར་མ་ལ་ཡར་སྤྱི་བོར་རབ་་
གཏུམ་མའོ། །འབར་བ་འཛིན་པ་སྤྱི་གཙུག་ཏུ་གཏུམ་མིག་མའོ།
།ཨོ་ཌི་ཡན་་
རྣ་བ་གཡས་པར་འདོ་ལྡན་མའོ། །ཨརྦུད་མགོ་བོའི་རྒྱབ་ཏུ་སྣ་ཆེན་མ་སྟེ་གནས་སོ། །
བའི་མཆོག་སྦྱིན་རྣ་བ་གཡོན་པར་དཔའ་བོའི་བློ་གྲོས་མའོ། །དགའ་བའི་དབང་
ཕྱུག་སྨིན་མའི་དབུས་སུ་མི་ཐུང་མའོ། །ལྷ་མོའི་མཐར་ཏེ་མིག་ལ་ལང་ཀའི་དབང་
ཕྱུག་མའོ། །མཱ་ལ་བར་ཕྲག་པ་གཉིས་སུ་ཤིང་གྲིབ་མ་སྟེ་ཉེ་བའི་གནས་སོ། །
ཐུགས་ཀྱི་འཁོར་ལོ་སྡེ་འདི་དག་ནི་ནམ་མཁའ་ལ་སྤྱོད་པའི་གནས་སོ།
།འདོད་་་
པའི་གཟུགས་མཆན་•ཁུང་དག་ཏུ་ས་སྲུངས་མའོ། །ཨོ་དྲེ་ནུ་མ་ཟུང་ལ་འཇིགས་
བྱེད་ཆེན་མོ་སྟེ་ཞིང་ངོ་། །ཏྲི་ཤ་ཀུ་ནེ་ལྟེ་བ་ལ་རླུང་གི་ཤུགས་མའོ། །ཀོ་ཤ་ལར་
སྣའི་རྩེ་མོ་ལ་ཆང་འཐུང་མ་སྟེ་ཉེ་བའི་ཞིང་ངོ༌་། །ཀ་ལིངྒ་ཁ་ལ་ལྷ་མོ་སྔོ་བསངས་
མའོ༑ །ལམ་པཱ་ཀར་མགྲིན་པ་ལ་ཤིན་ཏུ་བཟང་མོ་སྟེ་ཚནྡོ་ཧའོ། །ཀཱཉྩིར་སྙིང་
ལ་རྟ་རྣ་མའོ། །ཁ་བའི་གནས་སུ་དབང་པོའི་རྩ་བར་མཁའ་འགྲོའི་གདོང་མ་སྟེ་་
ཉེ་བའི་ཚནྡོ་ཧའོ། །འདི་དག་ནི་གསུང་གི་འཁོར་ལོ་སྟེ་ས་སྤྱོད་མ་ལྟ་བུའོ། །ཡི་
དྭགས་ཀྱི་གྲོང་ཁྱེར་དུ་རྟགས་ལ་འཁོར་ལོ་གོ་ཆ་མའོ། །ཁྱིམ་གྱི་ལྷར་བཤང་བའི་་
ལམ་དུ་དུམ་སྐྱེས་མ་སྟེ་འདུ་བའོ། །སཽ་རཱ ྚ་བརླ་ཟུང་ལ་ཆང་འཚོང་མའོ། །
42-74