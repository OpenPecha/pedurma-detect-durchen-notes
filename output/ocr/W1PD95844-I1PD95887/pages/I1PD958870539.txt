MBApRe emp བསྟན་འགྱུར། རྒྱུད། ༼༽ KAp
འདིར་རིགས་པ་ལ་རྟོག་བཞིན་པས་ནི་གཞུང་རྒྱས་པར་འགྱུར་བས་དོན་མེད་ཅིང་
ཉམས་ཐག་པར་ཅི་ཞིག་བྱ།
ཇི་ལྟར་ཡང་བཅོམ་ལྡན་འདས་ཀྱིས་འདིར་སྦས་པ་
ནི་ཡོད་པ་སྟེ།
འདིར་སྦས་པ་ཡོད་པ་དེ་ཡང་ཇི་ལྟ་བུ་ཡིན་ཞེ་ན། དེ་བརྗོད་་་
པར་བྱ་སྟེ། བླ་མ་བརྒྱུད་པའི་རིམ་པ་ལས་འོངས་པའི་ཨེ་ལ་སོགས་པའི་གསང་བ་
ནི་སེམས་ཅན་གྱི་བསམ་པའི་དབྱེ་བས་དེ་དང་དེ་རུ་སྦས་པ་ཡིན་ནོ།
།དེ་བས་ན་
ཤིན་ཏུ་གསང་བ་ཉིད་ནི་དེ་བཞིན་གཤེགས་པས་བསྟེན་པར་བཞེད་པ་ཡིན་ནོ། །
དེ་ཤེས་པར་འདོད་ན་ཤེས་རབ་ཆེན་པོ་ནན་ཏན་དུ་བྱ་བར་འོས་སོ།
།དེས་ན་་་
ལུང་ནི་འདི་དག་ཐམས་ཅད་དང་ལྡན་པ་སྟེ། འདིར་ཇི་ལྟ་བ་བཞིན་དུ་སྦས་པ་་
དེ་དོན་དང་མི་འགལ་བར་བསྟན་པར་བྱའོ། །གསང་བ་མཆོག་གི་དགྱེས་པ་ན། །
ཐམས་ཅད་བདག་ཉིད་རྟག་ཏུ་བཞུགས། །མཁའ་འགྲོ་ཀུན་དངོས་སེམས་པ་སྟེ། །
རྡོ་རྗེ་མཁའ་འགྲོ་བདེ་བའི་མཆོག །འདི་ནི་རང་བྱུང་བཅོམ་ལྡན་འདས། །
གཅིག་པུ་ཉིད་ནི་ལྷག་པའི་ལྷ། །སྒྲ་ཡི་ཚུལ་ལས་ངེས་བྱུང་རྣམས། །དམ་ཚིག་
།ཐམས་ཅད་
སྤྱོད་པའི་སྤྱོད་ཡུལ་ཡིན་ཞེས་པ་ལ། གསང་བའི་སྒྲ་ལས་ནི་ཨེའོ།
བདག་ཉིད་ཀྱི་སྒྲ་ལས་ནི་བའོ། །མཆོག་གི་སྒྲ་ལས་ནི་ཐིག་ལེའོ། །མཁའ་འགྲོ་
མའི་རང་བཞིན་གྱི་སྒྲ་ལས་ནི་མ་ཡའོ། །ཡང་ཐམས་ཅད་བདག་ཉིད་ཀྱི་སྒྲ་ལས་་
ནི་ཨའོ། །འདི་ཉིད་ཀྱི་ར་དང་ལྡན་པ་དང་མ་ཡའི་ཚིག་དྲག་ལས་ཡི་གེ་ཤར་བྱས་
ཏེ་སྦྱར་བ་དང་། སེམས་དཔའ་རྡོ་རྗེ་མཁའ་འགྲོའི་སྒྲ་ལས་ཨུའོ། །ཐམས་ཅད་
བདག་ཉིད་ཀྱི་སྒྲ་ལས་ཏའོ། །འདི་ཉིད་ཀྱི་ཡང་མའོ། །གཅིག་པུ་ཉིད་ཀྱི་སྒྲ་་་་
ལས་ཨེ་ཀའོ། །ཐམས་ཅད་བདག་ཉིད་ཀྱི་སྒྲ་ལ་སའོ། །མཆོག་གི་སྒྲ་ལས་མའོ། །
ཐམས་ཅད་བདག་ཉིད་སྒྲ་ལས་ཨིའོ། །ཡང་འདི་ཉིད་ཀྱི་སྒྲ་ལས་ནའོ། །དམ་
ཚིག་གི་སྒྲ་ལས་མ་ཡའོ། །མཆོག་གི་སྒྲ་ལས་ཨེ་གཟུང་ངོ་། །དེས་ན་དོན་ནི་་་
42-484