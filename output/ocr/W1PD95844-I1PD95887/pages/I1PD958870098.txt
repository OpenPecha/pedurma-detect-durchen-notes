རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
역
པ་དེའི་ཕྱིར་ཀུན་ཏུ་བརྟགས་པའི་བདག་སྟེ། དེས་རྣམས་ནི་བདག་མེད་པ་མི་་་་
འདོད་ཅིང་། གང་ཞིག་སངས་རྒྱས་པ་རྣམས་ཀྱི་ནི་བདག་ཡུལ་མ་ཡིན་ནོ་ཞེའོ།
།
དེ་བས་ན་སེམས་ཙམ་ཁོ་ན་སྟེ། སྣ་ཚོགས་སུ་སོ་སོར་སྣང་བ་སྐྱེ་བར་འགྱུར་རོ། །
བློ་ཆུང་བ་རྣམས་ཀྱིས་དེ་ལས་ལོགས་ཤིག་ན་དོན་སྣང་ངོ་སྙམ་དུ་འདོད་དོ།
།དེ་
བཞིན་དུ་དཔལ་འདུས་པ་ལས་གསུངས་པ། དངོས་པོ་ཐམས་ཅད་དང་བྲལ་ཞིང་། །
ཕུང་པོ་ཁམས་དང་སྐྱེ་མཆེད་ཀྱི། །གཟུང་དང་འཛིན་པ་རྣམ་སྤངས་པ། །ཆོས་
ལ་བདག་མེད་མཉམ་ཉིད་པས། །རང་སེམས་གདོད་ནས་མ་སྐྱེས་པ། །སྟོང་པ་
ཉིད་ཀྱི་རང་བཞིན་ནོ་ཞེའོ། །ལང་ཀར་གཤེགས་པ་ལས་ཀྱང་། །ཇི་ལྟར་བྱིས་
པས་རྣམ་བརྟགས་པའི། །ཕྱི་རོལ་དོན་ནི་ཡོད་མ་ཡིན། །བག་ཆགས་ཀྱིས་ནི་་
དཀྲུགས་པའི་སེམས། །དོན་དུ་སྣང་བ་རབ་ཏུ་སྐྱེ། །ཞེའོ། །དེ་ཁོ་ན་བསྡུས་
པ་ལས་ཀྱང་རིགས་ཀྱི་བུ་སེམས་འདི་ནི་རང་བཞིན་གྱིས་འོད་གསལ་བ་སྟེ། ཇི་་་
ལྟར་དེ་ཡོངས་སུ[སྦྱངས་པས་‘དེ་དེ་ལྟར་འགྱུར་རོ། །འདི་ལྟ་སྟེ་ཡང་གོས་དཀར་
པོ་དམར་པོར་འཚེད་པ་དེ་བཞིན་དུ་ཡང་སེམས་འདི་ནི་འོད་གསལ་བ་སྟེ། རང་
བཞིན་གྱིས་གློ་བུར་བའི་དྲི་མས་ཞེས་གསུངས་སོ། །གཅིག་དང་དུ་མ་ལས་ལོགས་
ཤིག་ན་ཅུང་ཟད་ཀྱང་ཡོད་པ་མ་ཡིན་་ཏེ། གང་ཞིག་རང་རང་གི་དངོས་པོ་དང་་
དངོས་པོས་འབྱུང་བར་འགྱུར་རོ། །གཅིག་དང་དུ་མ་དག་གིས་ནི་དངོས་པོ་ལ་་་
ཁྱབ་པ་ཞེས་བྱ་བའི་ཐ་ཚིག་གོ། །གཟུགས་བརྙན་དུ་བརྗོད་པ་ལ་ཆོས་གཉིས་རྗེས་
སུ་འགྲོ་བ་ཡང་མ་གྲུབ་པ་ཡང་མ་ཡིན་ཏེ། མེ་ལོང་ལ་སོགས་པར་རང་བཞིན་་་་
གྱིས་གཟུགས་བརྙན་འདི་ནི་བཞིན་ལ་སོགས་པ་ཞུགས་ཏེ། གནས་པ་ནི་མ་ཡིན་
ཏེ་ཐལ་བར་འགྱུར་བའི་ཕྱིར་རོ། །གཟུགས་བརྙན་དང་འདྲ་བས་ནི་གཟུགས་
བརྙན་དབྱུང་•བར་འགྱུར་ཏེ། གཞན་དུ་ན་དེའི་གཟུགས་བརྙན་ཉིད་མ་ཡིན་ནོ། །
42-43