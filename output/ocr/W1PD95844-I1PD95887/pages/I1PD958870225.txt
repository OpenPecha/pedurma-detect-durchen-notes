བསྟན་འགྱུར། རྒྱུད། ༼རྔུ╗ ༨༠
ཡང་བདེན་བྲལ་དུ་ནི་གསུམ་མོ། །ནུབ་ཏུ་ནི་ལྔའོ། །རླུང་དུ་ནི་བདུན་ནོ། །
ཡང་རླུང་དུ་ནི་དྲུག་གོ། །བྱང་དུ་ནི་དྲུག་གོ། །དབང་ལྡན་དུ་བདུན་ནོ།
ཡང་དབང་ལྡན་དུ་ནི་ལྔའོ། །དབྱུ་གུའི་མཚན་མའི་གྲངས་འདི་དག་ཁོ་ན་རོ་ཧི་་
ཏཱ་ལ་སོགས་པའི་སྒྲའི་ཐ་ཚིག་གོ། །ཉིན་པར་དབྱེ་བ་ཞེས་བྱ་བ་ནི་ཟླ་བའི་དབྱེ་་
པས་རོ་ཧི་ཏཱ་ལ་སོགས་པའི་ཉི་མའི་གྲངས་ཀྱི་དབྱེ་བས་སོ། །དབྱངས་རྣམས་ཀྱི་་
ཞེས་བྱ་བ་ནི། མ་ནིང་སྤངས་ནས་ཨ་ལ་སོགས་པའི་དབྱངས་བཅུ་གཉིས་སོ། །
གོ་རིམས་བཞིན་དུ་རོ་ཧི་ཏཱ་ལ་སོགས་པའི་སྒྲའི་ཐ་ཚིག་གོ་ཞེས་བྱ་བའི་དོན་ཏོ།
སྐར་མ་རྣམས་ཀྱི་ཤར་བ་དང་ཞེས་བྱ་བ་ནི། སྐར་མ་རྣམས་ཤེས་པར་བྱའོ། །
ཤར་ཞེས་བྱ་བ་ནི་འབྱར་བའོ། །དུས་དང་བཙན་དུ་ཞེས་བྱ་བ་ནི་དུས་སུ་ཟིན་པ་
ལ་སོགས་པའི་དུག་གོ། །འདི་དག་ཐམས་ཅད་ཀྱི་རིམ་པ་དང་གང་ཞིག་ཅུང་ཟད་
གཞན་དུ་ཡང་རྟོགས་པར་བྱའོ། །དགུན་ཟླ་འབྲིང་པོའི་ཉིན་ཞེས་བྱ་བ་ལ་སོགས་
པ་ནི་དགུན་ཟླ་འབྲིང་པོ་ནས་བརྩམས་ཏེ་ཟླ་བ་རྣམས་རོ་ཧི་ཏཱ་ལ་སོགས་པར་་་
བརྗོད་ཅིང་རིམ་པར་ཤེས་པར་བྱའོ། །བྱང་དུ་འགྲོ་བའི་དུས་དག་ཏུ་ཞེས་བྱ་བ་ནི།
ཇི་སྲིད་དགུན་ཟླ་ཐ་ཆུང་ནས་བརྩམས་ཏེ། དབྱར་ཟླ་འབྲིང་པོ་དེ་སྲིད་དུ་བྱང་དུ་
འགྲོ་བའི་དུས་ཞེས་བྱ་བར་དགོངས་སོ། །ལྷག་མ་ནི་གོ་སླའོ། །འདི་རྣམས་ཀྱི་
གྲངས་ཀྱང་ཉི་མ་ཤར་བ་ན་བྱའོ། །འདི་ལྟ་སྟེ་ཞེས་བྱ་བ་ལ་སོགས་པ་ནི་འཁོར་ལོ་
བཅུ་གཉིས་རྣམས་ཤེས་པར་བྱའོ་ཞེས་བྱ་བ་ནི་གོ་སླའོ། །རོ་ཧི་ཏཱའི་ཉི་མ་ལ་ཞེས་
བྱ་བ་ནི། རོ་ཧི་ཏཱའི་ཚེས་དང་། རོ་ཧི་ཏཱའི་སྐད་ཅིག་དང་། རོ་ཧི་ཏཱའི་ཟླ་་
བ་སྤངས་ནས། ཟླ་བ་ཕྱི་མ་དག་ལ་ཡང་རོ་ཧི་ཏཱའི་ཚེས་བོར་ཏེ། རོ་ཧི་ཏཱའི་་་
སྐད་ཅིག་ཙམ་ལ་སྐྱེས་པའི་སྔགས་པ་ཐམས་ཅད་ཉིད་ནི། རོ་ཧི་ཏཱའི་གསུམ་ལས་
སྐྱེས་པ་རྙེད་པ་སྟེ། སྔགས་པ་ཐམས་ཅད་ཀྱང་རོ་ཧི་ཏཱ་ལ་སོགས་པའི་སྒྲའི་ཐ་་་་
42-170
།
།