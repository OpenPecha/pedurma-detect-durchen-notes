རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༣༩༩
རབ་ཏུ་གནས་པ་ནི། ཨཾ་ཉིད་ཡིན་ཏེ། རེ་ཁཱ་ནི་རྩ་སྟེ་གང་ཞིག་བདུད་རྩི་་་
འབབ་པ་དེའི་རབ་ཏུ་གནས་པའོ། །ཡང་ན་ཞེས་བྱ་བ་ལ་སོགས་པས་ནི། དེ་
ཉིད་འཆད་དོ། །ཨཱ་ལི་ཀཱ་ལི་ཞེས་བྱ་བ་ནི། སྤྲུལ་པའི་འཁོར་ལོར་སོན་པའི།
ཨའི་ངོས་གཉིས་སུ་འབབ་པའི་རྩ་གཉིས་ཏེ། འདི་ཡང་ཐབས་དང་ཤེས་རབ་་
རྣམ་པར་དག་པ་དང་དབྱངས་དང་གསལ་བྱེད་རྣམ་པར་དག་པ་དང་། ཨཱ་ལི་་
དང་ཀཱ་ལི་སྒྲས་བརྗོད་དེ། དེའི་ཕྱིར་ཡང་བཅུད་ཀྱིས་ལེན་ཐམས་ཅད་ཀྱི་སྒྲ་་་
རྣམས་ཀྱི་སྐྱེ་མཆེད་དམ་གྲུབ་པའི་སྨན་ནོ། །རྡོ་རྗེ་སེམས་སོགས་སྦྱོར་བ་ནི།
ཁ་རུ་ཡོངས་སུ་གྱུར་པར་ཞེས་བྱ་བ་ནི། ཨཾ་ཁར་ཡོངས་སུ་གྱུར་པར་བྱ་བ་ཡང་་་
བསམ་པར་བྱ་ཞེས་བྱ་བའི་དོན་ཏོ། །དེ་ཅི་ཞེ་ན། རྡོ་རྗེ་སེམས་དཔའ་ཞེས་བྱ་
བ་ལ་སོགས་པ་གསུངས་ཏེ། བྱང་ཆུབ་ཀྱི་སེམས་ཁྱད་པར་དུ་འཕགས་པའི་ཧཾ་གི་
ཐིག་ལེ་འཛག་པ་བསམ་པར་བྱའོ། །སྦྱར་བ་ནི། ཨཾ་གི་ཐིག་ལེའི་འོད་ཟེར་་
གྱིས་ཤེས་རབ་ཀྱི་རང་གི་ངོ་བོས་རྣལ་འབྱོར་ལས་འཛག་གོ་བྱ་བར་དགོངས་པའོ། །
དེའི་ཞེས་བྱ་བ་ལ་སོགས་པས་ནི། འོག་ཏུ་ཡི་གེ་ཐམས་ཅད་ཀྱི་རང་བཞིན་གྱི་་་་
བྱང་ཆུབ་ཀྱི་སེམས་ཀྱི་ཧཾ་ཉིད་དོ། །དགོད་པར་བྱ་ཞེས་བྱ་བ་ནི། བརྗོད་པའོ། །
ཡང་རྡོ་རྗེ་སེམས་སོགས་ཤེས་བྱ་བ་ནི། ཀ་ལ་སོགས་པ་སྟེ། དེ་དེའི་ཀུན་དར་
ཞེས་བྱ་བར་རྩ་ཡོངས་སུ་གྱུར་པ་གཉིས་སུ་མེད་པའི་རྣམ་པར་བསམ་པར་བྱའོ་ཞེས་
བྱ་བའི་དོན་ཏོ། །དེ་ནས་ཞེས་བྱ་བ་ལ་སོགས་པས། ཨོཾ་ལ་སོགས་པའི་ལས་་་་
གསུངས་ཏེ། དེ་ཡང་གོ་སླའོ། །དཀར་དམར་ཏིང་འཛིན་གནས་ནས་ནི་་
ཞེས་བྱ་བ་ནི། ཐབས་དང་ཤེས་རབ་ཀྱི་བདག་ཉིད་ཅན་གྱི་རྣལ་འབྱོར་པས་ཏེ།
ཨ་ལ་སོགས་པ་དང་ཀ་ལ་སོགས་པ་རྣམས་ཀྱི་ལས་རྣམས་བྱེད་དོ། །དེའི་ཕྱིར།
ཀ་ལ་སོགས་པ་ཞེས་གསུངས་ཏེ། དེ་ལྟར་གྱུར་པའི་རྣལ་འབྱོར་པས་ཀ་ལ་སོགས་
42-399