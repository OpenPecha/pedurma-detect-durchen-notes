२१
བསྟན་འགྱུར། རྒྱུད། ༩༽ ༨༠
མ་འདས་པས་སོ། །གང་དུ་འདི་སྐད་དུ་ཞེ་ན། ལས་ཀྱི་རིགས་མཆོག་ཆེན་པོ་་
ལ་ཞེས་གསུངས་ཏེ། ལས་ཀྱི་རིགས་ནི་དོན་ཡོད་གྲུབ་པའོ། །འདི་ལྟར་བྱང་་
ཆུབ་ཀྱི་སེམས་བསྐྱེད་པ་དང་། སྡོམ་པ་གཟུང་བ་ནི། མ་རྒལ་བ་དག་བསྒྲལ་་
བར་བགྱི། །ཞེས་བྱ་བ་ལ་སོགས་པ་དང་སྦྱར་རོ། །བསྐྱེད་པ་ཞེས་བྱ་བ་ལ་་
སོགས་པ་བྱ་སྟེ། ཚིགས་བཅད་ཀྱི་དོན་ནི་འདིའི་འོ། །མ་རྒལ་བདག་ཅེས་བྱ་་
བ་ནི། ཇི་ལྟ་བ་བཞིན་དུ་ཉན་ཐོས་ལ་སོགས་པ་ནི་ཉོན་མོངས་པ་དང་། ཤེས་
བྱའི་སྒྲིབ་པ་རྣམས་ལས་མ་རྒལ་བའོ། །མ་གྲོལ་བ་ཞེས་བྱ་བ་ནི་ཚངས་པ་ལ་་་
སོགས་པ་རྣམས་སོ། །དབུགས་མ་ཕྱིན་པ་ཞེས་བྱ་བ་ནི། དམྱལ་བ་ལ་སོགས་་
པའི་འགྲོ་བ་རྣམས་ཏེ། འདི་དག་ཐམས་ཅད་མི་གནས་པའི་མྱ་ངན་ལས་འདས་
པ་ལའོ། །དེ་སྐད་དུ་བྱས་ཏེ། དེ་ནས་ཨོཾ་ཞེས་བྱ་བ་ལ་སོགས་པའི་སྔགས་་་་
བརྗོད་པར་བྱའོ། །སྭཱ་བྷཱ་བ་ཞེས་བྱ་བས་ནི་རང་བཞིན་གྱིས་དག་པའོ། །སརྦ་
དྷརྨཱ་ནི་ཕུང་པོ་ལ་སོགས་པའོ། །ཨ་ཧཾ་ཞེས་བྱ་བ་ནི་རང་གི་ང་རྒྱལ་བྱེད་པ་ཡང་
རྣམ་པར་དག་པ་ཞེས་བྱ་བར་དགོངས་སོ། །དེ་ནས་ཞེས་བྱ་བ་ནི་རང་བཞིན་་་་
གྱིས་རྣམ་པར་དག་པའི་མཐར་རོ། །གནས་ལས་རྣམ་གྲོལ་ཞིང་ཞེས་བྱ་བ་ལ།
གནས་ཀྱི་སྒྲ་དེས་ནི་ངེས་པར་གྲོལ་བ་སྟེ་ངག་གི་སྤྱོད་ཡུལ་ཞེས་བྱ་བའི་དོན་ཏོ། །
དེ་ཅི་ཞེ་ན། ཐམས་ཅད་ཅེས་བྱ་བ་ལ་སོགས་པ་གསུངས་སོ། །ཡང་དག་རྗེས་
།ད་ཉིད་ཅེས་བྱ་
སུ་ཞེས་བྱ་བ་ནི་ཤིན་ཏུ་རིང་བ་མིན་པས་སོ། །དེ་ཉིད་ཅེས་བྱ་བ་ནི་རྣལ་འབྱོར་
པའི་སྨོན་ལམ་བྱས་པའོ། །བཅོམ་ལྡན་ཞེས་བྱ་བ་ནི་འཆད་པར་འགྱུར་བ་ལས་བྷ་
གའི་སྦྱོར་བའི་ཕྱིར་རོ། །རྡོ་རྗེ་ཅན་ཅན་ཞེས་བྱ་བ་ནི། རྡོ་རྗེ་དང་ལྷན་ཅིག་མི་
ཕྱེད་པའི་ཕྱིར། བྱང་ཆུབ་ཀྱི་སེམས་དང་རྡོ་རྗེ་དང་སློབ་དཔོན་འདི་དག་ནི་་
གཉིས་སུ་མེད་པ་སྟེ། གཉིས་སུ་མེད་པར་བློས་བྱེད་ཅེས་བྱ་བའི་ཐ་ཚིག་གོ། །
42-214