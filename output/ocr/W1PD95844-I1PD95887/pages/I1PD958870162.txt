རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
৩০৯
རང་གི་ཁྲག་གིས་ཤེས་བྱ་བ་ནི། དབང་དུ་བྱེད་པའི་སྲིན་ལག་གི་ཁྲག་གིས་སོ། །
དེ་ལས་ལངས་པའི་ཧྲཱི་གི་རྣམ་པར་གྱུར་པའི་སྡེ་ཚན་གྱི་མཐའི་སྙིང་པོར་བྲི་བར་བྱའོ།
དེ་ཅི་ཞེ་ན་མིང་ཞེས་བྱ་བར་གསུངས་སོ། །གང་གི་ཞེ་ན་གང་གི་ཆུང་མ་ཞེས་བྱ་
བ་གསུངས་པ། ཆུང་མ་ཞེས་བྱ་བ་ནི་བུད་མེད་དོ། །བདག་པོ་ཞེས་བྱ་བ་ནི་ཁྱོ་
སྟེ་གཉེན་པར་བྱེད་པའོ། །མེ་ཏོག་དམར་པོས་ཤེས་བྱ་བ་ནི། མྱ་ངན་མེད་པ་
ལ་སོགས་པའི་མེ་ཏོག་རྣམས་ཀྱིས་སོ། །དེ་མཆོད་པར་བྱ་ཞེས་བྱ་བ་ནི། ཉེ་་་་
བར་འབྲེལ་པའོ། །གང་དུ་དེའི་ལྟོ་བར་མིང་བྲིས་པར་བྱ་བ་ཞེ་ན་གསུངས་པ།
མལ་གྱི་སྤྱི་བོ་ཅན་དུ་ཞེས་བྱ་བ་ནི། མལ་གྱི་སྤྱི་བོ་ལ་སྐྱེས་པའི་མིང་སྟེ། དམག་
པ་གང་དུ་ཉལ་བ་དེའི་ལམ་གྱི་སྤྱི་བོའི་གནས་སུ་བདག་པོས་སྟོབས་མེད་པའི་མིང་་
བྲི་བར་བྱ་ཞེས་བྱ་བར་དགོངས་པའོ། །དེ་བཞིན་དུའང་གང་དུ་ཞེ་ན་གསུངས་པ།
ས་གཞི་དྲི་དམར་པོར་བྱུགས་ལ་ཞེས་བྱ་བ་ནི། གུར་ཀུམ་ལ་སོགས་པས་བྱུགས་པ་
ལའོ།༑ །མལ་གྱི་སྤྱི་བོའི་ས་ལ་དེ་བཞིན་དུ་ལྟོ་བར་མིང་བྲི་བར་བྱས་ནས་མཆོད་་
པར་བྱ་ཞེས་བྱ་བའི་དོན་ཏོ། །མལ་གྱི་དུས་ཤེས་བྱ་བ་ནི། ཉལ་བའི་དུས་ལའོ། །
རབ་ཏུ་མྱོས་མ་ཞེས་བྱ་བ་ནི། རབ་ཏུ་ཁྱད་པར་དུ་འཕགས་མར་མྱོས་མ་སྟེ།
གང་གི་འདོད་པ་དེ་ནི་དེ་ལྟ་བུའོ། །ཆོ་གའི་ནུས་པ་ལས་ཤེས་བྱ་བར་དགོངས་སོ།།
བདུག་པ་ཙམ་གྱིས་ཀུན་ཏུ་ཁྱབ་པ་ཞེས་བྱ་བ་ནི། དབང་གི་བདུག་པ་འཆད་པར་
འགྱུར་བས་བདག་ཉིད་བདུག་པར་བྱའོ། །དེ་དང་ལྷན་ཅིག་མཉམ་པར་སྦྱོར་བ་
ལས༑ བདུག་པ་ཙམ་གྱིས་ཀུན་ཏུ་བཅིངས་པར་འགྱུར་རོ། །མལ་གྱི་མགོ་་
བོའི་གནས་སུ་དྲི་དམར་པོས་བྱུགས་པ་ལ། མྱ་ངན་མེད་པ་ལ་སོགས་པའི་སྨྱུག་་་
བུས་རང་གི་ཁྲག་བླངས་ནས། ཧྲཱི་མངོན་པར་བྲི་ཞིང་དེའི་ལྟོ་བ་ལ་བཙུན་མོ་གང་
གི་མིང་ཆེ་གེ་མོ་བདག་གི་དབང་དུ་མཛོད་ཅིག་ཅེས་ནང་དུ་བཅུག་སྟེ། མེ་ཏོག་་
42-107
།