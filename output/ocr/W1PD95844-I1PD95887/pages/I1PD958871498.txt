དཔལ་དགྱེས་པའི་རྡོ་རྗེའི་དཀའ་འགྲེལ་རིན་པོ་ཆེ་སྦྱོར་བའི་འཕྲེང་བ་ཞེས་བྱ་བ།
ངེས་པར་མི་སྤོང་བའོ། །ཅི་ཞིག་ཅེས་བྱ་བ་ནི། རྣམ་པར་རྟོག་པའོ། །ལན་དུ་
ཇི་སྐད་སྨྲས་པ་དེ་བཞིན་བྱེད་ཅེས་བྱ་བ་ནི། སྤང་བར་བྱ་བ་མ་ཡིན་པ་ཁོ་ནར་་
བསྟན་པའོ། །ཐབས་གང་གིས་བསྐྱེད་དཀྱིལ་འཁོར་ཞེས་བྱ་བ་ལ་སོགས་པ་ལ། སོགས་
ཀྱིས་ནི་བསམ་གཏན་གྱི་སྦྱོར་བ་གཞན་པའི་སྐྱེད་པ་དང་རྫོགས་པའོ། །གཟུང་བའོ། །
རང་བྱིན་གྱིས་བརླབ་པའི་རིམ་པ་ཞེས་བྱ་བ་ནི། རྫོགས་པའི་རིམ་པའི་བསྒོམ་་་་
པའི་མན་ངག་གོ། །གནས་གང་དུ་བསྐྱེད་པར་བྱ་ཞེ་ན། བུད་མེད་ཀ་ཀོ་ལ་ཞེས་
བྱ་བ་ལ་སོགས་པ་སྨོས་སོ། །ཅིའི་ཕྱིར་བདེ་བ་ཅན་ཞེས་བྱ་བ་ལ་སོགས་པ་སྨོས་སོ༎
ཅི་སྟེ་དེ་དག་ནི་ལྷག་པར་མོས་པ་ཙམ་དུ་ཟད་ལ། བདག་ནི་འཁོར་བ་ལས་ཐར་་
པའི་དོན་དུ་གཉེར་བ་མ་ཡིན་ནོ་ཞེ་ན། དེའི་ཕྱིར་སངས་རྒྱས་ཞེས་བྱ་བ་ལ་་་
སོགས་པ་སྨོས་ཏེ། རང་བཞིན་གྱིས་ནི་འཁོར་བ་མ་རྟོགས་གཞན་དུ་ནི། མྱ་ངན་་་
འདས་པ་མི་ཤེས་སོ། །ཞེས་བྱ་བ་ནི་དེ་མ་རྟོགས་ཤིང་སྤངས་ན། དེ་ཤེས་པའི་
སྤྱོད་ཡུལ་དུ་བྱར་མེད་པའི་ཕྱིར་རོ། །ཆོས་འདི་•རྣམས་ཞེས་བྱ་བ་ལ། རང་གི་
མཚན་ཉིད་འཛིན་པས་ན་ཆོས་ཏེ་འཁོར་བ་མངོན་དུ་གྱུར་པའི་འདི་རྣམས་མྱ་ངན་་་་་
འདས་པ་སྟེ། ཡང་དག་པའི་མཐར་གྱུར་པའོ། །གལ་ཏེ་དེ་དག་མྱ་ངན་ལས་་
འདས་པ་ཡིན་ན། ཅི་ཞིག་གིས་འཁོར་བར་གཞག་ཅེ་ན། གཏི་མུག་ལས་ནི་་་
ཞེས་བྱ་བ་ལ་སོགས་པ་སྨོས་ཏེ། གཏི་མུག་གི་རང་གི་རང་བཞིན་མི་ཤེས་པའོ། །
གཏི་མུག་མེད་པ་ཞེས་བྱ་བ་ནི། བླ་མའི་མན་ངག་ཐོབ་པའོ། །འཁོར་བ་མྱ་་་་
ངན་ལས་འདས་པའོ། །ཞེས་བྱ་བ་ནི་འཁོར་བའི་རང་བཞིན་ཡོངས་སུ་ཤེས་པར་
གྱུར་པའོ། །ཅིའི་ཕྱིར་ཞེ་ན། འཁོར་བའི་དེ་ཉིད་དེ་རྟོག་པ་མེད་པ་ཞེས་བྱ་བ་ལ་་་་
སོགས་པ་སྨོས་ཏེ། ཀུན་རྫོབ་ཞེས་བྱ་བ་ཐིག་ལེ་དེ་ནི་ཀུན་ད་ལྟ་བུ་སྟེ། ལོངས་་་་་
སྤྱོད་རྫོགས་པའི་སྐུའི་མཚན་ཉིད་དོ། ། །དེས་མཚོན་པའི་ས་ཧ་ཛ་དམ་པ་ལ་དོན་དམ་པ་ཞེས་
42-1439