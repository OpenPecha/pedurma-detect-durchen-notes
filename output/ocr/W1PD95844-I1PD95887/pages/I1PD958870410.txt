རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१५५
ནོ༑ །དེ་གསུམ་གྱིས་ནི་འགྲོ་བའོ། །ལྷོ་དང་བྱང་དུ་ཉི་མ་འགྲོ་བ་གཉིས་ཀྱིས་
ནི་ལོ་ཞེས་བྱ་སྟེ། ལྷག་མ་ནི་གོ་སླའོ། །དུས་ཀྱི་འབྱུང་བ་ཞེས་བྱ་བ་ནི། གང་ལ་་་་
དུས་ཀྱི་འབྱུང་བ་བསྟན་པ་དེ་ནི་དུས་ཀྱི་འབྱུང་བ་སྟེ་ལེའུ་ཉི་ཤུ་རྩ་དྲུག་པའོ།། །།
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་ཉི་ཤུ་རྩ་དྲུག་པའོ།། །།
སྐར་མས་སྐྱེ་བའི་ངེས་པའི་ལེའུ་གསུངས་པ། དེ་ནས་ཞེས་བྱ་བ་ལ་སོགས་
པ་ནི། དུས་ཀྱི་འཆར་བའི་དེ་མ་ཐག་ཏུའོ། །དེ་ལས་ཞེས་བྱ་བ་ནི་གང་གི་ཕྱིར་
ལྷ་དང་མི་ལ་སོགས་པའི་སྐྱེ་བ་གསུངས་པ། དེའི་ཕྱིར་སྐར་མའི་སྐྱེ་བ་དང་ཡང་་
དག་བཤད་ཅེས་བྱ་བར་སྦྱར་རོ། །མདོར་བསྡུས་ཞེས་བྱ་བ་ནི། ཉུང་བའི་རིམ་
པས་སོ། །ཤར་གསུམ་ཞེས་བྱ་བ་ནི་ཤར་གྱི་གྲེ་དང་། ཤར་གྱི་ཆུ་སྟོད་དང་།
ཤར་གྱི་ཁྲུམས་སྟོད་དོ། །བྱང་གསུམ་རྣམས་ཞེས་བྱ་བ་ནི། བྱང་གི་ངོ་བོ་དང་
བྱང་གི་ཆུ་སྨད་དང་། བྱང་གི་ཁྲུམས་སྨད་དོ། །སྟོབས་ནི་འདོད་པས་ཞེས་བྱ་
བ་དང་། སྟོབས་ནི་ཐུན་མོང་གི་སྐྱེ་བའི་སྟོབས་སོ། །བདག་གི་སྐར་མ་ཤེས་་་་
ནས་ནི་ཞེས་བྱ་བ་ནི། སྐར་མའི་རྩ་ལ་ཡང་བག་སྨ་ལ་སོགས་པ་བྱའོ། །སྐར་མ་
འཚོ་བ་སྟེ་ཞེས་བྱ་བ་ནི་སྐར་མར་སོན་པས་སེམས་ཅན་རྣམས་ཀྱི་འཚོ་བ་ཞེས་བྱ་བ་
དགོངས་པའོ། །རྩ་ནག་པོར་འགྲོ་བའི་སྐར་མ་དང་ལྡན་པ་ལ་བུ་མོ་བག་མར་་་་
བཏང་ན་ངེས་པར་འཆི་བར་འགྱུར་བར་བསྟན་པའི་ཕྱིར། ནག་པོའི་རྩར་ནི་
ཞེས་བྱ་བ་ལ་སོགས་པ་གསུངས་ཏེ། ལྷག་མ་ནི་གོ་སླའོ།
།སྐར་མའི་སྐབས་ཀྱི་
11
ལྷག་པར་བྱེད་པ་ཐོབ་པའམ། དེའི་ཆོ་ག་སྟེ་དེའི་རྗོད་པར་བྱེད་པའི་ལེའུ་ནི་སྐར་
མའི་སྟོབས་ཀྱི་ལྷག་པར་བྱེད་པའི་ཆོ་གའི་ལེའུ་སྟེ་ཉི་ཤུ་རྩ་བདུན་པའོ།།
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་ཉི་ཤུ་རྩ་བདུན་པའོ།། །།
42-355