དཔལ་དགྱེས་པའི་རྡོ་རྗེའི་དཀའ་འགྲེལ་རིན་པོ་ཆེ་སྦྱོར་བའི་འཕྲེང་བ་ཞེས་བྱ་བ།
クラク
སློང་དག་འདི་སྐད་བདག་གིས་ཞེས་བྱ་བས། ངའི་ཆོས་རྣམས་བསྡུ་བར་བྱའོ། །
ཞེས་གསུངས་སོ། །དེ་བས་ན་རྒྱུད་སྡུད་པར་བྱེད་པས་དང་པོ་འདི་སྐད་བདག་་
གིས་ཐོས་པ་ཞེས་བྱ་བ་གསུངས་ཏེ། དེ་ལ་འདིར་སྣུད་པ་པོ་ལ་ཁ་ཅིག་འདི་སྙམ་དུ་མ་
ཐོས་པར་བཤད་པ་འམ། དངོས་སུ་མ་ཐོས་ཏེ་གཞན་དང་གཞན་ལས་རྒྱུད་དེ་རྒྱུད་ནས་
ཐོས་པས་སྡུད་པར་བྱེད་པ་ཚད་མ་མ་ཡིན་པར་སེམས་པ་གཞན་ལ་ཐོས་སམ་པ་དང་དུས་རིང་པོ་
ནས་ཐོས་སམ་པ་དང་བསྲ་བསྲེར་བཟུང་ངམ་སྙམ་པའི་རྟོག་པ་སྟེ་དེ་གཉིས་གསལ་བར་བྱ་བའི་ཕྱིར།
འདི་སྐད་བདག་གིས་ཐོས་པ་ཞེས་བྱ་བ་ལ་སོགས་པ་སྨོས་ཏེ། འདི་སྐད་ཅེས་བྱ་
བ་ནི་ཇི་ལྟ་བ་འདི་ཁོ་ན་བཞིན་དུ་བསྲ་བསྲེ་མེད་པར་བསྡུས་པའོ། །བདག་གིས་ཞེས་བྱ་བ་
ནི༑
བདག་ཉིད་ཀྱིས་དངོས་སུ་ཐོས་ཀྱི་གཞན་དང་གཞན་ལ་བརྒྱུད་པ་མ་ཡིན་་་
པའོ།༑
།དུས་དུས་གཅིག་ན་ཞེས་བྱ་བ་ནི། ལན་གཅིག་ན་སྟེ་ཐམས་ཅད་ཀྱི་དུས་
གཞན་ཐམས་ཅད་དུ་མ་ཡིན་པའོ། །སུ་ལ་ཐོས་ན་བཅོམ་ལྡན་འདས་ཞེས་བྱ་བ་ནི་་་་་
དགྱེས་པའི་རྡོ་རྗེའི་གཟུགས་ཅན་གྱི་རྡོ་རྗེ་འཛིན་པ་སྟེ། དབང་ཕྱུག་ལ་སོགས་པའི་
ཡོན་ཏན་དང་ལྡན་པས་སོ། །དེ་ཡང་གསུངས་པ། དབང་ཕྱུག་དང་ནི་གཉིས་མེད་
ཀྱི་བདེ་བ་སྤྱོད་པར་དབང་བས་གཟུགས་བཟང་དང་མཚན་དང་དཔེ་བྱད་དོ། ། དཔལ་དང་ཚོགས་གཉིས་
བསགས་པས་སོ་གྲགས་དང་ཐམས་ཅད་ཀྱིས་ཐོས་པས་སོ། །བདེ་བ་དང་སྟོང་པའི་ཡེ་ཤེས་དང་། །
བརྩོན་འགྲུས་ཕུན་སུམ་ཚོགས་ལྡན་པ། །སྐལ་བ་དྲུག་དང་ལྡན་པར་བཤད་ཞེས་
པའོ།༑ །བཞུགས་སོ་ཞེས་བྱ་བ་ནི། སྐུ་བསམ་གྱིས་མི་ཁྱབ་པར་རོ། །གསུང་དགྱེས་རྡོར་གྱི་ཆོས་
གསུང་པར་རོ། །ཐུགས་བདེ་བ་ཆེན་པོར་མི་རྟོག་པར་བཞུགས་པའོ། །སངས་རྒྱས་ཀྱིས་གནས་པས་་
བཞུགས་པའོ།
།གནས་གང་དུ་ཞེ་ན་དེ་བཞིན་གཤེགས་པ་ཐམས་ཅད་ཀྱི་ཞེས་བྱ་བ་
ལ་སོགས་པ་སྟེ། དེ་བཞིན་གཤེགས་རིགས་ལྔ་ལ་སོགས་པ་ཡང་ཡིན་ལ་རྣམ་པ་ནི་ཐམས་་་
ཅད་ཀྱང་ཡིན་པས། དེ་བཞིན་གཤེགས་པ་ཐམས་ཅད་དོ། །སྐུ་དང་གསུང་་་་
42-1317