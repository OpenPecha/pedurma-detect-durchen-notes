३२७
བསྟན་འགྱུར། རྒྱུད། ༼༩༽ ༨༠
པའི་འོ། །ལུས་ཀྱི་སྤྲུལ་ཞེས་བྱ་བ་ནི་སྤྲུལ་པ་སྟེ། རྣམ་པར་ཤེས་པ་དབྲོག་པའི་
རིམ་འགྲོ་•བྱེད་པའི་བྱ་བ་ཞེས་བྱ་བའི་དོན་དང་རྣལ་འབྱོར་པས་རང་གི་ལུས་ཉིད་
ལ་དང་པོར་བསྒོམ་པར་བྱའོ་ཞེས་དགོངས་པའོ། །དེ་ཉིད་ནི། བྱུང་ནས་ནི་་་
ཞེས་བྱ་བ་ལ་སོགས་པ་གསུངས་སོ། །ཉི་མའི་ལམ་གྱིས་ཤེས་བྱ་བ་ནི། གཡས་
པའི་སྣའི་ཁུང་བུས་སོ། །ང་དང་ཞེས་བྱ་བ་ནི། ཐབས་ཀྱི་ཆ་སྟེ་ཀ་ལ་སོགས་་་
པའོ།༑ །ལྷ་མོ་ཞེས་བྱ་བ་ནི་ཤེས་རབ་ཀྱི་ཆ་སྟེ། ཨ་ལ་སོགས་པའོ། །ང་དང་
ལྷ་མོ་དེ་ནི། ང་དང་ལྷ་མོའོ། །དེ་ཅིར་གྱུར་པས་ཤེ་ན། ཆ་ལྡན་པ་ཞེས་
གསུངས་ཏེ། ཆ་ཟླ་བ་ཕྱེད་པ་དང་ཐིག་ལེར་བཅས་པ་སྟེ་དབྱངས་ཀྱི་དང་པོའོ། །
།དེ་ནི་བསྒྲུབ་བྱའི་སྙིང་ནང་་་
དེ་དང་ལྡན་པ་ནི་ཕྱུང་ནས་ཤེས་བྱ་བའི་དོན་ཏོ།
ཞུགས་པ་ཞེས་བྱ་བ་དང་། བསྒྲུབ་བྱའི་རྣམ་ཤེས་ཕྲོགས་ཤེས་བྱ་བར་འབྲེལ་ཏོ། །
རྣམ་པར་ཤེས་པ་དེ་ཇི་ལྟ་བུར་བྱ་ཞེ་ན། ཁྱེར་ནས་ནི་ཞེས་བྱ་བ་ལ་སོགས་པ་་
གསུངས་ཏེ། ང་དང་ལྷ་མོས་ཁྱེར་བའོ། །རྣམ་ཤེས་ཤེས་བྱ་བ་ནི་ཤེས་པའོ། །
གཞུག་པར་བྱ་ཞེས་བྱ་བ་ནི། རྣལ་འབྱོར་པའི་རང་གི་ལུས་ལ་གཞུག་པའོ།
ཡང་ཇི་ལྟ་བུ་ཞེ་ན། འོགག་གི་མེའི་འཁོར་ལོར་སྦྱར་ཞེས་གསུངས་ཏེ། ལྟེ་བའི་་
དཀྱིལ་འཁོར་གྱི་འོག་ཏུ་འཁོར་ལོར་མེའི་དཀྱིལ་འཁོར་ལ་སྦྱར་བ་ནི་བཅུག་པའོ། །
འཁོར་ལོ་ཞེས་བྱ་བ་ནི་བདུན་པ་ཕྱིས་པའི་ཕྱིར་རོ། །དེ་ཉིད་ཀྱི་ཕྱིར་མེ་ནི་རླུང་་
གིས་གསལ་བྱེད་ཅིང་ཞེས་བྱ་བ་གསུངས་ཏེ། རླུང་གི་དཀྱིལ་འཁོར་གྱིས་བསྐུལ་་
བས༑ མེའི་དཀྱིལ་འཁོར་གྱིས་གསལ་བ་ནི་བསྲེགས་པ་ཞེས་བྱ་བའི་དོན་ཏོ། །
འདིས་ནི་འདི་བརྗོད་དེ། སྤྲུལ་པའི་འཁོར་ལོར་གནས་པའི་གཏུམ་མོའི་ས་བོན་
དང་ཐིག་ལེ་འབར་བ་ལས་ཕྱུང་བ་དག་གིས་ཏེ། ཨ་ལ་སོགས་པ་དང་། ཀ་
ལ་སོགས་པ་དག་གི་ཐབས་དང་ཤེས་རབ་དག་གིས་འབར་བའི་རྣམ་པ་དག་གིས་་
།
42-326