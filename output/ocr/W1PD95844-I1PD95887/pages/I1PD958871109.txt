१०५२
བསྟན་འགྱུར། རྒྱུད། ཝུ ༨༡
དག་གི་མགོ་བོ་དང་ནུ་མ་མནན་པའི་གཡས་བརྐྱང་གི་ཞབས་ཀྱིས་གནས་པ་གཡོན་པས་
འཇིགས་བྱེད། གཡས་པས་དུས་མཚན་པ་ཡིན་གསུངས་སྐུ་མདོག་སྔོན་པོ། ནག་པོ་དང་ལྗང་ཁུ་
དང་དམར་པོ་དང་སེར་པོའི་ཞལ་བཞི་པ་ཞལ་སོ་སོ་ལ་སྤྱན་གསུམ་པ་དབུ་ལ་ཐོད་
པ་ལྔས་བརྒྱན་ཞིང་སྐུ་ལ་མགོ་བོ་རློན་པའི་ཕྲེང་བས་བརྒྱན་པ་སྣ་ཚོགས་རྡོ་རྗེ་དང་
ཟླ་བ་ཕྱེད་པའི་ཅོད་པན་ཅན་ཕྱག་རྒྱ་དྲུག་གིས་བརྒྱན་པའི་སྐུ། མཆེ་བ་གཙིགས་
ཤིང་འཇིགས་སུ་རུང་བའི་ཞལ་ཅན། སྟག་གི་ལྤགས་པའི་ཤམ་ཐབས་བསྣམས་པ།
སྒེག་པ་ལ་སོགས་པའི་ཉམས་ཅན། རྡོ་རྗེའི་ཡན་ལག་མ་ལ་མཁྱུད་པ་ཕྱག་བཅུ་་་
གཉིས་ཀྱི་སྣང་བ་ཅན། རྩ་བའི་ཕྱག་གཉིས་ཀྱིས་རྡོ་རྗེ་དང་རྡོ་རྗེ་དྲིལ་བུ་འཛིན་པ།
དེའི་སྟེང་གི་ཕྱག་དག་གིས་གླང་པོ་ཆེའི་ལྤགས་པའི་གོས་འཛིན་པ། གཡས་ཀྱི་་་་
གསུམ་པ་དང་བཞི་པ་དང་ལྔ་པ་དང་དྲུག་པ་སྟེ་གཞན་རྣམས་ན་གོ་རིམ་བཞིན་དུ་
ཌ་མ་རུ་དང་དགྲ་སྟ་དང་གྲི་གུག་དང་རྩེ་གསུམ་དང་ལྡན་ཞིང་། དེ་བཞིན་དུ་་་
གཡོན་གྱི་ཕྱག་གསུམ་པ་དང་བཞི་པ་དང་ལྔ་པ་དང་དྲུག་པ་རྣམས་ན་ཁ་ཊཱཾ་ག་དང་
ཞགས་པ་དང་ཀ་པཱ་ལ་དང་ཚངས་པའི་མགོ་བོ་དང་ལྡན་པའི་བཅོམ་ལྡན་འདས་་་
བསྒོམ་པར་བྱའོ། །མདུན་དུ་ཡང་བཅོམ་ལྡན་འདས་མ་སྐུ་མདོག་དམར་མོ་སྤྱན་
གསུམ་མ་ཞལ་གཅིག་མ་སྐྲ་གྲོལ་བ་གཅེར་བུ་རྐེད་པ་དུམ་བུའི་སྐ་རགས་ཀྱིས་བརྒྱན་
པ༑ གཡོན་གྱི་ཕྱག་ན་ཐོད་པས་བརྒྱན་ཅིང་། བསྡིགས་འཛུབ་དང་བཅས་་་
པའི་ཕྱག་གཡས་པ་རྡོ་རྗེས་མཚན་པ། བརླ་གཉིས་ཀྱིས་བཅོམ་ལྡན་འདས་ཀྱི་
བརླ་གཉིས་ལ་དཀྲིས་ཤིང་མཁྱུད་པའི་ཚུལ་གྱིས་གནས་པ་བསྒོམ་པར་བྱའོ། །དེ་
ནས་མདུན་གྱི་མདབ་མ་ལ་མཁའ་འགྲོ་མ་མདོག་ནག་མོ། གཡོན་གྱི་འདབ་•མ་
ལ་ལཱ་མ་ལྗང་ཁུ། རྒྱབ་ཀྱི་མདབ་མ་ལ་དུམ་སྐྱེས་མ་དམར་མོ། གཡས་ཀྱི་་་་
མདབ་མ་ལ་གཟུགས་ཅན་མ་མདོག་དཀར་མོ། ཕྱོགས་བྲལ་གྱི་འདབ་•མ་རྣམས་
42-1052