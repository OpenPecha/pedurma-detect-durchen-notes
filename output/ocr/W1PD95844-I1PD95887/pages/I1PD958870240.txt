རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
724
སེམས་བསྐྱེད་པ་ཤེས་པར་བྱའོ། །དེ་ཉིད་གསུངས་པ། བདག་བསམ་ཞེས་བྱ་
བ་ནི། རོ་ཧི་ཏཱ་ལ་སོགས་པའི་སྐད་ཅིག་མ་རྣམས་ལ་ཡང་འདྲི་བ་ན་འདི་ཐམས་
ཅད་ཤེས་པར་བལྟ་བར་བྱའོ། །རོ་ཧི་ཏཱ་ལ་ནོར་རྒྱས་བུ་ཞེས་བྱ་བ་ལ་སོགས་པས་
ནི༑ ནོར་རྒྱས་ཀྱི་བུ་ལ་སོགས་པའང་། རོ་ཧི་ཏཱ་ལ་སོགས་པར་བརྗོད་དོ་ཞེས་
རྟོགས་པར་བྱའོ། །ས་ལ་ཆར་འབེབས་ཏེ་ཞེས་བྱ་བ་ལ། ས་བཅུ་གཉིས་རྣམས་
ནི་རེའུ་མིག་བཅུ་གཉིས་རྣམས་སོ། །ས་ནི་རབ་ཏུ་དགའ་བ་ལ་སོགས་པ་དང་།
མོས་པ་ཡང་སྤྱོད་པའི་ས་དང་། སངས་རྒྱས་ཀྱི་ས་དང་ལྷན་ཅིག་ས་བཅུ་གཉིས་་
ལ་ཡང་རོ་ཧི་ཏཱ་ལ་སོགས་པར་བརྗོད་དོ། །ཆར་འབེབས་ཞེས་བྱ་བ་ནི་ཟླ་བ་བཅུ་
གཉིས་ཏེ་དེའང་དེ་བཞིན་ནོ། །འདི་དག་བཅུ་གཉིས་ཞེས་བྱ་བ་ནི། འདི་་
རྣམས་ནི་རེའུ་མིག་བཅུ་གཉིས་རྣམས་སོ། ། རྟེན་ཅིང་འབྲེལ་འབྱུང་རང་བཞིན་་
ལས་ཤེས་བྱ་བ་ནི། མ་རིག་པ་ལ་སོགས་པ་རྟེན་ཅིང་འབྲེལ་པར་འབྱུང་བའི་རང་
བཞིན་ལས་ཞེས་བྱ་བའི་དོན་ཏོ། །དེ་སྐད་ས་ནི་མཉམ་ཞེས་བྱ་བ་ནི། མོས་
པར་སྤྱོད་པའི་ས་ནི་རོ་ཧི་ཏཱའོ། །རབ་ཏུ་དགའ་བ་ནི་གཏི་མུག་གོ། ། དྲི་མ་་
མེད་པ་ནི་བཟང་པོའོ། །འོད་བྱེད་པ་ནི་གླང་ངོ་། །འོད་འཕྲོ་བ་ཅན་ནི་རུས་་
སྦལ་ལོ། །སྦྱང་དཀའ་བ་ནི་ཆུ་སྲིན་ནོ། །མངོན་དུ་གྱུར་པ་ནི་རཎྜཱའོ། །རིང་
དུ་སོང་བ་ནི་མི་ཀི་རའོ། །མི་གཡོ་བ་ནི་འབྱེད་མའོ། །ལེགས་པའི་བློ་གྲོས་ནི་་
བྱཱ་ཀུ་ལིའོ། །ཆོས་ཀྱི་སྤྲིན་ནི་རྨི་ལམ་མོ། །སངས་རྒྱས་ཀྱི་•ནི་འདོད་པའོ། །
འདི་སྐད་དུ་ནོར་རྒྱས་ལ་སོགས་པའི་གནས་སུ། ཕོ་ཉས་རེག་ན་དགེ་བ་དང་།
མི་དགེ་བ་ཤེས་པ་དང་། དུག་འཇོམས་པ་ན་འཇུག་པའམ་ལྡོག་པར་བྱེད་པའོ། །
དེ་ནས་དུས་ཀྱི་འགྲོ་བཤད་པ་ཞེས་བྱ་བ་ནི། དགའ་བ་ལ་སོགས་པའི་དུས་ཤེས་
པའོ།༑ །དེའི་ཕྱིར་གསུངས་པ། དགའ་བ་ཞེས་བྱ་བ་ལ་སོགས་པ་ནི།
42-185