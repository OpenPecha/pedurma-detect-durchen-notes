7
བསྟན་འགྱུར། རྒྱུད། €2 ༨༠
འགྲུབ་པར་འགྱུར་རོ། །ཅིར་གྱུར་པས་ཤེ་ན་མཁའ་འགྲོ་ཐམས་ཅད་མཉམ་སྤྱོ
བ་ཞེས་གསུངས་ཏེ། མཁའ་འགྲོ་•ཐམས་ཅད་རྣམས་ཀྱིས་སམ། འཁོར་ལོ་་
སྒྱུར་བ་དྲུག་པོ་དཀྱིལ་འཁོར་དུ་གནས་པ་རྣམས་ཀྱིས་སམ།
ལྷ་མོ་རྣམས་ཀྱིས་་
མཉམ་པར་སྦྱོར་བ་སྟེ། དེ་ཡང་འདི་ནི་རྡོ་རྗེ་ཡང་ཡིན་ལ་མཁའ་འགྲོ་ཡང་ཡིན་་
པ་དེ་ནི་དེ་ལྟ་བུའོ། །རྡོ་རྗེ་མཁའ་འགྲོ་ཞེས་བྱ་བ་ནི་ཉེ་བར་མཚོན་པ་སྟེ། རྡོ་
རྗེ་འཛིན་པ་ལ་སོགས་པ་གཞན་མཆོག་གི་གཟུགས་ཀྱི་རང་རང་གི་མཁའ་འགྲོ་མའི་
འཁོར་གྱིས་སོ། །རབ་ཏུ་འགྲུབ་ཅེས་བྱ་བ་ནི་བདག་ཉིད་རྣལ་འབྱོར་པ་བསྐྱེད་
པར་བྱའོ། །
ད་ནི་ཕྱི་རོལ་གྱི་འཕར་མར་དམིགས་པས་བྱ་བའི་རྒྱུད་ཀྱི་ཆོ་གས་ཕྱག་རྒྱ་
ཆེན་པོའི་དངོས་གྲུབ་ཀྱི་མཚན་ཉིད་མི་འདོད་པས། དེ་ཉིད་མེད་ཅེས་གསུངས་ཏེ།
དོན་དམ་པ་སྟོང་པ་ཉིད་དང་སྙིང་རྗེ་དབྱེར་མེད་པའི་ངོ་བོས་དེ་ལས་ཕྱིན་ཅི་ལོག་
ནི་དེ་ཁོ་ན་མ་ཡིན་ཏེ། གཟུང་བ་ལ་སོགས་པར་མངོན་པར་ཞེན་པས་དེ་ཉིད་
མེད་པའོ། །བསམ་ཞེས་བྱ་བ་ནི་གནས་ཏེ། གང་གི་ཡུལ་ལ་དེ་ནི་དེ་ལྟ་བུའོ། །
རྣལ་འབྱོར་ནི་ཏིང་ངེ་འཛིན་ཏེ་སེམས་རྩེ་གཅིག་པའོ། །གང་དག་ལ་དེ་ཁོ་ན་
ཉིད་མེད་པའི་བསམ་པའི་རྣལ་འབྱོར་སྤྱོད་པ་དེ་ནི་དེ་ལྟ་བུའོ། །ལྷ་ཞེས་བྱ་བ་ནི་་
རང་འདོད་པ་སྟེ་དེའི་དམིགས་པ་ནི་དགོད་པའོའོ། །ལྟ་བུ་ཞེས་བྱ་བའི་སྒྲས་ནི་
མཚན་ཉིད་ལའམ་འདོད་པ་ལའོ། །གཟུགས་བརྙན་ཞེས་བྱ་བ་ནི་རང་གི་་
གཟུགས་ལས་གཞན་པའི་གཟུགས་ཏེ་གཟུགས་བརྙན་ནོ། །དེའི་དངོས་པོའི་རྣལ་
འབྱོར་ཞེས་བྱ་བར་སྦྱར་རོ། །དབང་བསྐུར་ལ་སོགས་ཞེས་བྱ་བ་དེ་ནི་དབང་་་
བསྐུར་སྟེ། བྲིས་པ་དང་ལུགས་མ་ལ་སོགས་པ་རྣམས་ལ་སྐྱེ་བར་འགྱུར།
འདིས་ནི་ཕྱག་རྒྱ་ཆེན་པོ་དངོས་གྲུབ་སྐྱེ་བར་མི་འགྱུར་རོ་ཞེས་བྱ་བར་དགོངས་སོ། །
42-14