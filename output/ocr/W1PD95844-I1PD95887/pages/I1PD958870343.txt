スイス
བསྟན་འགྱུར། རྒྱུད། ༼༽ ༨༠ p
ཐིགས་པ་བླུགས་ནས་དཀྲུག་གོ་ཞེས་ཟེར་རོ། །སྤྲིན་དཀར་ལ་བསྐ་བ་རྣམས་རྩི་་
རྩིགས་མ་དང་ཞེས་བྱ་བ་ནི། སྤྲིན་དཀར་པོའི་ཕྱེ་མ་དང་འབྲས་བུ་གསུམ་གྱི་་་
རྩིགས་མ་བྱིན་ནས་བཅུད་ཀྱི་མཉེ་བ་དང་། སྦྱང་བ་ཞེས་བྱ་བར་དགོངས་སོ། །
བཏུང་•བའི་སྦྱོར་བ་ལ་སོགས་པ་བཅུད་རྣམ་པར་སྦྱོང་བ་ཡང་ཟླ་བའི་རྐང་འཐུང་
ལ་སོགས་པ་དང་། རྩུབ་པས་བཀང་བའི་བུམ་པར་བཅུག་ལ་ལས་ཀྱི་ལྟོ་བ་ལས་་
སྐྱེས་པར་བཅུད་ལ་སོགས་པ་བཅུ་གནས།
བཅུད་བཅིངས་པ་ཞེས་བྱ་བ་ནི།
རྩུབ་པའི་སིན་དུར་བསྒྲུབས་པ་ནི་ཞེས་བྱ་བ་གསུངས་པ་ལ། སིན་དྷི་ནི་ཚིགས་ཏེ་
བུམ་པའི་རྐང་དུ་བཅུག་ནས་དེའི་ཚིགས་སུ་བཅུད་ལ་སོགས་པ་རབ་ཏུ་གཞུག་པར་
བྱ་བ་ཞེས་བྱ་བའི་དོན་ཏོ། །འདིར་ཡང་གཞུང་སྦྱར་བ་ཙམ་སྟེ། རྒྱས་པར་ནི་
འགྱུར་བའི་ཕྱིར་རོ། །དྲུག་ཆ་ཞེས་བྱ་བ་ནི་བཅུད་གཅིག་དང་སྨན་གྱི་ཆ་ལྔའི་ཁུ་
བ་དེ་ལ་བླུགས་ཤེས་བྱ་བའི་དོན་ཏོ། །སྐྱེད་ཅེས་དོན་ཏོ། །སྐྱེ་འཇོམས་པ་ནི་་་
ཞེས་བྱ་བ་ནི། སྐྱེད་པར་བྱེད་པའི་དོན་དགའ་བ་འཇོམས་པ་ཞེས་བྱ་བའི་དོན་ཏོ༎
གོང་དུ་གསུངས་པའི་རིགས་པས་རང་གིས་སྐྱེས་པའི་ཟླ་བ་དྲུག་པ་ཅན་དང་ལྡན་་་
པའི་བཅུད་ཟོས་ན་དོན་ཏེ་དགའ་བ་འཇོམས་སོ། །ཞེས་བྱ་བར་དགོངས་སོ། །
སོ་སོའི་ཆ་ཡིས་ངེས་བཅིངས་ཤིང་ཞེས་བྱ་བ་ནི། རྩུབ་པ་སྲང་བརྒྱ་རྩ་བརྒྱད་དང་
མཁར་བ་ཆ་ལ་སོགས་པ་བཅིངས་པའོ།
།འབྲས་བུ་རྣམས་ལ་ཉེར་དགོས་པ་ཞེས་
བྱ་བ་ནི། འབྲས་བུའི་འབྲུ་མར་ལ་སོགས་པ་ཉེ་བར་དགོས་པ་ཞེས་བྱ་བའི་དོན་ཏོ། །
ཚོན་མོ་སྡིངས་ལ་སོགས་པའི་སྐྱོན་ཞུགས་པའི་གསེར་ཟད་པའི་བཅུད་ལ་རང་གི་རོ་
ཁ་བ་ལ་སོགས་པ། མངོན་དུ་བྱ་བ་གསུངས་སོ། །སྐྱོན་ལ་ཞེས་བྱ་བ་ལ་སོགས་
པ་ནི། དྲོན་པོའི་བཅུད་ཀྱི་ཆ་དང་དེ་བཞིན་དུ་མི་བསྐྱོད་པའི་བཏུང་བ་སྐྲ་དཀར་
དུ་འགྱུར་བ་ནི། སྐྲ་དཀར་ཆུ་ཡིས་ཞེས་བྱ་བ་ལ་སོགས་པ་གསུངས་སོ། །ཡང་
42-288