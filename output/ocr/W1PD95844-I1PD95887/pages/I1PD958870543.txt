méarampa ye བསྟན་འགྱུར། རྒྱུད། 12
རྡོ་རྗེ་མཁའ་འགྲོའི་སྒྲས་ཀླ་ཀློའི་སྐད་བསྟན་པའི་ཕྱིར། སྟོང་པ་ཉིད་དང་མཚན་
མ་མེད་པ་དང་སྨོན་པ་མེད་པ་ལ་སོགས་པའི་རྣམ་པར་ཐར་པ་བཞི་དང་ལྡན་པ་་་་
ཉིད་ཀྱི་ཕྱིར། བཅོམ་ལྡན་འདས་ཞལ་བཞི་པར་འབྱུང་བར་འགྱུར་བའི་དོན་ཏོ། །
གང་དུ་གནས་ཞེས་གསུངས་པ་གསང་བ་སྟེ།
ཆོས་ཀྱི་འབྱུང་གནས་ཀྱི་དབུས་སུའོ། །
ཁྱད་པར་ཇི་ལྟ་བུ་ཞེ་ན། མཆོག་སྟེ་ཕུལ་དུ་བྱུང་བའོ། །སླར་ཡང་ཁྱད་པར་དུ་་
བྱ་་སྟེ། དགྱེས་ནི་དགའ་བ་ལ་སྦྱོར་བའོ། ། །ཐམས་ཅད་བདག་ཉིད་ནི་ཆོས་་
ཀྱི་དབྱིངས་ཐམས་ཅད་དུ་སོན་པའི་རང་བཞིན་ཉིད་ཀྱི་ཕྱིར་རོ། །ཡང་ན།
གསང་བ་ས་ཡི་ཁམས་ཡིན་ཏེ། །མཆོག་ནི་ཆུ་ཡི་ཁམས་ཡིན་ནོ།
།དགྱེས་པ་མེ་
ཡི་ཁམས་ཡིན་ཏེ། །ཐམས་ཅད་བདག་ཉིད་རླུང་གི་ཁམས། །རྟག་ཏུ་བཞུགས་
པ་ནམ་མཁའི་ཁམས། །ཡང་ན་རྡོ་རྗེ་སེམས་དཔའ་དང་། །བདེ་བར་གཤེགས་
པ་ལྔ་ཡི་རང་བཞིན་ཉིད། །གསང་བ་རྣམ་པར་སྣང་མཛད་དེ། །མཆོག་ནི་་
རིན་ཆེན་འབྱུང་ལྡན་ནོ། །དགྱེས་པ་འོད་དཔག་མེད་པ་སྟེ། །ཐམས་ཅད་་་
བདག་ཉིད་དོན་ཡོད་གྲུབ། །རྟག་ཏུ་མི་བསྐྱོད་པ་ཡིན་ཏེ། །བཞུགས་པ་རྡོ་རྗེ་
མཁའ་འགྲོའོ། །ཡང་ན་དགའ་ལ་སོགས་པ་ནི། །བཞི་ཡི་རིམ་པ་ཇི་བཞིན་ནོ། །
ཡང་ན་སྣ་ཚོགས་ལ་སོགས་པའི། །སྐད་ཅིག་བཞི་རུ་སྦྱར་བར་བྱ། །ཡང་ན་
རྣལ་འབྱོར་བཞི་དང་ནི། །མྱུར་བ་ལ་སོགས་སྐད་ཅིག་བཞི། །ཡང་ན་ར་ནི་རྡོ་
རྗེར་གསུངས། །ཡི་གེ་ཧ་ནི་པདྨར་བརྗོད། །གང་ཡང་འདི་དག་འདུས་པ་ནི། །
བྱང་སེམས་སུ་ནི་བརྗོད་པར་བྱ། ། །ཚིག་གཞན་དག་ཐམས་ཅད་ནི། དེའི་ཁྱད་
པར་དུ་གནས་པ་ཡིནན་ནོ། །བདེ་བའི་མཆོག་ཅེས་པ་ནི། སེམས་ཅན་ཐམས་་་
ཅད་དང་ཐུན་མོང་གི་ཚུལ་ཡོད་པའི་བདེ་བ་ཞེས་པའོ། །དེ།དེའི་དོན་ཁྱད་པར་དུ་་
ཕྱེ་བ་ནི་མཆོག་གོ། །ལུས་ལ་ནི་རྟག་དང་སྒྲའི་མཚན་ཉིད་རང་དབང་མ་ཡིན་
42-488