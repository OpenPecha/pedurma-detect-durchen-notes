१२२
བསྟན་འགྱུར། རྒྱུད། ༼༩༽ ༨༠
པར་གྱིས་ཤིག །ཨོཾ་གཿ ཞེས་བསྒྲུབ་བྱའི་མིང་ནང་དུ་བཅུག་ནས། དུར་ཁྲོད་ཀྱི་
སོལ་བའི་ཕྱེ་མས་བཀང་ཞིང་སྐོང་བུ་ཁ་སྦྱར་ལ་སོགས་པར་སྤྲ་ཚིལ་ལམ་ལ་ཆ་ལ་་་་
སོགས་པ་རྣམས་ཀྱིས། དེའི་ཁ་དགབ་པར་བྱའོ། །རྡོ་རྗེ་ཧཱུཾ་མཛད་ལ་སོགས་་་
པའི་རྣལ་འབྱོར་དང་ལྡན་པས་བུམ་པ་ཅན་གྱིས་བསྒྲུབ་པར་བྱ་བའི་བློར་བྱས་ནས།
མི་གཙང་བར་དེ་ཉིད་གཞུག་པར་བྱ་ཞིང་། དེ་བཞིན་དུ་དེ་ཉིད་དམ་གཞན་པ་་
རེངས་པ་ལྷག་པར་བྱས་ནས་བསླས་པར་བྱའོ། །རེངས་པ་བྱེད་པ་གསུངས་པ།
ཉི་མ་ཞེས་བྱ་བ་ལ་སོགས་པ་ལ། ཉི་མ་ནི་ཨརྐའི་ཤིང་ངོ་། །བཀུག་ནས་ཞེས་་
བྱ་བ་ནི་ཡེ་ཤེས་སེམས་དཔའ་གཞུག་པའོ། །དམ་ཚིག་ལ་སོགས་པ་ཞེས་བྱ་བ་ནི།
མཆོད་ཡོན་ལ་སོགས་པའོ། །ནག་པོ་ཞེས་བྱ་བ་ནི་པི་པི་ལིང་ངོ་། །ཕུག་མ་་
ཞེས་བྱ་བ་ནི་བ་རུ་རའོ། །ཆུ་ཞེས་བྱ་བ་ནི་བྷ་ལ་ཀའོ་ལུས་བྱུགས་པའམ་ཞེས་བྱ་
བ་ནི། གོང་དུ་གསུངས་པའི་རྫས་འབའ་ཞིག་གིས་ཕུབ་མ་ལ་སོགས་དང་ལྷན་་་་
ཅིག་པས་སམ་ཞེས་བྱ་བའི་དོན་ཏོ། །ལག་པ་བཞི་པ་ཞེས་བྱ་བ་ནི། མུ་སྟེགས་
ཀྱི་ལུང་ལས་རབ་ཏུ་གྲགས་པའི་མཚན་མ་དང་ལྡན་པའོ། །གཤིན་རྗེའི་གདོང་ནི་
ལྷོ་རུ་ཁ་བལྟས་པའོ། །ཁྱིམ་གྱི་ཆུ་ཞེས་བྱ་བ་ནི་སིངས་པོ། །སྔགས་པས་ཞེས་
བྱ་བ་ནི་རེངས་པའི་སྔགས་ཟློས་པའོ། །འདིའི་ཡང་བསྐྱེད་པའི་ས་བོན་ནི་གཾ་ངོ་། །
གཞན་མ་ནི་གོ་སླའོ། །སྟོབས་པོ་ཆེའི་སྔགས་ཀྱིས་བསྐྲད་པ་ལ་སོགས་པ་ནི།
སོ་སོ་ཞེས་བྱ་བ་ལ་སོགས་པ་གསུངས་པའོ། །ཀུན་འདར་གྱི་རས་ལ་ཞེས་བྱ་བ་ནི།
ཟླ་མཚན་འཛག་པའི་རས་ལའོ། །ཤ་ཟའི་ཤིང་ཞེས་བྱ་བ་ནི་ཨུ་དུཾ་བཱ་རའི་ཤིང་ང་།
ཤཱ་ཀོ་ཊ་ཀའི་ཤིང་ངོ་། །ཁ་ཅིག་ན་རེ་བ་ཧུ་བཱ་ར་ཤིང་ངོ་ཞེས་ཟེར་རོ། །བསྐྲད་
པ་ཞེས་བྱ་བ་ལ་སོགས་པ་ནི། བསྐྲད་པ་ལ་སོགས་པར་ཕྱོགས་ངེས་པར་བྱས་པའོ༎
རེངས་པ་ལ་ནི་ཡང་དབང་ལྡན་དུ་སྦ་བའོ། །དེ་ནས་འདི་ནི་དེ་ལྟར་ཞེས་བྱ་བ་ལ་
42-122