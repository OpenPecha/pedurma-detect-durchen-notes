རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༣༧༩
ཞེས་བྱ་བ་ནི། རང་གི་ངོ་བོ་ལས་གང་གིས་དམ་པའི་རང་བཞིན་ཆོས་ཀྱི་རྣལ་་་་
འབྱོར་དེ་དང་འབྲེལ་ཏོ། །ཀླ་གློ་རྡོ་རྗེ་ཞེས་བྱ་བ་ནི་རྡོ་རྗེ་འཛིན་པའི་བརྡ་དང་།
དབང་ངག་གི་རྗོད་པར་བྱེད་པའི་ལེའུ་སྟེ་སུམ་ཅུ་རྩ་བཞི་པའོ།།
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་སུམ་ཅུ་རྩ་བཞི་པའོ།། །།
བོང་བུའི་རྣམ་པའི་མཁའ་འགྲོ་མའི་བསྒོམ་པ་ལས་ལྐོག་ཏུ་གྱུར་པ་མཐོང་བ་
ཡིན་ནོ་ཞེས་བྱ་བ་དེ་རྗོད་པར་བྱེད་པའི་ལེའུ་ནི། དེ་ནས་ཞེས་བྱ་བ་ལ་སོགས་པ་
གསུངས་ཏེ། དེ་ནས་ཞེས་བྱ་བ་ནི་དབང་གསུངས་མ་ཐག་ཏུའོ། །ཡེ་ཤེས་་
མཁའ་འགྲོ་མའི་ཕྱག་རྒྱ་ཞེས་བྱ་བ་ནི། གང་ཕྱིར་བོང་བུའི་རྣམ་པའི་རྣལ་འབྱོར་
ཏེ༑ དེ་ནི་དེ་བཞིན་ནོ། །གྲུབ་ཀུན་རབ་སྒྲུབ་ཅེས་བྱ་བ་ནི། ལྐོག་ཏུ་གྱུར་་
པ་ཐམས་ཅད་མཐོང་བ་བསགས་པ་གྲུབ་པའི་ཕྱིར་བསྒྲུབ་པར་བྱ་བ་དེ་ནི་དེ་བཞིན་
ནོ༑ །ཅིའི་དོན་དུ་གསུངས་ཤེ་ན། བོང་བུ་ཞེས་བྱ་བ་ལ་སོགས་པ་གསུངས་ཏེ།
བོང་བུའི་རྣམ་པའི་རྣལ་འབྱོར་བདག་ཅེས་བྱ་བ་ནི་རྣལ་འབྱོར་པའོ། །ཡིད་ཀྱི་་
ཤུགས་ནི་ལྡོག་བྱའི་ཕྱིར་ཞེས་བྱ་བ་ནི། གང་གི་ཕྱིར་ཡིད་ནུབ་པ་ཐམས་ཅད་་
མཐོང་ངོ་ཞེས་བྱ་བར་དགོངས་པ་ཡིན་ནོ། །རྣལ་འབྱོར་མ་ནི་རྡོ་རྗེ་ཕག་མོ་སྟེ།
གོང་དུ་གསུངས་པའི་རིམ་པས་གཞལ་མེད་ཁང་བརྩེགས་མ་བལྟས་ནས་བདེ་བ་་་
་པོའི་འཁོར་ལོར་རྡོ་རྗེ་ཕག་མོ་ལ་སོགས་པ་གཟུགས་ཅན་མའི་མཐར་རྣལ་་་
འབྱོར་མ་ལྔ་པོ་རྣམས་དང་དེ་བཞིན་དུ་རབ་གཏུམ་ལ་སོགས་པ་དང་། ཁྭ་གདོང་
མ་ལ་སོགས་པའི་རྣལ་འབྱོར་མ་རྣམས་རྡོ་རྗེ་ཕག་མོ་དང་དུས་མཉམ་པར་སྐྱེས་པ་་
དང༌་། དེའི་ས་བོན་ལས་སྐྱེས་པ་ཐམས་ཅད་བོང་བུའི་རྣམ་པར་བསྒོམ་པར་བྱའོ་
ཞེས་བསྟན་པའི་ཕྱིར། ལཱ་མ་ཞེས་བྱ་བ་ལ་སོགས་པ་གསུངས་ཏེ། མཁའ་་
42-379