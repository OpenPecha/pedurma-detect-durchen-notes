१०५८
བསྟན་འགྱུར། རྒྱུད། ཝུ ༨༡
ལྟར་བལྟམས་པ་ཙམ་གྱིས་ནི། །དེ་བཞིན་གཤེགས་པ་ཀུན་བཀྲུས་པ། །དེ་་་
བཞིན་བདག་གིས་ཁྲུས་བགྱི་སྟེ།
།ལྷའི་ཆུ་ཡིས་དག་པ་ཡིན། །ཨོཾ་སརྦ་ཏ་ཐཱ་ག་
ཏཱ་བྷི་ཥེ་ཀ་ས་མ་ཡེ་ཤྲི་ཡེ་ཧཱུཾ། ཞེས་བྱ་བའི་སྔགས་འདོན་པ་རྣམས་ཀྱིས་དབང་་་
བསྐུར་བར་བྱའོ། །ཆུ་དེ་གྱེན་དུ་སོང་བས་རང་གི་རིགས་ཀྱི་དབང་པོས་ཅོད་པན་
བྱས་པའི་རང་གི་འདོད་པའི་ལྷ་ཇི་ལྟར་རིགས་པར་བསྒོམ་པར་བྱའོ། །དེ་ནས་
སྙིང་ཁའི་ས་བོན་གྱི་འོད་ཟེར་རྣམས་ཀྱིས་གཟུགས་ལ་སོགས་པའི་ཡུལ་རྣམས་
བཅོམ་ལྡན་འདས་མའི་ས་བོན་གྱི་ཚུལ་དུ་པདྨའི་ལྟེ་བ་ལ་བཀུག་ནས་དེ་ལས་སྤྲོས་
པའི་ལྷ་མོ་རྣམས་ཀྱིས་དམ་ཚིག་ལ་སོགས་པས་དཀྱིལ་འཁོར་པ་དང་བཅས་པའི་
དཀྱིལ་འཁོར་གྱི་བདག་པོ་ལ་མཆོད་པ་བྱའོ། །དེ་ནས་དཀྱིལ་འཁོར་པའི་ལྷའི་
ཞལ་ནས་འཐོན་པའི་དཔའ་བོ་རྣམས་ཀྱིས་མངོན་དུ་ཕྱོགས་པར་བསྟོད་པ་བྱ་སྟེ།
ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། །ཞེས་བྱ་བ་ལ་སོགས་པ་བརྗོད་་་
ཅིང་། ནོར་བུ་དཔལ་སྡོམ་ཁྱེད་ཀྱི་དགྱེས་པར་མཛོད། །ཅེས་པའི་མཐར་ཐུག་པ་
བདག་གིས་སོ། །དེ་ནས་མདུན་དུ་རླུང་དང་མེའི་དཀྱིལ་འཁོར་གྱི་སྟེང་དུ་མི་མགོ་
གསུམ་ལ་གནས་པའི་ཨཱཿཡིག་ལས་བྱུང་བའི་ཐོད་པའི་ནང་རང་རང་གིས་ས་བོན་་
ལས་སྐྱེས་ཤིང་མཚན་པའི་བདུད་རྩི་ལྔ་རྣམས་ཏེ་དེའི་ཁ་ཆོད་ཨོཾ་ཡིག་ལས་སྐྱེས་པ་་
ཨ་ཡིག་ལས་སྐྱེས་པའི་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་ལས་སྐྱེས་པའི་རྡོ་རྗེ་
ཡང་བསྒོམས་ནས། དེ་ཐམས་ཅད་དྲག་ཏུ་ཁོལ་བས་བདུད་རྩིར་གྱུར་ཏེ། ཡེ་
ཤེས་ཀྱི་བདུད་རྩིར་རོ་མཉམ་པའི་རང་བཞིན་གྱི་ཡི་གེས་བྱིན་གྱིས་བརླབས་ཏེ། ཧཱུྃ་
ཡིག་ལས་སྐྱེས་པའི་རྡོ་རྗེས་མཚན་པའི་ལྗགས་ཀྱིས་མྱང་བར་བྱ་ལ།
འོད་འཕྲོས་
པར་བསྒོམས་པས། ལྷ་མོའི་ཚོགས་རྣམས་ཀྱང་ཚིམ་པར་བྱའོ། །དེ་ནས་རྣམ་
པར་སྦྱངས་པའི་པདྨ་དང་རྡོ་རྗེ་དག་དྲུང་དེ་དགའ་བ་*ལས་དགའ་བར་གྱུར་པ་དེ་
42-1054