کالام
༑ བསྟན་འགྱུར། རྒྱུད། ༼༽ ༨༠་ཌོ
མནར་མེད་པ་ལ་སོགས་པར་རོ། །གཡོན་པ་ལ་སྤྱོད་པ་ཞེས་བྱ་བ་ནི་རྡོ་རྗེ་མཁའ་་་
འགྲོའི་རྣལ་འབྱོར་པ་རྣམས་ཀྱིས་ཏེ། ཟ་བ་དང་ཉལ་བ་ལ་སོགས་པ་དང་། མཆོད་
རྟེན་ལ་ཕྱག་འཚལ་བ་ལ་སོགས་པ་གཡོན་གྱིས་བསྒྱུར་བས་བྱའོ། །འཇིག་རྟེན་ཞེས་
བྱ་བ་ནི་རྣལ་འབྱོར་པའོ། །གཡོན་པ་ནི་རྣལ་འབྱོར་མའོ། །དེའི་རྒྱུད་ནི་རྣལ་་་་
འབྱོར་གྱི་རྒྱུད་ལ་དམིགས་པ་སྟེ་དེ་རྟག་ཏུ་ལྡན་པའོ། །ཐམས་ཅད་གཡོན་པས་ཞེས་
བྱ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པས་ཏེ། དེས་རྗེས་སུ་རིག་པས་བསྒོམ་པ་ལ་
སོགས་པ་བྱེད་པའོ། །དེའི་ཕྱིར་མྱུར་དུ་དངོས་གྲུབ་རབ་སྒྲུབ་པ་ཞེས་བྱ་བ་ཡིན་ནོ། །
གཡོན་པའི་རྒྱུད་ཅེས་བྱ་བའི་ཚིག་ལ།
།གཡོན་པའི་རྒྱུད་ནི་གཡོན་པའི་སྡེ་ཚན་ཏེ།
ཁྭ་དང་ཅེ་སྤྱང་ལ་སོགས་པ་ལ་སྐྱེས་པ་དེ་རྣམས་ཀྱི་མངོན་པར་འདོད་པ་བཟའ་བ་
ལ་སོགས་པ་བྱེད་པའི་ཕྱིར། དེ་དམིགས་པ་ཡིན་ནོ། །དཔའ་བོ་ཐམས་ཅད་་་
དང་མཉམ་པར་སྦྱོར་བ་ནི། རིག་པའི་རྒྱལ་པོ་ལ་སོགས་པའི་སྔགས་དེ་རྣམས་ཀྱི་
འཁོར་ལོ་རྣམས་ཏེ། གང་ལ་དེ་རྣམས་ཀྱི་འབྱུང་བ་དེ་ནི་དེ་བཞིན་ཏེ་ལེའུ་བཅུ་་
དྲུག་པའོ།།
རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་བཅུ་དྲུག་པའོ།།
ད་ནི་བཅུད་ཀྱིས་ལེན་གྱི་མདོར་བསྡུས་པའི་ལེའུ་གསུངས་པ། དེ་ནས་དེ་
ལས་ཞེས་བྱ་བ་ལ་སོགས་པ་ལ། དེ་ནས་ཞེས་བྱ་བ་ནི་དཔའ་བོ་ཐམས་ཅད་དང་
མཉམ་པར་སྦྱོར་བའི་•འཁོར་ལོ་འབྱུང་བ་ཞེས་བྱ་བ་གསུངས་མ་ཐག་ཏུའོ། །དེ་
ལས་ཞེས་བྱ་བ་ནི་གང་ཞིག་ལུས་རྒྱས་པ་མ་གཏོགས་པར་རྣལ་འབྱོར་གྱི་རྗེས་སུ་་་་་
མཐུན་པ་མེད་པའི་ཕྱིར་རོ། །ཐམས་ཅད་སྙིང་པོ་ཀུན་བསྡུས་པ་ཞེས་བྱ་བ་ནི།
སྨན་ཐམས་ཅད་ཀྱི་སྙིང་པོའི་ཕུང་པོའོ། །ཡོ་གི་སྦྱོར་བ་བདུད་རྩི་ཞེས་བྱ་བ་ནི་་་
42-276