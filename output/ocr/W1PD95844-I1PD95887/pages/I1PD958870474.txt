རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
འདོད་པས་དམན་པའི་དངོས་གྲུབ་ལ་སོགས་པའི་དབྱེ་བས།
པུས་མོ་ལ་སོགས་་
པ་ཙམ་དུ་བརྐོས་ཞིང་། ཕུབ་མ་ལ་སོགས་པའི་སྐྱོན་བསལ་ནས། ས་ལ་མཐོ་་
གང་ཙམ་དུ་བརྐོས་ཏེ། ཁུང་བུ་བྱས་ནས་ཆུས་དགང་བར་བྱའོ། །དེ་ནས་གོམ་
པ་བརྒྱར་སོང་སྟེ། ཡང་འོངས་ནས་བརྟག་པར་བྱའོ།
།གལ་ཏེ་ཆུ་གནས་ན་•
བཟང་ངོ༌་། །ཆུ་སྟོངས་ན་ངན་ནོ། །དེ་ནས་དྲི་ཞིམ་པའི་སོ་དང་། བདུད་རྩི་
ལྔ་ལྡན་པ་དང་དྲི་དང་ལྡན་པས་དེའི་ས་དགང་བར་བྱའོ། །ཨོཾ་བཛྲ་ཌཱ་ཀི་ནི་ཞེས་
བྱ་བའི་སྔགས་བཟླས་པའི་ཆུས་གཏོར་ནས་བརྡུང་བར་བྱའོ། །དེ་རྣམས་གཞལ་་
མེད་ཁང་རྩེག་མའི་ནང་དུ་སོན་པར་བསྒོམས་ནས། རིན་པོ་ཆེ་ཐམས་ཅད་དང་།
སྨན་དང་འབྲུ་ཐམས་ཅད་དང་། ཕྱོགས་བཞིར་རྟ་བབས་དང་། དྲིལ་བུ་དང་
འཕན་ལ་སོགས་པ་དང་ལྡན་པར་བདུད་རྩི་ལྔས་བྱུགས་པར་བརྗོད་ཅིང་བདུག་པ་
ལ་སོགས་པ་བྱས་པ་དང་། རྡོ་རྗེ་མཁའ་འགྲོའི་རྣལ་འབྱོར་དང་ལྡན་པས་གཡོན་
དང་གཞན་དུ་བལྟས་པས་གདུག་པ་བསྐྲད་པ་ལ་སོགས་པ་དང་། ཕྱོགས་བཅིང་
བ་ལ་སོགས་པ་བྱའོ། །དེ་ལ་བྱས་ནས། དེ་ནས་མི་བསྐྱོད་པའི་རྣལ་འབྱོར་་
པས་ལམ་ཞེས་བྱ་བ་ལ་སོགས་པ་ནི། གང་ཞིག་ཁྱད་པར་དུ་བྱས་པའི་ས་ལ་རེག་
སྟེ་འདིས་བསྐུལ་བར་བྱའོ། །ཨོཾ་ཨེ་ཧྱ་ཧི་ཞེས་བྱ་བ་ལ་སོགས་པས་སོ། །དེ་ནས་
དྲི་ལ་སོགས་པས་མཆོད་པར་བྱས་ནས། དེ་ཉིད་དུ་ཐིམ་པར་བསམ་པར་བྱའོ། །
ཁང་བཟངས་ལ་སོགས་པར་བརྐོ་བར་མི་བྱ་ཞིང་དེ་ལ་ལག་པ་གཞག་ནས་ཡི་གེ་་
གསུམ་བཟླས་པར་བྱ་སྟེ། ས་ཡོངས་སུ་གཟུང་བའོ། །དེ་ལྟར་རྡོ་རྗེ་མཁའ་་་
འགྲོའི་རྣལ་འབྱོར་པས་གཞལ་མེད་རྩེག་མའི་ནང་དུ་གནས་པར་དཀྱིལ་འཁོར་གྱི་
ས་གཞི་ལྷག་པར་མོས་པས་དཀྱིལ་འཁོར་པ་ཐམས་ཅད་ཀྱི་ལྷ་རྣམས་གནས་སུ་་་
བསམས་ནས་དེའི་དབུས་ཀྱི་གདན་ལ། །བདག་ཉིད་གནས་པར་རངས་པར་བྱའོ། །
42-419