རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
스니
ཞེས་བྱ་བ་ནི། རོ་ཧི་ཏ་ལ་སོགས་པའོ། །ལ་ལར་ཞེས་བྱ་བ་ནི། གལ་ཏེ་ལ་་
ལ་ལུག་ལ་སོགས་པ་རྣམས་ལ་སྐྱེས་པར་གྱུར་པ་དེའི་ཚེ་དེའི་འཆི་བ་ཇི་ལྟར་ཡིན་པ་
དེ་བཞིན་དུ། ཉོན་ཅིག་ཅེས་བྱ་བ་དང་སྦྱར་རོ། །ཁྱོགས་ནི་ཁྱོགས་ཀྱི་འཁོར་་
ལོའོ།༑
།ཕུང་པོ་ཁྱོགས་ཀྱི་ཚད་དང་ནི། སྐྱེ་བ་གང་ཞིག་ཉེར་བརྗོད་པ་དེ་ཞེས་
བྱ་བ་དེ། བཤད་བྱ་བ་འདི་དང་སྦྱར་རོ། །གང་ལ་ཕུང་པོ་ལས་སྐྱེ་བ་ཞེས་བྱ་་
བ་ནི་སྐྱེ་བ་དེ་དང་ངོ་།
།ཉེ་བར་བརྗོད་ཅེས་བྱ་བ་ནི་ཐུབ་པ་རྣམས་ཀྱིས་གསལ་
ཀྱི་འཆི་བའི་ཟླ་བ་དང【ཚེས་དང་གཟའ་དང་*རྒྱུ་སྐར་རྣམས་ཀྱི་རིམ་པས་བསྟན་་་
བར་མཛད་པ་ཞེས་བྱ་བའི་དོན་ཏོ། །ལུག་ལ་སོགས་པ་རྣམས་ལས་སྐྱེ་བ་རྣམས་་
པར་བྱ་བའི་ཕྱིར། ཟླ་བ་ཞེས་བྱ་བ་ལ་སོགས་པ་གསུངས་ཏེ། གང་ཞིག་ལུག་་
གི་ཕུང་པོའི་སྟོན་ཟླ་ཐ་ཆུངས་དང༌། ཚེ་གསུམ་དང༌། གཟའ་བཀྲ་ཤིས་དང་།
རྒྱུ་སྐར་སྨིན་དྲུག་ལ་འཆི་བ་ནི་ལུག་གོ། །སུས་ཀྱང་ཞེས་བྱ་བ་ནི་དེ་མ་ཐག་ཏུ་སྟེ།
གླང་གི་འཆང་བར་འགྱུར་བའི་ཕྱིར་རོ། །གླང་ལས་སྐྱེས་པའི་འཆི་བའི་དུས་ནི་་་
གླང་གི་འཆི་བ་བཤད་པར་ཞེས་བྱ་བ་གསུངས་ཏེ། དེའི་ཡན་ལག་མཚན་སོགས་
མཚན་ཉིད་ནི་ཞེས་བྱ་བ་དང་། བཤད་པར་བྱ་ཞེས་བྱ་བ་དང་སྦྱར་རོ། །དེ་་་
ཉིད་ནི་སྨྱོ་དང་ཞེས་བྱ་བ་ལ་སོགས་པ་གསུངས་ཏེ། སྨྱོ་བ་ནི་སེམས་འཁྲུལ་པའོ། །
ལྐོག་མའི་ནད་ཀྱིས་ཞེས་བྱ་བ་ནི། ཕྲེང་བ་ཞེས་བྱ་བར་བརྗོད་པའོ། །སྨྱོ་དང་
ཞེས་བྱ་བ་ནི་གསུམ་པ་ཕྱིས་པའོ། །སྨྱོ་བས་སམ་ལྐོག་མའི་ནད་ཀྱིས་གླང་གི་ཕུང་
པོ་ལས་སྐྱེས་པའི་དེ་ལ་འཆི་བ་ཞེས་བྱ་བར་སྦྱར་རོ། །གང་དུ་ཞེ་ན། དགུན་ཟླ་
བ་ལ་ཞེས་བྱ་བ་ལ་སོགས་པ་གསུངས་སོ། །སྐར་པདྨ་ལས་བྱུང་བ་ཞེས་བྱ་བ་ནི།
སྣར་མའོ། །རེས་ནི་མཁས་པར་ལྡན་པ་དང་ཞེས་བྱ་བ་ནི། བྱ་བའི་ཁྱད་པར་
རོ༑ །བཞི་པར་ཞེས་བྱ་བ་ནི། དྲུག་པ་ཕྱིས་ན་བདུན་པའོ། །བཞི་པར་ནུབ་
42-345