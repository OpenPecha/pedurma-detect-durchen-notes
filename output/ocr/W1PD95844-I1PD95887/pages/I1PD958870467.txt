72
བསྟན་འགྱུར། རྒྱུད། ༼ཛུ༽ ༨
དང་། ལྷག་པ་ཙམ་དང་། ལྷག་པ་ཙམ་ལས་ལྷག་ཙམ་གྱི་དབྱེ་བས་མེ་ལོང་ལྟ་་
བུ་ལ་སོགས་པ་རྣམ་པར་དག་པའི་ཤེས་རབ་ལྔ་ཞེས་བྱ་བ་བསྟན་པར་བྱ་བའི་ཕྱིར།
མེ་ལོང་ལྟ་བུ་ཞེས་བྱ་བ་ལ་སོགས་པའི་ཡེ་ཤེས་ལྔ་རྣམ་པར་དག་པ་ནི་དེ་བཞིན་་
གཤེགས་པ་ལྔ་རྣམ་པར་དག་པ་སྟེ། ཀུན་རྫོབ་ཀྱི་བྱ་བའི་དངོས་པོས་སོ་སོ་ཉིད་་
དུ་བྱིན་གྱིས་བརླབས་པ་ནི་གནས་ལྔ་པོ་རྣམས་སོ། །ཤེས་རབ་ལྔ་ནི་འཇམ་པོ་ལ་
སོགས་པའི་དབྱེ་བས་ཤེས་པར་བྱ་བ་ནི། བར་མ་ཞེས་བྱ་བ་ལ་སོགས་པ་གསུངས་
སོ༑ །མཆོག་གི་སྒྲས་ནི་ལྷག་པ་ཙམ་ལས་ལྷག་པ་ཙམ་གྱི་དབྱེ་བའོ།
།དབུགས་
འབྱིན་ཅེས་བྱ་བའི་སྒྲས་ནི། འཇམ་པོའི་དྲིའི་ཆུས་ནི་ཞེས་བྱ་བ་ལ། དྲི་ནི་་
རྣམ་པར་སྣང་མཛད་དོ། །ཆུ་ནི་མི་སྐྱོད་པ་སྟེ། རིན་ཆེན་འབྱུང་གནས་ལ་་
སོགས་པའང་བལྟ་བར་བྱའོ། །འདིས་ནི་བདུད་རྩི་ལྔས་སྐལ་བ་དང་ལྡན་པར་་་་
བྱས་པས་མཆོད་པར་བྱའོ་ཞེས་བྱ་བར་དགོངས་པའོའོ། །དེ་དག་གི་ཞེས་བྱ་བ་ནི།
དེ་རྣམས་ཀྱི་མེ་ཏོག་དང་བདག་གི་བྱང་ཆུབ་ཀྱི་སེམས་རྔུལ་ཆུ་དང་ལྡན་པས་སྣ་་་་་
ཚོགས་པས་ཉི་མ་ཤར་ན། བཟའ་•བར་བྱའོ་ཞེས་བྱ་བར་དགོངས་པའོ། །
གཞན་ཡང་ཞེས་བྱ་བ་ནི། སྔགས་ལ་སོགས་པ་དང་བྲལ་བའི་ཕོ་ཉ་རྣམས་ཀྱི་མེ་་
ཏོག་ལ་སོགས་པས་སངས་རྒྱས་ལ་སོགས་པ་མཆོད་པར་བྱ་བའོ་ཞེས་བྱ་བའི་དོན་ཏོ། །
ལྷན་ཅིག་སྐྱེས་གྲུབ་ཅེས་བྱ་བ་ནི་དྲུག་པའོ། །ནགས་ཚལ་ཆེན་པོ་ལ་སོགས་པའི་་
དོན་ཏོ། །བཅོམ་ལྡན་འདས་ཉིད་ཀྱིས་ཕྱོགས་གཞན་བསྟན་པའི་ཕྱིར།
ཡང་་
ན་ཞེས་བྱ་བ་ལ་སོགས་པ་གསུངས་སོ། །སྣ་ཚོགས་རྣམ་པ་སྣ་ཚོགས་ཏེ། པདྨ་
འཛིན་མ་ཞེས་བྱའོ་ཞེས་བྱ་བ་ལ། སྣ་ཚོགས་ནི་འཇིག་རྟེན་གསུམ་མོ། །དེ་་
དང་རྣམ་པ་སྣ་ཚོགས་ནི་བརྟན་པ་ལ་སོགས་པའི་གཟུགས་སོ། །དེ་ཉིད་ཀྱི་པདྨ་་
ནི་བདེ་བ་ཆེན་པོའོ། །དེ་ཉིད་ཀྱི་འཛིན་མ་ནི། འཛིན་པར་བྱེད་པ་ཞེས་བྱ་་་་
42-412