१८८
བསྟན་འགྱུར། རྒྱུད། ༼€ ༨༠
འགྱུར་རོ། །ཅི་ཞེ་ན་འདི་རྣམས་ཞེས་བྱ་བ་ལ་སོགས་པ་གསུངས་ཏེ། འདི་་
རྣམས་སྐྲ་ནས་དགུག་པ་ལ་སོགས་པས་ལོངས་སྤྱོད་པའོ་གང་གི་ཕྱིར་དེ་རྣམས་རིམ་
གྲོའི་སྣོད་མིན་པས་ཞེས་བྱ་བ་ནི། དེ་རྣམས་རིམ་གྲོའི་སྣོད་མ་ཡིན་ཏེ། རིམ་་
གྲོ་བྱེད་པ་ཉེ་བར་ལོངས་སྤྱོད་པ་ལས་དེ་རྣམས་ཀྱིས་བདེ་བ་རྙེད་པར་དཀའ་བའི་་
ཕྱིར་རོ། །ཤིན་ཏུ་དགའ་བ་ནི་མཆོད་པ་མེད་པ་ཉིད་མཆོད་པ་ཞེས་བྱ་བར་་་
དགོངས་པའོ། །སྲ་ཞིང་ཞེས་བྱ་བ་ལ་སོགས་པས་ནི་རི་མོ་ཅན་གྱི་མཚན་ཉིད་ནི།
རིགས་ཀྱི་བཀྲ་ཤིས་སྤྱོད་བཅས་ནི་ཞེས་བྱ་བ་ནི། རིགས་ཀྱི་བཀྲ་ཤིས་ཀྱི་ལྷན་ཅིག་
ཏུ་སྤྱོད་པས་འཇུག་པའོ【།།
འོ་མ་འཛིན་པ་རྒྱས་ཤིང་སྦོམ་ཞེས་བྱ་བ་ལ།
སྦོམ་པ་ནི་གང་གི་འོ་མ་་
འཛིན་པ་ཏཱ་ལའི་འབྲས་བུའི་རྣམ་པ་དེ་ནི་དེ་བཞིན་ནོ། ། །དེ་ཉིད་རྒྱས་པ་ནི་པདྨ་
ཅན་ཞེས་བྱ་བའི་དོན་ཏོ། །ནུ་•མ་ནི་ཏཱ་ལའི་འབྲས་བུའི་རྣམ་པའམ། ཡང་ན་
དཔལ་གྱི་འབྲས་བུའི་རྣམ་པའི་དབྱིབས་སོ། །དུང་ཅན་དུང་གི་ལྟེ་བ་ཞེས་བྱ་བ་ནི།
དུང་གི་ལྟེ་བ་ཞེས་བྱ་བའི་དོན་ཏོ། །འབྱུང་བོའི་ཤིང་གི་ཞེས་བྱ་བ་ནི་ཨུ་དུམ་བཱ་
རའི་ཤིང་གིའོ། །གཎྜུ་ཥ་ཞེས་བྱ་བ་ནི་ཐལ་མོ་སྦྱར་བར་བྱས་པའོ། །མཚན་
ཉིད་ཀྱི་ཅེས་བྱ་བ་ནི་མཚན་ཉིད་ཀྱི་རྩི་བའོ། །པཱ་ཌཱ་ནི་རྣ་བ་མ་ཕིག་པའོ། །
གལ་ཏེ་འདོད་ན་ཞེས་བྱ་བ་ནི། ཇི་ཙམ་གྱི་ཚད་དུ་འདོད་པ་ཡིན་པ་དེ་ཙམ་ཉིད་
དུ་ཡིན་ནོ་ཞེས་བྱ་བའི་དོན་ཏོ། །ཟེ་བ་ནི་ནཱ་ག་གེ་སར་རོ། །ནང་དུ་གཞུག་
ཅེས་བྱ་བ་ནི། འདིར་རྡོ་རྗེ་ནང་དུ་གཞུག་པ་དང་། འཛུད་པར་བྱེད་པའི་་
ཕྱིར་ནང་དུ་འཛུད་པ་ནི་བྷ་གའོ། །ཕྱག་རྒྱ་ཞེས་བྱ་བ་ཡང་བྷ་ག་སྟེ། སྦྱོར་བས་
ཕྱག་རྒྱ་ཞེས་བྱ་བ་ནི་རྟགས་ཀྱི་ཕྱག་རྒྱས་འདེབས་པའི་●ཕྱག་རྒྱའོ། །ལིང་གའི་་་
དོན་ཞེས་བྱ་བ་ནི། རྟགས་ཀྱི་དོན་བྱེད་པའི་ཕྱིར་ལིང་གའི་དོན་ཏེ། དེ་ཉིད་་
42-384