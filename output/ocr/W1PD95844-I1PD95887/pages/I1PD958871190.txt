དཔལ་འཁོར་ལོ་བདེ་མཆོག་གི་མངོན་པར་རྟོགས་པའི་འགྲེལ་པ།
༡༡༣༣
སྐད་ཅིག་རྣམ་པས་རྣལ་འབྱོར་བདག་ཅེས་པ་བཅོམ་ལྡན་འདས་མ་དང་བཅས་པ་
ཉིད་དུ་སྐད་ཅིག་ལ་རྫོགས་པའི་ཕྱིར་རོ། །སྐད་ཅིག་རྣམས་*པས་ཕྱག་རྒྱ་ཅན་ནི་་
བདག་ཉིད་དང་དུས་མཉམ་པ་ཁོ་ནར་ཤེས་རབ་དང་ལྡན་ནོ་ཅེས་པའི་
མ་པ་ཁ་ནར་ཤས་རབ་དང་ལྡན་
སྐད་ཅིག་ཀུན་ནས་ཐམས་ཅད་ཏེ་ཅེས་པ་ནི་སྐད་ཅིག་གིས་གཞལ་ཡང་ཁང་དང་་་
དཔའ་བོ་དང་དཔའ་མོའི་དབང་ཕྱུག་རྣམས་རྫོགས་པའོ། །སྐད་ཅིག་ལ་ནི་་་
གསང་སྔགས་བརྗོད་ཅེས་པ་རྫོགས་པའི་དུས་ཁོ་ནར་གསང་སྔགས་བརྗོད་པའོ། །
སྔགས་ཀྱི་ཚིག་གསུངས་པ་ཨོཾ་ཨཱཿཧཱུཾ་ཞེས་པ་ལ་སོགས་པའོ། །
དེ་ནས་ཞེས་པ་ལ་སོགས་པའི་ཚིགས་སུ་བཅད་པ་ནི་མདོར་བསྟན་པའོ། །
མྱུར་དུ་ཅེས་པ་ནི་མཆོད་ཡོན་ལ་སོགས་པ་ལ་མ་ལྟོས་པར་རོ། །དེ་ནས་ཅེས་པ་ལ་
སོགས་པ་ནི་རྒྱས་པར་བཤད་པའོ། །ཨོཾ་ཧ་ཞེས་པ་ལ་སོགས་པའི་སྔགས་རྣམས་་་
དང་ལྷ་རྣམས་ཐ་མི་དད་པས་སྔགས་རྣམས་དེ་དང་དེའི་ཁ་དོག་ཏུ་བསྒོམ་མོ། །རྡོ་
རྗེ་སེམས་དཔའ་ལ་སོགས་པ་རྣམས་ཀྱི་སྐུ་མདོག་ནི་གོ་རིམ་བཞིན་དུ་དཀར་པོ་དང་།
སེར་པོ་དང་། དམར་པོ་དང་། ནག་པོ་དང་། དམར་པོ་དང་། ལྗང་ཁུའོ། །
ཡན་ལག་ཐམས་ཅད་ལ་མཚོན་ཆ་ཅེས་པ་ནི་པགས་པའི་ནང་ན་གནས་པའི་རྡུལ་ཕྲ་
རབ་རྣམས་དེའི་རང་བཞིན་དང་ཁ་དོག་ཅན་དུའོ། ། དེ་ཁོ་ན་བཞིན་དུ་བཅོམ་་་
ལྡན་འདས་མ་ལ་ཡང་ངོ་། །ཨོཾ་བཾ་ཅེས་པ་ལ་སོགས་པའི་སྔགས་རྣམས་ནི་ཁ་དོག་
དམར་པོ་དང་སྔོན་པོ་དང་དཀར་པོ་དང་སེར་པོ་དང་ལྗང་ཁུ་དང་དུ་བ་འཁྱིལ་བ་་
ལྟ་བུའོ། །ཡང་ན་སྔགས་དེ་དག་ཡོངས་སུ་གྱུར་པ་ལས་གནས་དེ་དང་དེ་རྣམས་
སུ་རྡོ་རྗེ་སེམས་དཔའ་ལ་སོགས་པ་བསྒོམ་པར་བྱའོ། །རྡོ་རྗེ་སེམས་དཔའ་དང་།
རྣམ་པར་སྣང་མཛད་དང་། པདྨ་གར་གྱི་དབང་ཕྱུག་དང་། དཔལ་ཧེ་རུ་ཀ་
དང་། རྡོ་རྗེ་ཉི་མ་དང༌་། རྟ་མཆོག་རྣམས་ཀྱི་སྐུ་མདོག་དཀར་པོ་དང་།
42-1133
།