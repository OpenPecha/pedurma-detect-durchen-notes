༢༧༨
བསྟན་འགྱུར། རྒྱུད། ༼༽ ༨༠ཎྜི་ཌོ
ཚིམ་པར་བྱེད་པ་ཞེས་བྱ་བར་སྦྱར་རོ། །ཅི་དང་འདྲ་ཞེ་ན། དལ་བར་འགྲོ་བ་
ཅན་ཞེས་བྱ་བ་ནི། དཔེར་ན་དལ་བར་འགྲོ་བ་སྟེ་གངྒཱའི་ཆུ་འཐུངས་པ་ལུས་ཚིམ་
པར་བྱེད་པ་དེ་བཞིན་ནོ་ཞེས་བྱ་བའི་དོན་ཏོ། །དེ་ཉིད་ཀྱི་ཕྱིར་དེ་ལྟར་ཞེས་བྱ་བ་
ལ་སོགས་པ་གསུངས་ཏེ། རྫས་ལས་སྐྱེས་པའི་གྲངས་ནི་བཅོ་བརྒྱད་ཅེས་པའི་
དོན་ཏོ། །བཅུད་ཀྱིས་ལེན་ཞེས་•བྱ་བ་ནི་རླུང་དང་མཁྲིས་པ་བད་ཀན་གྱི་ངོ་་
བོས་མཉམ་པའི་དབང་གིས་ཞེས་བྱ་བ་འདིས་ནི་བཅུད་ཀྱིས་ལེན་ནོ། །ཁམས་་
ཡོངས་སུ་དག་པས་ནི་རྒྱས་པར་བྱེད་དོ་ཞེས་བྱ་བའི་དོན་ཏོ། །འདིར་མདོར་་
བསྟན་པ་ཙམ་གྱིས་རྒྱས་པར་བསྟན་པ་ལ་སོགས་པས་ལེའུ་བཞི་བཅུ་རྩ་གཉིས་ལ་
སོགས་པར་རང་གི་ངོ་བོའི་རབ་ཏུ་སྦྱོར་བ་ལས་འདིར་གསུང་བར་འགྱུར་རོ། །
འདིའི་མངོན་པར་འདུ་བྱ་བའི་ཐབས་ནི། དེ་ནས་ཞེས་བྱ་བ་ལ་སོགས་པ་་
གསུངས་ཏེ། ལམ་ཀུན་ཞེས་བྱ་བ་ནི་འདུ་བྱེད་དོ། །དེའི་རྣམ་དཔྱད་པ་ཞེས་་
བྱ་བ་ནི། རང་གི་ངོ་བོར་གནས་པའོ། །ཡོན་ཏན་ཞེས་བྱ་བ་ནི་དེ་ཉིད་འགྲང་
བར་བྱེད་པའོ། །དེའི་ཡན་ལག་ནི་ཐབས་སོ། །ཆོ་ག་ཞེས་བྱ་བ་ནི། དེའི་་་་
ཡང་ཆོ་གར་བྱེད་པ་དང་། རྟོགས་པར་བྱེད་པའི་ཕྱིར། ཙམ་པ་ཀ་ལ་སོགས་་
པའི་རྫས་ལས་སྐྱེས་པ་འདིས་འཆད་པར་འགྱུར་བའི་གཞུང་དང༌། དེ་བཤད་
ཅེས་བྱ་བར་སྦྱར་རོ། །དེ་ཉིད་ནི་ཙམ་པ་ཀ་ཞེས་བྱ་བ་ལ་སོགས་པ་གསུངས་ཏེ།
སྦྲང་རྩི་འཇིག་པ་ཞེས་བྱ་བ་ནི། མ་དྷུ་ཀའི་མེ་ཏོག་གོ། །པྲི་ཡཾ་ཀུ་ཞེས་བྱ་བ་ནི།
ཤྱ་མའོ།
།མེ་ཏོག་ནི་ཀུ་སུམྦྷའོ། །འདིར་ཡང་སྤྲི་ཀཱ་ཀ་དང་ཞེས་བྱ་བར་བལྟ་་་
བར་བྱ་སྟེ།
ལེའུ་བཞི་བཅུ་རྩ་བདུན་པ་ལས་ཙམ་པ་ཀ་ལ་སོགས་པའི་གཞུང་དུ་་
སྤྲི་ཀ་དང་རེ་ཎུ་ཀ་དག་འཆད་པའི་ཕྱིར་རོ། ། དེ་ལ་རེ་ཎུ་ཀ་འབྲས་བུའི་སྡེ་ཚན་
དུ་བལྟ་བར་བྱས་ཏེ། དང་གིས་ནི་མ་གསུངས་པ་བསྡུ་བའི་ཕྱིར། དེ་དང་གུར་
42-278