२७
བསྟན་འགྱུར། རྒྱུད། ༼ཛུ ༨༠
རྡོ་རྗེ་ཉི་མའོ། །འདུ་ཤེས་ལ་པདྨ་གར་གྱི་དབང་ཕྱུག་གོ། །འདུ་བྱེད་ལ་རྟ་་
མཆོག་གོ། །རྣམ་པར་ཤེས་པའི་ཕུང་པོ་ལ་དཔལ་ཧེ་རུ་ཀའོ། །སྐྱེ་མཆེད་་་
ཐམས་ཅད་ལ་རྡོ་རྗེ་སེམས་དཔའོ། །ས་ལ་ནི་སྤྱན་ནོ། །ཆུ་ལ་ནི་མཱ་མ་ཀིའོ། །
མེ་ལ་ནི་གོས་དཀར་མའོ། །རླུང་ལ་ནི་སྒྲོལ་མའོ། །ནམ་མཁའ་ལ་ནི་པདྨ་་
འབར་མའོ། །འདི་རྣམས་ཀྱི་སྐུ་མདོག་ལ་སོགས་པའང་འདི་ཉིད་ལས་དཀྱིལ་་་
འཁོར་དུ་བརྗོད་པར་བྱའོ། །པདྨ་འབར་མ་ནི་མཱ་མ་ཀི་ལྟ་བུའོ། །གོ་ཆ་ལ་་
སོགས་པར་བྱིན་གྱིས་བརླབས་ནས། རང་གི་ལུས་ལས་འོད་ཟེར་གྱིས་མཁའ་འགྲོ་
མའི་གཟུགས་སུ་སྤྲོས་པས་དེ་རྣམས་ཀྱིས་དེ་བཞིན་གཤེགས་པ་བཀུག་པ་དང་དེའི་
སྐུ་ལས་འོད་ཟེར་ལས་བྱུང་བའི་ལྷ་མོ་རྣམས་ཀྱིས་བུམ་པའི་ཕྱག་གིས་བདག་ཉིད་་
དབང་སྐུར་ཏེ། མི་བསྐྱོད་པ་ལ་སོགས་པའི་དེ་བཞིན་གཤེགས་པ་ལྔས་རལ་པའི་
ཅོད་པན་ལ་བརྒྱན་པ་ཡིན་ནོ། །དེ་ནས་མདུན་ལ་སོགས་པའི་ཐོད་པ་རྣམས་ལ།
རྣམ་པར་སྣང་མཛད་ལ་སོགས་པའི་ལྷ་རྣམས་ཀྱི་ཚོགས་བསམ་པར་བྱའོ། །
མདུན་དུ་ཐོད་པར་ཟླ་བ་ལ་བྷཾ་ལས་བྱུང་བའི་རྣམ་པར་སྣང་མཛད་དཀར་ཞིང་ཞི་
བ་ཕྱག་བཞི་པ། _ གཡས་དང་གཡོན་ན་འཁོར་ལོ་དང་དྲིལ་བུ་དང་ཐོད་པ་་་
དང་ཞགས་པ་འཛིན་པར་བསྒོམ་པར་བྱའོ།
།གཡས་སུ་ཐོད་པར་ཟླ་བ་ལ་ཨཾ་ལས་
བྱུང་བའི་རིན་ཆེན་འབྱུང་གནས་སེར་པོ་ཕྱག་བཞི་པ། གཡས་པ་ལ་སོགས་པ་ནི།
རིན་པོ་ཆེ་དང་ལྕགས་ཀྱུ་དང་ཐོད་པ་དང་ཞགས་པ་འཛིན་པའོ། །ནུབ་ཏུ་ཐོད་་
པར་ཟླ་བ་ལ་ཧྲཱིཿལས་བྱུང་བའི་པདྨ་གར་གྱི་དབང་ཕྱུག་སྐུ་མདོག་དམར་པོ་ཕྱག་་
བཞི་པ། གཡས་པ་ལ་སོགས་པའི་ཕྱག་ན་མདའ་དང་པདྨ་དང་གཞུ་དང་ཞགས་
པ་འཛིན་པའོ། །བྱང་དུ་ཐོད་པར་ཟླ་བ་ལ་ཁཾ་ལས་བྱུང་བའི་རྟ་མཆོག་སྐུ་་་
མདོག་ལྗང་ཁུ་ཕྱག་བཞི་པ། གཡས་པ་ལ་སོགས་པ་ན་རྡོ་རྗེ་དང་ལྕགས་ཀྱུ་དང་་
42-26