རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
377
རྣམས་ལ་བཅུ་གསུམ་པ་ལ་སོགས་པ་ནང་དུ་གཏོགས་པའི་ཕྱིར། ཚེས་གཅིག་ལ་
སོགས་པ་ནས་བཅུ་གཉིས་ཀྱི་མཐར་ཚེས་བཅུ་གཉིས་སོ། །དེའི་ཕྱིར་ཡང་ངོ་རེ་རེ་
ལ་ཉི་མ་བཅུ་གཉིས་རྣམས་སོ། །དེ་ལ་བཅོ་ལྔ་པའི་སྒྲས་ནི། ཉ་གང་བ་དང་་་
སྟོང་ལའོ། །དེ་བས་ན་ངོ་གཉིས་དག་ཀུན་བསྡུད་པས་ཉི་མ་ཉི་ཤུ་རྩ་བཞི་རྣམས་
སོ༑ །དེ་ཉིད་ནི། དཀར་དང་གནག་པའི་ཆ་ཡིས་ནི།
།ཉི་ཤུ་རྩ་བཞིར་ཉེ་་
བར་བརྗོད་ཅེས་གསུངས་སོ། །རྒུ་ནི་ཞེས་བྱ་བ་ལ་སོགས་པ་ལ། རྒུ་ནི་སར་་་་
པའོ།༑ །སྔོན་གྱི་རབས་ཞེས་བྱ་བ་ནི། ཡུན་རིང་པོར་བསྟན་པའོ། །འཆི་་་་
བའི་དུས་སུ་རྣམ་པར་གནས་ཞེས་བྱ་བ་ནི་འཆི་བའི་དུས་སུ་རྣམ་པར་གནས་པར་་
ངེས་པ་ཡིན་ནོ་ཞེས་བྱ་བའི་དོན་ཏོ། །དབུགས་ནི་སྤྲོས་པ་ཙམ་གྱིས་ནི་ཞེས་བྱ་བ་
ནི༑ དབུགས་ཀྱི་སྤྲོས་པ་མ་ཚང་བ་དང་ལྷག་པ་ཉིད་དེ། ལྷན་ཅིག་སྐྱེས་པའི་
གནས་སྐབས་ལས་གཞན་ཉིད་དུ་ཞེས་བྱ་བའི་དོན་ཏོ། །དྲུག་གཉིས་ཞེས་བྱ་བ་ནི།
ཉི་མ་བརྒྱད་དེ། གལ་ཏེ་གང་གི་ཚེ་དེ་བཞིན་དུ་རླུང་ལོག་པ་དེའི་ཚེ་ལོ་གཉིས་་་
དང་ཟླ་བ་བཞི་དང་ལྡན་པ་དང་། ཉི་མ་ཉི་ཤུ་རྩ་བཞི་ལྷག་པར་སྲོག་འཚོའོ། །
ཞེས་བྱ་བ་འདི་དང་། ཟླ་བ་དེ་རྣམས་རིགས་བྱེད་ཅེས་བྱ་བ་ལ་སོགས་པར་་་
མངོན་པར་སྦྱར་རོ། །ལུས་ཅན་རྣམས་ཀྱི་དེ་བཞིན་འཚོར་ཞེས་བྱ་བ་ནི། ལུས་
ཅན་རྣམས་འཆི་ཞེས་བྱ་བའི་དོན་ཏོ། །ཉི་ཤར་རོ་ཧི་ཏའི་ཆ་ལ་ཞེས་བྱ་བ་ནི།
སྔ་བར་ཏེ། ཐུན་ཚོད་ཕྱེད་ལ་རོ་ཧི་ཏའི་ཆའོ། །དེའི་མཚན་མ་ཞེས་བྱ་བ་ནི།
དེ་ལ་རོ་ཧི་ཏའི་ཆ་ལ། མཚན་མ་གང་གསུངས་པ་འཆི་བའི་མཚན་ཉིད་དེ་ཞེས་་
བྱ་བའི་དོན་ཏོ། །ཡན་ལག་གི་མཚན་ཉིད་ཀྱི་གནས་ནི། སྣ་ཞེས་བྱ་བ་ལ་་་་
སོགས་པ་གསུངས་སོ། །བརླ་དང་བྱིན་པ་དེ་བཞིན་གཞན་ཞེས་བྱ་བ་ནི། བརླ་
དང་བྱིན་པ་རྣམས་སོ་ཞེས་བྱ་བའི་དོནན་ཏོ། །གསང་བ་ལིང་གས་ཞེས་བྱ་བ་ནི།
42-311