རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༣༦༡
ལམ་ཡང་ཚེར་མ་ཉིད་ཅེས་བྱ་བ་ནི་བླ་མའི་གསུང་རབ་ལ་སྨོད་པར་བྱེད་པ་ཞེས་བྱ་
བའི་དོན་ཏོ། །ཡང་ན་ལམ་ནི་ཐབས་དང་ཤེས་རབ་ཀྱི་བདག་ཉིད་ཅན་ཏེ།
དེ་རྨོངས་*པར་བྱེད་པའི་ཕྱིར་ཞེས་བྱ་བའི་དོན་ཏོ།
།དེ་རྣམས་ཀྱང་གནས་པ་་་
དང་མཚུངས་སོ། །འདི་རྣམས་ཀྱི་མི་ཤེས་པ་དེ་གང་ཞེ་ན། གསང་བ་སངས་་
རྒྱས་སྤྱོད་ཡུལ་ཉིད་ཅེས་བྱ་བ་ནི། ཉན་ཐོས་ལ་སོགས་པ་རྣམས་ལས་ཤིན་ཏུ་རིང་
བར་གནས་པའི་ཕྱིར་གསང་བ་ནི་སྦས་པའོ། །གང་ཞིག་དེ་ལྟར་ཁྱད་པར་་་
འཕགས་པའི་གསང་བར་གྱུར་པའི་ཡེ་ཤེས་དེ་བསྟན་དུ་གསོལ་ཞེས་བྱ་བར་་་་
དགོངས་པའོ། །དེའི་ཕྱིར་ཡེ་ཤེས་ཞེས་བྱ་བ་ལ་སོགས་པ་གསུངས་ཏེ། ཡེ་ཤེས་
དབྱེ་བ་ནི་ཡེ་ཤེས་ཀྱི་ཁྱད་པར་ཏེ། ལྷན་ཅིག་སྐྱེས་པ་ཞེས་བྱ་བའི་དོན་ཏོ། །
ལས་ཀྱི་དབྱེ་བ་ཐམས་ཅད་ཀྱི་ཞེས་བྱ་བ་ནི་སེམས་ཅན་ཐམས་ཅད་ཀྱིའོ། །རྣམ་་
པར་བྱེད་ཅེས་བྱ་བ་ནི། འགྲོ་བ་སྣ་ཚོགས་པ་ལ་སོགས་པའི་གཟུགས་ཡིན་ནོ། །
གང་ཏུ་གྱུར་པས་ཀྱང་ཞེ་ན། ཡེ་ཤེས་དེ་ཉིད་ཅེས་བྱ་བ་གསུངས་ཏེ། ཡེ་ཤེས་
ནི་ལྷན་ཅིག་སྐྱེས་པའི་ཡེ་ཤེས་སོ། །དེ་ཉིད་ནི་དངོས་པོ་ཐམས་ཅད་ཀྱི་དེ་ཁོ་ན་་
ཉིད་ཀྱི་རང་བཞིན་ནོ། །དེར་གྱུར་པ་ན། གཉིས་སུ་མེད་པའི་ངོ་བོ་ལ་རྨོངས་
པ་ལས་གཉིས་ཉིད་དུ་སོ་སོར་འདོད་པས་འགྲོ་བ་སྣ་ཚོགས་ལ་སོགས་པའི་གཟུགས་
ལས་བཟློག་པར་དཀའ་བ་ཞེས་བྱ་བར་དགོངས་པའོ། །ལྷ་མིན་ །ལྷ་མིན་ཞེས་བྱ་བ་ནི།
གདུལ་བར་དཀའ་བ་རྣམས་སོ། །ལྷ་མིན་མཆོག་ཅེས་བྱ་བ་ནི། ལྷ་མ་ཡིན་གྱི་
དབང་ཕྱུག་གོ། །ལྷ་མིན་ཞེས་བྱ་བ་ནི། མཆིལ་མ་ཟ་བ་ལ་སོགས་པའོ། །
གནོད་སྦྱིན་ནི་རབ་ཏུ་གྲགས་སོ། །བདེ་མེད་ནི་སྲིན་བུའོ། །གྲུབ་པ་པོ་ཞེས་བྱ་
བ་ནི་ལྷ་རྣམས་ཏེ་ཐམས་ཅད་དུ་དང་པོ་ལ་གསུམ་པའོའོ། །གསང་བ་ཞེས་བྱ་བ་ནི།
མི་མཐོང་བའི་ལྷ་རྣམས་སོ། །བཟང་པོའི་གཟུགས་ཀྱི་མིང་གིས་དང་ཞེས་བྱ་བ་ནི།
42-361