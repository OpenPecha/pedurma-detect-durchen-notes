4
བསྟན་འགྱུར། རྒྱུད། ཝུ ༨༡
དྲིན་ལས་སྐྱེས་པ། བརྟན་པར་བྱས་པས། རྡོ་རྗེ་འཆང་ཆེན་པོའི་ཕུན་སུམ་
ཚོགས་པ་སྦྱིན་པར་བྱེད་དེ། ཕྱག་རྒྱ་ཆེན་མོ་མཐའ་དག་ལ་འཁྱུད་པའི་བདེ་བ་
ཆེན་པོ་བསྐྱེད་པར་བྱེད་དོ་ཞེས་པ་ནོར་བུ་འགེངས་པའི་རིམ་པའོ།།
ད་ནི་ཛཱ་ལནྡྷ་རའི་རིམ་པ་བརྗོད་པར་བྱའོ། །ལྟེ་བ་ཆུ་སོའི་བར་དུ་ནི། །
འཁོར་ལོ་གྲུ་གསུམ་དཀར་དམར་ལ། །རིགས་ལྔར་ལྡན་པའི་ཐིག་ལེ་ནི། །
སངས་རྒྱས་ལྔ་རྣམས་ཀྱིས་མཚོན་་པ། །སྲོག་འགོག་ལྡན་པའི་སྦྱོར་བ་ཡིས། །
བསམས་ན་སྐད་ཅིག་དེ་ལ་འབར།
།འཇིག་རྟེན་གསུམ་དུ་མཆོད་འོས་པའི། །
རྡོ་རྗེ་འཛིན་པ་དངོས་སུ་འགྱུར། །གང་ཞིག་བསྒོམ་པ་བརྟན་གྱུར་པས།
།བུ་
ག་གཞན་ནས་འཐོན་གྱུར་པ། །ནམ་མཁའི་རྩ་ལ་ཡང་ཞུགས་ན། །སྣང་བ་
མངོན་སུམ་མཐོང་བར་འགྱུར། །འབར་བ་བརྟན་པར་གྱུར་པ་ནི། །ལྕེར་ཕྱིན་
ནས་ནི་རྣམ་པར་གནས། །ཇི་སྲིད་འདོད་པ་དེ་སྲིད་དུ། །ལྕེ་འཕེལ་བ་དང་
རྒྱལ་བར་བྱེད། །དཔུང་པའི་རྩ་བར་སོན་པའི་མེ། །ཀུན་དུ་འགྲོ་བས་ལུས་་
འཕེལ་ཞིང་།
།ཁམས་གསུམ་པོ་ནི་ཐམས་ཅད་དུ། །རྣམ་པར་བལྟ་བ་ལ་
སོགས་བྱེད། །ཞེས་པ་ཛཱ་ལན་དྷ་རའི་རིམ་པའོ【།།
WRAN
_ ད་ནི་རིམ་པ་ལྔ་པ་བརྗོད་པར་བྱའོ། །གཟུགས་སོགས་རྣམས་ཀྱིས་དྲངས་
གྱུར་པས། །ངོ་བོ་ཉིད་ཀྱིས་གཡོ་བའི་སེམས། །གང་དེ་སྙིང་གར་བརྟན་བྱས་་
ནས།༑ །བློ་དང་ལྷན་ཅིག་དབང་དུ་བྱ། །གཟུང་དང་འཛིན་པ་སྤངས་པ་ཡིས། །
དམིགས་པ་ཀུན་དང་བྲལ་བའི་སེམས། །བསམ་དུ་མེད་པའི་རང་བཞིན་ཕྱིར། །
ཅི་ཡང་བསམ་པར་མི་བྱའོ། །སྟོང་པ་ཉིད་ལ་སེམས་གཞུག་ཅིང་། །སེམས་ལ་
42-758