རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
لاعات
རྟེན་གསུམ་དང་འདྲེས་པར་གྱུར་པས་མེ་སྟག་ལྟ་བུར་འཁོར་ཞིང་གཞུག་པར་བྱའོ། །
འཇིག་རྟེན་གསུམ་དུ་སོན་ཞེས་བྱ་བའི་སྒྲས་ནི་འདྲེས་པའོ། །མེ་ནི་རླུང་གིས་་་་་
བསྐྱོད་ནས་ནི་ཞེས་བྱ་བ་ནི། སྤྲོས་པའི་བདག་ཉིད་ཅན་ཏེ། ཤེས་རབ་དང་་་
ལྡན་པས་མེ་སྟག་ལྟ་བུར་རྣ་བ་དག་ཏུ་གཞུག་པར་བྱའོ་ཞེས་བྱ་བའི་དོན་ཏོ། །
འདིས་ནི་རྣལ་འབྱོར་པ་རིང་པོ་ཐོས་པས་ཤེས་པར་འགྱུར་རོ།
།འདི་སྐད་དུ་མིག་
གི་སྤྱོད་ཡུལ་དུ་བྱས་ནས་འཇིག་རྟེན་གསུམ་བལྟ་བར་བྱའོ། །འདི་སྐད་དུ་སྔོན་གྱི་
གནས་དང་འཇིག་རྟེན་གསུམ་པོ་ཐམས་ཅད་དེ་སྣང་བར་བྱས་ནས་ཡོད་ཀྱིས་་་
གཞན་གྱི་སེམས་ཏེ། གཞན་གྱི་ཡིད་ལ་འཇུག་པ་དང་རྫུ་འཕྲུལ་བྱེད་པའོ། །ཇི་
སྐད་དུ་གསུངས་པའི་དཀྱིལ་འཁོར་ལ་ཞོན་ནས་འབར་ཞིང་གསལ་བར་བྱེད་པར་རོ། །
གཞན་གྱི་གྲོང་ཁྱེར་དུ་འཇུག་པ་དང་། འཕོ་བའི་མཚན་ཉིད་ལ་གོམས་པས་མྱུར་
བར་འདི་ལྟ་བུ་སྐྱེ་བར་འགྱུར་རོ། །ལྷ་མོ་སྒྱུ་མ་ཆེན་མོ་ཉོན། །འགྲོ་བའི་སྒོ་ནི་
མཛེས་པ་ཉིད་ཅེས་བྱ་བ་ལ་སོགས་པ་ནི། སྒོ་དགུ་ལས་རྣམ་པར་ཤེས་པ་འཕོ་བ་
ན་མཆོག་དང་ཐ་མའི་དབྱེ་བས་འགྲོ་བའི་དབྱེ་བ་བསྟན་པར་བྱའོ། །ཐིག་ལེས་་་
གཟུགས་ཀྱི་ལུས་ཅན་ཉིད། །ལྟེ་བ་མཐོ་རིས་འདོད་པ་ཅན། །ཞེས་བྱ་བ་ནི་་་་
གང་གི་ཚེ་སྤྲོ་བ་དང་བསྡུ་བའི་རེགས་པས་ཐིག་ལེའི་གཟུགས་ཀྱི་སེམས་ཏེ། རྣམ་
པར་ཤེས་པ་ལུས་ཅན་རྣམས་ཀྱི་ལྟེ་བའི་སྒོ་ནས། བྱུང་བ་དེའི་ཚེ་མཐོ་རིས་སུ་སྐྱེ་
བར་འགྱུར་རོ། །སྟེང་ནས་སྟེང་དུ་འགྲོ་ཞེས་བྱ་བ་ལ། །སྟེང་ནི་གང་གི་ཚེ་་་
འབར་བ་འཛིན་པ་ནས་རྣལ་འབྱོར་པ་བྱུང་བ་དེའི་ཚེ་མཐོ་རིས་ལས་སྟེང་དུ་འོག་་
མིན་ལ་སོགས་པར་སྐྱེ་བར་འགྱུར་རོ། །དེས་ཕྱེ་བས་མྱུར་བ་ཉིད་དུ་འགྱུར་རོ། །
སྣ་ལས་གནོད་སྦྱིན་ཉིད་དུ་འགྱུར། །རྣ་བ་དག་ལས་མི་འམ་ཅི། །ལྷ་མོ་གང་ཚེ་
མིག་ནས་འགྲོ། །མི་རྣམས་ཀྱི་ནི་རྒྱལ་པོར་སྐྱེ། །ཞེས་བྱ་བ་ནི། མི་རྣམས་ཀྱི་
42-467