རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༣༢༣
རོལ་འགྲོ་བ་ནི་ལྷག་པར་ཡང་གོམས་པས་ཕ་རོལ་ཏུ་འགྲོ་བ་སྟེ་རྣལ་འབྱོར་པའོ། །
དེ་ནས་ཞེས་བྱ་བ་ལ་སོགས་པ་ནི། སྔོན་མ་སྦྱངས་པ་ལས་ཕྱི་རོལ་རྣམས་སྦྱང་བ་
བྱ་སྟེ་ཞེས་བྱ་བ་ནི་བྱེད་དོ་ཞེས་བྱ་བའི་དོན་ཏོ། །རྣལ་འབྱོར་ཞེས་བྱ་བ་ནི།
རྣམ་པར་ཤེས་པ་དབྲོག་པའི་རྣལ་འབྱོར་གྱིས་སོ། །གནས་གཉིས་ཀྱི་ནི་སེམས་ཀྱི་
ནི་ཞེས་བྱ་བ་ལ་གནས་གཉིས་ནི་གནས་གཉིས་ཞེས་བྱ་བའི་དོན་ཏོ། །སྐུ་དང་་་་
ཐུགས་ཞེས་བྱ་བར་ཤེས་པར་བྱའོ།། སེམས་ཀྱི་ནི་ཞེས་བྱ་བ་ནི་ཐུགས་ཏེ
སྐུའི་སེམས་དང་ཐུགས་ཀྱི་སེམས་ཞེས་བྱ་བའི་དོན་ཏོ། །འདིས་ཅིར་འགྱུར་ཞེ་ན།
རླུང་གི་ཞེས་བྱ་བ་ལ་སོགས་པ་གསུངས་ཏེ། ལྟེ་བའི་འོག་ཏུ་སོར་བཞི་བོར་ནས་་
རླུང་གི་དཀྱིལ་འཁོར་གྱི་སེམས་ཀྱིས་ནི་ཞེས་བྱ་བ་ནི་རླུང་གི་དཀྱིལ་འཁོར་ཞེས་བྱ་་
བའི་དོན་ཏོ། །དེའི་སྟེང་དུ་ཅི་ཞེ་ན། རླུང་གི་ཞེས་བྱ་བ་ལ་སོགས་པ་གསུངས་
ཏེ། ནང་གི་སྒྲ་ནི་སྟེང་གི་ཚིག་གོ། །རླུང་གི་དཀྱིལ་འཁོར་གྱི་སྟེང་དུ་གནས་་
པ་དེ་ཅི་ཞེ་ན། མེ་ཡི་ནི་ཞེས་བྱ་བ་གསུངས་ཏེ། དེའི་སྟེང་དུ་མེའི་དཀྱིལ་་་
འཁོར་ཞེས་བྱ་བའི་དོན་ཏོ། །དབྱེ་བར་ཞེས་བྱ་བ་ནི། རླུང་གི་དཀྱིལ་འཁོར་
གྱིས་མེའི་དཀྱིལ་འཁོར་འབར་བར་བྱའོ་ཞེས་བྱ་བའི་དོན་ཏོ། །ཡང་ནས་ཡང་དུ་
ཞེས་བྱ་བ་ནི་ཤིན་ཏུ་ཞེས་བྱ་བའི་དོན་ཏོ། །ཨཱ་ལི་ཞེས་བྱ་བའི་ས་བོན་ནི་ཨཾ་ངོ་། །
ཀཱ་ལི་ཞེས་བྱ་བ་ནི། ཀཱ་ལིའི་ས་བོན་ནི་ཧཱུཾ་ངོ་། །ལྡན་པར་ནི་ཞེས་བྱ་བ་ནི་སྔ་་
མ་ཉིད་དོ། ། །དེའི་ཞེས་བྱ་བ་ནི་དེ་དག་གི་ཞེས་བྱ་བའི་དོན་ཏོ། །ལྟེ་བ་དང་་་་
སྙིང་དག་ལ་གོ་རིམས་བཞིན། ཨཾ་ཧཱུཾ་གི་ས་བོན་དང་ཡང་དག་པར་ལྡན་པ་ཞེས་་
བྱ་བའི་དོན་ཏོ། །དེ་ཉིད་ནི་སྦྱར་བར་བྱ་ཞེས་བྱ་བ་ནི།
དེའི་ས་བོན་གཉིས་ཏེ།
སྐུའི་སེམས་དང་ཐུགས་ཀྱི་སེམས་ཀྱིས་རྣམ་གཞག་གོ་ཞེས་བྱ་བའི་དོན་ཏོ། །
འབྱིན་དང་རྔུབ་པའི་ཞེས་བྱ་བ་ལ། འབྱིན་པ་ནི། དབུགས་འདོན་པའོ། །
42-323