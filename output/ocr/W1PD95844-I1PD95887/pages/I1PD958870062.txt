རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
འཕགས་པ་རྣམས་ཀྱི་ནི་ཟག་པ་མེད་པ་སྟེ། དེ་ལྟར་ཡང་བདེ་བ་ལས་ཕ་རོལ་
2)
གཞན་དུ་བསྒྲུབ་པར་བྱ་བ་ཡོད་པ་མ་ཡིན་ཞིང་བདེ་བ་ཉིད་དོན་དུ་གཉེར་བས་་་་་
སྒྲུབ་ཐབས་སྣ་ཚོགས་བཙལ་བར་བྱའོ། །ཡང་ན་བྱིས་པ་རྣམས་ཀྱི་ཇི་སྲིད་དུ་རང་
བཞིན་ཡོངས་སུ་དག་པ་ཉིད་དེ། རང་ཉིད་ཟག་པ་དང་བཅས་པའི་ཕྱིར་དེ་ཡང་
ཟག་པ་དང་བཅས་པ་བལྟ་བུར་འདོད་དེ། མངོན་པར་ཞེན་པ་དང་བཅས་པའི་
ཕྱིར་རོ། །དེས་ན་བདེ་བའི་རང་བཞིན་འདི་ནི་དེ་ལྟར་ཡང་གསུངས་པ་བདེ་བས་་
བདེ་བ་བསྒྲུབ་པར་བྱ་ཞེས་བྱ་བ་ལ། བདེ་བས་ཞེས་བྱ་བ་ནི་རྡོ་རྗེ་འཛིན་པས་སོ།།
བདེ་བ་ཞེས་བྱ་བ་ནི་ཟག་པ་མེད་པའོ།
།རྟག་ཏུ་བཞུགས་ཞེས་བྱ་བ་ལ་སོགས་པ་
ནས་མཆོག་ཅེས་བྱ་བའི་མཐའི་ཁྱད་པར་གྱི་སྐྱེས་པ་རང་དང་གཞན་གྱི་དོན་ཕུན་་་
ཚོགས་པའི་སྒོ་ནས་བལྟ་བར་བྱའོ། །འདི་ནི་ཞེས་བྱ་བ་ནི་རང་དང་གཞན་གྱི་་་་
དོན་ཕུན་ཚོགས་པའོ། །དེས་ཅིར་འགྱུར་ཞེ་ན་གསུངས་པ། རང་འབྱུང་ཞེས་
བྱ་བ་ནི་རང་གི་རང་བཞིན་གྱིས་དེ་ལྟ་དེ་ལྟར་གདུལ་བར་བྱ་བ་གདུལ་བའི་དོན་དུ་
རྣམ་པར་སྣང་མཛད་ལ་སོགས་པའི་སྤྲུལ་པའི་གཟུགས་ཀྱིས་འབྱུང་བས་རབ་ཏུ་ཕྱེ་
བའོ༑ །དེ་ལྟར་ཡང་། སེམས་ནི་ཆེན་པོ་གཅིག་ཉིད་ལས།
།ལྔ་ཡི་གཟུགས་
སུ་མཚོན་པ་ཡིན། །ཞེས་གསུངས་སོ། །སེམས་ཞེས་བྱ་བ་ནི་རྡོ་རྗེ་འཛིན་པའོ། །
བཅོམ་ལྡན་འདས་ཞེས་བྱ་བ་ནི་སྐལ་པ་རྣམ་པ་དྲུག་གི་སྦྱོར་བའི་ཕྱིར་རོ། ____།
གཅིག་པུ་ཉིད་ཅེས་བྱ་བ་ནི་ཆོས་ཀྱི་དབྱིངས་ཀྱི་ངོ་བོས་དོན་དམ་པའི་བདེན་པའི་་
ཚུལ་ཞེས་བྱ་བའི་དོན་ཏོ། །ལྷག་པའི་ལྷ་ཞེས་བྱ་བ་ནི་གསལ་བར་བྱེད་པས་ན་ལྷ་
སྟེ་སྤྲུལ་པའོ། །དེ་རྒྱས་པར་བྱེད་པ་ནི་ལྷ་དེ་ཉིད་དེ། རང་གི་དོན་ལ་ཨ་ཎ་སྟེ་
ངེས་པར་བྱས་ཤིང་བཏའོ། །བྱིན་གྱིས་བརླབས་པའི་ལུས་ཀྱིས་ལྷ་ཉིད་ནི་ལྷག་་་་
པའི་ལྷ་སྟེ། ཕྱག་དང་ཞལ་གྱི་རྣམ་པའི་གཟུགས་ཅན་ཞེས་བྱ་བའི་དོན་ཏོ། །དེ་
42-7