བསྟན་འགྱུར། རྒྱུད། ཝུ ༨༡
དེ་ལྟར་འཚམ་•དམ་སྔགས་ཀྱིས་བསྲུངས་ནས། ཐུན་མཚམས་སུ་ཕར་འཕྲོ་བ་
དང་ཚུར་བསྡུ་བ་སྟོན་པ་ནི། ཚངས་པར་སྤྱོད་པ་རྟག་འགྱུར་ཏེ་ཞེས་པའོ། །དེ་
ནས་སྤྱོད་པ་སྟོན་པ་ནི། འཇིགས་པ་ཐམས་ཅད་རྣམ་སྤངས་ཏེ། དེ་ལྟར་བདག་
ཉིད་རྣམ་པར་བསམ་ཞེས་པ་བག་ཚ་བ་མེད་པའི་སྤྱོད་པ་སྟེ་དང་པོའོ། །འཁོར་ལོ་
བདེ་མཆོག་བདེ་བའི་མཆོག །རིགས་ཅིག་ཏུ་ནི་རྣམ་པར་བརྟག་ཞེས་པ་རིགས་
མཉམ་པ་ཉིད་དུ་སྤྱོད་པ་སྟེ་གཉིས་པའོ། །རྣམ་པར་མི་རྟོག་བདག་ཉིད་སེམས། །
ཞེས་པ་ནས་དཔའ་བོ་སེང་གེ་བཞིན་དུ་སྤྱོད་ཞེས་པས་ནི་རྣམ་པར་མི་རྟོག་པའི་
སྤྱོད་པ་སྟེ་གསུམ་པའོ། །དེ་དག་ནི་བསྐྱེད་པའི་རིམ་པ་བསྟན་པའོ།འོ།།།། p
_རྫོགས་པའི་རིམ་པ་ནི་ལྔ་སྟེ། བསྒོམ་པ་དངོས་དང་། སྤྱོད་པ་དང་།
གཞན་དོན་དང་། ཐུན་བཞིའི་རྣལ་འབྱོར་སྟོན་པ་དང་། འབྲས་བུ་ཕན་ཡོན་
བསྟན་པའོའོ། །སོར་བྱེད་ལ་སྐོར་གཉིས་སུ་བཤད་དོ་ཨ་ལི་ཐབས་སྐྱེས་པ་ཀ་ལི་ཤེས་རབ་བུད་མེད་མདུན་
བསམ་ནི་ཆགས་ལམ་ལ་བསྐྱེད་•པ་དང་བུད་མེད་སྔགས་སྐྱེས་ཞིང་སྐྱེས། གྲོལ་ལམ་
ལ་སྙིང་ཀ་དང་ལྟེ་བར་ཐིག་ལེ་ཏི་ལ་ཀ་འོ། །རྣལ་འབྱོར་ཆེན་པོ་ངལ་བསོ་བ་ནི།
ཆགས་པའི་ལམ་ལ་དགའ་བ་བྱང་ཆུབ་ཀྱི་སེམས་བསྒོམ་པ་དང་། གྲོལ་བའི་ལམ་
ལ་བསམ་གཏན་སྐྱེས་ཐིག་ལེ་བསྒོམ་པའོ། །ཟླ་བའི་དཀྱིལ་འཁོར་རྫོགས་པར་ནི།
ཆགས་ལམ་ལ་གཏུམ་མོ་མེ་སྤར་ནས་བྱང་སེམས་ཕབ་ནས་འཁོར་ལོ་བྱང་ཆུབ་ཀྱི་སེམས་ཀྱིས་གང་
བའོ།༑ །གྲོལ་བའི་ལམ་ལ་ལྟེ་བར་ཐིག་ལེ་ཁ་སྦྱོར་བསྒོམ་པའོ། །ལྟེ་བའི་དབུས་
སུ་གནས་པར་བསྒོམ་ན་ཆགས་པའི་ལམ་ལ་གསང་བའི་རྡོ་རྗེའི་དབུས་སུའོ། །
གྲོལ་བའི་ལམ་ལ་གཏུམ་མོ་རྒོད་མའི་གནས་སུའོ། །ཡི་གེ་རྣམས་ཀྱི་མཆོག་གྱུར་པ་
42-1110