১৯৯
བསྟན་འགྱུར། རྒྱུད། ༼༽ ༨༠ གp 1ཌ
པར་རླུང་དང་བདུད་རྩི་ལ་སོགས་པའི་དེ་ཁོ་ན་རྟོགས་པར་བྱ་སྟེ་དེས་དེ་རྣམས་ཀྱི་
རྟོགས་པར་བྱ་བའི་ཕྱིར་བདག་ཅག་ལ་ཡང་ཡོད་དོ། །ཕུང་པོ་ལ་མངོན་པར་ཞེན་
པས་འཇུག་པ་རྣམས་ཀྱི་མཐོ་རིས་ལ་སོགས་པའི་ལོངས་སྤྱོད་ལ་དགའ་བ་རྣམས་ཀྱི།
གཞན་གྱི་གྲོང་ཁྱེར་དུ་འཇུག་པ་འཇུག་འཕོ་བ་ཡང་བསྟན་པར་བྱའོ། །ངེས་པར་
འདི་གང་དུ་རྟོགས་པར་བྱ་ཞེ་ན། མདོ་ལ་སོགས་པར་བསྟན་པར་བྱ་བའི་ཕྱིར།
དེ་བཞིན་དུ་ཡང་གང་གི་ཚེ་བྱུང་བ། བྲམ་ཟེ་དང་དྲང་སྲོང་དང་འོད་སྲུངས་
ཀྱིས་དེའི་ཚེ། དགེ་སྦྱོང་གཽ་ཏ་མ་འདི། གལ་ཏེ་བདག་དོན་དམ་པའི་དེ་ཁོ་ན་
ཉིད་དུ་སྨྲ་ན། དེའི་ཆོས་མཉན་པར་བྱའོ་ཞེས་བགྲོས་ནས་བཅོམ་ལྡན་འདས་ལ་
ཞུ་བར་བརྩམས་པ་དང་། དགེ་སྦྱོང་གཽ་ཏ་མ་བདག་མཆིས་སམ། བྲམ་ཟེ་ཆེན་
པོ་ཇི་ལྟར་ཁྱོད་ཀྱིས་ཤེས་པའི་བདག་ཡོད་དེ་བདེན་ནོ། །ཡིད་དགའ་ཞིང་མགུ་་་
ནས་ལེགས་སོ་ཞེས་གསོལ་ཏེ་རབ་ཏུ་བྱུང་བར་གྱུར་ཏོ། །དེ་ལྟར་འདིའི་དཔེ་གཞན་
དུའང་རྟོགས་པར་བྱའོ། །ཡང་ན་སྙིང་རྗེའི་བདག་ཉིད་ཅན་གྱི་བསྒོམ་པའི་་་
བདག་ཉིད་ཅན་རྣམས་ཀྱི་སེམས་ཅན་གྱི་དོན་དང་ལྡན་པར་ངན་འགྲོའི་ལམ་་་
དགག་པར་བྱ་བའི་ཕྱིར་འཕོ་བར་བྱའོ། །སྦྱིན་པ་ལ་སོགས་པའི་ཕ་རོལ་ཏུ་ཕྱིན་
པ་ལ་གོམས་པའི་ཕྱིར་རམ། ངན་འགྲོ་དེ་ལས་ཀྱང་གཞན་གྱི་སེམས་བསྲུང་བའི་
ཕྱིར་གཞན་གྱི་གྲོང་ཁྱེར་དུ་འཇུག་པར་བྱ་སྟེ། བསྒོམ་པའི་བདག་ཉིད་ཅན་གྱི་་
ནུས་པས་འདི་བྱའོ། །དང་པོར་ཉིད་དུ་ཡོངས་སུ་དག་པ་བསྟན་པར་བྱ་སྟེ་ཕྱི་་
ནས་སེམས་ཀྱི་ལས་སོ། །གཞན་ནི་གོ་སླའོ། །སྔོན་བཞིན་འཁོར་ལོ་གང་་
གསུངས་པ། རྣ་བ་དག་ཏུ་གཞུག་•པར་བྱ་ཞེས་བྱ་བ་ནི། རྡོ་རྗེ་མཁའ་འགྲོའི་
རྣལ་འབྱོར་གྱིས་ནང་དུ་འཁོར་ལོ་བཞིའི་བདག་ཉིད་ཅན་བསམས་ནས་ཐིག་ལེ་་་
དང་ལྡན་པར་སྤྲོ་སྟེ། འབར་བ་འཛིན་པར་ཞུགས་ཤིང་རྣ་བ་དག་ཏུ། འཇིག་
42-466