རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༤༢ ༣
པར་བྱས་ནས་ལག་པ་གཉིས་ཀྱིས་བླངས་ནས། ཆོས་ཐམས་ཅད་ནི་གཞན་དང་་
གཞན་གྱི་རྗེས་སུ་འགྲོ་བ་དང་། ཆོས་ཐམས་ཅད་ཕན་ཚུན་དུ་རྗེས་སུ་འཇུག་པ་་
དང་། ཆོས་ཐམས་ཅད་ཤིན་ཏུ་རྗེས་སུ་རབ་ཏུ་འཇུག་པ་ཞེས་བརྗོད་པ་དང་།
ཡི་གེ་གསུམ་བཟླས་ནས་བཀལ་བར་བྱའོ། །དེ་ཡང་ཐིག་སྐུད་ཀྱི་སྲིད་ནི་དཀྱིལ་་་
འཁོར་གྱི་ཉིས་འགྱུར་རོ། །སྦོམས་སུ་ནི་སྒོའི་ཉི་ཤུ་ཆའོ་སྲད་བུ་རེ་རེ་ལ་ཡང་དེ་་
བསྒྲིལ་བར་བྱའོ།
།མ་ཊ་དག་གིས་ཟླ་བ་དང་ཉི་མ་དག་མིག་དག་ལ་དགོད་པ་ནི་
བཞིན་གཤེགས་པ་ལྔའི་ངོ་བོའི་ཡོན་ཏན་ལྔའི་ཕྱིར་ཉི་ཤུ་རྩ་ལྔའི་དབྱེ་བས་ཕྱེ་ནས་་
རྡོ་རྗེའི་ལྟ་སྟངས་ཏེ། མ་ཊ་ཞེས་བྱ་བར་གནས་པར་བྱས་ནས་གསེར་ལ་སོགས་་་
པའི་སྣོད་དུ་བདུད་རྩི་ལྔས་བྱུགས་པས་བཞག་སྟེ། མེ་ཏོག་ལ་སོགས་པས་མཆོད་
ཅིང་། སྔགས་སུམ་བརྒྱ་རྩ་བརྒྱད་བཟླས་པར་བྱའོ། །དེ་ནས་དཀྱིལ་འཁོར་གྱི་
ས་གཞི་གོང་མ་བཞིན་དུ་བྱུགས་ནས་མཆོད་དེ། བར་སྣང་ལ་བཞུགས་པའི་ལྷ་་་་
རྣམས་ཡང་དག་པར་མཆོད་པ་དང་། ཕྱག་འཚལ་ལོ། །རྡོ་རྗེ་འཛིན་པར་གྱུར་
པ་དང་། ཕྱི་མའི་ལས་མཁན་ཡང་རྣམ་པར་སྣང་མཛད་དུ་བྱས་ནས། གཡོན་
པ་དང་གཡས་པའི་མིག་དག་ལ། ཛཿསེར་པོས་ཉི་མ་ཟླ་བ་བསམས་ཤིང་ཡི་གེ་་་་
གསུམ་བཟླས་སོ། །དེའི་སྲད་བུ་དཀར་པོ་དྲི་ཞིམ་པོ་ལ་སོགས་པ་ཆུས་གཤེར་བར་
བྱས་ནས་གཡོན་པའི་རྡོ་རྗེ་ཁུ་ཚུར་གྱིས་ལྟེ་བར་གཟུང་སྟེ། ཨོཾ་ཛཿཛཿཛཿཞེས་བྱ་
བས་བཏང་ནས། དེ་བཞིན་དུ། ཕྱི་མའི་ལས་མཁན་གྱིས་ཀྱང་དྲངས་ནས།
ལྟེ་བའི་ཕྱོགས་སུ་གཟུང་ཞིང་མཐོ་རིས་དང་གནོད་སྦྱིན་གྱི་བདག་པོའི་ཕྱོགས་སུ་ཁ་
བལྟས་པས་མཁའ་ཐིག་གདབ་པར་བྱའོ། །དེ་ནས་ཕྱོགས་ཐམས་ཅད་མཉམ་པ་་
ཉིད་དུ་དམིགས་ནས། ཚངས་པའི་ཐིག་གཉིས་ས་ལ་གདབ་པར་བྱའོ། །
གནོད་སྦྱིན་ཡི་དྭགས་དང་། དབང་པོ་དང་ཀླུའི་ཕྱོགས་སུ་ཁ་བལྟས་པ་དང་།
42-423