རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२७१
བྱའོ།༑ །འདི་ནས་ཞེས་བྱ་བ་ནི་ཡི་གེ་ཉི་ཤུ་རྩ་གཉིས་ཀྱི་ལས་གསུངས་མ་ཐག་ཏུའོ། །
དེ་བཞིན་གཤེགས་ཀུན་གྱི། ཞི་བའི་ཡུམ་•ནི་ཡིད་འོང་མ་ཞེས་བྱ་བ་ནི། རྡོ་རྗེ་
ཕག་མོའོ། །དེའི་བཀའི་འཁོར་ལོ་ཞེས་བྱ་བ་ནི། རྡོ་རྗེ་ཕག་མོའི་ཉེ་བའི་སྙིང་
པོའི་སྔགས་ཀྱི་འཁོར་ལོ་ཞེས་བྱ་བའི་དོན་ཏོ། །ནམ་མཁའི་ཁམས་ཞེས་བྱ་བ་ལ་་
སོགས་པ་ནི། ཆོས་ཀྱི་འབྱུང་གནས་ཀྱི་ནང་དུ། ཟླ་བའི་དཀྱིལ་འཁོར་གྱི་རྣམ་
པའི་འཁོར་ལོ་བྲིའོ། །དེ་ནས་ཞེས་བྱ་བ་ནི། ཕྱི་རོལ་གྱི་ཕྱོགས་བརྒྱད་དུའོ། །
རྡོ་རྗེ་ནི་སྣ་ཚོགས་ཏེ། བྲི་བར་བྱའོ། ། །དེ་ཉིད་ཀྱི་ཕྱིར། རྩེ་གསུམ་གདོང་་
བཞི་ཞེས་བྱ་བ་གསུངས་ཏེ། ངོས་བཞི་པོ་རྣམས་སུ། རྩེ་མོ་གསུམ་གསུམ་གྱི་་་
སྦྱོར་བས་ལས། རྩེ་མོ་བཅུ་གཉིས་ནི། སྣ་ཚོགས་རྡོ་རྗེ་ཡིན་ནོ། །དེའི་ཞེས་་
བྱ་བ་ནི་ཟླ་བའི་དཀྱིལ་འཁོར་གྱི་རྣམ་པ་དེའི་སྣ་ཚོགས་རྡོ་རྗེ་བརྒྱད་ཀྱིས་མཚན་པ་
དེའི་དབུས་སུ་སྟེ་པདྨ་འདབ་མ་བརྒྱད་པའོ།
།འདབ་མ་བརྒྱད་པ་ཞེས་བྱ་བ་་་་་
འདིས་ནི་པདྨ་ཞེས་བྱ་བར་ཞེས་པར་བྱའོ། །དེ་ལྟར་རྣམ་སྣང་རིག་མ་ཆེ་ཞེས་བྱ་
བ་ནི། དེ་ལྟར་པདྨའི་དགོད་པའི་རིམ་པས་རྣམ་པར་སྣང་མཛད་མའི་དགོད་པ་
རྣམས་བྱའོ། །དེ་ནས་ཨོཾ་བཛྲ་བཻ་རོ་ཙ་ནཱི་ཡེ་ཞེས་ཤར་ལ་སོགས་པའི་འདབ་མ་་་
རྣམས་ལ་ཡི་གེ་བརྒྱད་པོ་རྣམས་དང་།
ཟེ་འབྲུ་ལ་སྭཱ་ཧཱའི་ནང་དུ་བཞག་•པའི་་
བསྒྲུབ་བྱའི་མིང་གྲོ་ག་ལ་སོགས་པ་ལ་འགི་ཝང་ལ་སོགས་པས་བྲིས་ནས་གོང་མ་་་་་
བཞིན་དུ་འཁོར་ལོ་གཟུང་བར་བྱའོ། །ཀུན་ཅེས་བྱ་བ་ལ་སོགས་པས་ནི་འདིའི་་་
དོན་ཡིན་ནོ། །ཡུམ་ནི་བུ་དོན་དུ་གཉེར་བ་ལ་བུ་སྐྱེད་པར་བྱེད་དོ་ཞེས་བྱ་བར་་
དགོངས་པའོ། །ཡིད་འོང་མ་ཞེས་བྱ་བ་ནི་དབང་དུ་བྱེད་ཅེས་བྱ་བའི་དོན་ཏོ། །
ཀུན་ཅེས་བྱ་བ་ནི་རིམས་ལ་སོགས་པ་རྣམས་ནང་དུ་བཅུག་པས་འཇིག་པའོ། །
གང་ལ་སྲུང་བའི་འཁོར་ལོའི་རབ་ཏུ་སྦྱོར་བ་དེ་ནི་དེ་བཞིན་ནོ། །དེ་ནས་ཞེས་་་
42-261