१३२०
Pepp བསྟན་འགྱུར། རྒྱུད། ༼ཞུ༽
གཉིས་ཀྱིས་ཞེས་བྱ་བ་ལ་སོགས་པ་ལ། འགྲོ་བ་འཁོར་བ་གཞན་དང་གཞན་དག་དུ་
སྐྱེ་ཞིང་འབྱུང་ནས་སྐྱེད་རིམ་གཅིག་ཤོས་སོ། །བས་ན་དངོས་པོ་སྟེ། ཕུང་པོ་ལྔའི་མཚན་ཉིད་
ཅན་གྱི་ལུས་སོ། །ཉན་ཐོས་དང་རང་སངས་རྒྱས་ཞི་བ་ཕྱོགས་གཅིག་པས་ཐར་བར་འདོད་པ་གང་དང་
ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་དངོས་པོ་མེད་པའི་
མཚན་ཉིད་ཐར་པར་འདོད་པ་དེ་དག་དགག་པའི་ཕྱིར་ན་ལྟའོ། །དངོས་པོ་གཉིས་ཀྱིས་
རྣམ་པར་གྲོལ་བ་དེ་ལྟ་ན་ནི། འོ་ན་གང་ཞིག་གིས་བཅིངས་པར་འགྱུར་ཞེས་སེམས་
དཔའ་དེ་ལ། དེ་ལ་དངོས་པོའི་གཉིས་སུ་འཛིན་པའི་བཅིངས་པས་བཅིངས་པའོ། །
ཞེས་བྱ་བ་གསུངས་སྟེ། དངོས་པོ་ནི་དངོས་པོར་མངོན་པར་ཞེན་པ་སྟེ།
བདེན་
པར་རློམ་སེམས་པའོ། །འོ་ན་ཇི་ལྟར་གྲོལ་བར་འགྱུར་ཞེ་ན། དེ་ཡོངས་དངོས་
པོའི་རང་བཞིན་དེ་ཁོ་ན་ཉིད་དུ་ཤེས་པ་ཞེས་བྱ་བ་སྨོས་སྟེ། དེ་ཁོ་ན་ཉིད་ཀྱི་ལེའུ་ལས་
བསྟན་པའི་རང་བཞིན་དཔྱད་པས། གཟུགས་དང་ལྟ་བ་པོ་ལ་སོགས་པ་དངོས་པོ་
ཡང་དག་པར་མ་གྲུབ་པའི་མཚན་ཉིད་ཀྱིས་ཕུང་པོ་ལྔ་པོ་སྐྱེ་བ་མེད་པའི་མཚན་
ཉིད་དུ་ཡོངས་སུ་ཤེས་པས་གྲོལ་བར་འགྱུར་བའོ། །དེ་ཉིད་ཀྱི་ཕྱིར་གསུངས་པ།
དངོས་པོ་མེད་པ་ཞེས་བྱ་བ་ལ་སོགས་པ་སྟེ། །སྐྱེ་བ་དང་པོ་དངོས་པོར་མེད་པ་དེ་ཉིད་
ནི་མ་བྱུང་བས་ན། མཐའ་བཀག་པ་མེད་པ་དངོས་པོ་མེད་པའོ། །དེ་སྐད་དུ་ཡང་
ম
བཅོམ་ལྡན་འདས་ཀྱིས་ལང་ཀར་གཤེགས་པ་ལས། གང་ཞིག་དངོས་པོར་སྣང་བ་
རྣམས་དངོས་པོ་མེད་པར་ཤེས་གྱུར་པ། །དེ་ནི་དངོས་པོ་རྣམས་ཀུན་ལ་ནམ་ཡང་
ཆགས་པ་མེད། །གང་ཞིག་དངོས་རྣམས་ཀུན་ལ་ཡང་ནི་ཆགས་མེད་པ། །དེ་
ནི་མཚན་མ་མེད་པའི་ཏིང་ངེ་འཛིན་ལ་རེག་པ་ཡིན། །ཞེས་གསུངས་སོ། །
ཤེས་ལྡན་དངོས་པོ་བསྒོམ་པར་བྱ་ཞེས་བྱ་བ་ནི།
ཤེས་ལྡན་ཞེས་བོས་ནས་སྦྱོར་བ་སྟེ།
བྱང་ཆུབ་པ་ལྔ་ཟླ་བ་དང་ཉི་མ་དང་། ས་བོན་དང་མཚན་མ་ཡོངས་སུ་གྱུར་པ་ལས།
42-1324