རང་ཤར་ཕྱག་རྒྱ་ཆེན་པོའི་རྡོ་རྗེའི་ཚིག་རྐང་།
དང་འདུ་འབྲལ་མེད་ཀྱང་ཉེ་གྲགས་པས་ངོ་མ་ཤེས་པའི་སྐྱོན་གྱི་འཁོར་བར་འཁྱམས་སོ། །
རང་ཕྱག་རྒྱ་ཆེན་པོ་ལ་ཤར་ཡང་ཟབ་གྲགས་དཔེས་མཚོན་མི་ནུས་པས་ངོ་བོ་ཁ་དོག་ལ་སོགས་པས་མ་གྲུབ་་་
པས་ངོས་མ་ཟིན། གྲགས་སླ་བས་རང་བབས་ནམ་བཞག་ཀྱང་འཆར་བས་ཡིད་མ་ཆེས་པར་ཡེངས་་
མེད་དུ་བསྒོམས་པ་དང་བྲལ་ལོ། །སྐུ་གསུམ་རང་ལ་ཤར་བས་བཟང་གྲགས་ཡང་ངེས་ཤེས་མ་སྐྱེས་པས་བློར་༠
མ་ཤོང་བར་ཆོས་སྐུར་ཐག་ཆོད་དང་བྲལ་བས་འི་སྐྱོན་གྱི་སེམས་འཁོར་བར་འཁྱམས་སོ། །
གསུམ་པ་སྐུ་བཞི་རང་ཤར་ནི་མཐར་ཐུག་མཉམ་རྗེས་དང་བློས་བྱས་ཐམས་ཅད་དང་བྲལ་
བའི་རྐྱེན་གྱིས་རང་ཤར་ཕྱག་རྒྱ་ཆེན་པོ་དེ་ལ། སྣང་བ་སྣ་ཚོགས་སུ་རང་ཤར་དུ་གསལ་བ་དེ་སྤྲུལ་
པའི་སྐུ། སྣ་ཚོགས་སུ་གསལ་བ་དེ་ལ་གསལ་འཛིན་ཀྱི་རྟོག་པ་དང་བྲལ་བའི་རྟོག་མེད་དེ་ཆོས་ཀྱི་
སྐུ་གསལ་ལ་རྟོག་མེད་དེ་ཉིད་ཟག་མེད་ཀྱི་བདེ་བར་ཤར་བ་ལོངས་སྤྱོད་རྫོགས་པའི་སྐུ། དེ་
གསུམ་རང་བཞིན་དབྱེར་མི་ཕྱེད་པས་མཐར་ཐུག་བདེ་བ་ཆེན་པོའི་སྐུའོ། །དེ་ཉིད་
ལ་རྟོག་མེད་ཀྱི་ཆ། དེ་ཇི་ལྟ་བ་བར་གནས་པའི་མཁྱེན་པའི་ཡེ་ཤེས་སོ། །མི་རྟོག་པ་ཤེས་
བྱའི་དཀྱིལ་འཁོར་ཐམས་ཅད་ལ་ཇི་ལྟར་གསལ་ཞིང་མཁྱེན་བའི་ཆ་དེ་ཇི་སྙེད་པ་མཁྱེན་པའི་ཡེ་
ཤེས་སོ། །དེ་གཉིས་རང་བཞིན་གྱིས་དབྱེར་མི་ཕྱེད་པས་ཆས་ཀྱི་དབྱིངས་དང་ཡེ་ཤེས་
བཞི་གཉིས་སུ་མེད་པ་ཞེས་བྱའོ། །རང་བབས་རྣམ་གསུམ་གྱི་སྔོན་འགྲོའི་དམ་ཚིག་རྐུན་བུར་ངོ་སྤྲད་
པ་དེ་གསང་བའི་རྡོ་རྗེའོ། །ཕྱག་རྒྱ་ཆེན་པོའི་བོགས་འདོན་ནི‘སྙིང་རྗེ་ཚད་མེད་པ་བླ་མའི་མོས་གུས་
གསོལ་འདེབས་སོ། །འགྲོ་འཆག་ལ་སོགས་པ་སྤྱོད་ལམ་བཞིའི་དུས་སུ་ལམ་ཁྱེར་ཅི་སྣང་དེ་ཉིད་དོ། །
འབྲས་བུ་མངོན་དུ་གྱུར་པ་ནི་སྒོམ་དུ་རྡུལ་ཙམ་ཡང་མེད་ཡེངས་སུ་སྐད་ཅིག་ཀྱང་མེད་དོ། །ཉིན་མཚན་་་
གཉིས་བསྲེ་བ་རྟོག་མེད་འོད་གསལ་དུ་གཉིད་དང་རྨི་ལམ་གྱི་བར་ལམ་ཁྱེར་རོ། ། གཉིད་དང་རྨི་
ལམ་གྱི་བར་གྱི་རྟོག །གཉིད་ཀྱི་འོད་གསལ་གླང་པོ་ཆེའི་ལྟ་སྟངས་ཀྱིས་བོགས་འདོན་བྱས་པས་་
གཉིད་དུ་སོང་ཚད་འོད་གསལ་དུ་འགྲོ་བའོ་ནོ། །གཉིད་སད་རྗེས་ལ་སྣང་བ་ཐམས་ཅད་གསལ་ལ་འཛིན་མེད་དུ་
བསྒོམས་ལ་མཚན་མོ་དང་ཉིན་མོ་བསྲེ། །ཉིན་པར་དང་མཚན་མོ་དང་བར་དོའི་འོད་གསལ་གསུམ་ནི། །
42-847