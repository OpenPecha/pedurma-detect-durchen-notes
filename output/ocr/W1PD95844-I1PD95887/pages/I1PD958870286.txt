རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
337
ཆ་སོ་སོར་མཆོད་པ་ལ་སོགས་པའི་དུས་སུ་བལྟ་བར་བྱའོ། །མདའི་ཤུགས་ཀྱིས་་་
ཡོངས་སུ་འཁོར་ཞེས་བྱ་བ་ནི་བཟླས་པའི་དུས་སུ་རང་ལས་ཤེས་རབ་ལའོ། །དེའི་་
ཡང་རང་ལས་འཕོ་བ་ནི་ཀུན་ཏུ་འཁོར་བ་སྟེ། མདའ་ཤུགས་ཀྱིས་ཡོངས་འཁོར་་་་
བའོ༑ །ཡིག་འབྲུ་ཕོ་ཉ་ཞེས་བྱ་བ་ལ་སོགས་པ་ནི་དེའི་སྔགས་རྣམས་མདའ་ཤུགས་
ཀྱི་ཡོངས་སུ་འཁོར་བ་སྟེ་དེ་བཤད་པར་བྱ་ཞེས་གོང་མ་དང་སྦྱར་རོ། །
ད་ནི་གང་ཞིག་རབ་ཏུ་གྲུབ་ཅེས་བྱ་བ་ལ་སོགས་པ་གསུངས་པའི་སྔགས་དེ་་
རྟོགས་པར་བྱ་བའི་ཕྱིར་དང་། སྤྲུལ་པའི་སྐུ་ལ་སོགས་པ་འཁོར་ལོའི་གཟུགས་་
ཀྱིས་བསྟན་པའི་ཕྱིར། སྤྲུལ་པ་ཞེས་བྱ་བ་ལ་སོགས་པ་གསུངས་ཏེ། གང་གིས་
མཉམ་པར་འགྲོ་བ་ལ་ཕན་པ་སྣ་ཚོགས་པ་རྣམས་མཛད་ཅིང་། སྲིད་པའི་མཐར་
དེ་རྒྱུན་མི་འཆད་པར་ཐུབ་པའི་སྤྲུལ་པའི་སྐུ་དང་ལྡན་པའོ། །གང་གིས་ཤཱཀྱ་ཐུབ་
པ་ལ་སོགས་པའི་གཟུགས་ཀྱིས་འཁོར་བར་འཇིག་རྟེན་གྱི་ཁམས་རྣམས་ཐ
དུ་སེམས་ཅན་རྣམས་ལ་མཉམ་པར་གཞག་པས། དུས་གཅིག་ཏུ་མཉམ་པར་རྒྱུན་
མི་འཆད་པའི་ཚུལ་གྱིས་དེ་སངས་རྒྱས་ཀྱི་སྤྲུལ་པའི་སྐུས་མཛད་པ་ཞེས་བྱ་བ་འདིའི་
ཚིགས་བཅད་འདིའི་དོན་ཏོ། །བྱང་ཆུབ་ཕྱོགས་མཐུན་ཚད་མེད་རྣམས། །
རྣམ་པར་ཐར་དང་ཐར་གནས་པའི། །སྙོམས་འཇུག་དགུ་ཡི་བདག་ཉིད་དང་། །
ཟད་པར་བཅུ་ཡི་བདག་ཉིད་དང་། །ཟིལ་གྱིས་གནོན་པའི་སྐྱེ་མཆེད་དང་། །
རབ་ཏུ་དབྱེ་བ་རྣམ་བརྒྱད་དང་། །ཉོན་མོངས་མེད་དང་སྨོན་མཁྱེན་དང་།
མངོན་ཤེས་སོ་སོ་ཡང་དག་རིག །རྣམ་ཀུན་དག་པ་བཞི་དང་ནི། །དབང་བཅུ་
དང་ནི་སྟོབས་བཅུ་དང་། །མི་འཇིགས་པ་ནི་བཞི་དག་དང༌་། །བསྲུང་བ་མེད་
པ་རྣམ་གསུམ་དང་། །དགོངས་པ་དྲན་པ་ཉེར་གཞག་གསུམ། །བསྙེལ་བ་མི་་
མངའ་ཆོས་ཉིད་དང་། །བག་ཆགས་ཡང་དག་བཅོམ་པ་དང་། །ཐུགས་རྗེ་་
42-231
།