༡༣༩༦
peme2 བསྟན་འགྱུར། རྒྱུད། ༼ཞུ༽ ༢ Sangp
མ་རྟོགས་པར་དེ་དག་མི་འཚོ་བའི་ཕྱིར་རོ། །ཡི་གེ་དམ་པ་ཞེས་བྱ་བ་ནི་ཐོག་མ་
དང་ཐ་མ་མེད་པའི་ཆོས་ཀྱི་དབྱིངས་ཀྱི་རང་བཞིན་ཡིན་པའི་ཕྱིར་རོ།
།ཐམས་་་
ཅད་ཁྱབ་པ་ཞེས་བྱ་བ་ནི། ཆོས་རྣམས་དེའི་བདག་ཉིད་ཡིན་པའི་ཕྱིར་རོ། །
ལུས་ཀུན་ལ་ནི་རྣམ་པར་གནས་ཞེས་བྱ་བ་ནི་རྣམ་པར་ཤེས་པས་ལྷན་སྐྱེས་ཀྱི་དེ་ཁོ་ན་བྱིན་
གྱིས་རླབས་པས་ལུས་འཚོ་བའི་ཕྱིར་རོ། །ལྷན་སྐྱེས་དེའི་རང་བཞིན་གྱི་ལས་དང་་་་
ཉོན་མོངས་པ་ལས་འགྲོ་བ་རྣམས་སྐྱེས་པས་སྣང་བ་ཐམས་ཅད་ས་ཧ་ཛ་དེའི་རང་བཞིན་
དུ་བསྟན་པའི་ཕྱིར། དངོས་དང་ཞེས་བྱ་བ་ལ་སོགས་པ་སྨོས་ཏེ།
དངོས་ཞེས་
བྱ་བ་མིང་དང་གཟུགས་ནི་ལུས་སོ། །དངོས་མེད་ཞེས་བྱ་བ་ནི་ཚོར་བ་ལ་སོགས་པའོ། །
གཞན་རྣམས་ནི་དབང་པོ་དྲུག་གོ། །གང་རྣམས་དེ་རྣམས་ནི་ཕྱིའི་དངོས་པོ་་་་
བརྟན་པ་དང་གཡོ་བ་རྣམས་སོ། །དེ་ཉིད་ལ་མུ་སྟེགས་ཅན་རྣམས་ཀྱིས་བདག་ལ་
སོགས་པར་སྐྱེས་བུ་བཅུ་གཉིས་ལ་སོགས་པར་བརྟགས་པར་བསྟན་པའི་ཕྱིར་རོ། ། དེ་ལྟར་བརྟགས་
ཀྱང་དེ་རྣམས་ཀྱི་ངོ་བོ་ས་ཧ་ཛ་ལས་གཞན་མིན་པར་བསྟན་ནོ། །ཐམས་ཅད་ཞེས་བྱ་བ་ལ་སོགས་པ་་་
སྨོས་ཏེ། ཐམས་ཅད་རྣམ་ཤེས་རང་བཞིན་ཞེས་བྱ་བ་ནི། རིག་བྱེད་ཀྱི་མཐའ་
སྨྲ་བ་རྣམས་ཀྱིའོ། །སྐྱེས་བུ་སེམས་ཀྱི་གཟུགས་ཞེས་བྱ་བ་ནི། གྲངས་ཅན་པའོ། །
གང་ཟག་ནི་གང་ཟག་དུ་སྨྲ་བ་རྣམས་ཀྱིའོ། །དབང་ཕྱུག་ནི་རྟག་ཏུ་འགྲོ་བའི་་་་
བྱེད་པ་པོའི་རྒྱུ་དབང་ཕྱུག་ཡིན་པའི་འདོད་པ་སྟེ། ཞི་བ་པ་རྣམས་ཀྱི་ངའོ། །
བདག་ནི་རྟག་ཏུ་སྨྲ་བ་རྣམས་ཀྱིས་རྒྱུར་འདོད་པ་སྟེ། བདག་ལས་སྐྱེས་པ་དང་།
འཚོ་བ་དང་། འཆི་བ་དང་། བཅིངས་པ་དང་། གྲོལ་བར་འདོད་པའོ།
གསོ་བ་ནི་ནམ་མཁའི་གྲུ་པའི་ཐ་གོས་ཅན་གྱིའོ། །སེམས་ཅན་ནི་སེམས་ཅན་དུ་སྨྲ་བ་
རྣམས་ཀྱིའོ། །དུས་ནི་དུས་རྒྱུར་སྨྲ་བ་རྣམས་ཀྱི་སྟེ། དུས་ཀྱིས་དེ་ནི་འབྱུང་བ་་་་
སྨིན་པར་བྱེད།
42-1396
།དུས་ཀྱིས་སྐྱེ་དགུ་བསྡུས་པ་སྟེ། །དུས་ཀྱིས་དེས་ནི་གཉིད་ལོག་་