700
བསྟན་འགྱུར། རྒྱུད། ༼༩༽ ༨༠
བྱས་པའི་སྒྲས་ནི་ནང་ཀྱི་ཉེ་བར་འཚེ་བ་རྣམས་སོ། །དེའི་ལྡང་བ་ཞེས་བྱ་བ་ནི་་
ལངས་པ་དང་ཡང་དག་པར་སྐྱེས་པར་འགྱུར་བ་སྟེ་ཡུན་རིང་པོར་གནས་ཞེས་བྱ་་་
བའི་དོན་ཏོ། །ལྷག་མ་ནི་གོ་སླའོ། །སྟོབས་པོ་ཆེའི་སྔགས་གསུངས་པ། ཨོཾ་་
བཛྲ་ཞེས་བྱ་བ་ལ་སོགས་པའོ། །ཆར་དབབ་པ་གསུངས་པ། སྒྲོག་མོ་ཞེས་བྱ་་
བ་ལ་སོགས་པ་ལ་གྲོག་མོ་ནི་རབ་ཏུ་གྲགས་སོ། །དེ་ལས་བྱུང་བའི་ས་ཡང་ཡིན་ལ་
གྲོག་མོ་ཡང་ཡིན་པ་འདི་ནི་གྲོགས་མོའི་སའོ། །བའི་ལྔ་ཞེས་བྱ་བ་ནི། བའི་ཞོ་
དང་འོ་མ་དང་། མར་དང་གཅིན་དང་ལྕི་བ་རྣམས་སོ། ཀ་ར་བཱི་རའི་ལྕུག་མ་
ནི༑ ཀ་ར་བཱི་རའི་ཡལ་ག། །དཀར་གསུམ་གྱི་གཏོར་མ་ཞེས་བྱ་བ་ནི། ཞོ་
དང་འོ་མ་དང་སཱ་ལུའི་ཟན་ནི་དཀར་གསུམ་སྟེ∶། དེ་རྣམས་ཀྱི་གཏོར་མའོ། །
དེས་ནི་འདི་དག་བརྗོད་པར་འགྱུར་ཏེ། རྡོ་རྗེ་ཧཱུཾ་མཛད་ཀྱི་རྣལ་འབྱོར་པས་གྲོག་
མོའི་ས་ལ་སོགས་པ【གསུངས་པའི་•མཚན་ཉིད་ཀྱི་ནོར་རྒྱས་ཀྱི་བུ་སེར་པོའི་ཚད་་་
བྱས་ཏེ། ཀ་ར་བཱི་རའི་ཡལ་གས་བཀབ་ཅིང་རྒྱུན་མི་འཆད་པར་གུ་གུལ་གྱི་བདུག་
པས་བདུག་ཅིང་༌། གོང་མ་ལྟ་བུར་དཀར་གསུམ་གྱི་གཏོར་མ་སྦྱིན་པ་དང་།
ཡང་ནས་ཡང་དུ་ཀ་ར་བཱི་རའི་ཡལ་གས་བླངས་འི་ཆུས་རྐང་པ་བརྒྱད་པའི་སྔགས་་
བཏོན་པས། ཉི་མ་བདུན་དུ་གཏོར་བར་བྱའོ། _ །འདིར་ཡང་ཇི་སྐད་དུ་་་
གསུངས་པ་བཞིན་དུ་འགྱུར་རོ། །ཁ་ཅིག་ན་རེ་ཐུན་ཚོད་གསུམ་དུ་གཏོར་མ་སྦྱིན་
ནས༑ ནོར་རྒྱས་ཀྱི་བུ་དེ་ཁམ་ཕོར་ལ་སོགས་པར་བཞག་ཅིང༌་། མྱ་ངན་མེད་
པའི་ཡལ་གས་བཀབ་སྟེ། སྟེང་དུ་བུམ་པའི་བུག་པ་ཕྲ་བ་ནས་ཆུའི་རྒྱུན་འབབ་་་
པས་རྒྱུན་མི་འཆད་པར་བླུགས་པ་དངང་། གུ་གུལ་གྱི་བདུག་པས་རབ་ཏུ་བདུག་པ་
དང་། ཀ་ར་བཱི་རའི་ཡལ་གས་གཏོར་རོ་ཞེས་ཟེར་རོ། །ལྷག་མ་ནི་གོ་སླའོ། །
ཧཱུཾ་བཞིའི་སྔགས་ཀྱིས་དེའི་བཟླས་པས་ཤེས་བྱ་བ་ལ། དེའི་ཞེས་བྱ་བ་ནི་ཆར་་
42-104