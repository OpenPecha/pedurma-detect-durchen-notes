རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२१५
རྡོ་རྗེ་སེམས་དཔས་ཞེས་བྱ་བ་ནི། མི་ཕྱེད་པའི་བརྩོན་འགྲུས་སོ། །དེ་བཞིན་་
གཤེགས་པ་ཞེས་བྱ་བ་ནི། རང་བཞིན་གྱིས་དག་པ་ཐོབ་པ་སྟེ། ཆོས་ཐམས་་
ཅད་བདག་མེད་པར་ཡང་དག་པར་རྗེས་སུ་བལྟའོ། །ཞེས་བྱ་བ་དང་སྦྱར་རོ། །
ཡང་ན་ཆོས་ཐམས་ཅད་བདག་མེད་པར་ཡང་དག་པར་རྗེས་སུ་བལྟ་བ་ནི་ཆོས་་
ཐམས་ཅད་བདག་མེད་པས་ལྷན་ཅིག་ཅེས་བྱ་བའི་དོན་ཏོ། །སྔོན་པོ་ཞེས་བྱ་བ་་
ལ་སོགས་པ་ནི་འཆད་པར་འགྱུར་བའི་དབུས་ཀྱི་པདྨའི་ཟེ་འབྲུ་ལ་རྡོ་རྗེ་མཁའ་འགྲོ་
བསྒོམ་པར་བྱ་ཞེས་བྱ་བའོ། །རོལ་པར་ལྡན་ཞེས་བྱ་བ་ནི། གཡོན་བརྐྱང་བས་
གནས་པའོ། །ཡེ་ཤེས་རྒྱ་མཚོ་ཞེས་བྱ་བ་ནི། རྡོ་རྗེ་མཁའ་འགྲོའོ། །ཤར་དུ་
ཞེས་བྱ་བ་ལ་སོགས་པས་ནི། དབུས་ཀྱི་པདྨའི་ཤར་ལ་སོགས་པའི་འདབ་མ་བཞི་
ལ༑ ལྷ་མོ་ལྟུང་བྱེད་མ་ལ་སོགས་པ་བཞིའོ། །དེའི་མཚམས་ཀྱི་བཞི་ལ་ཡང་་་
ཐོད་པ་བདུད་རྩི་ལྔས་གང་བ་རྣམས་སོ། །གོང་མ་བཞིན་དུ་ཕྱི་རོལ་དུ་བརྩམས་་
ནས་རབ་གཏུམ་མ་ལ་སོགས་པ་རྣམས་པདྨ་གསུམ་ལ་གོ་རིམས་བཞིན་དུ་བལྟ་བར་
བྱའོ༑ །འཁོར་ལོའི་སྒོ་རྣམས་ལ་ཁྭ་གདོང་མ་ལ་སོགས་པའོ།
།དབང་ལྡན་ལ་
སོགས་པའི་མཚམས་རྣམས་སུ་གཤིན་རྗེ་མཆེ་བ་མ་ལ་སོགས་པ་སྟེ། ལྷག་མ་་
ཐམས་ཅད་ནི་སྒྲུབ་ཐབས་ཀྱི་རིམ་པས་བལྟ་བར་བྱའོ། །ལྔ་ལས་མི་ཉུང་མཐོང་བ་
ཉིད་ཅེས་བྱ་བ་ནི་རིགས་ཀྱིས་གཅིག་གི་ཚིག་སྟེ།
ཐོད་པ་བདུད་རྩི་ལྔ་པོ་དེས་་་་
གང་བ་རྣམས་སོ། །བྱ་བའི་དོན་ཏོ། །དེ་རྣམས་ནི་དབུས་ཀྱི་པདྨའི་ཕྱོགས་་
དང་བྲལ་བ་བཞི་པོ་ཐམས་ཅད་དུ་སྟེ། མཚམས་ནི་རྣམ་པ་བཞི་རྣམས་སུ་ཞེས་བྱ་
བའི་དེ་མ་ཐག་ཏུ་གསུངས་པའི་ཕྱིར་རོ། །སངས་རྒྱས་ཀྱི་གསོལ་བ་•བཏབ་པ་དེ་
རྣམས་ཀྱང་གང་ཞེ་ན། སངས་རྒྱས་ཞེས་བྱ་བ་ལ་སོགས་པ་གསུངས་ཏེ་གོ་སླའོ། །
བདུད་རྩི་ལྔ་འདུ་བྱ་བ་ནི།
བཟང་པོ་ཞེས་བྱ་བ་ལ་སོགས་པ་གསུངས་ཏེ།
42-215