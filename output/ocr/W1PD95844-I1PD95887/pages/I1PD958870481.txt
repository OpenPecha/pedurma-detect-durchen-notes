२७
བསྟན་འགྱུར། རྒྱུད། ༼ཛུ ༨༠
ལྷན་ཅིག་ཏུ་གཞུག་པའི་ཆོ་གས། དེར་ཞུགས་པས་བཅོམ་ལྡན་འདས་ཀྱི་ཞལ་
སྔར་ཆུ་ལ་སོགས་པའི་དབང་བླང་བར་བྱའོ། །གོང་མ་བཞིན་དུ་སློབ་མ་འདུས་་་
བྱས་ཤིང་ཁས་བླངས་ནས། དམ་ཚིག་དང་སྡོམ་པ་གཟུང་བ་དང་ཡོན་ཕུལ་བ་ལ་
དེའི་སྙིང་ཁར་ཨཱཿདམར་པོ་བསམས་ནས་ཁྭ་གདོང་མ་ལ་སོགས་པའི་སྔགས་ཀྱིས་་་
གོས་ལ་བཟླས་པ་བྱས་ནས་ཤམ་ཐབས་དང་བླ་གོས་བྱའོ།
།གནོད་མཛེས་ཀྱི་་་
སྔགས་ཀྱིས་གོས་དམར་པོ་ལ་བཟླས་ནས་མིག་བསྡམ་པར་བྱའོ། །རང་གི་དབང་
གི་རྒྱལ་བས་བྱིན་གྱིས་བརླབས་པའི་གོས་དམར་པོ་ལ་སོགས་པ་ལ་གཙུག་གཏོར་•
།དེ་་་་
།
བྱས་ནས། དེ་ལས་ཐམས་ཅད་པའི་བུམ་པའི་ཆུས་བསང་གཏོར་བྱའོ།
ལྟར་སི་ཏཱ་རུ་ཎ་ཞེས་བྱ་བ་ལ་སོགས་པའི་ཀླུ་ཡིས་ཕྱག་བཞི་འཚལ་བར་བྱའོ།
ཡོལ་བའི་ཕྱི་རོལ་ཉིད་དུ་སྙིམ་པས་མེ་ཏོག་གི་ཕྲེང་བ་བླངས་པ་ལ་དྲི་བར་བྱའོ།
ཀྱེ་ཤིན་ཏུ་དགའ་བ་ལ་འདོད་པ་ཁྱོད་སུ། དེས་ཀྱང་སྨྲས་པ། བདེ་བ་ཆེན་པོ་
བདག་ནི་སྐལ་བ་བཟང་པོའོ། །དེ་ནས་བསང་གཏོར་བྱས་ནས། ཨཱཿ་ཿཁཾ་བཱི་ར་
ཧཱུཾ་ཞེས་བྱ་བའི་ཡི་གེ་ལྔས་དཀྱིལ་འཁོར་དུ་ཉེ་བར་གཞུག་པར་བྱ་སྟེ། དེ་ལ་འདི་
སྐད་དུ་སྨྲ་བར་བྱའོ། ། །དི་རིང་ཁྱོད་དེ་བཞིན་གཤེགས་པ་ཐམས་ཅད་རིགས་སུ་་་
ཞུགས་པ། དེའི་ཕྱིར་ཁྱོད་ལ་རྡོ་རྗེའི་ཡེ་ཤེས་བསྐྱེད་པར་བྱ་སྟེ། གང་གིས་ཁྱོད་
དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱང་ཐོབ་ན།
དངོས་གྲུབ་གཞན་
ལྟ་ཅི་སྨོས། ཁྱོད་ཀྱིས་དཀྱིལ་འཁོར་མ་མཐོང་བའི་མདུན་དུ་སྨྲ་བར་མི་བྱ་སྟེ།
ཁྱོད་དམ་ཚིག་ཉམས་པར་མ་བྱེད་ཅིག །ཨོཾ་རྡོ་རྗེ་སེམས་དཔའ་ཉིད་ཁྱོད་ཀྱི། །
སྙིང་ལ་ཡང་དག་ཀུན་ཏུ་གནས། །གལ་ཏེ་རིམ་པ་འདི་སྨྲས་ན། །བཀས་ནས་
དེ་ཡི་སྐད་ཅིག་གཤེགས། །སྦྱངས་པ་དང་ནི་བཟའ་བ་ཉིད། །ཡེ་ཤེས་འབར་་
བའི་འོད་འཁྱིལ་པ། །བདུད་རྩི་ལྔ་ནི་དུང་ཆེན་དུ། །འཁོར་ལོར་གནས་གྲུབ་་
42-426
།