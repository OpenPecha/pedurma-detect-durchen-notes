རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
༡༩༣
དབྱེར་མེད་པའི་སེམས་སོ། །དེ་བཞིན་དུ་ཡང་གསུངས་པ། དངོས་ལས་སྟོང་
པ་ཉིད་གཞན་མིན། སྟོང་པ་ཉིད་ནི་ཀུན་རྫོབ་ཉིད་ཅེའོ། །འདིའི་རྒྱུར་སྟོང་པ་
ཉིད་དང་སྙིང་རྗེ་ཐ་མི་དད་པའི་ངོ་བོ་ཉིད་ཀྱི་ཕྱིར་རོ་ཞེས་བྱ་བའི་དོན་ཏོ། _ །
བཤད་པར་བྱ་ཞེས་བྱ་བ་ནི་རང་གི་ངོ་བོས་སྒྲའི་རང་གི་ངོ་བོས་ཞེས་བྱ་བའི་དོན་ཏོ། །
དེའི་ཕྱིར་ཡི་གེའི་ངོ་བོ་ཉིད་ཀྱི་ཕྱིར། དངོས་པོའི་ཆའི་གཟུགས་ཏེ་སྙིང་རྗེ་ཞེས་བྱ་
བར་དགོངས་པའོ། །གཅིག་དང་དུ་མ་ལ་སོགས་པའི་སྟོང་པ་ཉིད་ཀྱི་ཕྱིར་སྟོང་པ་
ཉིད་དོ། །དུང་དང་ཟླ་བ་ཀུན་ད་དྲི་མེད་པ་ཞེས་བྱ་བ་ནི།
འདིས་འདིའི་ཁ་་་
དོག་གསུངས་པའི་མཐར་དྲི་མ་མེད་པ་ཉིད་བསྒྲགས་པ་ནི།
ཆོས་ཀྱི་དབྱིངས་
རང་བཞིན་གྱིས་ཡོངས་སུ་དག་པ་ཉིད་དོ། །སྤྲུལ་པའི་མཐར་ཆོས་གསུངས་པ།
རང་སྙིང་ཞེས་བྱ་བ་ལ་སོགས་པའོ། །དེའི་ཞེས་བྱ་བ་ནི། དེའི་པདྨའི་སྟེང་དུ་
ཟླ་བ་ལ། དེའི་ནང་དུ་སོན་པའོ། །ས་བོན་ཞེས་བྱ་བ་ནི་ཧཱུཾ་ངོ་། །ཁ་བ་འདྲ་བ་
འཛག་པར་ཞེས་བྱ་བ་ནི། ཟླ་བ་ཆུ་ཤེལ་ཏེ་དེ་འདྲ་བར་དེ་ཡང་ཁ་འོག་ཏུ་བལྟས་
པའོ།༑ །ས་བོན་བཏུ་བ་གསུངས་པ། ཡི་གེ་དགོད་པར་བྱ་བ་དགོད་ཅེས་བྱ་བ་
ནི༑ དགོད་པར་བྱ་བ་དགོད་དོ་ཞེས་བྱ་བའི་དོན་ཏེ་བྱའོ་ཞེས་བྱ་བར་དགོངས་
པའོ།༑
།ཅི་ཞེ་ན་གསུངས་པ། ཡི་གེའི་ཞེས་བྱ་བ་ནི་ཧཱུཾ་གི་དགོད་པར་བྱ་•
བཏུ་བའོ། །དེ་ནི་ཧ་ནི་ཞེས་བྱ་བ་ལ་སོགས་པ་གསུངས་སོ། །མཆོག་ཏུ་ཞེས་བྱ་་
བ་ནི།
ཁྱད་པར་དུ་འཕགས་པའི་ཕྱིར་རོ། །ཞི་བ་ནི་དགེ་བའི་སྦྱོར་བའི་ཕྱིར་
རོ༑ །དྲུག་ཅེས་བྱ་བ་ལ་སོགས་པས་ནི།
ཧ་ཁྱད་པར་དུ་བྱས་པའོ། །སྟེང་་
དུ་བརྒྱན་པར་ནི་ཞེས་བྱ་བ་ནི་སྟེང་དུ་གནས་པའི་ཕྱིར། སྟེང་དུ་ཡང་ཟླ་བ་ཕྱེད་
པའོ།༑ །དེའི་ཕྱིར་ཧཱུཾ་ཞེས་བྱ་བར་གྲུབ་པོ། །དབུགས་ནི་ཞེས་བྱ་བ་ནི། རླུང་
གི་འཇུག་པའི་ལམ་གྱིས་གཏུམ་མོའི་འོད་ཟེར་འོག་ཏུ་འགྲོ་བའོ། །དངོས་དང་་་་
42-193