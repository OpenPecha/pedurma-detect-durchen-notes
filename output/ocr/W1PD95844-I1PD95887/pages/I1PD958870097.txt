བསྟན་འགྱུར། རྒྱུད། ༼༩༽ ༨༠
རང་བཞིན་མེད་པར་འབད་པ་མེད་པར་གྲུབ་པའོ། །སྐད་ཅིག་མས་ཀྱང་ཕྱི་མ་ཕྱི་
མའི་རང་བཞིན་འབྱུང་བའི་ཕྱིར་དུ་མ་ཉིད་དོ། །སྐད་ཅིག་མ་མ་ཡིན་པས་ཀྱང་་
མཐར་ཕྱི་མའི་རང་བཞིན་མི་འབྱུང་བའི་ཕྱིར་སྔོན་གྱི་རང་བཞིན་མི་འཇིག་པའི་་་་
ཕྱིར་གཅིག་ཉིད་ཡིན་ནོ། །དངོས་པོའི་མཚན་ཉིད་ནི་དོན་བྱེད་པར་ནུས་པ་སྟེ།
དེ་ཡང་སྐད་ཅིག་མ་ཁོ་ནས་རིམ་དང་ཅིག་ཆར་དག་གིས་ཁྱབ་པའོ། །སྐད་ཅིག་་
མ་མ་ཡིན་པའི་ཡང་དེའི་ཁྱབ་པར་བྱེད་པ་དེ་དག་གི་ཁྱབ་པར་བྱེད་པ་ལོགས་པས།
དེའི་ཁྱབ་པར་བྱ་བ་དོན་གྱི་བྱ་བ་བྱེད་པ་ཡང་ལྡོག་སྟེ། རྒྱུ་ལོག་པས་ཁྱབ་པར་་་
བྱེད་པའི་རང་བཞིན་ལྡོག་ཅིང་རང་གི་འབྲས་བུ་ཁྱབ་པར་བྱ་བའི་རང་བཞིན་ལྡོག་
སྟེ། དེ་ཡང་སྐད་ཅིག་མ་མ་ཡིན་པ་ཡང་མ་ཡིན་པ་དང་། སྐད་ཅིག་མ་ཡང་
མ་ཡིན་ནོ་ཞེས་ཁས་བླངས་པའི་ཕྱིར་རོ། །དེ་བཞིན་དུ་ཡང་། སྐད་ཅིག་སྐད་་་
ཅིག་མ་ཡིན་པས། །གང་ཟག་བསྟན་དུ་མི་རུང་བས། །གཅིག་དང་དུ་མའི་་་
རང་བཞིན་དང་། །བྲལ་བར་གསལ་བར་རབ་ཏུ་ཤེས་ཞེས་བརྗོད་དོ། །དངོས་
པོ་ཐམས་ཅད་དང་དེའི་གནས་སྐབས་སུ་གནས་པ། ཇི་ལྟ་བུ་ཞེས་སྙམ་པ་ལ།
དོན་དམ་པར་ཆོས་ཐམས་ཅད་ཡོད་པ་མ་ཡིན་ནོ། །དེ་ལྟ་མོད་ཀྱི་གཟུང་བ་ལ་་
སོགས་པའི་ངོ་བོས་ཡོད་པ་མ་ཡིན་པ་ཡང་སྤྱོད་ཡུལ་མ་ཡིན་པའི་ངོ་བོ་ཁོ་ནའོ། །
དེ་བཞིན་དུ་ཡང་དབྱིག་གཉེན་གྱི་ཞལ་སྔ་ནས་གསུངས་པ། གལ་ཏེ་ཡིན་མོད་ཀྱི་
ཐམས་ཅད་དུ་ཆོས་རྣམས་ཡོད་པ་མ་ཡིན་པ་དེའི་འང་རྣམ་པར་རིག་པ་ཙམ་གྱི་་
མིང་ཡང་ཡོད་པ་མ་ཡིན་ན། ཇི་ལྟར་ན་དེ་རྣམ་པར་གཞག །ངེས་པར་ཐམས་
ཅད་དུ་ཆོས་རྣམས་ཡོད་པ་མ་ཡིན་པ་ནི་མ་ཡིན་ཏེ། འདི་སྐད་དུ་ཆོས་རྣམས་ནི་
བདག་མེད་པར་འཇུག་པར་འགྱུར་རོ། །ཡིན་མོད་ཀྱི་གང་ཞིག་བྱིས་པ་རྣམས་་་་
ཀྱིས་བརྟགས་པའི་བདག་དང་། དེས་ཆོས་རྣམས་ཀྱི་རང་བཞིན་ཀུན་ཏུ་བརྟགས་
42-42