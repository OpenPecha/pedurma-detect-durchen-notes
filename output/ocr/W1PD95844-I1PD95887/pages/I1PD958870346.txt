རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२०१
ལེན་གྱི་གཟུགས། །ལས་ཀྱི་ལྟོ་བ་ལས་སྐྱེས་པ་ཡིན་ནོ་ཞེས་བྱ་བར་དགོངས་པའོ། །
འབྲུ་མར་དང་
འབྲུ་མར་དང་རུས་སྐྱེས་ཤེས་བྱ་བ་ལ། འབྲུ་མར་ནི་འབྲས་བུ་ལས་བྱུང་བ་དང་ཤ་
ལས་སྐྱེས་པའོ། །རུས་པ་ལས་སྐྱེས་པ་ནི་མར་དང་གླད་པ་ལ་སོགས་པ་སྟེ། དེ་
དག་གི་ནང་དུ་བཅུད་ཀྱི་ལེན་ལ། ཤ་ལས་སྐྱེས་པ་ལ་སོགས་པ་སྔགས་•སོ།
ཤི་རཱི་ཥའི་རྩ་བའམ། ཟད་པ་ཞེས་བྱ་བ་ནི། གསེར་གྱི་འདབ་མ་ཟད་པའི་་
བཅུད་དེ་ལ། མེ་ལ་གནས་པ་ན་ཤི་རཱི་ཥའི་རྩ་བའི་ཁུ་བ་སྦྱིན་པར་བྱའོ། །ཞེས་
བྱ་བའི་དོན་ཏོ། །འམ་གྱི་སྒྲས་ནི་སྤྲིན་ལ་སོགས་པའི་འདབ་མ་ཟད་པར་ཞེས་བྱ་
བར་བལྟ་བར་བྱའོ། །འདི་ཅིའི་དོན་དུ་ཞེ་ན། པྲི་ཧ་ན་ཞེས་བྱ་བ་གསུངས་པ་
ནི༑ འཕོ་བ་ཞེས་བྱ་བའི་དོན་ཏོ། །གང་དུ་ཞེ་ན། དམར་པོའི་བཅུད་ཀྱིས་
ལེན་བརྒྱལ་བར་འགྱུར་ཞེས་བྱ་བ་ལ་སོགས་པ་གསུངས་ཏེ། གསེར་གྱི་ལས་ནི་་་་
གསེར་དང་གསེར་གྱི་ཕ་བང་གི་ཆོ་ལོང་དང་། གསེར་གྱི་བཙག་ཆན་དང་།
བ་བླའི་འདབ་མ་ཟད་པ་ན། བཅུད་ཀྱིས་ལེན་དམར་པོར་འགྱུར་རོ། །དེ་དང་
བརྒྱལ་བར་འགྱུར་བ་ནི་འཕོ་བར་འགྱུར་བ་སྟེ། ཤི་རཱི་ཥའི་རྩ་བའི་ཁུ་བས་ཞེས་་
བྱ་བར་དགོངས་པའོ། །ཁུ་བའི་ཚད་ཀྱང་ཅི་ཞེ་ན། རིགས་པས་ཞེས་གསུངས་
ཏེ༑ ཤི་རཱི་ཥའི་རྩ་བའི་ཆ་ལྔ་དང་ལྡན་པའི་ཁུ་བ་ཞེས་བྱ་བའི་རིགས་པས་སོ། །
མགོའི་རུས་པ་ལས་སྐྱེས་པ་ཞེས་བྱ་བ་ནི། བཅུད་གསད་པ་དང་ཕྱིར་གསོ་བ་དང་་
བརྒྱལ་བ་རྣམས་ལ་རྫས་བཞུ་བ་རྣམས་སུ། རི་བོ་མཛེས་པ་ལ་སོགས་པ་དང་།
གླང་པོ་སྐྲ་ལ་སོགས་པ་དང་། འཛག་པ་ལ་སོགས་པ་དང་། ཡང་གི་རོ་ཤོ་བྷ་་
ན་ལ་སོགས་པའི་འདབ་མ་ལ་སོགས་ལས་སྐྱེས་པའི་ཁུ་བ་གཟུང་ངོ་ཞེས་བྱ་བའི་་་་་
དོན་ཏོ། །ལམ་དུ་ཤིན་ཏུ་འཁྲུ་བ་ན་འབྲས་བུ་ཞེས་བྱ་བ་ལ། ཤིན་ཏུ་འཁྲུ་བ་་
ནི་འཁྲུ་བ་དང་རབ་ཏུ་འཁྲུ་བ་དང་༌། ཤིན་ཏུ་འཁྲུ་བ་རྣམས་ཏེ་ལམ་དེར་གྱུར་་་
42-291
།