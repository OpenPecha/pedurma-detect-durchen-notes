771
བསྟན་འགྱུར། རྒྱུད། ༼༽ pran
འཁོར་ལ་སོགས་པར་དཔལ་སྡོམ་པའི་རྣལ་འབྱོར་དང་ལྡན་པའི་སྔགས་པས་ལག་
པ་གཡོན་པའི་མཐེ་བོང་དང་འཛུབ་མོ་དང་གུང་མོ་དང་སྲིན་ལག་དང་མཐེའུ་ཆུང་
དང་དེ་རྣམས་ཀྱི་སེན་མོ་ལ་རྡོ་རྗེ་སེམས་དཔའ་དང༌་། རྣམ་པར་སྣང་མཛད་དང་།
འོད་དཔག་མེད་དང་། མི་བསྐྱོད་པ་དང་། རིན་ཆེན་འབྱུང་ལྡན་དང་། དོན་
ཡོད་གྲུབ་པའི་རང་བཞིན་གོ་རིམ་བཞིན་དུ་ཨོཾ་ཧ་ན་མཿཧི་སྭཱ་ཧཱ་ཧུ། བཽ་ཥཊ་ཧེ།
ཧཱུཾ་ཧཱུཾ་ཧོ་ཕཊ་ཧཾ། ཅེས་པའི་ཡི་གེ་རྣམས་དཀར་པོ་དང་སེར་པོ་དང་དམར་པོ་
དང་། ནག་པོ་དང་། དམར་པོ་དང་ལྗང་ཁུའི་མདོག་ཅན་དུ་རྣམ་པར་དགོད་
དོ༑ །ལག་པའི་མཐིལ་དུ་ཡང་སྐད་ཅིག་གིས་ཡོངས་སུ་རྫོགས་པའི་པད་མ་
དམར་པོ་འདབ་མ་ལྔ་པ་བསྒོམས་ཏེ། དེའི་ཤར་ཕྱོགས་ལ་སོགས་པའི་འདབ་མ་
རྣམས་ལ་གཡོན་སྐོར་གྱིས་གོ་རིམ་བཞིན་དུ་གཤིན་རྗེ་མ་དང་རྨོངས་བྱེད་མ་དང་་་
བསྐྱོད་བྱེད་མ་དང་སྐྲག་བྱེད་མ་དང་གཏུམ་མོ་རྣམས་ཀྱི་རང་བཞིན་ཧཱྃ་ཨོཾ་ཧྲཱི་ཨོཾ་ཧཱུཾ་
ཧྲཱི་ཧཱུཾ་ཧཱུཾ་ཕཊ་ཕཊ། ཅེས་པའི་ས་བོན་གྱི་ཡི་གེ་རྣམས་སྔོན་པོ་དང་དཀར་པོ་དང་
སེར་པོ་དང་ལྗང་ཁུ་དང་དུ་བ་འཁྱིལ་བའི་མདོག་ཅན་དུ་བལྟའོ།
།ལྟེ་བ་ལ་རྡོ་རྗེ་
ཕག་མོའི་རང་བཞིན་ཨོཾ་བཾ་ཞེས་པའི་ས་བོན་སྐུ་མདོག་དམར་པོའོ། །ལག་པའི་
རྒྱབ་ཏུ་ཡང་དེ་རྣམས་ཀྱི་གཟུགས་བརྙན་ནམ་འཁོར་ལོ་གསུམ་ཡོངས་སུ་གསལ་
བར་བལྟའོ། །དེ་ནས་ལག་པར་གནས་པའི་ས་དང་ཆུ་དང་མེ་དང་རླུང་དང་ནམ་
མཁའི་ཁམས་རྣམས་ལྟུང་བྱེད་མ་དང་གསོད་བྱེད་མ་དང་འགུགས་བྱེད་མ་དང་
གར་གྱི་དབང་ཕྱུག་མ་དང་པད་འབར་མ་རྣམས་ཀྱི་རང་བཞིན་དུ་མོས་པར་བྱའོ།།
དེ་ནས་ལག་པ་ལ་གནས་པའི། ས་བོན་གྱི་ཡི་གེ་དེ་རྣམས་ལ་ཁུ་བའི་རྫས་ཀྱིས་
བྱུགས་ནས་ལག་མཐིལ་དེར་དཔའ་བོ་དང་རྣལ་འབྱོར་མ་ཐམས་ཅད་བྱིན་གྱིས་
བརླབས་པའི་འཁོར་ལོ་གསུམ་གྱི་རང་བཞིན་མོས་པར་བྱས་ལ། ཁུ་བ་ལ་སོགས་
42-1148