१३२
བསྟན་འགྱུར། རྒྱུད། ༼༽ ༨༠་ཧྲི་ཌོ
རྒྱལ་བའི་ཕྱིར་ཏེ་ཁྲོ་བོ་རྣམས་སོ། །དེ་རྣམས་ཀྱི་རིགས་རྣམས་དང་། དེ་་
རྣམས་ཀྱི་དཔུང་ནི་ཚོགས་སོ། །དེའི་གཟུགས་ཀྱིས་གསལ་བ་ནི་དེ་རབ་ཏུ་ཕྱེ་བའོ༎
རྒྱབ་ཅེས་བྱ་བ་ནི་ཞལ་དུ་ཤེས་པར་བྱའོ། །བྱེ་བའི་སྤྱན་ཞེས་བྱ་བ་ནི་ཁྱད་པར་
གྱི་ཕྱིར། འདི་ཡང་རབ་རིབ་ཚོགས་གཙིགས་ལྟ་བུ་ཞེས་བྱ་བ་ལ་སོགས་པ་ནི།
ཞལ་གྱི་ཁྱད་པར་ཞེས་བྱ་བར་ཤེས་པར་བྱའོ། །གསེར་ཞེས་བྱ་བ་ལ་སོགས་པས་་
ནི་སེར་པོ་བསྟན་པའོ། །ཉི་མ་ཤར་བའི་འོད་ཀྱི་དངོས་མེད་ལྟ་བུ་ཞེས་བྱ་བ་ནི།
ཉི་མ་སར་པར་ཤར་བའི་འོད་ཟེར་ནི་ཤིན་ཏུ་རྣོ་བ་དང་། ཤིན་ཏུ་སེར་བའོ། །
དེ་རྣམས་ཀྱི་དངོས་པོ་མེད་པ་ལྟ་བུ་ནི་ནད་འདྲ་བ་སྟེ། དེ་ལས་རྒྱལ་བའི་ཕྱིར་རོ།།
བསྲེགས་ཆེན་པོ་ཞེས་བྱ་བ་ནི། བསྲེགས་པའི་ལྕགས་གོང་•ངོ་།
།འབར་བའི་
སོལ་བ་ཞེས་བྱ་བ་ལ་སོགས་པ་རྣམས་ཀྱི་ཕུང་པོ་ལྟ་བུ་ནི་ཚོགས་ལྟ་བུའོ། །
འཇིགས་པ་ཆེན་པོའི་གཟུགས་ཅན་ཞེས་བྱ་བ་ནི། གཟུགས་ནི་གཟུགས་སུ་ཡོད་་
པ་ཞེས་བསྟན་པ་སྟེ། འཇིགས་པ་ཆེན་པོ་བསྟན་པ་ནི། ཞལ་ཞེས་བྱ་བར་་་
དགོངས་སོ། །མ་ལུས་པའི་གནས་ཀྱི་མཐར་རྒྱུ་སྐར་མའི་ཞེས་བྱ་བ་ནི། འོག་མིན་
གྱི་བར་དུདུའོ། །སྣང་བ་ནི་འོད་ཟེར་ཏེ་དེས་ན་བལྟ་བར་དཀའ་ཞིང་དེའི་ཕྱིར་་་་
ཡང་གཟུང་བར་དཀའ་བའོ། །འཇིག་པའི་བྱིན་ཟ་ཞེས་བྱ་བ་ནི་མཐུན་པར་འགྲོ་
བས་སོ། །གནས་པ་ནི་ལྡན་པའོ། །ཞལ་ཞེས་བྱ་བ་ནི་རང་བཞིན་གྱི་སྐར་མའི་
སྣང་བས་ཁྱད་པར་དུ་བྱས་པའི་ཕྱིར་རོ། །འདི་སྐད་དུ་ཚོགས་ཞལ་བཞི་མངའ་་་
བའི་བཅོམ་ལྡན་འདས་གང་ཞེ་ན། དུ་མ་ཞེས་བྱ་བ་གསུངས་སོ། །རྡོ་རྗེའི་
མདའ་ཞེས་བྱ་བ་ནི་རྡོ་རྗེའི་ཚོགས་ཏེ།
དེས་གུར་གྱི་མཐར་ཁོར་•ཡུག་ཆེན་པོའོ། །
དེ་ལ་དཔག་ཚད་སྟོང་ཕྲག་དུ་མ་རྒྱས་པ་ནི་རྡོ་རྗེའི་གུར་དང་ཁོར་ཡུག་ཆེན་པོའོ། །
འདི་རྣམས་ཀྱི་ཞེས་བྱ་བ་ནི། ལྷ་རྣམས་ཀྱི་ཁྱད་པར་རྣམས་ཀྱིའོ། །དེའི་ཕྱིར་་
42-132