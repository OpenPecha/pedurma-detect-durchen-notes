१२०
བསྟན་འགྱུར། རྒྱུད། ༼༽ ༨༠
ད་ནི་འཆི་བ་འཚོ་བ་གསུངས་པ། མིང་གི་ཡི་གེ་ཞེས་བྱ་བ་ལ་སོགས་པ་ནི། །
རྣམ་པར་སྣང་མཛད་ཀྱི་རྣལ་འབྱོར་པའམ།
སྤྱན་གྱི་རྣལ་འབྱོར་པས་རྒྱལ་བའི་་
སྙིང་ཁར་དེའི་མིང་གི་ཡི་གེའམ། ཨ་ཁ་དོག་དམར་པོ་པདྨ་འདབ་མ་བརྒྱད་དང་
བཅས་པའི་ནང་དུ་སོན་པ། སྤྱན་གྱི་སྔགས་ཀྱིས་ཡོངས་སུ་བསྐོར་བར་བྱས་ནས།
དེའི་པདྨ་ཞགས་པས་བཅིང་ཞིང་༌། དེའི་སྔགས་ཀྱི་འོད་ཟེར་རྣམས་ཀྱིས་བདུད་་
རྩིའི་རྒྱུན་འབབ་པས། དབང་བསྐུར་ཏེ་སྤྱན་ལ་སོགས་པས་སྔགས་བཟླས་ན་འཚོ་
བར་འགྱུར་རོ། །རང་དང་གཞན་དག་གི་དེ་ལྟ་བུའི་ཆོ་གའོ། །གོང་དུ་་
གསུངས་པ། རྒྱས་པར་བྱ་བའི་ཕྱིར། ཨ་ཞེས་བྱ་བ་ལ་སོགས་པ་གསུངས་སོ། །
འཚོ་བ་རང་ཕྱག་རྒྱ་ཞེས་བྱ་བ་ནི། ཨའི་རྣམ་པ་ཁོ་ན་འཚོ་བ་ཞེས་བྱ་བའི་དོན་ཏོ༎
རྣམ་པར་སྣང་མཛད་ཀྱིའམ་སྤྱན་གྱི་ཕྱག་རྒྱའི་དབྱིབས་ནི་དེ་ལྟ་བུའོ། །ཡང་དག་
པར་གཟུང་སྟེ་ཞགས་པས་ཞེས་བྱ་བའི་དོན་ཏོ། །འཚོ་བ་བསྲུང་སོགས་རྒྱུའི་ཕྱིར་
ཞེས་བྱ་བ་ནི། སོགས་པའི་སྒྲས་ནི་ནད་མེད་པ་ཡང་ངོ་། །•ཡང་ན་འཚོ་བ་་་་
སྲུངས་•ལ་སོགས་ཞེས་བྱ་བ་ནི། ཕུལ་དུ་བྱུང་བའི་རྒྱུའོ། །དེའི་ཕྱིར་རྒྱུར་དེ་་་
སྐད་དུ་བྱའོ་ཞེས་བྱ་བའི་དོན་ཏོ། །འདིའི་རབ་ཏུ་སྦྱོར་བ་གཞན་གསུངས་པ།
རྡོ་རྗེ་ཞེས་བྱ་བ་ལ་སོགས་པ་ལ་རྡོ་རྗེ་ཁ་སྦྱོར་ལྟེར་གནས་པ་ཞེས་བྱ་བ་ནི། རྡོ་རྗེ་
དཀར་པོ་དག་མཉམ་པར་སྦྱོར་བ་སྟེ། དེའི་ལྟེ་བ་ནི་སྙིང་པོ་ལའོ། །གནས་པ་
ཞེས་བྱ་བ་ནི་དེ་དེ་ལྟ་བུའོ། །གང་ཞེ་ན་ཨ་ཞེས་གསུངས་སོ། །ཁ་བའི་འོད་་
ཅེས་བྱ་བ་ནི། དཀར་པོའི་འོད་ཟེར་རོ། །ཞགས་ཐག་གིས་ཞེས་བྱ་བ་ནི།
སྙིང་གི་པདྨའི་སྟེང་དུ་རྡོ་རྗེ་ཁ་སྦྱོར་དག་གིས་ཡང་དག་པར་སྦྱོར་བ། ཨའི་རྣམ་་
པ་བསམས་ནས། རྡོ་རྗེ་ཁ་སྦྱོར་གྱི་མཐའ་གཉིས་ཞགས་པ་དག་གིས་བཅིངས་
ཤིང་ཨ་དང་རྡོ་རྗེའི་འོད་ཟེར་རྣམས་ཀྱིས། ལུས་ཐམས་ཅད་ཚིམ་ཤིང་གོང་མ་་་་
42-120