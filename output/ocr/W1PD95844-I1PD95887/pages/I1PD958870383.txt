१२२
བསྟན་འགྱུར། རྒྱུད།༽ ༨°་༼ཌོ
རྣལ་འབྱོར་པས་ནི་བཅིང་བར་བྱ་ཞེས་བྱ་བ་ནི། ཀྱེ་རྣལ་འབྱོར་མ། རྣལ་་
འབྱོར་པས་སེང་གེ་རྣམ་པར་རོལ་པའི་ཕྱག་རྒྱ་བཅིངས་པ་ནི།
དེ་ཡང་བཅིངས་
པའོ།༑ །སྲོག་དང་རྩོལ་བ་བྱ་ཞེས་བྱ་བ་ནི། བྱ་བ་རྣམས་ཞེས་བྱ་བའི་དོན་ཏེ།
མིག་དང་། རྣ་བ་དང་། སྣའི་དབུགས་དང་། ཁ་རྣམས་ཀྱི་རང་གི་སོར་མོ་
བརྒྱད་ཀྱིས་བཀག་པ་ནི་སེང་གེ་རྣམ་པར་རོལ་པའི་ཕྱག་རྒྱ་སྟེ། སྟེང་དང་འོག་ཏུ་
སྲོག་དང་རྩོལ་བའི་རླུང་མནན་པའོ། །ཁ་ཅིག་ན་རེ་འབད་པ་མེད་པར་ཡུལ་་
ཐམས་ཅད་ཉེ་བར་ལོངས་སྤྱོད་པ་ནི་སེང་གེ་རྣམ་པར་རོལ་པ་ཞེས་ཟེར་རོ། །
ཁྱོད་ཀྱི་གནས་ཀྱི་རྣལ་འབྱོར་ལས་ཤེས་བྱ་བ་ལ། ཁྱོད་ཀྱི་སྒྲ་ནི། ངེས་པ་མེད་
པར་བྱས་ཞེས་བྱ་བ་ལ་སོགས་པའི་བྱ་བ་ལ་ལྟོས་པ་སྟེ། དེ་ཡང་ཤེས་རབ་ཅེས་བྱ་
བའི་ཐ་ཚིག་གོ། །དང་ཞེས་བྱ་བའི་སྒྲ་ཡང་དེ་སྐད་དུ་གོང་དུ་གསུངས་པའི་་་
ཐབས་ཀྱི་ཐ་ཚིག་སྟེ། འདིར་ནི་གནས་ནི་ཐབས་ཀྱི་ཆའོ། །ཁྱོད་དང་གནས་་་
ཞེས་བྱ་བ་ནི། ཁྱོད་ཀྱི་གནས་ཏེ། དེ་དག་གི་རྣལ་འབྱོར་ལས་ཐབས་དང་ཤེས་
རབ་ཀྱི་རྣལ་འབྱོར་གྱིས་ཞེས་བྱ་བའི་དོན་ཏོ། །སྟེང་དུ་འགྲོ་བའི་རླུང་ནི་ཤེས་
རབ་བོ། །འོག་ཏུ་འགྲོ་བ་ནི་ཐབས་སོ། །འདིས་ཅིར་འགྱུར་ཞེ་ན། སྤངས་་
ནས་ནི་ཞེས་བྱ་བ་ལ་སོགས་པ་གསུངས་ཏེ། བདག་གི་ལུས་སྤངས་ནས་སྟེང་གི་་་
ལམ་གྱིས་འཕོ་བའོ། །བྱ་ཞེས་བྱ་བ་ནི་བྱ་བའི་རྣལ་འབྱོར་རོ། །འབྱེད་པའི་
འཕོ་བ་ནི་གཉིས་པ་ཕྱིས་ནས་བདུན་པའོ། །གཞན་གྱི་གྲོང་ཞུགས་ཏེ་ཞེས་བྱ་བ་ནི།
འདི་ཉིད་ཀྱི་རྣལ་འབྱོར་གྱིས་གཞན་གྱི་གྲོང་དུ་འཇུག་པས་སྣ་ཚོགས་པའི་ལོངས་་་་
སྤྱོད་ལ་སོགས་པའི་ལས་རྣམས་ཡང་བྱེད་དོ་ཞེས་བྱ་བར་སྦྱར་རོ། །འདིའི་འདི་་་
ཉིད་ནི། དེ་དེ་ཉིད་ཅེས་བྱ་བ་ལ་སོགས་པ་གསུངས་ཏེ། རིམ་པའི་རྣལ་འབྱོར་་་
གྱིས་ཞེས་བྱ་བ་ནི། གོམས་པའི་རྣལ་འབྱོར་གྱིས་སོ། །རང་གིས་ལུས་ཀྱི་རྣལ་་
42-328