དཔལ་འཁོར་ལོ་བདེ་མཆོག་གི་མངོན་པར་རྟོགས་པའི་འགྲེལ་པ།
7774
པ་དང་ལྡན་པའི་ཨཱ་ལི་ཀཱ་ལིའི་ཕྲེང་བ་འོད་ཟེར་ལྔ་དང་བཅས་པ་ལན་གསུམ་དུ་བརྗོད་ཟེར་་
ཡོངས་སུ་བསྐོར་ནས་གནས་པ་ལས་འཁོར་ལོ་གསུམ་གྱི་ལྷ་ཚོགས་རྣམས་སྤྲོས་ཏེ།
བགེགས་ཀྱི་ཚོགས་རྣམས་བརླག་པར་འཇོམས་བྱེད་པ་བསྒོམས་ནས་ཅི་ཞིག་བྱ་ཞེ་ན་
འདིར་གསུངས་པ། དང་པོར་རེ་ཤིག་རྣལ་འབྱོར་གྱི་དབང་ཕྱུག་གིས་ཚངས་པའི་
གནས་བཞི་བསྒོམ་པར་བྱའོ། །ཅེས་སོ། །འདི་དག་ཐམས་ཅད་བྱས་ནས་
ཚངས་པའི་གནས་བཞི་བསྒོམ་པ་གང་ལས་འཐོབ་ཅེ་ན། བླ་མའི་མན་ངག་དང་
རྣལ་འབྱོར་གྱི་དབང་ཕྱུག་ཅེས་པའི་ཚིག་ལས་ཀྱང་། སེམས་ཅན་དབང་པོ་རྣོན་
པོའི་ཕྱོགས་ཀྱིས་བྱམས་པ་ལ་སོགས་པ་བསྡུས་ཏེ་བསྒོམ་པ་ནི་ཇི་ལྟར་བདག་གིས་་་
སེམས་ཅན་ཐམས་ཅད་འཁོར་བའི་སྡུག་བསྔལ་ལས་བཏོན་ཏེ་དེ་བཞིན་ཉིད་དང་་
རོ་གཅིག་པའི་བདེ་བ་ཆེན་པོ་ལ་རབ་ཏུ་དགོད་པར་བྱའོ། །ཞེས་པའོ། །དེ་ལ་
སྡུག་བསྔལ་ལས་འདོན་པ་ནི་སྙིང་རྗེའོ། །བདེ་བ་ཆེན་པོ་ལ་རབ་ཏུ་འགོད་པ་ནི་
བྱམས་པའོ། །དེ་བཞིན་ཉིད་ཀྱི་རང་བཞིན་གྱི་ཕྱིར་བཏང་སྙོམས་སོ། །བདེ་བ་
བརྟན་པའི་ཕྱིར་དགའ་བའོ། །བྱམས་པ་ལ་སོགས་པ་རྒྱས་པར་བསྒོམ་པ་ནི་རབ་
ཏུ་གྲགས་པ་ཉིད་དོ། །བསྒོམ་པར་བྱའོ་ཞེས་པ་འདི་ཡིས་ནི་འདི་ཐམས་ཅད་བསྒོམ་
པར་བྱ་བར་མཚོན་པའོ། །དགོས་པ་བརྗོད་པར་བྱ་སྟེ། སྟོང་པ་ཉིད་དུ་མོས་་
པས་ནི་རྣམ་པར་རྟོག་པའི་དྲི་མ་ཐམས་ཅད་ཟད་པར་བྱ་བའི་ཕྱིར་རོ། །ཕྱག་
{་སྡོམ་པའི་ང་རྒྱལ་གྱིས་ནི་ལུས་ཀྱི་བྱ་བ་ཐམས་ཅད་རྣམ་པར་དག་པ་་་་་
དང་། འགྲོ་བ་ཐམས་ཅད་ཀྱང་ཐོག་མ་མེད་པ་ནས་གྲུབ་ཅིང་། རང་བཞིན་་
གྱིས་ཡོངས་སུ་དག་པའི་ཧེ་རུ་ཀའི་རང་བཞིན་གཟུགས་ཉིད་དུ་ཡང་བསྟན་ན་མཚོན་པའོ། །
ཨཱ་ལི་ཀཱ་ལི་བསྒོམ་པས་ནི་ངག་གི་བྱ་བ་ལམ་ཐམས་ཅད་རྣམ་པར་དག་པའོ། །བྱང་
ཆུབ་ཏུ་སེམས་བསྐྱེད་པས་ནི་དགེ་བའི་རྩ་བ་ཐམས་ཅད་འཕེལ་བའོ། ། དེ་ནས་རྣམ་
42-1115