१०९२
བསྟན་འགྱུར། རྒྱུད། ཝུ ༨༡
སོགས་པ་ལྔ་སྤྲུལ་ལ། ལག་ན་བདུད་རྩིའི་ཆུ་རྒྱུན་གྱི་བུམ་པ་ཐོགས་ནས་གུར་གུམ
གྱི་མེ་ཏོག་གི་ཆར་འབེབས་ཤིང་། ཇི་ལྟར་བལྟམ་པ་ལ་སོགས་པ་བརྗོད་ནས་ལྷ་
རྣམས་ཀྱི་སྤྱི་བོ་ནས་དབང་བསྐུར་བས། གཙོ་བོ་ཡབ་ཡུམ་གྱི་དབུ་ལ་མི་བསྐྱོད་
པ་འཁོར་དང་བཅས་པ་བསམས་ལ་རྡོ་རྗེ་རྩེ་ལྔ་པ་རྟགས་སུ་བྱུང་བ་ནི་བུམ་པའི་
དབང་ངོ་། །གཙོ་བོ་ཡབ་ཡུམ་དེ་རྣམས་སྙོམས་པར་ཞུགས་པས་བྱང་ཆུབ་སེམས་
ཕབ་ལ། བདག་གི་ལྕེ་ལ་ཐིག་ལེ་དཀར་དམར་མྱང་བ་ནི་གསང་བའི་དབང་ངོ་།།
དབང་རྟགས་བྱུང་བ་ནི་ཚངས་པའི་གསུང་དབྱངས་སྨིན་འཚམས་ཀྱི་མཛོད་སྤུ་
འབུར་བབའོ། །དེ་ནས་ལྷ་མོ་ལྔ་རང་གི་ཕག་མོའི་ཐུགས་ཀར་ཞུགས་ནས་དེ་ནས་་
སྙོམས་པར་འཇུག་པ་ནི་ཤེས་རབ་ཡེ་ཤེས་ཀྱི་དབང་ངོ་། །དབང་རྟགས་རྣམས་ནི་
འདོམས་ཀྱི་ལྦ་བ་ལྦུབས་སུ་ནུབ་པ་དངང་།
དབུའི་གཙུག་ཏོར་གྱེན་དུ་འཕགས་་་་
པའོ། །དེ་ནས་དབང་བསྐུར་གྱི་ལྷ་གཤེགས་སུ་གསོལ་བ་ནི་དབང་བསྐུར་བའི་་
རྣལ་འབྱོར་རོ། །
དེ་ནས་རང་གི་སྤྱན་ནམ་དབུའམ། ཕག་མོའི་སྤྱན་ནམ་ཤངས་རྩེ་ལ་སེམས་
གཏད་ལ་བསྒོམ་མོ། །ཡང་ན་དཀྱིལ་འཁོར་གྱི་ལྷ་ཐམས་ཅད་གསལ་པོར་དམིགས་
ལ་བསྒོམ་མོ། །སྒོམ་པ་སྐྱོ་ན་བཟླས་པ་བྱ་སྟེ་སྙིང་ཀའི་ཧཱུཾ་ལ་སྔགས་བྱུང་ནས་རང་གི་
ཞལ་ནས། ཡུམ་གྱི་ཞལ་དུ་ཞུགས། ཡུམ་གྱི་ལྟེ་བ་ནས་ཡབ་ཀྱི་ལྟེ་བར་ཞུགས་ཏེ་
འགལ་མེའི་འཁོར་ལོ་ལྟར་བཟླས་པ་ནི་ཏིང་ངེ་འཛིན་གྱི་རྣལ་འབྱོར་རོ།
།
དེ་ནས་དཔའ་བོ་དང་དཔའ་མོའི་སྔགས་དང་རྐང་པ་བརྒྱད་པའི་སྔགས་
ཀྱིས་མཆོད་ལ། བུམ་པ་བཞིའི་སྟེང་གི་ཐོད་པར་བདུད་རྩི་བྱིན་གྱིས་བརླབ་པ་ཇི་
42-1092