کام و
བསྟན་འགྱུར། རྒྱུད། ༼€༽ ༨༠ p་ཏྲ་ཌ
འབྱོར་ཆེན་པོ་རྫོགས་ནས། དཀྱིལ་འཁོར་པ་དང་བཅས་པ་ཆོ་གས་བསྒོམ་པར་་
བྱ་ཞིང་སྔགས་བཟླས་པར་བྱ་སྟེ། གོང་གི་རྣལ་འབྱོར་འདི་བསྒོམ་པར་བྱའོ། །
ཇི་ལྟར་འདོད་པའི་བྱ་བ་ནི། དེ་ཡི་མེད་ཅེས་བྱ་བ་གསུངས་ཏེ། འདིའི་ཕྲ་མོ་
དང་རྒྱ་ཆེ་བའི་ངོ་བོའི་རྣལ་འབྱོར་བསྒོམས་པ་ལས་བརྟུལ་ཞུགས་ཀྱི་ངེས་པ་ཡོད་པ་
མ་ཡིན་ནོ། །ཕྲེང་བ་མེད་ཅིང་སྔགས་འཛིན་ཅེས་བྱ་བ་སྟེ། ཕྲེང་བས་སྔགས་་
ཀྱི་འཛིན་པ་དེ་ཡོད་པ་མ་ཡིན་ནོ། །གང་གི་ཚེ་རྣལ་འབྱོར་མི་ནུས་པའི་རྣལ་་་
འབྱོར་པ་ཇི་ལྟར་རེས་འགའ་བསྒོམ་•པ་པོའི་དེ་ཡོད་པ་ཁོ་ནའོ། །ཡང་ན་འདི་་
སྐད་དུ་སྦྱར་བར་བྱ་སྟེ། ཕྲེང་བས་སྔགས་ཀྱི་འཛིན་པའི་བཟླས་པ་ཡོད་པ་མ་ཡིན་
ཏེ༑ གཏུམ་•མོའི་རྣལ་འབྱོར་གྱི་སྒོ་ནས་ཨཾ་ལ་སོགས་པའི་སྔགས་འཛིན་པ་ཡང་
ཡོད་པ་ཁོ་ན་ཉིད་དོ། །གལ་ཏེ་འདི་སྐད་དུ་རྣལ་འབྱོར་གྱི་བཟླས་པ་བྱེད་ན།
དེའི་ཚེ་ཕྱི་རོལ་གྱི་སྔགས་བཟླས་པས་ཅི་ཞིག་བྱ་ཞེས་བྱ་བ་ནི་དགོངས་པའོ། _ །
སྦྱིན་སྲེག་ལས་ནི་ཞེས་བྱ་བ་ནི། ཕྱི་རོལ་དུ་གྱུར་པའི་མར་ལ་སོགས་པར་བརྗོད་་
པ་ལས་ཟློག་པའོ། །གང་གི་ཕྱིར་གཏུམ་མོ་འདིའི་རྡོ་རྗེའི་མེས་ཧཾ་གི་ཐིག་ལེ་ཞུ་་་
བའི་མར་གྱི་སྦྱིན་སྲེག་ནི་ལྷན་ཅིག་སྐྱེས་པའི་རང་བཞིན་ཅན་ནོ། །གཞན་དང་་་
གཞན་དག་ཅེས་བྱ་བ་ནི། གཞན་དང་གཞན་དག་གི་མར་ཁུ་དང་ཡམ་ཤིང་ལ་་་
སོགས་པའི་ངོ་བོའི་སྦྱིན་སྲེག་གི་ལས་སོ། །འདི་ནི་སྒྱུ་མ་ཆེན་མོའི་རྣལ་འབྱོར་པ་
རྣམ་པ་གསུམ་མོ་ཞེས་གསུངས་པ། སྔགས་ཞེས་བྱ་བ་ལ་སོགས་པ་ལ་སྔགས་ནི་ཨཾ་
ལ་སོགས་པའོ། །དཀྱིལ་འཁོར་ནི་འཁོར་ལོ་བཞི་པོ་རྣམས་སོ། །དེ་རྣམས་ཀྱི་་
དབྱིབས་ནི་པདྨ་ལ་སོགས་པའི་གཟུགས་སོ། །ཆོས་ནི་འཛིན་པ་སྟེ་འོད་ཟེར་འགྲོ་
བ་དང་འོང་བ་མཐོང་བའོ། །སྔགས་དང་དཀྱིལ་འཁོར་དང་དབྱིབས་དང་ཆོས་་
ནི་དབུགས་ཀྱི་ངོ་བོ་སྟེ། གང་གི་རྣལ་འབྱོར་དེ་ནི་དེ་ལྟ་བུའོ། །འདོད་པའི་་་་
42-196