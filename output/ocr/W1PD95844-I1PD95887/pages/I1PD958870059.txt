བསྟན་འགྱུར། རྒྱུད། ༼༩༽ ༨༠
གིས་བརྗོད་པར་བྱ། །འདིར་ངེས་པར་བརྗོད་པར་བྱེད་པ་ལ་སོགས་པ་བསྟན་
དགོས་སོ།
།མ་བསྟན་ན་ནི་གང་ཡང་རྟོག་པ་སྔོན་དུ་གཏོང་བ་རྣམས་གང་དུ་
འཇུག་པར་འགྱུར་ཏེ། དགོས་པའི་དུའང་སྒྲུབ་ཐབས་ལ་འཇུག་ན། དེ་ཡང་་
མངོན་པར་འདོད་པའི་དོན་སྒྲུབ་པ་པོ་རང་གི་མངོན་པར་འདོད་པ་ཡང་སྒྲུབ་པར་
ནུས་སོ། །རྗོད་པར་བྱེད་པ་ལ་སོགས་པ་མ་བསྟན་ན་ནི། དགོས་པ་རྟོགས་་
པར་མི་ནུས་ཏེ། འདི་ལྟར་ཡང་མངོན་པར་འདོད་པའི་དགོས་པ་ནི་མངོན་པར་
འདོད་པ་ཉིད་སྒྲུབ་ཐབས་ཀྱིས་སྒྲུབ་པར་བྱེད་དོ།
།གཞན་དུ་ན་མཐོ་རིས་འདོད་
པས་ར་དཀར་པོ་རྙེད་པ་ཞེས་བྱ་བ་འདི་ལ་ནི། སངས་རྒྱས་པ་སྙིང་རྗེ་དང་ལྡན་
པ་རྣམས་ཀྱིས་མངོན་པར་འདོད་པར་བྱ་བ་མ་ཡིན་པའི་ཕྱིར་།
།གལ་ཏེ་ར་
དཀར་པོ་ཞེས་བྱ་བ་བསད་པས་མཐོ་རིས་ཞེས་བྱ་བའི་འབྲས་བུ་ཡིན་ཀྱང་། དེ་་
ལྟར་ཡང་སྙིང་རྗེ་དང་ལྡན་པ་སུ་ཞིག་འདིར་འཇུག་པར་འགྱུར། དེས་ན་བརྗོད་་
པར་བྱ་བ་ལ་སོགས་པ་རྟོགས་པར་བྱ་བའི་དོན་དུ་གནས་ཕུན་སུམ་ཚོགས་པ་ལ་་་
སོགས་པ་བསྟན་པའི་སྒོ་ནས། གསང་བ་ཞེས་བྱ་བ་ལ་སོགས་པ་ནས། མཁའ་
འགྲོ་ཀུན་དངོས་སེམས་དཔའ་ཡི། །རྡོ་རྗེ་མཁའ་འགྲོ་བདེ་བའི་མཆོག །ཅེས་
བྱ་བའི་མཐའི་ཚིག་གིས། རྡོ་རྗེ་ཕག་མོ་སྡུད་པར་མཛད་མས་དང་པོར་གསུངས་
སོ༑ །གཅིག་པུ་ཉིད་ཀྱི་ཕྱིར་བཅོམ་ལྡན་འདས་སེམས་ཅན་གདུལ་བའི་དོན་དུ་་
དེ་ལྟ་དེ་ལྟར་རོལ་པ་སྟོནན་ཏེ། འཆད་པ་པོ་དང་། སྡུད་པ་པོ་དང་། འཁོར་
གྱི་མཚན་ཉིད་དང་དཀྱིལ་འཁོར་དང་། དེའི་གཙོ་བོ་དང་དཀྱིལ་འཁོར་པ་དང་།
དངོས་གྲུབ་ཀྱི་སྒྲུབ་ཐབས་ཀྱི་མཚན་ཉིད་དང་། བཤད་པར་བྱ་བའི་ངོ་བོ་ཡང་།
རང་ཉིད་ཀྱིས་འཛིན་པར་མཛད་དོ། །གསང་བ་ཞེས་བྱ་བ་ལ་སོགས་པ་ལ།
གསང་བ་ལ་ཞུགས་ནས་བཅོམ་ལྡན་འདས་ཀྱིས་བཀའ་སྩལ་ཏོ། །ཞེས་བྱ་བ་ནི་་་
42-4