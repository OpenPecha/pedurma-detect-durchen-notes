१०
བསྟན་འགྱུར། རྒྱུད། ཝུ༽ ༨༡
ཡན་ལག་བཀོད་ལ་མཆོད་དེ། གནས་དང་བདག་དང་རྣལ་འབྱོར་བསྲུང་བ་བྱའོ།།
དེ་ནས་མདུན་དུ་དྲི་བཟང་པོའི་ཆུ་•ཉེ་བར་བྱུགས་པའི་མཎྜལ་བྱས་ནས་དེའི་
དབུས་སུ་གཡོན་པའི་སྲིན་ལག་གིས་ཉེ་བར་བཀོད་པའི་པུ་ཛ་ཞེས་བྱ་བ་ལ་སོགས་
པའི་ཡི་གེ་ཉི་ཤུ་རྩ་བཞི་པོ་རྣམས་གནས་ཉི་ཤུ་རྩ་བཞི་པོར་རྣམ་པར་སྦྱངས་ལ།
གནས་ལ་སོགས་པའི་མིང་ཅན་བཅུ་བཞི་པོ་རྣམས་ས་བཅུ་བཞིར་རྣམ་པར་བལྟས་
ལ་བརྗོད་པར་བྱའོ། །དེ་ནས་མཎྜལ་དེར་འབྱུང་བ་ཆེན་པོ་བཞི་ཡང་དག་པར་
གནས་པའི་རི་རབ་ཀྱི་སྟེང་ཁང་པ་བརྩེགས་པའི་ནང་དུ་སྣ་ཚོགས་པདྨའི་ཟེའུ་འབྲུ་
ལ༑ རང་གི་སྙིང་ཁའི་ས་བོན་ལས་སྤྲོས་པའི་ས་བོན་བསམས་ལ། དེ་ཡོངས་
སུ་གྱུར་པ་ལས་བཅུ་གསུམ་གྱི་བདག་ཉིད་ཅན་གྱི་འཁོར་དང་བཅས་པའི་བཅོམ་
ལྡན་འདས་མ་དང་སྙོམས་པར་ཞུགས་པ་བལྟ་བར་བྱའོ། །དེ་ནས་སྙིང་ཁའི་ས་
བོན་གྱི་འོད་ཟེར་གྱི་•ཕྲེང་བ་རྣམས་ཀྱིས་བཀུག་པའི་ཡེ་ཤེས་ཀྱི་འཁོར་ལོ་ནམ་
མཁའི་ཕྱོགས་སུ་མངོན་སུམ་དུ་གྱུར་པ་ལ་མངོན་པར་མཆོད་དེ། ཐམས་ཅད་
དམ་ཚིག་གི་དཀྱིལ་འཁོར་ལ་བཅུག་ནས་རེ་མཉམ་དུ་བྱས་ལ། མཆོད་པ་རྣམས་
ཀྱིས་ཡོངས་སུ་དགྱེས་ཏེ་སླར་ཡང་ཡིད་ཀྱི་རང་བཞིན་གྱི་མཆོད་པའི་ལྷ་མོ་རྣམས་
ཀྱིས་མཆོད་པར་བྱའོ། །དེ་ནས་དེ་མ་ཐག་པ་•རྣམ་པར་སྦྱངས་པའི་ལག་པ་
གཡོན་པས་དང་པོར་ཡི་གེ་གསུམ་གྱི་སྔགས་ཀྱིས་མཎྜལ་གྱི་དབུས་སུ་བཅོམ་ལྡན་
འདས་ལ་མེ་ཏོག་ལ་སོགས་པས་མཆོད་པར་བྱའོ། །སླར་ཡང་དེ་ཉིད་དུ་བཅོམ་
ལྡན་འདས་ཀྱི་སྙིང་པོ་དང་ཉེ་བའི་སྙིང་པོ་དང་། བཅོམ་ལྡན་འདས་མའི་སྙིང་པོ་
དང་ཉེ་བའི་སྙིང་པོའི་སྔགས་དག་དང་། དེ་བཞིན་དུ་མཁའ་འགྲོ་མ་ལ་སོགས་པ་
ས་གཤིན་རྗེ་འཇོམས་མ་ལ་སོགས་པའི་མཐར་ཐུག་པའི་དཔའ་བོའི་དབང་ཕྱུག་
མ་བཅུ་གཉིས་པོ་རྣམས་ཀྱི་མན་ངག་ཇི་ལྟ་བའི་རང་རང་གི་སྔགས་ཀྱིས་ཕྱོགས་
42-1048