རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१५१
ཉི་མའི་ཆུ་ཚོད་ཅེས་བྱ་བ་ནི། དབྱུ་གུ་སྟེ་དེ་རྣམས་གཞུག་པར་བྱའོ། །གང་
ཞིག་ནི། ཡིད་འོང་ཇི་ལྟར་འདས་པ་ནི་ཞེས་བྱ་བ་ནི། གང་ཞིག་སྦྱོར་བའི་་
དུས་ཀྱི་མཐར་ཐུག་པར་འགྲོ་བའོ། །ཟླ་བ་གཞུག་བྱ་སྟེ་ཞེས་བྱ་བ་ནི། ཆ་ཉིད་
བཅུ་དྲུག་བརྩི་བར་བྱ་སྟེ་ཟླ་བ་༠དང་ལྡན་པ་དང་། སྐར་མའི་གང་ཞིག་དབྱུ་གུ་
དེ་རྣམས་ཀྱང་གཞུག་པར་བྱ་བའི་དོན་ཏོ། །འདི་དག་ཐམས་ཅད་གཅིག་ཏུ་བྱས་
ནས་ཡང་དྲུག་ཅུའི་མཚན་མས་བརྩི་བར་བྱའོ། །དེའི་ཕྱིར་ཡང་ནི་དྲུག་ཅུས་་་
བརྡུང་བར་བྱ་བ་གསུངས་ཏེ་དེ་བས་ཀྱང་གཅིག་དང་གསུམ་དང་། ལྔ་པོ་རྣམས་
ཀྱི་མཚན་མས་ཆ་དོར་བར་བྱའོ། །དེའི་ཕྱིར་མདའ་ཞེས་བྱ་བ་ལ་སོགས་པ་་་་་
གསུངས་ཏེ། བཅུད་ཀྱི་དབང་པོ་ནི་གཅིག་གི་མཚན་མ་སྟེ་བཅུད་ཀྱི་དབང་པོ་་་་
དང་པོར་བྱས་ནས་རྟོགས་པར་བྱའོ། །བྲི་ནས་དེ་བཞིན་གང་རྙེད་པ་ཞེས་བྱ་བ་ནི།
ཆ་དོར་བར་གྱུར་པས་གང་ཞིག་ཅུང་ཟད་རྙེད་པ་དེའི་ཆའང་བླང་བར་བྱའོ། །
བཅུ་གཉིས་ཀྱིས་ཞེས་བྱ་བ་ནི། དེ་ཡང་ཕྲི་བའི་ཆ་བཅུ་གཉིས་ཀྱི་མཚན་མས་ཡང་
དོར་བར་བྱའོ། །དེ་ལ་ཆ་དོར་གྱུར་པ་ནི་གང་ཞིག་དབྱུ་གུ་ལྷག་མ་རྙེད་པ་དེ་ཉིན་
མཚན་གྱི་རབ་ཏུ་སྦྱོར་བས་ཟླ་བའི་གནས་སྐབས་ཀྱི་དབྱེ་བ་རྟོགས་པར་བྱ་ཞིང་གོ་་
བར་བྱའོ། །དེ་ཉིད་ནི་ལྷག་མ་ཞེས་བྱ་བ་ལ་སོགས་པ་གསུངས་ཏེ། གང་ཞིག་
དབྱུ་གུ་ལྷག་མ་རྣམས་ཀྱི་གནས་སྐབས་ལ་བཟའ་བ་དེ་ནི་ལོངས་སྤྱོད་དོ། །ལྷག་་
མ་ནི་གོ་སླའོ། །བཅུ་གཉིས་ཀྱི་གནས་སྐབས་ནི། རབ་ཏུ་གནས་པར་ཞེས་བྱ་་
བ་ལ་སོགས་པ་གསུངས་སོ། །རབ་ཏུ་གནས་པར་ཞེས་བྱ་བ་ནི་དང་པོ་ལ་འཕམ་
པའོ།༑ །གང་ལ་ཟླ་བ་ཞེས་བྱ་བ་ནི་གང་ཆ་ཕྲི་བས་འབྲེལ་བའི་དབྱུ་གུ་དང་པོ་ལ་
ཟླ་བ་གནས་པ་སྟེ། དེ་ལ་འཕམ་པར་འགྱུར་རོ་ཞེས་བྱ་བའི་དོན་ཏོ། །གང་་་་
ཞིག་འདི་ནི་ཕྱི་མ་ལ་ཡང་ངོ་། །གཉིས་པ་རྟས་པར་རྟས་པ་ཉིད་ཅེས་བྱ་བ་ནི།
42-353