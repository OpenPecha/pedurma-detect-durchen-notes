རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
ཡང་གཟུགས་ལ་སོགས་པའི་གཟུང་བ་ལ་སོགས་པའི་ངོ་བོའི་ཆ་མེད་པས་བཀག་་་་
པའོ།༑ །རྡུལ་ཕྲ་རབ་གཉིས་ལ་སོགས་པའི་ཡང་ཆ་ཤས་ཅན་རྡུལ་ཕྲ་རབ་ནས་་་་
བརྩམས་ཏེ། དེའི་ཆ་ཤས་དངོས་པོ་མེད་པར་བཀག་པའོ། །གཟུགས་དང་རོ་
ལ་སོགས་པའི་ཡང་དེའི་ཡོན་ཏན་དང་དེའི་འགྲོ་བ་ལ་སོགས་པ་དང་། དེའི་བྱ་་
བ་དང་རང་བཞིན་དང་སྤྱི་དང་ཁྱད་པར་དང་དེ་དག་དང་ལྡན་པ་ཡང་བཀག་པའོ།
།
དེ་ཉིད། དེ་ཡི་རང་བཞིན་དེ་བརྩམས་དང་། །དེ་ཡི་ཡོན་ཏན་དེ་ལས་བདག །
དེ་ཡི་སྤྱི་དང་ཁྱད་པར་དང་། །དེ་དག་དེ་དང་ལྡན་པ་ཅན་ཞེས་ཟེར་རོ།
།
ནམ་མཁའ་དང་དུས་དང་ཕྱོགས་དང་། བདག་དང་ཡིད་རྣམས་རྟག་ཏུ་རང་
བཞིན་དང་བྲལ་བ་ཉིད་ཁོ་ནའོ། །ཕྱོགས་ཐ་དད་པ་དང་འདྲེས་པའི་ཕྱིར་ཁྱབ་་་
པའི་གཅིག་པུའང་ཅིའི་ཕྱིར་ཞེས་བྱ་བའི་ཐ་ཚིག་གོ། །གང་ཞིག་ཕྱོགས་ཐ་དད་པ་
རྣམས་སུ་བུམ་པ་ལ་སོགས་པ་རྣམས་དང་འདྲེས་པ་དེ་ནི་ངེས་པར་གཅིག་པུའི་རང་
བཞིན་མ་ཡིན་ཏེ། ཇི་ལྟར་སྣ་ཚོགས་པའི་གནས་སུ་གནས་པའི་བད་རཱ་རྣམས་ནི་
ཕྱོགས་ཐ་དད་པ་དང་འདྲེས་པའི་ཕྱིར་རོ། །ནམ་མཁའ་ལ་སོགས་པའི་དངོས་པོ་་
ནི་ཁྱབ་པར་བྱེད་པ་འགལ་བ་དམིགས་པ་སྟེ། ངེས་པར་གཅིག་གི་རང་བཞིན་་
ཉིད་གཅིག་པུ་ཁྱབ་པར་བྱེད་པའོ། །དེ་དང་འགལ་བ་ནི་ཕྱོགས་ཐ་དད་པ་རྣམས་
དང་བུམ་པ་ལ་སོགས་པར་འདྲེས་པ་སྟེ། འདི་ལྟར་ངེས་པར་གཅིག་གི་རང་་་
བཞིན་གྱི་ཁྱབ་པར་བྱེད་པ་ལོག་པས་ཀྱང་འདིའི་གཅིག་པུ་ཉིད་ལྡོག་གོ།
།དུ་་་
མ་ཡང་གཅིག་སྔོན་དུ་འགྲོ་བའི་ཕྱིར་དེ་ཡོད་པ་མ་ཡིན་ན་དེ་ཡོད་པ་མ་ཡིན་ཏེ།
གང་གི་གཅིག་ཡོད་པ་མ་ཡིན་པ་དེའི་དུ་མ་ཡང་ཡོད་པ་མ་ཡིན་ནོ་ཞེས་བྱ་བའི་ཐ་
ཚིག་གོ། །རགས་པ་ཡང་གོང་ཉིད་དུ་རྡུལ་ཕྲ་རབ་ཆ་ཤས་མེད་པས་བཀག་པའོ། །
གང་ཟག་གི་ཡང་སྐད་ཅིག་མ་དང་སྐད་ཅིག་མ་མ་ཡིན་པ་དང་བྲལ་བའི་ཕྱིར།
42-41