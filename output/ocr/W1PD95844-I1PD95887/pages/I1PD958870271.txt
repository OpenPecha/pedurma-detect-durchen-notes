११७
བསྟན་འགྱུར། རྒྱུད། ༼༽ ༨༠
ནམ་མཁའ་ལས་བྱུང་བ་ནི་བཟང་པོ་སྟེ་སྟེང་དུ་གནས་པའི་ཕྱིར་ཐོད་པའོ། །
མཆོག་ཅེས་བྱ་བ་ནི། རྡུལ་དང་ལྡན་པའོ། །འདི་ནི་ཉེ་བར་མཚན་པའི་ཕྱིར།
[་མི་བསྐྱོང་
རྣམ་པར་སྣང་མཛད་དང༌་། འོད་དཔག་ཏུ་མེད་པ་དང་མི་བསྐྱོད་པ་དང་།
དོན་ཡོད་གྲུབ་པ་རྣམས་ཀྱི་གཟུང་ངོ༌་། །དང་པོའི་ཡི་གེ་ཞེས་བྱ་བ་ནི་ཨོཾ་•མོ། །
དེས་ཡང་དག་ལྡན་ཞེས་བྱ་བ་དེ་ནི་ཐོད་པའོ། །བསམས་ནས་ཞེས་བྱ་བ་ནི།
ཐོད་པ་ལ་སོགས་པའོ། །དེ་ལྟར་སྒོམ་བྱེད་ན་ཞེས་བྱ་བ་ནི། བུམ་པ་ལ་སོགས་
པ་བསྒོམ་པར་བྱའོ། །ཞེས་བྱ་བའི་དོན་ཏོ། །དེས་ཅི་ཡིན་ཞེ་ན། དེའི་སྐད་
ཅིག་འབར་ཞེས་བྱ་བ་ལ་སོགས་པ་གསུངས་སོ། །འདིས་ཅིར་འགྱུར་ཞེ་ན།
རྫས་ཀྱི་དངོས་གྲུབ་འབྲས་རབ་སྦྱིན་ཞེས་གསུངས་ཏེ།
རྫས་ནི་རྣམ་པར་དབྱེ་བ་
མེད་པ་སྟེ། རྫས་ཀྱི་དངོས་གྲུབ་ཀྱི་འབྲས་བུ་རབ་ཏུ་སྦྱིན་པར་འགྱུར་རོ། །
ཞེས་བྱ་བའི་དོན་ཏོ། །ཡཾ་ལས་སྐྱེས་པའི་རླུང་གི་དཀྱིལ་འཁོར་གཞུའི་དབྱིབས་ལྟ་
བུ་དང་། རཾ་ལས་སྐྱེས་པའི་མེའི་དཀྱིལ་འཁོར་གྲུ་གསུམ་པའོ། །དེའི་སྟེང་དུ་་
ཨ་ལས་སྐྱེས་པའི་ཐོད་པའོ། །དེའི་ནང་དུ་བྲུམ་•ཨཾ་ཛིཾ་ཁཾ་ཧཱུཾ་གི་ས་བོན་ལས་སྐྱེས་
པའི་རྣམ་པར་སྣང་མཛད་ལ་སོགས་པ་རྣམས་དང་བདུད་རྩི་ལྔ་པོ་རྣམས་སོ། །
དེའི་སྟེང་དུ་ཕྱག་འཚལ་བའོ། །དེའི་སྟེང་དུ་བར་སྣང་ལ་ཧཱུཾ་ལས་སྐྱེས་པའི་རྡོ་རྗེའོ། །
རླུང་གིས་བསྐུལ་བའི་མེས་གདུངས་པས་དེ་རྣམས་སྨིན་ཅིང་དེ་གདུངས་པས། རྡོ་
རྗེ་ཁུ་བར་གྱུར་པས་དེ་ཉིད་དུ་ལྟུང་བར་བསམས་ནས་ཡི་གེ་གསུམ་གྱིས་བྱིན་གྱིས་་
བརླབས་ཤིང་རྫས་རྣམས་སུ་བྱའོ། །དེ་ནས་བདུད་རྩི་ལྔ་འབར་བས་དངོས་གྲུབ་
ཀྱི་འབྲས་བུ་རབ་ཏུ་སྦྱིན་པར་འགྱུར་རོ། །སྦྱོར་གྲུབ་རིག་མ་ཆེན་མོ་ནི། ཡིད་
ཆེས་བྱེད་ཅིང་འཇུག་པར་འགྱུར་ཞེས་བྱ་བ་ནི། རྣལ་འབྱོར་གྱིས་གྲུབ་པའོ། །
རིག་མ་ཆེན་མོ་ནི་སྔགས་ལ་སོགས་པའི་རིག་མའོ། །ཡིད་ཆེས་བྱེད་ཅིང་ཞེས་བྱ་
42-216