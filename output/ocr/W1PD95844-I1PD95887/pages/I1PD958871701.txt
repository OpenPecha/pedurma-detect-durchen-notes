१७८२
བསྟན་འགྱུར། རྒྱུད། ༼ཞུ༽ ༨༢
རྩ་ཡི་འཁོར་ལོ་ཐམས་ཅད་ལ། །རེག་མ་ཐག་པའི་མོད་ལ་ནི། །རྩ་ཡི་འཁོར་ལོ་
ལས་འབབ་འགྱུར། །ཞུ་བ་དེ་ཡིས་ས་བོན་བཀྲུ། །ཧ་ནི་མི་ཤིགས་ཤེས་རབ་་
ཀྱིས༑ །བདག་ཉིད་ཨུ་དང་ཐིག་ལེ་དག །གཉི་ག་གཅིག་ཏུ་གྱུར་པ་ནི། །ཡི་
གེ་ཧཱུཾ་གི་མཆོག་བལྟའོ། །ཧཱུཾ་ལས་བྱུང་བའི་འོད་ཟེར་རྣམས། །དེ་ཡིས་བདེ་བ་ཆེ་
བསྐུལ་ཏེ། །བ་མོ་ལྟ་བུའི་རི་མོ་ཅན། །ཉི་མར་ལྷན་ཅིག་ཞུ་གྱུར་ཅིང་། །
དཀྱིལ་འཁོར་གཉི་ག་གཅིག་གྱུར་པ། །ཉི་མ་མཆོག་ཏུ་བལྟ་བར་བྱ། །དེ་ལ་རྩ་
ཡིས་འདམ་སྐྱེས་བཞི་ཡི་མདུད་པའི་བུ་གར་ཡི་གེ་བཞི་ཉིད་དེ།
།ལྟེ་བའི་པདྨལ་་
ཨ་ནི་ཟར་མའི་མེ་ཏོག་ལྟ་བུ་སྒྲ་དང་ཐིག་ལེར་བཅས་པ་སྟེ། ཆོས་དང་སྤྲུལ་པ་་་
དག་གི་ཧཱུཾ་དང་ཨའི་ཡི་གེ་ནི་ཟླ་བ་དང་ཉི་མའི་གནས་ལའོ། །ཧཱུཾ་གི་འོད་ཟེར་གྱིས་
བཀུག་པའི་བདུད་རྩི་རྩ་སྟོང་ཕྲག་བདུན་ཅུ་རྩ་གཉིས་ལས་བྱུང་བས་དེ་ཉིད་སྐྲུ་བ་་
དང་། འབར་བ་སྙིང་གར་འདྲེས་པ་དང་། ཐིག་ལེ་རྣམས་སྤྲུལ་པའི་འཁོར་་་
ལོའི་ཉི་མ་ལ་ཞུགས་པ་སྟེ། ཐིག་ལེའི་རྣལ་འབྱོར་རྣམ་པ་གསུམ་གོམས་པ་བརྟན་
པ་ལས། བརྟན་པ་དང་གཡོ་བ་ངེས་པར་ཁྱབ་པའི་རྟགས་རྣམ་པ་ལྔ་དམིགས་་་་
པར་འགྱུར་རོ། །དེ་ལས་ནི་གང་ཡང་ཁ་སྦྱོར་ལ་སོགས་པའི་རིམ་པ་ལས་དཔྱིད་་
དང་ཐིག་ལེ་ཁ་སྦྱོར་བར་གསུངས་པ་དེ་ཇི་བཞིན་དུ་འགྱུར་ཏེ། བར་མ་ཆད་པར་
བསྒོམ་པར་བྱ་བ་ནི་དེ་དག་གི་རིམ་པས་སོ། །དེ་ལས་རིམ་པས་ལྷན་ཅིག་སྐྱེས་པ་•
འགྱུར་ཏེ། གྲུབ་པའི་དཔའ་བོ་ས་ར་ཧའི་མན་ངག་ལས། ཞིང་ཀུན་གནས་་་་
དང་ཉེ་བའི་གནས་ལ་སོགས། །ཕྱིན་སྟེ་ལྟས་པས་རྟོགས་པར་གང་སྨྲ་བ། །
ལུས་དང་འདྲ་བའི་མུ་གནས་གཞན་ན་མེད། །མཁས་པ་ང་ཡིས་ངེས་པར་ཡང་་་
དག་མཐོང་། །འདབ་ལྡན་པདྨའི་སྡོང་པོ་གེ་སར་གྱི་དབུས་ན། །ཤིན་ཏུ་ཕྲ་་་་
བའི་སྣལ་མ་དྲི་དང་ཁ་དོག་ལྡན། །བྱེ་བྲག་འོངས་ཤིང་རྨོངས་པ་མྱ་ངན་གྱི། །
42-1642