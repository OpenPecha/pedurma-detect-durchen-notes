རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२०५
ཅད་དུ་གུས་པ་དང་བཅས་པ་དང་། རྒྱུན་ཏུ་དུས་རིང་པོར་བསྒོམ་པ་དང་བཟླས་
པ་དེ་དག་གིས་འགྲུབ་པར་འགྱུར་ཏེ་གཞན་དུ་ནི་མ་ཡིན་ནོ། །སོ་ཞེས་བྱ་བ་ལས་
ཡོངས་སུ་རྫོགས་པའོ། །སྒྱུ་མ་ཐམས་ཅད་ཀྱི་ཞེས་བྱ་བ་ནི་རྣལ་འབྱོར་མ་རྣམས་་
ཀྱིའོ།༑ །རྣམ་པར་བྱེད་པ་ནི་རོལ་པ་སྟེ། གང་གིས་མན་ངག་གི་ངོ་བོ་བརྗོད་་
པ་དེ་ནི་སྒྱུ་མ་ཐམས་ཅད་རྣམ་པར་བྱེད་པ་སྟེ་ལེའུ་བཅུ་གཅིག་པའོ།། །།
འདི་ནི་རྡོ་རྗེ་མཁའ་འགྲོའི་རྣམ་པར་འགྲེལ་པ་ལས་ལེའུ་བཅུ་གཅིག་་་་་
ད་ནི་རྡོ་རྗེ་མཁའ་འགྲོའི་གཞུང་གཞན་གྱིས་བསྒྲུབ་པ་བསྒྲགས་པའི་ཕྱིར་
ལེའུ་གསུངས་པ། ཉོན་ཞེས་བྱ་བ་ལ་སོགས་པ་ནི། བཅོམ་ལྡན་འདས་ལ་ཞུས་
མ་ཐག་ཏུ། ཉོན་ཅིག་ཅེས་བྱ་བ་ལ་སོགས་པ་བཅོམ་ལྡན་འདས་ཀྱིས་བཀའ་སྩལ་
ཏོ། །དང་པོ་རོ་ནི་བསྒོམ་བྱ་བ་ཞེས་བྱ་བ་ནི་མཆོད་པ་དང་བྱང་ཆུབ་སེམས་་་་
བསྐྱེད་པ་ལ་སོགས་པའི་མཐར། རི་རབ་ཀྱི་སྟེང་དུ་ཁང་པ་རྩེགས་མ་ལ་པདྨའི་་་
སྟེང་དུ་རོ་བསྒོམ་པར་བྱའོ། །དང་པོ་ཞེས་བྱ་བ་ནི། ཨ་ལ་སོགས་པ་སྟེ་ཧཱུཾ་ལ་་
ལྟོས་པའི་ཕྱིར་རོ། །ཆོས་ཀྱི་དབྱིངས་ཀྱི་བདག་ཉིད་ཅེས་བྱ་བའོ། །ཆོས་ནི་་
ཕུང་པོ་ལ་སོགས་པ་རྣམས་ཀྱིའོ། །དབྱིངས་ནི་རང་བཞིན་ཏེ་ཆོས་ཀྱི་དབྱིངས་ནི་
པར་དངས་པ
སྟོང་པ་ཉིད་དོན་དམ་པར་དངོས་པོ་ཐམས་ཅད་ཀྱི་གཟུང་བ་ལ་སོགས་པ་དང་བྲལ་
བའོ། །དེ་ཡང་སེམས་ཙམ་ཉིད་དེ་དེའི་སོ་སོར་སྣང་བ་ནི་བརྫུན་པའི་ཕྱིར་རོ། །
སེམས་འདི་འབའ་ཞིག་ནི། སྔོན་པོ་ལ་སོགས་པར་སྣང་བའི་ཕྱིར་ཕྱི་རོལ་ལྟ་བུར་
འདོད་དེ། ཐོག་མ་མེད་པའི་དུས་ནས་སྤྲོས་པའི་བག་ཆགས་ཀྱིས་དཀྲུགས་པའི་་
ཕྱིར་རོ། །དེ་བཞིན་དུ་ཡང་གསུངས་པ། གལ་ཏེ་ཤེས་པར་བྱ་བའི་གཟུགས། །
42-205