३७०
བསྟན་འགྱུར། རྒྱུད། ༼༩༽ ༨༠
ནི་རང་དང་རང་གི་འགྲོ་བ་སྟེ་དེའི་རྣམ་པར་ཤེས་པའོ། །རྣམ་པ་ལྔ་ནི་ཐ་དད་་
པའི་ལྷ་ལ་སོགས་པའི་གཟུགས་ཀྱིས་སོ། །ལྟ་བ་ལྔའི་ཕ་རོལ་འགྲོ་ཞེས་བྱ་བ་ནི།
བསོད་ནམས་ཀྱི་ང་རྒྱལ་ལ་སོགས་པའི་ཕ་རོལ་འགྲོ་བ་སྟེ། བསོད་ནམས་ཀྱི་ང་་་
རྒྱལ་གྱིས་ལྷ་རྣམས་སོ། །དེའི་ཕྱིར་ལྷ་ལ་མཐོང་བའི་ཤེས་པ་གསང་ཞེས་བྱ་བ་
གསུངས་ཏེ། མཐོང་བ་ནི་བལྟ་•བའོ། །དེ་ཉིད་གསང་བ་ནི་སྦས་པ་སྟེ།
བསོད་ནམས་ཀྱི་བློ་ཞེས་བྱ་བའི་དོན་ཏོ། །དེས་ན་ལྷ་ནི་ལྷའི་འགྲོ་བར་སྐྱེ་བ་ཞེས་
བྱ་བར་དགོངས་པའོ། །ལྷ་མིན་ཁྲོ་བའི་ཤེས་པ་ལས་ཞེས་བྱ་བ་ནི། ལྷ་མ་ཡིན་
གྱི་འགྲོ་བར་སྐྱེ་བར་འགྱུར་ཞེས་བྱ་བའི་དོན་ཏོ། །སྦྱིན་མེད་ཤེས་པ་ཡི་དྭགས་ཀྱི་
ཞེས་བྱ་བ་ལ། སྦྱིན་པ་མེད་པ་ནི་མ་བྱིན་པའི་ང་རྒྱལ་གྱིས་ཡི་དྭགས་སུ་འགྱུར་རོ་
ཞེས་བྱ་བའི་དོན་ཏོ། །འཇིགས་པའི་ང་རྒྱལ་གྱིས་སམ། ཁྲོ་བའི་ང་རྒྱལ་གྱིས་་
དམྱལ་བ་པ་ཞེས་བྱ་བ་ནི། དམྱལ་བར་འགྲོ་བར་འགྱུར་རོ་ཞེས་བྱ་བའི་དོན་ཏོ། །
གནས་པ་ལ་སོགས་སེམས་མེད་དེ་ཞེས་བྱ་བ་ནི། གནས་པ་ལ་སོགས་པ་ལ་སེམས་
མེད་པ་ནི་རྣམ་པར་ཤེས་པ་མེད་པ་སྟེ་དེ་རྣམས་ཀྱི་སེམས་པ་ནི་གང་ཞེས་བྱ་བར་་་
བསམ་པའོ། །མི་རྣམས་ལ་ནི་རྣམ་ཤེས་ལྔ། འདིའི་དབྱེ་བས་ཡིན་ནོ། །རྣམ་
པར་ཤེས་ཞེས་བྱ་བ་ནི་རྣམ་པར་ཤེས་པ་རྣམས་ཞེས་བྱ་བའི་དོན་ཏོ། །
ད་ནི་དེ་ཁོ་ན་ཉིད་བསྟན་པའི་ཕྱིར། རྨོངས་པ་ཞེས་བྱ་བ་ལ་སོགས་པ་
གསུངས་ཏེ། རྨོངས་པ་ནི་བློ་དམན་པའོ། །བཀབ་པ་ཉིད་ཅེས་བྱ་བ་ནི་སྨན་་
ལ་སོགས་པ་རྣམས་ཀྱིས་བཀབ་པའི་ཤེས་པའོ། །ལྐུགས་པ་ནི་སྨྲ་མི་ཤེས་པའོ། །
བྱིས་པའི་ཞེས་བྱ་བ་ནི་བུ་ཆུང་ངོ་། །ཤེས་པའི་ཤེས་པ་ཅན་ཞེས་བྱ་བ་ནི། ང་
རྒྱལ་དང་བཅས་ཤེས་བྱ་བའི་དོན་ཏོ། །སེམས་ཅན་ཡོངས་སུ་མ་སྦྱངས་པའི་ཞེས་
བྱ་བ་ནི། སྡིག་པ་དང་བསོད་ནམས་ཀྱི་རང་བཞིན་མི་ཤེས་པའོ། །བླ་མའི་་་་་
42-360