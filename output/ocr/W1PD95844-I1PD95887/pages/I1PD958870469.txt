7
___ བསྟན་འགྱུར། རྒྱུད། €1 ༨༠ ཁྲྀ་ཌོ
གི་བཅུད་ཀྱིས་ལེན་ཞེས་བྱ་བ་ལ།
ཐམས་ཅད་ལ་ཁྱད་པར་འཕགས་པ་ནི་རྐང་་
སྐྱེས་ཏེ། དེ་ཡང་བཅུད་ཀྱིས་ལེན་ནོ། །དབང་པོ་ཀུན་ལ་ཞེས་བྱ་བ་ནི།
མིག་དང་། རྣ་བ་དང་། སྣ་དང་། ལྕེ་ལ་སོགས་པའོ། །གྲོལ་བ་ནི་དྲི་མ་་
ཞེས་བྱ་བའི་དོན་ཏོ། །འདི་རྣམས་ཀྱི་མང་པོའི་ཕྱིར་ཚོགས་སོ། །མར་ཁུ་་་
ཐམས་ཅད་བཅུད་ཀྱིས་ལེན་ཞེས་བྱ་བ་ནི། ཐམས་ཅད་མཆོག་གི་བཅུད་ཀྱིས་་
ལེན་ཞེས་བྱ་བ་འདི་བཤད་པའོ། །བཞི་ཞེས་བྱ་བ་ནི། རྣལ་འབྱོར་དང་།
རྗེས་སུ་རྣལ་འབྱོར་དང་། ཤིན་ཏུ་རྣལ་འབྱོར་དང་རྣལ་འབྱོར་ཆེན་པོ་སྟེ།
བཞི་ཡིས་སོ། །ཡང་ན་སྟོང་པ་ཉིད་ལ་སོགས་པའི་ང་རྒྱལ་ལ་སོགས་པ་བཞི་ནི་་
བཞི་པའོ།
།དེ་ཡང་དང་པོའི་ལས་ཅན་གྱི་བསྒོམ་པ་སྟེ། ཐུན་ཚོད་བཞི་ཞེས་་
བྱ་བའི་མཐར་ཐུག་པར་བལྟ་བར་བྱའོ།
།སྙོམས་འཇུག་ཅེས་བྱ་བ་ལ་སོགས་པ་
ནས༑ མགུ་བ་བསྒོམ་པར་བྱ་ཞེས་བྱ་བའི་མཐར་ཡོངས་སུ་རྫོགས་པའི་རྣལ་་
འབྱོར་པའི་བསྒོམ་པའོ། །ཐ་མ་ཞེས་བྱ་བ་ལ་སོགས་པ་ནི། མན་ངག་ལས།
ཐ་མ་དང་། འབྲིང་དང་། མཆོག་གི་བསྒོམ་པའི་ཡེ་ཤེས་སོ། །དང་པོའི་་
བསྒོམ་པ་ནི་གཞན་གྱི་དེ་ཁོ་ནའོ། །དེ་ནས་བདག་གི་དེ་ཁོ་ནའོ། །བདག་གི་་
ཞེས་བྱ་བ་ལ་སོགས་པ་ནི། བདག་གི་སེམས་སོ། །ནང་དུ་སོན་ཞེས་བྱ་བ་ནི།
ཆོས་ཀྱི་འབྱུང་གནས་ཀྱི་ནང་དུ་སྦྱིན་པའོ། །བྱས་ནས་ནི། འཁོར་ལོ་ཐམས་་
ཅད་ཅེས་བྱ་བ་ནི། སངས་རྒྱས་ཐམས་ཅད་དོ། བསྡུ་བར་བྱ་ཞེས་བྱ་བ་ནི།
འདིར་སངས་རྒྱས་དང་མཉམ་པ་ཉིད་དུ་བདག་ཉིད་བྱས་པས་ཏེ། རྒྱུ་བ་དང་མི་
རྒྱུ་བའི་འཇིག་རྟེན་གསུམ་བདག་དང་མཉམ་པར་བསྒོམ་པར་བྱའོ། །དེ་ཡང་་
བདེ་བ་ཆེན་པོའི་རྣམ་པས་སམ། སྟོང་པ་ཉིད་ལ་སོགས་པའི་ཚུལ་གྱིས་བསྒོམ་་་
པར་བྱ་བ་ནི་བདག་གི་དེ་ཁོ་ན་ཉིད་དོ། །རྡོ་རྗེ་ཀུན་དངོས་ཞེས་བྱ་བ་ལ་སོགས་
42-414