२५५
བསྟན་འགྱུར། རྒྱུད། ༼༩༽ ༨༠
དང་འཁོར་ལོ་གནས་པར་བྱ་སྟེ། དེ་ནས་མཐེ་ཆུང་བསྐྱོད་པར་བྱའོ། །འདིས་
ནི་འདི་བརྗོད་དེ། རོའི་བཀྲིས་•མ་ལ་སོགས་པ་ལ་རབ་ཏུ་སོགས་པས་འཁོར་ལོ་
ཧྲཱིཿལྷ་སྦྱིན་ཁུག་ཅིག་ཧྲཱིཿཞེས་ནང་དུ་བཅུག་པ་དང་ལྡན་པར་དབུས་སུ་མངོན་པར་
བྲིས་ནས། བསྒྲུབ་བྱའི་གཟུགས་བརྙན་གྱི་སྙིང་ལ་དེ་གཞུག་པར་བྱས་ནས་སྔགས་
བཟླ་བར་བྱའོ། །དེའི་ཕྱིར་མཐེ་ཆུང་ཞེས་བྱ་བ་ལ་སོགས་པ་གསུངས་ཏེ། དེའི་
སྔགས་བཟླའོ་ཞེས་བྱ་
ལྟོ་བར་འཁོར་ལོ་བཅུག་ནས་མཐེ་ཆུང་ནི་ལྕེ་བསྐྱོད་པ་སྟེ།
བར་དགོངས་པའོ། །བློ་ལྡན་ཞེས་བྱ་བ་ནི་དགུག་པའི་སྒོམ་པའི་བློ་དང་ལྡན་པའོ༎
དེར་ནི་ཡིད་གནས་པས་ཞེས་བྱ་བ་ནི། སེམས་རྩེ་གཅིག་ཏུ་ཇི་ལྟར་གྱུར་པ་དེ་
ལྟར་བཟླས་པར་བྱའོ་ཞེས་བྱ་བར་དགོངས་པའོ། །བྲམ་ཟེ་གསོད་པའང་• ཞེས་་
བྱ་བ་ལ། བྲམ་ཟེ་ནི་སངས་རྒྱས་ཏེ་དེ་གསོད་པའང་མཚམས་མེད་པ་ལྔ་བྱེད་པ་་
ཡང་ཞེས་བྱ་བའི་དོན་ཏོ། །ཉི་མ་བདུན་ཞེས་བྱ་བ་ཡང་། ཉི་མ་བདུན་བསྡུས་
པའོ།༑ །བསྒྲུབ་བྱའི་གཟུགས་བརྙན་བྱས་ནས་ཞེས་བྱ་བ་ནི། ཙན་དན་དམར་
པོ་དང་བསྒྲུབ་བྱའི་རྐང་རྗེས་ཀྱི་རྡུལ་དག་ལས་སོ། །དེའི་ཕྱིར་ཙན་དན་དམར་་་
པོའི་ཕྱེ་མ་དང་ཞེས་བྱ་བ་སྟེ། གསུམ་པའི་གཉིས་པའི་དོན་ལ་གཉིས་པའི་གཅིག་
གི་ཚིག་གོ། །དེའི་གཟུགས་བརྙན་དུ་འགྲོ་བའི་བསྒྲུབ་བྱ་ནི། གདུང་བར་བྱ་་་
ཞེས་བྱ་བ་དང་སྦྱར་རོ། །ཅིར་གྱུར་པས་ཤེ་ན། ཚ་བ་གསུམ་གྱིས་ཞེས་བྱ་བ་ལ་
སོགས་པ་གསུངས་སོ། །བྱུགས་ནས་ཞེས་བྱ་བ་ནི། དཀྲིས་པའོ། །འདིར་་་་
སྨྲས་པ་གསུངས་པའི་རིམ་པས་བསྒྲུབ་བྱའི་གཟུགས་བརྙན་སྤྲུལ་ནས། གོང་མ་་་
བཞིན་དུ་འཁོར་ལོ་མངོན་པར་བྲིས་ནས། དེའི་སྙིང་གར་བཅུག་སྟེ། དེ་ཚ་བ་
གསུམ་གྱིས་ཡན་ལག་བྱུགས་ནས་སྤྲ་ཚིལ་གྱིས་བསྐོར་རོ། །དེ་ཟངས་མའི་ཁབ་་་་
ཀྱིས་གནས་སུ་ཕུག་ཅིང་སེང་ལྡེང་གི་སོལ་བའི་མེ་དུ་བ་མེད་པས་ཉི་མ་བདུན་ཇི་་་་
42-258