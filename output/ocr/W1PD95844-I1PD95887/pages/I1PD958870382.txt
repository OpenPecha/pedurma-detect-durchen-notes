རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१२०
སྣ་ཁུང་གཡས་པ་ནས་བྱུང་བས་བསྒྲུབ་བྱའི་སྣ་ཁུང་གཡོན་པར་ཞུགས་པ་དག་་་
གིས་དེའི་རྣམ་པར་ཤེས་པ་སྙིང་གི་ནང་དུ་སོན་པ་རིན་པོ་ཆེ་འབར་བའི་རྣམ་པ།
རང་གི་འོད་ཟེར་གྱིས་ཁྱབ་པར་བྱས་ནས། བདག་ཉིད་ཀྱི་ནང་དུ་ཁྱེར་ཏེ།
དེའི་ཡང་སྣ་ཁུང་གཡས་པ་ནས་བཏོན་ཅིང་རང་གི་སྣ་ཁུང་གཡོན་པར་ཞུགས་པ་་
དག་གི་སྟེ། ལྟེ་བའི་འོག་ཏུ་མེའི་དཀྱིལ་འཁོར་ལ། རླུང་གི་དཀྱིལ་འཁོར་གྱིས་
གསལ་བར་དེ་བཅུག་ཅིང་བསྲེག་པར་བསམ་པར་བྱའོ་ཞེས་བྱ་བ་ནི། གཞན་གྱི་
རྣམ་པར་ཤེས་པ་དབྲོག་པའོ། །འདིས་ནི་བསྒྲུབ་བྱ་ཡང་ཁྱབ་པ་སྟེ། གནས་་
ཞེས་བྱ་བ་ལ་སོགས་པའོ། །ཟད་པར་ཞེས་བྱ་བ་ལ། ཟད་པ་ནི་ཁྱབ་པ་སྟེ།
ཇི་སྲིད་དུ་མཁྱེན་པ་དེ་སྲིད་དུ་ལྐུག་པ་ལྟ་བུར་གནས་སོ་ཞེས་བྱ་བའི་དོན་ཏོ། །
འདིས་ནི་གཞན་གྱི་གྲོང་ཁྱེར་དུ་འཇུག་པ་ལ་ཡང་བརྙེགས་• ཏེ། འོན་ཀྱང་་་
བདག་གི་ལུས་སྤངས་པས་གནས་པ་ཞེས་བྱ་བ་ནི་ཁྱད་པར་རོ། །
ད་ནི་འཕོ་བའི་གནས་སྐབས་གསུངས་པ། འཆི་བའི་ཞེས་བྱ་བ་ལ་སོགས་
པ་ནི། སྔར་གསུངས་པའི་འཆི་བའི་མཚན་མ་སྟེ། དེ་ཤེས་ནས་ཅུང་ཟད་་
བསྲུང་བར་མི་ནུས་པར་ཤེས་ནས་འཕོ་བར་བྱའོ་ཞེས་བྱ་བ་ནི། འཆི་བའི་དུས་་
རྙེད་པ་རྣམས་ཀྱིའོ། །འཕོ་བའི་རྣལ་འབྱོར་དམ་པ་ཉིད་ཅེས་བྱ་བ་ནི། འཕོ་
བའི་རྣལ་འབྱོར་ཁྱད་པར་དུ་འཕགས་པ་ཞེས་བྱ་བའི་དོན་ཏོ། །འཆི་བ་ཇི་ལྟར་
ཤེས་པར་བྱ་ཞེ་ན། འཆི་བའི་དུས་སུ་བསྟན་པ་ཉིད་ཅེས་བྱ་བ་ནི། འཆི་བའི་
མཚན་མ་ཞེས་བྱ་བའི་དོན་ཏོ། །འདིས་འཆི་བ་བགྲང་བར་བྱེད་པའི་ཕྱིར།
འཆི་བའི་དུས་སུའོ། །རིམས་ལ་སོགས་པས་མ་ཕྱེ་བའི་ཞེས་བྱ་བ་ནི། རིམས་་
དང་ནད་དང་རིད་པ་རྣམས་ཀྱི་འཕོ་བར་མི་ནུས་སོ། །ཞེས་བྱ་བར་དགོངས་པའོ༎
དེ་ནས་ཞེས་བྱ་བ་ལ་སོགས་པ་ནི་གོ་སླའོ། །སེང་གེ་རྣམ་རོལ་ཕྱག་རྒྱ་ནི། །
42-327