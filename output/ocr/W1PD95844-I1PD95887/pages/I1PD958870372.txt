རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
གང་འདིའི་དུས་བཤད་པ་དེ་རང་བཞིན་སྙོམས་པའི་སེམས་ཅན་ལ། རྟོགས་པར་
བྱའོ༑ བསྣུན་པ་དང་། ནད་ལ་སོགས་པས་ཁམས་མ་སྙོམས་པ་ལ་དུས་འགྲོ་
བར་མི་བྱའོ། །དེའི་ཕྱིར། དེའི་ཡིད་ཅེས་པ་ཞེས་བྱ་བ་ལ་སོགས་པ་གསུངས་ཏེ།
དེ་རྣམས་ཀྱི་ཞེས་བྱ་བ་ནི། ཉི་མ་དྲུག་ལ་སོགས་པ་དང་། རླུང་མི་འདྲ་བར་རྒྱུ་
བ་རྣམས་ཀྱི་འཆི་བའི་མཚན་མ་རྣམས་ཀྱིའོ། །
ད་ནི་ཡན་ལག་ཏུ་འགྲོ་བའི་མཚན་མས་འཆི་བའི་དུས་ཀྱི་ངེས་པ་གསུངས་པ།
སྣའི་ཞེས་བྱ་བ་ལ་སོགས་པ་ནི།
འདིར་ཡང་ཁམས་སྙོམས་པ་ཞེས་བྱ་བའི་རྗེས་སུ་
འཇུག་གོ། །སྣའི་ཤ་ནི་ཞེས་བྱ་བ་ནི། སྣའི་ནང་སྙིང་ངོ་། །དེའི་ནང་དུ་འགྲོ་
བའི་གང་ཞིག་རྩ་དེའི་རྣམ་པར་ཆད་ན་ཁ་སྟེང་དུ་བལྟ་བར་འགྱུར་ཏེ། དེ་ཡང་་
རིའི་རྣམ་པའི་གཟུགས་སོ། །དེའི་ཚེ་ཡང་ཉི་མ་བདུན་དུ་འཚོའོ།
།དེ་ཉིད་ནི།
ཉི་མ་བདུན་ན་ཐེ་ཚོམ་མེད་གསུངས་པ་ནི། ལོ་གཉིས་སུ་ནི་ཡང་དག་གསུངས་་་
ཞེས་བྱ་བ་དང་། ཟླ་བ་དེ་རྣམས་རིག་བྱེད་གྲངས་ཞེས་བྱ་བ་གང་གསུངས་པ་དེ་
དང་ལྷན་ཅིག་འདི་སྦྱར་བར་བྱའོ། །ཇི་ལྟར་སྣའི་ནང་སྙིང་དུ་འགྲོ་བའི་རྩ་ཆད་་
པར་གྱུར་པ་དེའི་ཚེ་སྣ་ཞོམ་པར་འགྱུར་རོ། །མིག་གི་ནམ་མཁའ་ཆད་ན་ནི་ཞེས་
བྱ་བ་ནི། མིག་དང་ལྷན་ཅིག་ནམ་མཁའི་ཆུའི་མཆི་མའི་འོ། །ཆད་ན་ནི་ཞེས་
བྱ་བ་ནི་བྲལ་བའོ། །དེར་གྱུར་པ་ནི་སྲོག་ཆད་པའོ། །ལྷག་པ་ལྔ་ན་ཞེས་བྱ་བ་
ནི་ཉི་མ་ལྔ་ན་འཆི་བར་འགྱུར་རོ། །མིག་དང་ལྷན་ཅིག་པས་ནམ་མཁའ་འཆད་་
པ་འདི་ཅིའི་ཕྱིར་ཞེ་ན། སྟེང་དུ་ཞེས་བྱ་བ་ལ་སོགས་པ་གསུངས་ཏེ་མིག་ཏུ་འགྲོ་
བའི་རྩ་གང་གི་ཚེ་ཆད་པ་དེའི་ཚེ་དེ་ཁ་སྟེང་དུ་བལྟས་པས་འགྱུར་ཏེ། དེ་ཉིད་ཀྱི་
ཚེ་ཡང་ནམ་མཁའ་འཆད་པའོ། །ཆ་དགུ་ཡང་དག་ཞོན་ནས་ནི་ཞེས་བྱ་བ་ནི།
ལིའི་ཆ་ཡང་དག་པར་ཞོན་པ་སྟེ། ལིའི་གཟུགས་ཞེས་བྱ་བའི་དོན་ཏོ། །བའི་་
42-317