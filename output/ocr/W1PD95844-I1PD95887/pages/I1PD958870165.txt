११°
བསྟན་འགྱུར། རྒྱུད། ༼༽ ༨༠
ཞོན་པ་དང་། འདོད་པའི་རྒྱལ་པོས་ཞགས་པས་མགྲིན་པ་ནས་བཅིངས་པ་དང་།
ལྕགས་ཀྱུས་སྙིང་ནས་བཀུག་པར་སྤྲོ་ཞིང་བསམ་པར་བྱའོ། །དེ་ཉིད་དེ་བཞིན་
དུ་གྱུར་པར་སྔགས་བཟླ་ཞིང་བཀུག་པར་བྱའོ། །འཁྲུལ་འཁོར་འདིས་རྡོ་རྗེ་ཧཱུཾ་
མཛད་ཀྱི་རྣལ་འབྱོར་དང་ལྡན་པས་རྡོ་རྗེ་ལྕགས་ཀྱུས་རང་གི་སྙིང་ཁ་ནས་སྤྲོས་པས།
དེ་ལྟ་དེ་ལྟར་གྱུར་པའི་བསྒྲུབ་པར་བྱ་བ་བཀུག་པར་བསམ་ཞིང༌། གཏུམ་མགོ་
མའི་སྔགས་བཟླས་པར་བྱའོ། །གལ་ཏེ་འཁྲུལ་འཁོར་མ་བཏོན་ན་དེའི་ཚེ།
འདོད་པའི་གནས་སུ་བསྒྲུབ་པར་བྱ་བ་མི་གནས་སོ་ཞེས་བྱ་བར་དེ་ཞེས་བྱ་བ་ལ་་
སོགས་པ་གསུངས་ཏེ་གོ་སླའོ། །རྒྱ་མཚོའི་མཐར་སའི་མཐིལ་ཏུ་ཞེས་བྱ་བ་ནི་རྒྱ་
མཚོའི་མཐའ་ལ་སའི་མཐིལ་དུ་ཞེས་བྱ་བའི་དོན་ཏོ། །སྔགས་ཀྱི་སྒྲུབ་པའི་་་
འཁྲུལ་འཁོར་ནི་དེ་ནི་ཕྱི་མའི་དུས་སུའང་ལན་ཅིག་བསྐོར་བའི་བུམ་པའི་འཁོར་
ལྟར་དོན་བྱེད་དོ་ཞེས་བྱ་བར་དགོངས་སོ། །འདི་ལྟར་ཡང་དུས་ཇི་སྲིད་དུ་་་
བསྔགས་བཟླས་པའི་དུས་དེ་སྲིད་ཁོ་ནར་བསྒྲུབ་པར་བྱ་བ་བདག་ཉིད་གནས་པར་
ཡིན་ན་ནི། ཐམས་ཅད་དུ་སྔགས་ཀྱི་བཟླས་པ་ཡང་མི་ནུས་པའི་ཕྱིར། སྔགས་
མ་བཟླས་པར་ཡང་འཁྲུལ་འཁོར་མ་བཏོན་ན་ཡང་བསྐྲད་པ་ཁོ་ན་ཡིན་ནོ། །
རབ་ཏུ་སྦྱོར་བ་གཞན་གསུངས་པ། བདག་ཉིད་ཅེས་བྱ་བ་ལ་སོགས་པ་ནི། རྡོ་
རྗེ་ཧཱུཾ་མཛད་ལ་སོགས་པའི་རྣལ་འབྱོར་དང་ལྡན་པས། སྔོན་དུ་རྐང་པ་བརྒྱད་
པའི་སྔགས་བཟླས་ནས།
ད་ནི་མཾ་གིས་བདག་ཉིད་བུད་མེད་ཀྱི་གཟུགས་སུ་བསྐྱེད་ནས། སྙིང་གར་
མཾ་ཁ་དོག་དམར་པོ་དང་། སྤྱི་བོར་ཨོཾ་ཁ་དོག་དམར་པོ་བསམ་པར་བྱའོ། །
བཀུག་པའི་བུད་མེད་དང་ཁ་དོག་དམར་པོར་དེ་བཞིན་ཁོ་ནར་བསྐྱེས་ནས། མཾ་
ཨོཾ་གྱི་ས་བོན་དག་སྙིང་ག་དང་སྤྱི་བོ་ལས་གཡས་པའི་སྣའི་བུ་ག་ནས་ཕྱུང་སྟེ།
42-110