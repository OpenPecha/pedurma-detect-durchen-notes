རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
१९९
དང་། སྟོང་པ་ཉིད་བསྒོམས་པས། རི་རབ་ལ་སོགས་པར་གནས་པའི་བྷཾ་ལས་
སྐྱེས་པའི་ཁང་པ་རྩེགས་*མའི་ནང་དུ་གནས་པ་པདྨ་འདབ་མ་བརྒྱད་པའོ།
དེའི་ནང་དུ་ཆོས་འབྱུང་གི་སྟེང་དུ་དང་པོའི་དབྱངས་ལས་སྐྱེས་པའི་ཟླ་བའི་དཀྱིལ་
འཁོར་རོ། །དེ་ལ་ཨ་ལ་སོགས་པ་དང་། ཀ་ལ་སོགས་པ་དང་། མཾ་ཡོངས་སུ་
གྱུར་པའི་ཞགས་པ་དེས་བྱིན་གྱིས་བརླབ་པར་བསམས་ཤིང་།
དེ་ཐམས་ཅད་
ཡོངས་སུ་གྱུར་པ་ལས་སྒྱུ་མ་ཆེན་མོར་བདག་ཉིད་བསྒོམ་པར་བྱའོ། །དེ་བསྟན་་་
པར་བྱ་བའི་ཕྱིར་བསྒོམ་པར་བྱ་ཞེས་པ་ལ་སོགས་པ་གསུངས་སོ། །ཟླ་བའི་དཀྱིལ་
འཁོར་ཞེས་བྱ་བ་ནི་ཨ་ལས་བསྐྱེད་པའོ། །ས་བོན་ནི་ཞེས་བྱ་བ་ནི་མི་མོ། སྔོ་་
ཞིང་དམར་བ་འདྲ་བའི་འོད་ཅེས་བྱ་བ་ནི་སྔོན་པོ་དང་དམར་པོ་ནི་གང་གི་སྔོན་པོ་
དང་དམར་པོ་འདྲ་བའི་འོད་དེ་ནི་དེ་བཞིན་ནོ། །སྔོན་པོ་ཞེས་བྱ་བ་ལ་སོགས་པ་
ནི་རྒྱས་པར་བསྟན་པའོ། །སྔོན་པོ་ཞེས་བྱ་བ་ལ་སོགས་པའོ། །སྟེང་དུ་དབུ་་་་
སྐྱེས་སེར་ཞེས་བྱ་བ་ནི། དབུ་སྐྲ་སྟེང་དུ་སེར་པོ་ཞེས་བྱ་བའི་དོན་ཏོ།
།འདིར་
གསུངས་པ་དང་འཆད་པར་འགྱུར་བའི་ལྷ་རྣམས་མན་ངག་ལས་གཡོན་བརྐྱང་བའོ། །
འདབ་མ་བརྒྱད་པོ་རྣམས་ལ་ལྷ་མོ་བརྒྱད་པོ་རྣམས་འདི་ལྟ་བུ་ཉིད་དུ་རྣལ་འབྱོར་་
འདི་ལས་གཙོ་མོ་དང་། མན་ངག་ལས་དུས་མཉམ་པར་བསྐྱེད་པར་བལྟ་བར་་་་
བྱའོ།༑ །གོ་ཆ་ལ་སོགས་པ་ཐམས་ཅད་བྱ་བ་ཁོ་ན་སྟེ། ཨོཾ་ཨཱཿམཱཾ་ཧཱུཾ་ཞེས་བྱ་བའི་
སྔགས་བཟླས་པར་བྱའོ། །འདི་སྐད་དུ་གུས་པ་དང་བཅས་ཤིང་རྒྱུན་མི་འཆད་
པར་དུས་རིང་པོ་ནས་བསྒོམ་པ་ལ་སོགས་པས་སྔོན་གྱི་བསྙེན་པ་བྱས་ནས་འཆད་་་
པར་འགྱུར་བ་བསྒྲུབས་*པར་བྱའོ། །འདི་ཉིད་ནི་དབང་པོ་ཞེས་བྱ་བ་ལ་སོགས་
པ་གསུངས་ཏེ། དབང་པོའི་སྔོན་པོའི་ཁ་དོག་དང་ལྡན་པར་ཇི་ལྟར་གྱུར་པ་དེ་་་
བཞིན་དུ། དང་པོའི་ཡི་གེ་ནི་ཕྱག་འཚལ་བ་བསྒོམ་པའོ། །དེ་ལ་འདི་སྐད་དུ་
42-199
1