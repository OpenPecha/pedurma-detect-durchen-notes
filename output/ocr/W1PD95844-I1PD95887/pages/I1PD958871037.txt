つく。
བསྟན་འགྱུར། རྒྱུད།
མཛད་ལ་སོགས་པའི་རང་བཞིན་རྣམས་ལག་པ་གཡོན་པའི་མཐིལ་• དུ་སོར་མོའི་རྩེ་
མོ་ནས་བརྩམས་ནས་སོར་མོའི་རྩ་བའི་བར་དུ་བཀོད་ལ། ནམ་མཁའ་ལ་
བཞུགས་པའི་དེ་བཞིན་གཤེགས་པ་ལྔ་རང་རང་གི་ཕྱོགས་ཀྱི་དེ་བཞིན་གཤེགས་པ་
རྣམས་སྡུད་•པར་གྱུར་པའི་ཐུགས་ཀ་རྣམས་སུ་བུམ་ཡིག་ལ་སོགས་པ་ལས་གྲུབ་
པའི་ཡེ་ཤེས་ཀྱི་ཐིག་འོད་ཟེར་གྱི་རང་བཞིན་དུ་བལྟས་ཏེ། ཨོཾ་ཨཱཿཤཱ་ཤྭ་ཏ་བཛྲ་སཱུ་
ཏྲཾ་མེ་པྲ་ཡཙྪ་མ་ཧཱ་མཎྜལ་སཱུ་ཏྲ་ཎཱ་ཡ་ཧཱུཾ། ཞེས་པ་འདིས་རང་རང་གི་མཚན་
བཅུག་པའི་རྣམ་པར་སྣང་མཛད་ལ་སོགས་པ་ལ་གསོལ་བ་གདབ་པར་བྱའོ། །དེ་
ནས་ཛཿཡིག་ལས་བྱུང་བའི་མིག་གཉིས་ཟླ་བ་དང་ཉི་མ་སེར་པོར་སྣང་བས་ཨོཾ་དཱི་སྟ་
དྲྀསྒྱུངྐུ་ཤི་ཛཿཞེས་འདོན་བཞིན་དུ་རབ་ཏུ་མྱུར་བར་གཡོ་བའི་མིག་གི་རྫི་མས་་་
འགུགས་པའི་མིག་གི་ལྕགས་ཀྱུའི་ལྟ་སྟངས་ཀྱིས་རྣམ་པར་སྣང་མཛད་ལ་སོགས་
པའི་མངག་གཞུག་པ་རྣམས་བཀུག་ནས་ལག་པ་ན་གནས་པའི་ཐིག་ལ་གཞུག་པར་
བྱའོ།༑ །དེ་ཉིད་ཀྱི་ཕྱིར་དེ་རྣམས་ཀྱི་མེ་ལོང་ལ་སོགས་པའི་ཡེ་ཤེས་ལྔའི་རང་
བཞིན་རྣམས་སོ་སོར་ཡེ་ཤེས་བཞི་དང་རྗེས་སུ་འབྲེལ་བའི་ཕྱིར་ཉི་ཤུ་རྩ་ལྔར་ཕྱེ་
བར་གྱུར་པ་ཡིན་ནོ། །དེའི་རྗེས་ཁཎྜ་རོ་ཧེའི་བདག་ཉིད་ཅན་གྱི་ལས་ཀྱི་རྡོ་རྗེ་
ཅན་ཐིག་སྐུད་འཛིན་པ་དང་ལྷན་ཅིག་ཏུ་ཐིག་ལྔ་ལྔ་པ་རྣམས་ཐིག་རེ་རེར་བསྒྲིལ་ལ།
དེ་ནས་དེ་བཞིན་དུ་ཐིག་ལྔ་པོ་དེ་རྣམས་ཐིག་གཅིག་ཏུ་སྒྲིལ་ཏེ། ཨོཾ་ཨཱཿཨ་རྒྱོ་ནྱ་་
ནུ་ག་ཏཱཿསརྦ་དྷརྨཿ པ་རསྤ་རཱ་ནུ་པྲ་པིསཿསརྦ་དྷརྨཱཨ་ཏྱཱནྟཱ་ནུ་སྲ་བིཥྛཿསརྦ་དྷརྨཱ་ཨོཾ་
ཨཱཿཧཱུྃ་ཞེས་འདོན་ཞིང་སྒྲིལ་བར་བྱའོ། །བསྒྲིལ་བ་ཉིད་ནི་སློབ་དཔོན་དང་སློབ་་
མའི་ལག་པ་གཡོན་གྱི་མཛུབ་མོ་ནས་བརྩིས་པའི་སོར་མོ་བཞི་རྣམས་ཀྱི་དབུས་སུ་་་
བཅུག་པ་རྒྱབ་ནས་འཐོན་ཏེ་སླར་ཡང་བཅུག་པར་བྱས་པ་དེ་དག་རྡོ་རྗེ་ཁུ་ཚུར་གྱི་་
འཛུབ་མོ་རྒྱབ་ཀྱི་ས་ལ་སྦྱར་བས་མནན་པའི་མཐར་ཐུག་པའི་ལྷག་པོ་དོར་ནས།
42-980