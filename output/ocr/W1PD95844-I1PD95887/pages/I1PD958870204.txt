རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
14
པའོ།༑ །གང་ལ་བདར་བས་ཐིག་ལེ་བྱ་ཞེ་ན། དཔྲལ་བའི་འགྲམ་དུ་ཞེས་བྱ་བ་
ལ་སོགས་པ་གསུངས་སོ། །འདི་ཉིད་ཀྱིས་ཅི་བྱེད་ཅེ་ན། གྲིབ་མ་འཇིག་པར་སྐྱེས་
བུས་བྱེད་དོ་ཞེས་གསུངས་སོ། །བརྗོད་པ་ནི་འདི་ཡིན་ཏེ། ཕག་མོའི་སྙིང་པོའི་་
སྔགས་ཀྱིས་འབུམ་བཟླས་པ་བྱས་ནས། དེས་འདི་བྱེད་པར་འགྱུར་རོ། །
ད་ནི་སྐྱེ་བ་བདུན་པའི་དངོས་གྲུབ་ནི། ཡང་དག་ལྡན་ཞེས་བྱ་བ་ལ་སོགས་
པ་གསུངས་ཏེ། ཡང་དག་ལྡན་པ་ནི་ལྷ་རྣམས་ཀྱིས་མེ་ཏོག་དང་བདུག་པ་ལ་་
སོགས་པའི་མཆོད་པར་བརྩོན་པས། བྱས་པའི་རོལ་མོ་དང་དབྱངས་ལ་སོགས་་་
པས་རྒྱལ་བ་རྒྱལ་བར་གྱུར་ཅིག་ཅེས་བྱ་བ་ལ་སོགས་པ་རྣམས་ཀྱིས་ཡང་དག་པར་་
ལྡན་པའོ། །གཉིས་སུ་འགྲོ་ཞེས་བྱ་བ་ནི། མཐོ་རིས་དགའ་ལྡན་ལ་སོགས་པའི་
ལྷའི་གནས་སུ་འགྲོ་བ་ནི་གཉིས་སུ་འགྲོ་བ་སྟེ། འདི་ལྟར་གྱུར་པའི་འཆི་བ་ཞེས་་
བྱ་བའི་དོན་ཏོ། །འབྱུང་བ་ལས་གྱུར་པའི་ལུས་མཆོག་མཐོང་ངོ་ཞེས་བྱ་བའི་དོན་
ཏོ།༑ །མེ་ཏོག་ལ་སོགས་པའི་མཆོད་པ་མཐོང་བ་དང་།
སིལ་སྙན་ལ་སོགས་་་
པའི་སྒྲས་དབེན་པའི་གནས་སུ་ཤི་བས་ན་སྐྱེ་བ་བདུན་པའོ།
།ལུས་ཀྱང་འདི་
ལྟ་བུར་ཞེས་བྱ་བར་ཤེས་པར་བྱའོ། །དེ་བཞིན་དུ་ཡང་གང་དུ་ཉི་མ་ལ་དེ་འཆི་་
བར་འགྱུར་བ་ན། གནམ་རྡོ་ལ་སོགས་པ་ལྟུང་བར་འགྱུར་རོ། །དེའི་མཚན་་་
གཞན་གསུངས་པ།
མགོ་སྐྱེས་ཁ་སྦྱོར་བྱས་ཞེས་བྱ་བ་ནི། སྐྲ་དང་ལུས་སྡོམ་པ་
ཞེས་བྱ་བའི་དོན་ཏོ། ། ཁ་ཅིག་ན་རེ་རླབས་ལྟ་བུའི་སྒྲའོ།
།ཞེས་ཟེར་རོ། །
གང་གིས་ལུས་འདི་ལྟ་བུ་དེ་ནི་སྐྱེ་བ་བདུན་པའོ། །གང་གི་ལུས་ཀྱི་རྡུལ་དྲི་ཞིམ་པ་
འབབ་པ་དེའི་ལུས་ཀྱང་སྐྱེ་བ་བདུན་པ་དང་མཐུན་པའི་གཟུགས་ཏེ་གང་གི་གྲིབ་་་
མའི་གྲངས་དེ་ནི་དེ་བཞིན་ནོ། །དྲི་དང་ལྡན་པའི་ལུས་ནི་དྲིའི་ལུས་སོ། །གང་
གིས་ལུས་ཀྱི་ཡང་ཡིན་ལ་ལུས་ཆེན་པོ་མཛེས་པའང་ཡིན་པ་དེ་ནི་ལུས་ཀྱི་གཟི་་
42-149