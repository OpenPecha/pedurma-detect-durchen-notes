140
བསྟན་འགྱུར། རྒྱུད། ཞུ1 ༨༢
རིག་མ་ལ་འཁྱུད་པ། གཡས་བརྐྱང་བར་བཞུགས་པར་བསམ་མོ། །སྟེང་དུ་ནི་
ཨོཾ་ལས་ཟླ་བའི་དཀྱིལ་འཁོར། དེའི་སྟེང་དུ་རྦུ་ལས་འཁོར་ལོ་རྩིབས་བརྒྱད་པ་་་་
དཀར་པོ། དབུས་སུ་ས་བོན་དང་ལྡན་པ་བསམས་ལ། དེ་ལས་འོད་ཟེར་་་
འཕྲོས་པས་འདོད་པ་དང་། གཟུགས་དང་གཟུགས་མེད་པའི་ཁམས་ཀྱི་ལྷ་ཐམས་
ཅད་འོད་ཟེར་དེས་སྐུ་རྡོ་རྗེར་བྱས་ནས་སླར་འདུས་པ་ལས་སྐུ་རྡོ་རྗེ་མདོག་དཀར་་
པོ་ཇི་སྙེད་འདོད་པ་བསམས་ཏེ། ཕྱག་མཚན་ལ་སོགས་པ་གོང་མ་དང་འཐུན།
ཤར་དུ་དབང་ཕྱུག་ཆེན་པོ། ལྷོར་དབང་པོ། ནུབ་ཏུ་ཚངས་པ། བྱང་དུ་
ཁྱབ་འཇུག །ཤར་ལྷོར་འདོད་པའི་དབང་ཕྱུག
།ལྷོ་ནུབ་ཏུ་ཚོགས་ཀྱི་དབང་
པོ༑ ནུབ་བྱང་དུ་བྲིང་•གི་རི་། བྱང་ཤར་དུ་གཞོན་ནུ་ཀ་རི་ཀའོ། །འོག་
ཏུ་ནི་ཨ་ལས་ཟླ་བའི་དཀྱིལ་འཁོར་དེའི་སྟེང་དུ་ཨཾ་དམར་པོ་ལས་པདྨ་འདབ་མ་་་་་
བརྒྱད་ས་བོན་དང་ལྡན་པའོ། །དེ་ལས་འོད་ཟེར་འཕྲོས་པས། ལྷ་མ་ཡིན་ནས་
སེམས་ཅན་དམྱལ་བ་ཡན་ཅད་གསུང་རྡོ་རྗེ་བྱས་ནས།
སླར་འདུས་པ་ལས་་་
གསུང་རྡོ་རྗེ་སྐུ་མདོག་དམར་པོ་ཇི་སྙེད་པ་བསམ་མོ། །གཞན་ནི་གོང་མ་དང་་་
མཐུན་ནོ། །ཤར་གྱི་འདབ་མར་སྟོབས་ཀྱི་རྒྱུ། དུང་སྐྱོང་ལྷོ། མཐའ་ཡས་་་་
ནུབ༑ ནོར་རྒྱས་བྱང་། བྱང་ཤར་འཇོག་པོ། ཤར་ལྷོ་རིགས་ལྡན། །ལྷོ་་
ནུབ་པད་ཆེན། ནུབ་བྱང་ཤིན་ཏུ་པད། ལྷ་རྣམས་བསྐྱེད་པ་བཞི་པའོ།
།
དེ་ནས་ཡེ་ཤེས་སེམས་དཔའ་སྤྱན་དྲང་བ་ནི། རང་གི་སྙིང་ཀ་ནས་འོད་་
ཟེར་ལྕགས་ཀྱུའི་དབྱིབས་ཅན་སྤྲོས་ལ། རང་བཞིན་གྱི་གནས་ནས་ཡེ་ཤེས་སེམས་
དཔའ་སྐུ་གསུང་ཐུགས་ཀྱི་བདག་ཉིད་སྤྱན་དྲངས་ལ། ཕྱི་དང་ནང་གསང་བའི་་
མཆོད་པས་ཡང་དག་པར་མཆོད་ལ། དམ་ཚིག་སེམས་དཔའ་དང་གཅིག་ཏུ་བྱའོ༎
42-1490