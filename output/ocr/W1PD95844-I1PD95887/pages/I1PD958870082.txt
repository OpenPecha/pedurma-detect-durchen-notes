རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
དྲིལ་བུ་དང་ཐོད་པ་འཛིན་པའོ། ། །དེ་བཞིན་གཤེགས་པ་ཐམས་ཅད་ནི་རལ་པའི་
ཅོད་པན་ཅན་ཞལ་གཅིག་པའོ། །དབང་ལྡན་དུ་ཐོད་པར་ཟླ་བ་ལ་བྷཾ་ལས་བྱུང་་
བའི་སྤྱན་མ་དཀར་མོ་སྤྱན་གསུམ་མ། ཞལ་གཅིག་མ་ཐོད་པའི་ཕྲེང་བས་རལ་པ་་
བརྒྱན་པར་མཛད་པ། ཕྱག་བརྒྱད་མ་འཁོར་ལོ་དང་རྡོ་རྗེ་དང་རལ་གྲི་དང་
མདའ་དང་། ཐོད་པ་དང་དྲིལ་བུ་དང་ཞགས་པ་དང་གཞུ་འཛིན་པར་བསྒོམ་་
པར་བྱའོ། །མེར་ནི་ཐོད་པར་ཟླ་བ་ལ་ཧཱུཾ་ལས་མཱ་མ་ཀཱི་སྔོན་མོ་སྤྱན་གསུམ་མ་ཞལ་
གཅིག་མ་ཐོད་པའི་ཕྲེང་བས་རལ་པའི་ཅོད་པན་བརྒྱན་པར་མཛད་པ་ཕྱག་བཅུ་་
གཉིས་མ་གཡས་དང་གཡོན་ན་མདའ་དང་རལ་གྲི་དང་རྡོ་རྗེ་དང་འཁོར་ལོ་དང་།
རིན་པོ་ཆེ་དང་པདྨ་དང་གཞུ་དང་ལྕགས་ཀྱུ་དང་། དྲིལ་བུ་དང་ཞགས་པ་དང་་
ཐོད་པ་དང་ཁ་ཊཱཾ་ག་འཛིན་མའོ། །བདེན་བྲལ་དུ་ཐོད་པར་ཟླ་བ་ལ་ཧྲཱིཿལས་བྱུང་
བའི་གོས་དཀར་མོ་ཐོད་པའི་ཅོད་པན་བརྒྱན་པར་མཛད་མ། སྐུ་མདོག་དམར་་
པོ་ཕྱག་བརྒྱད་ཀྱིས་སྤྲས་པ། _ གཡས་པ་ལ་སོགས་པ་ན་མདའ་དང་པདྨ་དང་རལ་
གྲི་དང་རྡོ་རྗེ་དང་གཞུ་དང༌་། ཐོད་པ་དང་ཞགས་པ་དང་དྲིལ་བུ་འཛིན་པའོ། །
རླུང་དུ་ཐོད་པར་ཟླ་བ་ལ་ཏཱཾ་ལས་བྱུང་བའི་སྒྲོལ་མ་སྐུ་མདོག་ལྗང་གུ་སྤྱན་གསུམ་མ་
ཕྱག་བརྒྱད་མ་གཡས་པ་ལ་སོགས་པ་ན་ཨུཏྤ་ལ་དམར་པོ་དང་རལ་གྲི་དང་ལྕགས་་
ཀྱུ་དང་མདའ་དང་འཁོར་ལོ་དང་ཞགས་པ་དང་ཐོད་པ་དང་གཞུ་འཛིན་མ་བསྒོམ་
པར་བྱའོ། །དེ་ནས་འཕར་མ་གཉིས་པ་ལ་མདུན་དུ་ཐོད་པར་ཟླ་བ་ལ་ཨཾ་ལས་་་
སྐྱེས་པའི་རྡོ་རྗེ་དྲག་མོ་ཕྱག་བཞི་པ་གཡས་པ་ལ་སོགས་པ་ན། མདའ་དང་ལྕགས་
ཀྱུ་དང་གཞུ་དང་ཁུ་བས་གང་བའི་ཐོད་པ་འཛིན་མའོ།
།གཡས་སུ་ཐོད་པར་ཟླ་་
བ་ལ་ཧཱུཾ་ལས་སྐྱེས་པའི་རྡོ་རྗེ་གཟུགས་ཅན་མ་ཕྱག་བཞི་པ་གཡས་པ་ལ་སོགས་པ་ན།
རྡོ་རྗེ་དང་མདུང་ཐུང་དང་ཞགས་པ་དང་། ཁྲག་གིས་གང་བའི་ཐོད་པ་འཛིན་་་
42-27