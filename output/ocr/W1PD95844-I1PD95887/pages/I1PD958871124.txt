དཔལ་འཁོར་ལོ་སྡོམ་པ་བཅུ་གསུམ་གྱི་བདག་ཉིད་ཅན་ལ་མཆོད་པའི་ཆོ་ག
7062
ཚོགས་པ་འཕྲོ་བ། འཕྲོས་པའི་འོད་ཟེར་དེས་མཐའ་ཡས་ཤིང་མུ་མེད་པའི་
འཇིག་རྟེན་གྱི་ཁམས་ན་གནས་པའི་སེམས་ཅན་ཐམས་ཅད་དཔལ་སྡོམ་པའི་རང་
བཞིན་ལ་བཀོད་ནས། སླར་ཡང་བསྡུ་བའི་ཚུལ་གྱིས། ཨཱ་ལི་ཀཱ་ལི་ཁ་སྦྱོར་གྱི་
དབུས་སུ་གཞུག་པར་བྱའོ། །དེ་ཡོངས་སུ་གྱུར་པ་ལས་དཔལ་ལྡན་རྗེ་བཙུན་སྡོམ་
པའི་བདག་ཉིད་དུ་བསྒོམ་པར་བྱ་སྟེ། ཉི་མའི་དཀྱིལ་འཁོར་ལ་བཞུགས་པ་ཕྱག་
བཅུ་གཉིས་པ། སྔོན་པོ་དང་ལྗང་ཁུ་དང་དམར་པོ་དང་སེར་པོའི་ཞལ་བཞི་པ།
ཞལ་སོ་སོ་ལ་སྤྱན་གསུམ་པ། རྣམ་པར་འགྱུར་བའི་ཞལ་མཆེ་བ་གཙིགས་ཤིང་
འཇིགས་སུ་རུང་བ།
དབུ་ལ་ཐོད་པ་ལྔས་བརྒྱན་པ། དཔྲལ་བ་ལ་རྡོ་རྗེའི་ཕྲེང་
བ་འཛིན་པ། རལ་པའི་ཅོད་པན་ལ་སྣ་ཚོགས་རྡོ་རྗེས་བརྒྱན་ཞིང་མནན་པའི་
ཅོད་པན་ཅན། ཅུང་ཟད་གཡོན་དུ་འཁྱིལ་བའི་ཟླ་བ་ཕྱེད་པ་འཛིན་པ། རྩ་
བའི་ཕྱག་དག་གིས་རྡོ་རྗེ་དང་རྡོ་རྗེ་དྲིལ་བུ་བཟུང་ནས་རྡོ་རྗེ་ཕག་མོ་སྐུ་མདོག་
དམར་མོ་ཤིང་ལ་འཛེགས་པ་ལྟ་བུ་ལ་སྙོམས་པར་ཞུགས་པ། ཕྱག་གཞན་གཉིས་
ཀྱིས་གླང་པོ་ཆེའི་ལྤགས་པའི་གོས་འཛིན་པ། གཡས་ཀྱི་ཕྱག་གསུམ་པ་ན་ཌ་མ་རུ།
བཞི་པ་ན་གྲི་གུག །ལྔ་པ་ན་དགྲ་སྟ། དྲུག་པ་ན་རྩེ་གསུམ་འཕྱར་བ། །ཕྱག་
གཡོན་གྱི་གསུམ་པ་ན་ཁ་ཊཱཾ་ག །བཞི་པ་ན་ཁྲག་གིས་གང་བའི་ཐོད་པ་འཛིན་པ།
ལྔ་པ་ན་ཞགས་པ་དང་བཅས་པའི【སྡིག་འཛུབ། དྲུག་པ་ན་ཚངས་པའི་མགོ་བོ།
མིའི་མགོ་བོ་འཛག་པ་ལྔ་བཅུའི་ཕྲེང་བ་དཔྱངས་པ། སྟག་གི་ལྤགས་པའི་ཤམ་
ཐབས་ཅན། གཡས་བརྐྱང་བའི་ཞབས་དག་གིས་འཇིགས་བྱེད་དུས་མཚན་
མནན་པ།
འཁོར་ལོ་དང་རྣ་བརྒྱན་༠དང་མགུལ་རྒྱན་དང་གདུབ་བུ་དང་སྐ་
རགས་དང་ཐལ་བ་དང་མཆོད་ཕྱིར་ཐོགས་ཏེ་ཕྱག་རྒྱ་དྲུག་གིས་བརྒྱན་པ། དེ་ལྟ་
བུར་གྱུར་པའི་རྗེ་བཙུན་དཔལ་ལྡན་སྡོམ་པའི་བདག་ཉིད་དུ་བསྒོམ་པར་བྱའོ། །
42-1067