१५२
བསྟན་འགྱུར། རྒྱུད། ༼༽ ༨༠
ཞིང་། འདིས་ཀྱང་ལག་པའི་ཕྱག་རྒྱ་ལ་སོགས་པ་བསྟན་པའི་དོན་དུ་ལེའུ་བདུན་
པ་གསུངས་སོ། །དེ་ནས་ཞེས་བྱ་བ་ལ་སོགས་པ་ལ་དེ་ནས་ཞེས་བྱ་བ་ནི་སྔགས་ཀྱི་
ནུས་པ་ལ་སོགས་པ་གསུངས་མ་ཐག་པར་རོ།
།དེས་ན་ཞེས་བྱ་བ་ནི་གང་གིས་་་
བརྡ་དགོས་པ་དེས་མཚན་ཉིད་བཤད་པར་བྱའོ་ཞེས་བྱ་བར་སྦྱར་རོ། །གང་གིས་
ཤེ་ན།
ལག་པའི་ཕྱག་རྒྱ་ཞེས་གསུངས་པ་ནི། ལག་པའི་ཕྱག་རྒྱའི་ཞེས་བྱ་བའི་
དོན་ཏོ།
།སྤྱི་གཙུག་འཕྲེང་ཞེས་བྱ་བ་ནི་སྤྱི་གཙུག་གོ། །མཇུག་མ་ཞེས་བྱ་བ་ནི་
སྣམ་མོ། །སྐྱེ་གནས་ཤེས་བྱ་བ་ནི་ཆོས་ཀྱི་འབྱུང་གནས་སོ། །གལ་ཏེ་སྐྱེས་བུས་
སྐྱེས་བུ་ལ་བསྟན་པ་དེའི་ཚེ་མཐེ་བོང་དང་སྡིག་མཛུབ་མཉམ་པར་བྱས་ནས་ཕན་་་
ཚུན་དུ་རྩེ་མོ་སྦྱར་བ་ལས་སོར་མོ་ལྷག་མ་ནི་བསྡུས་པའི་ཕྱིར་ཆོས་ཀྱི་འབྱུང་གནས་
ཀྱི་ཕྱག་རྒྱར་འགྱུར་རོ། །མཐིལ་ཞེས་བྱ་བ་ན་རྐང་མཐིལ་ལོ། །ཉི་མ་ཞེས་བྱ་བ་
ནི་ཁ་ཅིག་ན་རེ་གཡས་པའི་ཡན་ལག་གོ་ཞེས་ཟེར་རོ། །ཆུ་བོ་ཞེས་བྱ་བ་ནི་ལག་
པས་ནམ་མཁའ་ལ་རི་མོ་མཛེས་པའི་རྣམ་པ་དག་གིས་སོ། །དེས་ན་རྒྱ་མཚོ་ཞེས་
བྱ་བ་གསུངས་པ་ནི་སོར་མོ་དག་བརྐྱང་བས་གཡོ་བ་དག་ནི་རྒྱ་མཚོ་ཡིན་ནོ། །དེ་
ནས་ཞེས་བྱ་བ་ནི། སྤྱིར་བརྡ་གསུངས་མ་ཐག་ཏུའོ། །གཡོ་ལྡན་མ་ལ་སོགས་་
པའི་རྣལ་འབྱོར་མ་རྣམས་ཀྱི་སྟེ། དེ་རྣམས་ཀྱི་བརྡ་བསྟན་པས་རྟོགས་པར་བྱའོ། །
གྲོལ་བ་ནི་དེའི་བརྡའི་དེ་མ་ཐག་ཏུ་དེ་དང་མཐུན་པའི་གཟུགས་ཏེ། བརྡའི་ལན་
བྱིན་པས་དེ་གཤེགས་སུ་གསོལ་བའོ། །གཟུང་བའི་མཐར་གྲོལ་བ་ནི། གཟུང་
བ་གྲོལ་བ་སྟེ། དེ་བཤད་པར་བྱའོ་ཞེས་བྱ་བར་སྦྱར་རོ། །འདིས་ནི་འདི་་་་
རྣམས་ཀྱི་བྱིན་པའི་བརྡའང་བཤད་དོ། །ཞེས་བྱ་བར་གྲུབ་པོ། །ཡང་ན་གཟུང་
བ་དང་གྲོལ་བ་ཞེས་བྱ་བ་ནི། ཕྱི་ནས་ཚིག་གཅིག་གིས་ཏེ་དེའི་འདི་དང་བརྡའི་་
ཕྱག་རྒྱ་བསྒྲག་པར་བྱའོ་ཞེས་བྱ་བར་སྦྱར་རོ། །ཅིར་གྱུར་པས་ཤེ་ན་གསུངས་པ།
42-152