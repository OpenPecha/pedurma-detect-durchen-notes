རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
པའི་དོན་དང་། དགྲོལ་བའི་དོན་དང་། ཨ་ལཾ་གི་དོན་ཏོ། །ཡང་དག་པར་་་་
སྦྱོར་བ་ལས་དེ་དང་དེའི་དོན་ཏོ། །ཕུ་རོན་ལྟ་བུ་དང་། གཞན་གྱིས་གསོས་པ་
དང་། ཧ་རི་ཏ་དང་། ངང་པ་ནག་པོ་དང་༌། སྦྲང་རྩི་བྱེད་པ་དང་། ངང་པ་་་་
དང་། དཱ་ཏྱ་ཧ་དང་། ལཱ་བ་ཀའི་སྒྲ་རྣམས་དང་། སི་ཏ་བྱས་པ་སྟེ། ས་ལ་འདུག་
གནས་རྣམ་པར་རྟོག་པ་རབ་ཏུ་སྦྱར་བར་བྱའོ། །ཉེ་བར་འདུས་པ་ན་འདུག་པའི་
རྒྱབ་ཏུ་ཁུ་ཚུར་གྱིས་བརྡེགས་པའི་ཁུ་ཚུར་དེ་ལ་དེས་ཐབས་དང་འདྲ་བར་འཁྲུལ་་་
འཁོར་བཀྲོལ་ནས་སྒྲོགས་པ་དང་། ངུ་བ་དང་། སི་ཏ་དང་། མི་གསལ་བ་དང་།
ཕྱིར་བརྡེག་པ་ཞེས་བྱ་བ་ལ་སོགས་པའོ། _ །འཇམ་པོ་མ་ཡིན་པའི་དངོས་པོར་
གྱུར་པ་ལས་དེ་ནས་འཁྲུལ་འཁོར་སྦྱར་བར་བྱའོ། །ཉེ་བར་འབྱིན་པ་ཅན་དང་།
བསྲུབ་པ་དང་བསྐོར་བ་དང་ཀུན་ཏུ་ཉེད་པ་དང་། གཟེར་བ་ཅན་དང་། ངེས་་་་
པར་བསྣུན་པ་དང་། ཕག་གིས་བསྣུན་པ་དང་། གླང་གིས་བརྡུང་བ་དང་།
མཆིལ་པའི་སྒེག་པ་དང་། མཉམ་པར་སྦྱོར་བ་ཞེས་བྱ་བའོ། །ཉེ་བར་འབྱིན་པ་
ཅན་ནི། སྐྱེས་བུས་ཉེ་བར་འབྱིན་པ་སྟེ། གཞན་དུ་དྲང་པོ་མ་ཡིན་པར་ཡང་དག་
པར་འགྲེས་•པའོ། །བསྲུབ་པ་ཞེས་བྱ་བ་ནི། ལག་པས་རྟགས་ཐམས་ཅད་དུ་
བསྐོར་•བར་བྱེད་པའོ། །བརླ་དྲང་པོར་བྱས་ནས་འདུག་སྟེ་དཀྲུག་པར་བྱེད་པ་
ནི་སྐོར་བར་བྱེད་པའོ། །དེ་ཉིད་བཟློག་པ་ལས་དགའ་བ་དང་བཟློག་པ་ལས་་་་་
དགའ་བ་དང་བཅས་པ་ནི་རྣམ་པར་ཉེད་པའོ། །གཟེར་བ་ཅན་ནི་རྟགས་ཀྱིས་་་
མཉམ་པར་བསྣུན་ནས་གཟིར་ཞིང་ཡུན་རིང་དུ་གནས་པའོ། །ཤིན་ཏུ་རིང་བར་
དྲངས་ཏེ། ཤུགས་ཀྱི་རྐང་པ་ཀུན་ཏུ་བསྐྱུར་བ་ཞེས་བྱ་བ་ནི། ངེས་པར་བསྣུན་
པའོ། །དེ་ཉིད་གཉིས་ལས་རིམ་པས་ནི་གླང་གིས་བརྡུངས་པའོ། །ཡུན་རིང་
པོས་ལྟུང་བར་བྱ་བའོ་ཞེས་བྱ་བ་ནི། ཕག་གིས་བསྣུན་པའོ། །ལན་ཅིག་ཡང་་
42-443