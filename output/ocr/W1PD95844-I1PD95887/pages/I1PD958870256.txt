རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
२०१
དང་ལྷན་ཅིག་པའོ། །དེ་ཅི་ཞེ་ན། ལྡན་པར་ནི་ཞེས་བྱ་བ་གསུངས་པ་ནི།
ཐིག་ལེ་གཉིས་སོ། །དེ་བས་ན་ཨཱཿཞེས་བྱ་བ་ཡིན་ནོ། །དེས་ན་ཅི་འགྱུར་ཞེ་ན་
གནས་གསུམ་པོའང་བསྒོམ་པར་བྱ་ཞེས་གསུངས་པ་ནི། གོང་མ་བཞིན་དུ་རང་་
གི་སྙིང་གར་ཟླ་བ་ལ་གནས་པའི་ཨཱཿཁ་དོག་དམར་པོ་བསམས་ན།
དེའི་འོད་་
ཟེར་གྱིས་གནས་གསུམ་དུ་ལུས་ལ་སོགས་པའི་བདག་ཉིད་ཅན་དང་།
བསྒྲུབ་
པར་བྱ་བ་སྣང་བར་དེ་བཞིན་དུ་ཕྱུང་ནས་བསྒྲུབ་བྱ་ལ་འཇུག་པ་ལ་སོགས་པར་་་་་
བྱེད་ཅིང་སྔགས་བཟླས་པས་ངེས་པར་དབང་དུ་བྱེད་དོ། །དེའི་འདི་ཉིད་ཐམས་
ཅད་ཅེས་བྱ་བ་ལ་སོགས་པ་གསུངས་ཏེ། གང་རྣམས་ཀྱིའམ་གང་རྣམས་ཀྱི་ལུས་
ལས་ས་བོན་གྱི་སྦྱོར་བ་བྱེད་པ་དེ་ནི་ཐམས་ཅད་དབང་དུ་བྱེད་པར་འགྱུར་རོ་ཞེས་
བྱ་བར་གསུངས་སོ། །འདིའི་རྒྱས་པར་བསྟན་པ་ནི་གནས་གསུམ་པོ་ནི་ཐམས་་་་
ཅད་དང་ཞེས་བྱ་བ་གསུངས་ཏེ། མཐོ་རིས་དང་ས་སྟེང་•དང་རྐང་འོག་རྣམས་
ནི་གནས་གསུམ་མོ། །ཤིན་ཏུ་རྒྱས་པ་ནི་ཚངས་པ་ལ་སོགས་པའོ།
།འདོད་ལྷ་
ལ་སོགས་ཞེས་བྱ་བ་ནི། སོགས་པའི་སྒྲ་ལས་འཐབ་བྲལ་ལ་སོགས་པའོ། །ལྷ་་
ཞེས་བྱ་བ་ནི་གཙོ་བོར་བརྗོད་དོ། །གང་གི་ཕྱིར་མི་ལ་སོགས་པའི་ཡང་ཆུང་མར་
བཅས་ཞེས་བྱ་བ་ནི། དེ་ལ་ཡང་འདིས་སྐྱེས་བུ་འབའ་ཞིག་ཁོ་ན་ནི་མ་ཡིན་ཏེ།
འོན་ཀྱང་བུད་མེད་ཀྱང་དབང་དུ་བྱེད་དོ་ཞེས་བྱ་བར་དགོངས་སོ། །ཡི་གེ་ཕན་་
ཚུན་བསྐུལ་བ་ཡིས་ཞེས་བྱ་བ་ལ། ཡི་གེ་ནི་ཧཱུཾ་ངོ༌་། །དེའི་ཕན་ཞེས་བྱ་བ་ནི།
གཞན་དང་སྟེ་ཨ་དང་ཕྱག་འཚལ་བའོ། །དེའི་དོན་ནི་འདི་ལྟ་སྟེ། ཨོཾ་ཨཱཿཧཱུཾ་་་
གིས་སོ། །བསྐུལ་བ་ཡིས་ཞེས་བྱ་བ་ནི། མཾ་གི་ས་བོན་ནང་དུ་བཅུག་པ་སྟེ་་་
བསྒྲུབ་བྱའི་མིང་དང་ལྷན་ཅིག །སྔགས་བཟླ་བར་བྱའོ་ཞེས་བྱ་བར་དགོངས་པའོ༎
ཅིའི་ཕྱིར་འདི་བཟླས་ཤེ་ན། དེ་ཉིད་ཀྱི་ཞེས་བྱ་བ་ལ་སོགས་པ་གསུངས་ཏེ།
42-201