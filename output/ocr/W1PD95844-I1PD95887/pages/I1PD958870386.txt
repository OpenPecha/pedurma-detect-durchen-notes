རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
ミラク
ཞེས་བྱ་བར་དགོངས་པའོ། །རླུང་གིས་ཞེས་བྱ་བ་ནི་འོག་ཏུ་འགྲོ་རླུང་གི་དཀྱིལ་་
འཁོར་གྱིས་སོ། །བསྐྱོང་•ནས་ནི་ཞེས་བྱ་བ་ནི། སྐུལ་བ་སྟེ་ཇི་ལྟར་གྱུར་པ་དེ་
བཞིན་དུ་ཡང་ཧཱུཾ་གི་འོད་ཟེར་དང་གང་ཞིག་གཏུམ་མོའི་འོད་ཟེར་ལྷན་ཅིག་གཅིག་
ཏུ་གྱུར་པ་དེ་གོང་དུ་གསུངས་པས་བསྒོམ་པར་བྱའོ་ཞེས་བྱ་བ་ནི་ཡན་ལག་གི་དོན་
ཏོ༑ །འདི་ལྟར་ནི། རིང་བ་ཞེས་བྱ་བ་ནི། ཉེ་བ་ལྟ་བུར་ད་ལྟར་གྱི་རིང་་་་
བའོ།༑ །འཁོར་བ་ནི་ད་ལྟར་རིང་པོ་མ་ཡིན་པ་སྟེ།
ད་ལྟར་གྱི་ཉེ་བ་བཞིན་དུ་
རྣལ་འབྱོར་མས་མཐོང་ངོ་ཞེས་བྱ་བར་དགོངས་པ་སྟེ། འདིར་རྣལ་འབྱོར་མ་
གཙོ་མོའི་ཕྱིར་རོ། །ལྷའི་རྣ་བ་དང་ལྷའི་མིག་བསྟན་། །གཞན་གྱི་སེམས་་
ཤེས་པ་ཡང་འདི་ལྟ་བུ་ཉིད་དོ། །རྫུ་འཕྲུལ་གྱི་ཆོ་གའི་ཡེ་ཤེས་ལ་སོགས་པ་ནི་འདི་
དག་རྗེས་སུ་བཙལ་བས་ཤེས་པར་བྱའོ། །དེ་ཉིད་ཀྱི་ཕྱིར་གསུངས་དང་ཞེས་བྱ་བ་
ལ་སོགས་པ་གསུངས་ཏེ། གསུངས་པ་ནི་ཞེས་བྱ་བ་ནི་ལེའུ་གཞན་ལས་གསུངས་
པའོ།༑ །མ་གསུངས་པ་ནི་ཞེས་བྱ་བ་ནི་ལེའུ་འདི་ལས་མ་གསུངས་པའོ། །
བཤད་བྱ་ཡིས་ཞེས་བྱ་བ་ནི། བཤད་པ་ལྟ་བུར་བྱས་པ་ཞེས་དགོངས་པ་སྟེ།
གཞན་དང་འདིར་གསུངས་པའི་ཕྱིར་རོ། །སྒྱུ་མ་ཆེན་མོ་ཞེས་བྱ་བ་ནི། ཀྱེ་སྒྱུ་
མ་ཆེན་མོའོ། །འགྲོ་བའི་སྒོ་ནི་མཛེས་པ་ཉིད་ཅེས་བྱ་བ་ནི། འགྲོ་བའི་དོན་ཏེ།
མཛེས་པའི་སྒོ་ཉོན་ཅིག་ཅེས་བྱ་བར་སྦྱར་རོ། །གང་གིས་ཞེས་བྱ་བ་ལ་སོགས་པ་
ནི་གོ་སླའོ། །ལྟེ་བ་འོད་ཅན་མཐོ་རིས་ཀྱི་ཞེས་བྱ་བ་ནི། ལྟེ་བའི་ཁུང་བུ་ནས་་
གང་གི་ཚེ་རྣམ་པར་ཤེས་པ་འགྲོ་བ་དེའི་ཚེ། འདོད་པའི་འབྲས་བུར་འགྱུར་ཏེ།
འདོད་པའི་ཁམས་ཀྱི་ལྷར་འགྱུར་རོ་ཞེས་བྱ་བར་དགོངས་པའོ། །ཐིག་ལེ་ཞེས་བྱ་
བ་ནི། སྨི སྨིན་མའི་དབུས་སུ་སོན་པའི་བུག་པ་ནས་གང་གི་ཚེ་འགྲོ་བ་དེའི་ཚེ་་་་
གཟུགས་ཀྱི་ཁམས་སུ་འགྲོ་བའི་ལྷར་འགྱུར་རོ། །ལྷ་མོ་སྟེང་ནི་སྟེང་དུ་འགྲོ་ཞེས་་
42-331