२५७
བསྟན་འགྱུར། རྒྱུད།༼༽ ༨°བོ
གང་གིས་ཤེ་ན། ཚོགས་ཞེས་བྱ་བ་གསུངས་པ་ནི། སྣག་ཚ་དང་འདབ་མ་ལ་་
སོགས་པའི་ཆོ་ག་ལའོ། །མཐོང་བ་ནི་འདྲི་བ་དང་སྒོམ་པ་ལ་སོགས་པའི་ལས་ཏེ་
དེས་སོ། །རེ་ཞིག་སྙིང་པོའི་འཁོར་ལོ་གསུངས་པ། ནམ་མཁའི་ཁམས་ཀྱི་ཞེས་
བྱ་བ་ནི་ཆོས་ཀྱི་འབྱུང་གནས་སོ། །ཟླ་བའི་དཀྱིལ་འཁོར་ལྟ་བུར་ཞེས་བྱ་བ་དེ་ཅི་
ཞེ་ན། དཀྱིལ་འཁོར་ཞེས་གསུངས་ཏེ་འཁོར་ལོའོ། །ཟླ་བའི་དཀྱིལ་འཁོར་་
ཞེས་བྱ་བའི་རྒྱས་པར་བསྟན་པ་ནི། དཀྱིལ་འཁོར་དབྱིབས་སུ་ཞེས་བྱ་བ་་་་་
གསུངས་ཏེ། དེའི་འཁོར་ལོའི་དབུས་པདྨ་དགོད་པར་བྱའོ།
།བཅུ་དྲུག་གིས་་
ཞེས་བྱ་བ་ནི། འདབ་མ་བཅུ་དྲུག་གིས་རྣམ་པར་སྤྲས་པ་སྟེ། འདབ་མ་བཅུ་་
དྲུག་ཅེས་བྱ་བའི་དོན་ཏོ། །དེ་ཅི་ཞེས་དོགས་པ་ལ། དེ་ལྟར་ཆོ་གས་ཞེས་བྱ་བ་
ལ་སོགས་པས་འཆད་པར་འགྱུར་བས་སྦྱོར་ཏེ། པདྨ་འདབ་མ་བཅུ་དྲུག་དགོད་་
པར་བྱས་ནས། དེ་ལ་ཡི་གེ་ཉི་ཤུ་རྩ་གཉིས་དགོད་པར་བྱའོ། །ཤར་ལ་སོགས་
པའི་འདབ་མ་བཅུ་དྲུག་རྣམས་ལ་ཨོཾ་ཤྲཱི་ཧེ་རུ་ཀ་བཛྲ་ཌཱ་ཀི་ནི་ཛཱ་ལ་སམྦ་རཾ་ཞེས་བྱ་
བ་ནི། གཡས་སྐོར་གྱིས་•ཡི་གེ་བཅུ་དྲུག་པོ་རྣམས་བྲི་བའོ། །ཧཱུཾ་ལ་སོགས་པའི་
ཡི་གེ་དྲུག་པོ་རྣམས་ལ་གང་ལ་ཞེ་ན། བརྒྱད་ཅེས་བྱ་བ་ལ་སོགས་པ་གསུངས་ཏེ།
པདྨ་འདབ་མ་བཅུ་དྲུག་གི་ཟེ་འབྲུའི་དབུས་སུ་སྭཱ་ཧཱ་དགོད་པར་བྱའོ། །པདྨ་ཆེན་
པོ་འདབ་མ་བརྒྱད་པ་ཞེས་བྱ་བ་ནི། གང་ལ་ཟེའུ་འབྲུ་ལ་དེ་དེ་བཞིན་ནོ། །
འདབ་མ་བཅུ་དྲུག་གི་ནང་དུ་པདྨ་འདབ་མ་བརྒྱད་པའོ། །དེའི་ཤར་ལ་སོགས་་་
པའི་འདབ་མ་བཞི་པོ་རྣམས་ལ་ཧུཾ་ཧཱུཾ་ཕཊ་ཞེས་རིམ་པས་བྲིས་ནས་པདྨ་འདབ་མ་་
བརྒྱད་པའི་གནས་ལྷག་མ་རྣམས་དང་། ཟེའུ་འབྲུ་ལ་སྭཱ་ཧཱ་བྲི་བར་བྱའོ། །
དབང་ལྡན་ལ་སོགས་པའི་མཚམས་རྣམས་ལ་ཧྲཱིཿའི་ནང་དུ་བཅུག་པའི་བསྒྲུབ་བྱའི་
མིང་ཞེས་བྱ་བར་རྟོགས་པར་བྱའོ། །རྩེ་ལྔ་པ་ཞེས་བྱ་བ་ལ་སོགས་པ་དང་།
42-256