८०२
_____བསྟན་འགྱུར། རྒྱུད། ༼€༽ ༨༠
རྨོངས་པར་བྱེད་པའི་ཕྱིར་རོ། ། །དེའི་ནི། སྟོང་པའི་ལས་ཀྱི་ཆོ་ག་ཉོན་ཞེས་བྱ་
བ་ནི། དྲན་པ་མེད་པར་བྱེད་པའི་ཕྱིར་སྟོང་པའོ།
།ཤེས་ཀྱང་ཅུང་ཟད་ཀྱང་་
མི་ཤེས་པ་དང་སྤྱོ་བ་ངན་པར་འགྱུར་རོ་ཞེས་བྱ་བའི་དོན་ཏོ། །ཉི་མ་བརྒྱད་ཀྱི་ཆ་
ཡིས་ནི་ཞེས་བྱ་བ་ནི། ཉི་མ་བདུན་པའི་མཐར་ཉི་མ་བརྒྱད་པ་ནི་ཆ་བརྒྱད་དེ།
འདི་ནི་དྷའི་རབ་ཏུ་སྦྱོར་བའོ། །གྲུ་བཞི་པ་ནི་ཞེས་བྱ་བ་ནི། ཟླུམ་པོ་དེ་ལྟ་་
བུའི་བའི་ནང་དུ་བསྒྲུབ་བསམ་པར་བྱ་ཞེས་བྱ་བའི་དོན་ཏོ།
།རྒས་པར་མི་འགྱུར་
ཞེས་བྱ་བ་ལ་སོགས་པ་ནི། གང་གང་གི་ཚེ་སྤྱི་བོའི་ཚིམ་པའི་ཆོ་གས་བསམས་་་་
ནས་དེའི་ཚེ་ཇི་སྐད་གསུངས་པར་འགྱུར་རོ། །དེ་ནི་ཉི་ཟླ་ལྷན་ཅིག་ཅེས་བྱ་བ་ནི།
ལོངས་སྤྱོད་རྫོགས་པའི་འཁོར་ལོར་གནས་པའི་ཕྱག་འཚལ་བ་སྟེ། དེའི་ཐིག་ལེའི་
འོད་ཟེར་གྱིས་སྤྱི་བོར་སོན་པའི་ཁུ་བར་གྱུར་པས་ཡན་ལག་ཐམས་ཅད་གཤེར་བར་
བསམ་པར་བྱའོ་ཞེས་བྱ་བའི་དོན་ཏོ། །ཉི་མ་ནི་སྤྲུལ་པའི་འཁོར་ལོར་གནས་པ་་
ཟླ་བ་ཐིག་ལེ་དང་། བཅས་པའི་དང་པོའི་དབྱངས་ཏེ། དེས་ལྷན་ཅིག་ཏུ་ཆོས་
ཀྱི་འཁོར་ལོར་སོན་པའི་ཧཱུཾ་དང་ཡང་དག་པར་སྦྱོར་བའི་རྣལ་འབྱོར་གྱིས་བསྒོམ་་་་
པར་བྱ་ཞེས་བྱ་བའི་དོན་ཏོ། །འདིས་ནི་བཟླས་ནས་ཞེས་བྱ་བ་ནི། འདི་ལྟར་
བསྒོམས་ན་བདུད་རྩི་འཐོབ་པོ་ཞེས་བྱ་བར་དགོངས་པའོ། །ཁ་ཅིག་ན་རེ་བཟླས་
པ་ཞེས་བྱ་བ་ནི། ཁ་ཅིག་ཏུ་བྱས་པ་ཞེས་ཟེར་རོ། །དེ་ལས་གནས་སུ་རྣམ་པར་
བརྟགས་ཅེས་བྱ་བ་ལ། གནས་སུ་ཨཾ་བརྟག་པར་བྱ་བ་སྟེ་སྤྲུལ་པའི་འཁོར་ལོ་ལ་་
ཨཾ་དང་ཧཱུཾ་དག་གིས་ཀྱང་ཡང་དག་པར་སྦྱོར་བའི་རྣལ་འབྱོར་གྱིས་ཚིམ་པར་བྱའོ་་་
ཞེས་བྱ་བར་དགོངས་པའོ། །དབང་པོའི་མཚོན་ཆ་ནི་རྡོ་རྗེའོ།འོ། །རྡོ་རྗེ་ཉིད་་
ཀྱིས་ཞེས་བྱ་བ་ནི། བྷ་ཡིས་སོ། །དེ་ལྟ་བུ་ཞེས་བྱ་བ་ལ་སོགས་པས་ནི་མ་ཡིས་
ཡོངས་སུ་བསྐོར་བར་བསྒྲུབ་བྱ་བསྒོམ་པར་བྱའོ་ཞེས་བྱ་བའི་དོན་ཏོ། །ཡི་གེ་ཆེན་
42-402