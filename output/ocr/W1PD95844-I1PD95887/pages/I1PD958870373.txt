キクイ
བསྟན་འགྱུར། རྒྱུད། ༼༩༽ ༨༠
མཆོག་སྦྱིན་འགྲམ་པར་ནི། ཞེས་བྱ་བ་ལ། བའི་མཆོག་སྦྱིན་ནི་རྣ་བ་གཡོན་པ་
སྟེ། ༑ རྣ་བ་གཡོན་པའི་འོག་དང་འགྲམ་པའི་ངོས་སུ་གནས་པའི་རྩ་གང་གི་ཚེ་་
ཆད་པར་གྱུར་པ་དེའི་ཚེ་མཚན་མོ་གཅིག་འཚོའོ།
།བཅུ་པ་ཞེས་བྱ་བ་ནི།
ལིའི་ཆའོ། །མཚན་མོ་གཅིག་ལྷག་ཅེས་བྱ་བ་ནི།
མཚན་མོ་གཅིག་ལྷག་པར་་་
འཚོའོ་ཞེས་བྱ་བ་ནི་ལྷག་མའོ། །གཡས་པར་ཞེས་བྱ་བ་ལ་སོགས་པ་ལ། ཆ་ནི་
བཅུ་གཅིག་ཅེས་བྱ་བ་ནི་ཨེ་སྟེ། རྣ་བ་གཡས་པའི་འོག་དང་འགྲམ་པའི་ངོས་སུ་་
གནས་པའི་རྩ་གང་གི་ཚེ་ཆད་པ་དེའི་ཚེ། གཡས་པའི་འོག་ཏུ་སྲུབས་འབྱུང་བའོ།།
དེ་སྐད་དུ་རྣ་བ་གཡོན་པའི་འོག་ཏུ་ཡང་སྲུབས་སོ། །བཅོ་བརྒྱད་གཅོད་མ་ཞེས་་
བྱ་བ་ལ། གཅོད་མ་ནི་གསོད་པར་བྱེད་མ་སྟེ། དེ་ལྟར་གྱུར་པའི་རྩ་རྣམས་སོ། །
ཉིན་པར་བཅོ་བརྒྱད་རྣམས་ཀྱིས་ཞེས་བྱ་བར་དགོངས་པའོ། །བཅུ་གཉིས་པར་་
ཞེས་བྱ་བ་ལ་སོགས་པ་ནི། ལྕེར་འགྲོ་བའི་རྩ་གང་གི་ཚེ་ཆད་པ་དེའི་ཚེ་ནག་པོའི་
རྣམ་པའི་རི་མོར་འགྱུར་ཏེ། རྩ་ཡང་ཨཻའི་རྣམ་པའོ། །དུས་ཀྱིས་•མཚན་ཞེས་
བྱ་བའི་ཉི་མ་དྲུག་གིས་ལུས་ཅན་འཆི་བར་འགྱུར་རོ། །ཞེས་བྱ་བ་ལྷག་མའོ། །
ཁ་ཅིག་ན་རེ་དུས་ཀྱི་མཚན་ཞེས་བྱ་བ་ནི། མཚན་མོ་གཉིས་སོ་ཞེས་ཟེར་རོ། །
བཅུ་གསུམ་ཞེས་བྱ་བ་ནི་ཨོའི་•ཆའོ། །སོ་དང་སོ་གཞན་དག་ལེགས་འཐམས་་་་
ཞེས་བྱ་བ་ནི། སོའི་མཚམས་ཀྱི་རྩ་གང་གི་ཚེ་ཆད་པ་དེའི་ཚེ་སོའི་ཕྲེང་བ་གཉིས་
འབྱར་བར་གྱུར་པ་སྟེ། རྩ་དེའི་མིང་ནི་འབར་བའི་ཁ་ཅན་མའོ། །འབྱུང་བ་་
ཐམས་ཅད་འགྲོ་བའི་ཞེས་བྱ་བ་ནི། འབྱུང་བ་བཞི་པོ་རྣམས་ཀྱི་འགྲོ་བ་ནི་ལམ་་
སྟེ་འདིའི་རྩའོ། །དུས་ཀྱི་གྲངས་ཀྱིས་ཉི་མ་རྣམས་ཞེས་བྱ་བ་ནི་ཁ་ཅིག་ན་རེ།
མཚན་མོ་གསུམ་མོ་ཞེས་ཟེར་རོ། །མགྲིན་པའི་ངོས་སུ་འགྲོ་བའི་རྩ་གང་གི་ཚེ་་་་
ཆད་པ་དེའི་ཚེ། མགྲིན་པའི་ངོས་སུ་སྐྲང་བར་འགྱུརཏེ། དེ་ཉིད་ཀྱི་ཚེ་ཁ་
42-318