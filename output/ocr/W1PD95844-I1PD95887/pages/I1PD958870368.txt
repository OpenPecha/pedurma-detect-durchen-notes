རྡོ་རྗེ་མཁའ་འགྲོའི་རྣམ་པར་འགྲེལ་པའི་བཤད་སྦྱར་ཞེས་བྱ་བ།
373
ནས་ཉེ་བར་རྒྱུ་བ་ནི་དེས་མཛེས་པ་ཞེས་བྱ་བའི་དོན་ཏོ། །དེ་རླུང་ཞེས་བྱ་བའི་་
དགོད་པའི། །ཡང་གནས་སྐབས་སུ་ལོའི་ཉི་མའི་གྲངས་ནི། དེ་ལ་ལོ་ཞེས་་
གསུངས་ཏེ། འདི་སྐད་དུ་གང་ཞིག་རླུང་འབབ་པ་དེ་ལ་ནི་ལོའོ། །ཅིར་གྱུར་་
པས་ཤེ་ན། གསུམ་བརྩི་བར་བྱ། དེ་བཞིན་སུམ་བརྒྱ་དྲུག་ཅུ་ནི་ཞེས་བྱ་བ་ནི།
ཉི་མའི་གྲངས་སུམ་བརྒྱ་དང་དྲུག་ཅུ་ལྷག་པ་ཞེས་བྱ་བའི་དོན་ཏོ། །ལ་ལ་ལས་དེ་
བཞིན་དུ་ནི་དྲུག་ཅུ་ལྷག་ཅེས་བྱ་བའི་ཚིག་དེ་ཡང་གོ་སླའོ།
།འདིས་ཅི་བཤད་ཅེ་
ན༑ སྨྲས་པ། ཆ་དག་གི་ནི་ཞེས་བྱ་བ་ལ་སོགས་པ་གསུངས་ཏེ། ཆ་ཞེས་བྱ་་
བ་ལ་སོགས་པ་ནི། འདི་སྐད་དུ་ཉི་མའི་ཚད་ཀྱི་འཚོ་བའི་ལོའི་ཆ་བསྒྲགས་པར་་
བྱའོ་ཞེས་བྱ་བའི་དོན་ཏོ། །དེ་ནི་ཉི་མ་དྲུག་ཏུ་རྒྱུ་བའི་སྐྱོན། ལོ་ནི་གཉིས་སུ་་
ཞེས་བྱ་བ་ལ་སོགས་པ་གསུངས་སོ། །དུས་ཀྱི་གྲངས་ཞེས་བྱ་བ་ནི། དུས་དྲུག་
པོ་རྣམས་ཀྱི་གྲངས་ཏེ་ཟླ་བ་ཞེས་བྱ་བའི་དོན་ཏོ། །ཉི་མ་རྣམས་ནི་བཅོ་བརྒྱད་ཀྱི་
ཞེས་བྱ་བ་ནི། སྣ་ཁུང་གཅིག་ནས་ཉི་མ་དྲུག་ཏུ་རླུང་རྒྱུ་ན་ལོ་གཉིས་དང་ཟླ་བ་་
དྲུག་དང་ཉི་མ་བཅོ་བརྒྱད་རྣམས་ཞེས་བྱ་བ་འདིའི་ཚད་འཚོ་བར་འགྱུར་རོ། །དེ་
ཉིད་ནི། ཚད་ནི་ཞེས་གསུངས་སོ། །ཉིན་མོ་བདུན་པ་ཞེས་བྱ་བ་ནི། ཉིན་་
བདུན་པ་ཇི་སྙེད་པ་རྣམས་ཞེས་བྱ་བའི་དོན་ཏོ། །སྤངས་ནས་ནི་ཞེས་བྱ་བ་ནི།
གོ་རིམས་སྤངས་པའོ། །དྲུག་ཅེས་བྱ་བ་ནི། དྲུག་པའོ། །དེའི་ཚེ་ནི་འཚོ་་
བར་བཤད་ཅེས་བྱ་བ་ནི། གང་གི་ཚེ་ཉི་མ་བདུན་དུ་སྣ་བུག་གཅིག་ནས་རླུང་རྒྱུ་
བ་དེའི་ཚེ།
ལོ་གཉིས་དང་ཟླ་བ་དྲུག་དང་ཉི་མ་བཅུ་གོང་མ་ལས་རྗེས་སུ་འཇུག་
པ་རྣམས་སོ། །འཚོ་བ་ཞེས་བྱ་བ་ནི། དུས་འདི་ཙམ་དུའོ། །བཤད་ཅེས་བྱ་
བ་ནི་བསྒྲགས་པའོ། །ཉིན་མོ་བདུན་པ་ཞེས་བྱ་བ་ལ་སོགས་པ་ནས། དེའི་ཚེ་
ནི་འཚོ་བར་བཤད་ཅེས་བྱ་བའི་མཐར། ཚིག་རྐང་ལྔ་པའི་ཚིགས་བཅད་དོ། །
42-313