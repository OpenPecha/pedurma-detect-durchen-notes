१३७
བསྟན་འགྱུར། རྒྱུད། ༼༽ ༨༠
སྟེང་དུ་མེའི་དཀྱིལ་འཁོར་རོ། །དེ་ལ་བདག་ཉིད་བཞག་ན་ནམ་མཁའ་ལ་འགྲོ་
བར་འགྱུར་རོ། །དེའི་ཕྱིར་རྐང་པར་འཁོར་ལོ་སྦྱར་བྱ་དེ་ཞེས་གསུངས་པ་ནི།
རླུང་དང་མེའི་རྣམ་པ་དབྱེ་བ་འཁོར་ལོ་རྐང་པའི་འོག་ཏུ་སྦྱར་ནས་དེ་བཞིན་དུ་་
བྱེད་དོ་ཞེས་དགོངས་པའོ། །དེ་ཞེས་བྱ་བ་ནི། དེ་བས་ན་གཞུའི་རྣམ་པ་་
དང་གྲུ་གསུམ་གྱི་རྣམ་པ་དང་ཞེས་བྱ་བའི་དོན་ཏོ།
།དྲན་པས་ཞེས་བྱ་བ་ནི།
བསམ་གཏན་ལས་སོ། །བདག་མེད་པ་ནི། རབ་ཏུ་ཞི་བའི་ཡིད་སྦྱར་བས་ཞེས་
བྱ་བ་གསུངས་ཏེ། རབ་ཏུ་ཞི་བའི་ཡིད་ནི་བདག་མེད་པའོ། །དེའི་སྦྱར་
བས་ཤེས་བྱ་བ་ནི་རྣལ་འབྱོར་གྱིས་སོ། །ནམ་མཁའ་ལ་འགྲོ་བའི་འབྲས་བུ་ནི།
རོལ་པར་འགྱུར་ཞེས་བྱ་བ་ལ་སོགས་པ་གསུངས་སོ། །རིམ་པ་བཟློག་པས་ཡང་་་
ཞེས་བྱ་བ་ནི། སྔ་མ་བཞིན་ནོ། ། །སྙིང་གར་པདྨ་དཀར་པོ་དེ་ལ་གནས་པའི་ཧཱུཾ་
བསམ་པར་བྱའོ། །ངག་ནི་གྲུབ་བྱེད་པ་ཞེས་བྱ་བ་ནི། ངག་ཉིད་ཙམ་གྱིས་་
གྲུབ་པར་བྱེད་ཅིང་འབྱེད་པ་མེད་པར་འགྲུབ་པར་བྱེད་དོ་ཞེས་བྱ་བའི་དོན་ཏོ། །
ཇི་ལྟར་ཞེ་ན། བསྒྲུབ་བྱའི་དབུས་སུ་སྦྱར་ནས་ནི་ཞེས་བྱ་བ་གསུངས་པ་ནི།
གོང་མ་བཞིན་ཏུ་གཏུམ་མོའི་ས་བོན་གྱི་འོད་ཟེར་གྱིས་བསྒྲུབ་བྱའི་རྣམ་པར་ཤེས་པ་
དབྲོག་པའོ། །དབུས་སུ་ཞེས་བྱ་བ་ནི། སྙིང་གི་པདྨའོ། །སྦྱར་ནས་ཞེས་བྱ་་
བ་ནི། གནས་པ་སྟེ། ཤེས་པ་བཀུག་ནས་དེའི་ཤེས་པ་རང་གི་ལུས་ཀྱི་སྙིང་གི་
པདྨའི་དབུས་སུ་གནས་པར་བྱས་ནས། རང་གི་མི་ཤེས་པ་དེའི་སྙིང་ཁར་བསམ་
པར་བྱའོ། །ཇི་ལྟར་ན་རང་གི་མི་ཤེས་པ་ཕྱུང་ནས་བསྒོམ་པར་བྱ་ཞེ་ན། རླུང་
གི་དཀྱིལ་འཁོར་འཁོར་བ་ཉིད་ཅེས་གསུངས་པ་ནི། རླུང་གི་དཀྱིལ་འཁོར་ལ་
ཞོན་ནས་འཁོར་བ་ཉིད་དོ་ཞེས་བྱ་བའི་དོན་ཏོ། །རང་གི་ཁ་ནས་•ཞེས་བྱ་བ།
རང་གི་མི་ཤེས་པའོ། །རང་གི་ཁ་ནས་ཞེས་བྱ་བ་ནི། རང་གི་ཁ་ཡིས་སོ། །
42-336