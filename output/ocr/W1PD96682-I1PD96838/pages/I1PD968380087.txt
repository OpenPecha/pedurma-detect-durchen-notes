འཕགས་པ་ཆོས་ཐམས་ཅད་ཀྱི་རང་བཞིན་མཉམ་པ་ཉིད་རྣམ་པར་སྤྲོས་པ་ཏིང་ངེ་འཛིན་གྱི་རྒྱལ་པོ་ཞེས་བྱ་བ་ཐེག་པ་ཆེན་པོའི་མདོ། ༦༧
སྨན་པ་བཙལ། །ཡང་དང་ཡང་ནི་དེ་ཡིས་བཙལ་བ་དང་། །སྨན་པ་མཁས་ཤིང་
རིག་པ་དེས་རྙེད་དེ། །དེས་ཀྱང་སྙིང་རྗེ་ཉེ་བར་བཞག་ནས་ནི། །སྨན་འདི་
གཏང་“བར་གྱིས་ཞེས་“སྨྲས་པ་དང་། །སྨན་མང་བཟང་ཞིང་ཕངས་པ་དེས་
བླངས་ནས། །ན་བ་འཚོ་བར་འགྱུར་བའི་སྨན་མི་འཐུང་།
།སྨན་པས་མ་ལན་
སྨན་གྱིས་མ་ཉེས་ཏེ། །ནད་པ་དེ་ཉིད་ཀྱིས་ནི་ཉེས་པ་ཡིན། །དེ་བཞིན་བསྟན་
པ་འདི་ལ་རབ་བྱུང་སྟེ། །སྟོབས་དང་བསམ་གཏན་དབང་པོ་ཀུན་རིག་ནས། །
སྒོམ་པ་ལ་ནི་མངོན་པར་བརྩོན་མི་བྱེད། །རིགས་པར་མི་བརྩོན་ག་ལ་མྱ་ངན་
འདའ༑ །རྟག་ཏུ་ཆོས་ཀུན་རང་བཞིན་སྟོང་པ་སྟེ། །རྒྱལ་བའི་སྲས་རྣམས་
དངོས་པོ་རྣམ་པར་འཇིག ། སྲིད་པ་ཐམས་ཅད་ཡོང་ཡེ་སྟོང་པ་སྟེ།
།ཉི་ཚེའི་
སྟོང་པ་མུ་སྟེགས་ཅན་དག་གི། །མཁས་པ་བྱིས་པ་དག་དང་རྩོད་མི་བྱེད། །བྱིས་
པ་དག་ནི་རི་མོར་བྱས་ནས་སྤོང་●། །ཞེ་སྡང་སེམས་ཀྱིས་བདག་གི་དྲུང་འོང་
ཞེས༑ །བྱིས་པའི་ཆོས་ལ་སྟེན་“པར་ཡང་•མི་བྱེད། །བྱིས་པ་དག་གི་རང་བཞིན་
རྒྱུད་རིག་ནས།
།མཁས་པ་བྱིས་པ་དག་དང་མི་འགྲོགས་ཏེ། །ཇི་སྲིད་དུ་ནི་བྱིས་
པ་ལེགས་བསྙེན་ཀྱང་། །དེ་དག་ཕྱིར་ཡང་དགྲ་དང་འདྲ་བར་འགྱུར།
།མཁས་
པ་བྱིས་པ་དག་ལ་ཡིད་མི་རྟོན། །མཁས་དང་བྱིས་པའི་རང་བཞིན་ཆོས་ཉིད་ནི། །
བྱིས་པའི་རང་བཞིན་ངང་ཚུལ་ཐ་དད་དེ། །སོ་སོའི་སྐྱེ་བོ་ལ་ནི་མཛའ་བ་མེད། །
ཆོས་དང་ལྡན་པའི་ཚིག་ཏུ་སྨྲས་ན་ཡང་། །ཡིད་མི་ཆེས་དང་ཞེ་སྡང་ཁྲོ་བ་དག །
མངོན་པར་སྟོན་པ་འདི་ནི་བྱིས་པའི་ཆོས། །དོན་འདི་རྣམ་པར་རིག་པས་ཡིད་མི་
རྟོན།༑ །བྱིས་པ་དང་ནི་བྱིས་པར་འཐུན་འབྱོར་པ། །ཇི་ལྟར་མི་གཙང་བ་དང་མི་
གཙང་བཞིན། །མཁས་པ་དག་ནི་མཁས་པའི་སྐྱེ་བོ་དང་། །འཐུན་ཞིང་འབྱོར་
པ་མར་དང【སྙིང་ཁུ་•བཞིན། །འཁོར་བའི་ཉེས་ལ་སོ་སོར་མ་བརྟགས་ཏེ། །
55-67