०१५०
༄༅། །འཕགས་པ་དཔའ་བར་འགྲོ་བའི་ཏིང་ངེ་
འཛིན་ཅེས་བྱ་བ་ཐེག་པ་ཆེན་པོའི་མདོ།*
༄༅༅། །རྒྱ་གར་སྐད་དུ། ཨཱརྱ་ཤུ་རང་●ག་མ་ས་མཱ་དྷི་ནཱ་མ་མ་ཧཱ་ཡཱ་ན་
སཱུ་ཏྲ། བོད་སྐད་དུ། འཕགས་པ་དཔའ་བར་འགྲོ་བའི་ཏིང་ངེ་འཛིན་ཅེས་བྱ་
བ་ཐེག་པ་ཆེན་པོའི་མདོ། བམ་པོ་དང་པོ། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་●དུས་གཅིག་
ན༑ བཅོམ་ལྡན་འདས་རྒྱལ་པོའི་ཁབ་ན། བྱ་རྒོད་ཀྱི་ཕུང་པོའི་རི་ལ་དགེ་སློང་
སུམ་ཁྲི་ཉིས་སྟོང་གི་དགེ་སློང་གི་དགེ་འདུན་ཆེན་པོ་མངོན་པར་ཤེས་པས་མངོན་་་་་
པར་ཤེས་པ་ཤ་སྟག་དང་། ཐབས་ཅིག་●ཏུ་བཞུགས་སོ། །བྱང་ཆུབ་སེམས་
དཔའ་བདུན་ཁྲི་ཉིས་སྟོང་དང་ཡང་ཐབས་ཅིག་●སྟེ། ཐམས་ཅད་ཀྱང་མངོན་
པར་ཤེས་པའི་ཡེ་ཤེས་ཐོབ་པ། _ གཟུངས་ཀྱིས་མི་བརྗེད་པའི་ཆོས་དང་ལྡན་པ།
སྤོབས་པ་མི་ཟད་པའི་ཆོས་དང་ལྡན་པ། ཏིང་ངེ་འཛིན་ལ་ཤིན་ཏུ་གནས་པས་མི་
གཡོ་བ། ཤེས་རབ་ཀྱི་མིག་སྒྲུབ་པ་ཤེས་པ་ལ་མཁས་པ། བཟོད་པ་ཐོབ་པ།
55-670