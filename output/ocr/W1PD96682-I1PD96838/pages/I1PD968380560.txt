५००
བཀའ་འགྱུར། མདོ་སྡེ། ༼༣༽ ༥༥
རུང་བས་བརྙས་ཏེ། ངན་པའི་རིགས་སུ་སྐྱེས་པ་ཞེའམ། རྙེད་པ་ཆུང་བ་ཞེའམ།
ཡིད་གཞུངས་པ་ཆུང་བ་ཞེའམ། ཤེས་རབ་ཆུང་བ་ཞེས་“བརྙས་སམ་ཅི་ཡང་རུང་
སྟེ༑ ཚུལ་ཁྲིམས་ཀྱི་ཡན་ལག་ཉམས་པ་ཞེའམ། མདོག་ངན་པ་ཞེའམ།
གཟུགས་དང་མི་ལྡན་པ་ཞེའམ། གཟི་བརྗིད་ཆུང་བ་ཞེས་བརྙས་སམ། ཐ་ན་
ཡུད་ཙམ་ཞིག་ཁྲོས་ཏེ་ལྟ་ན་ཡང་དེ་མི་དགེ་བའི་ལས་དེས་བསྐལ་པ་བྱེ་བ་གྲངས་་་་
མེད་པ【ཚང་བར་“ངན་སོང་རྣམས་སུ་སྲེག་●པར་འགྱུར་རོ། །འཇམ་དཔལ་ངས་
ནི་ཇི་ལྟར་བྱང་ཆུབ་སེམས་དཔའ་ལ་ཁོང་ཁྲོ་བའི་སེམས་གཅིག་བསྐྱེད་པ་ལས་ཁ་ན་
མ་ཐོ་བ་ཆེ་བའི་ཆོས་དེ་ལྟ་བུ་གཅིག་ཀྱང་མ་མཐོང་ངོ་། །འཇམ་དཔལ་རིགས་ཀྱི་
བུའམ༑ རིགས་ཀྱི་བུ་མོ་གང་ལ་ལས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཀྱི་སེམས་ཅན་ཐམས་ཅད་ ལ་ མཚོན་གྱིས་བཏབ་བམ།
དབྱུག་པས་་་
བརྡེགས་པ་བས་རིགས་ཀྱི་བུའམ། རིགས་ཀྱི་བུ་མོ་གཞན་གང་གིས་ཐེག་པ་ཆེན་
པོ་ལ་མོས་པའི་བྱང་ཆུབ་སེམས་དཔའ་ལ་ཐ་ན་གནོད་སེམས་སམ། ཐ་བའམ།
ཞེ་སྡང་གི་སེམས་གཅིག་བསྐྱེད་དམ། ཁྲོས་ཏེ་བརྙས་པའི་སེམས་བསྐྱེད་ན་དེ་དེ་
བས་སྡིག་པ་ཆེས་མང་དུ་སྐྱེད་དོ། །འཇམ་དཔལ་བྱང་ཆུབ་སེམས་དཔས་“བྱང་
ཆུབ་སེམས་དཔའ་ལ་ཁོང་ཁྲོ་བའི་སེམས་བསྐྱེད་པའམ། བརྙས་པའི་སེམས་་་
བསྐྱེད་╗པ་ཇི་ཙམ་པ་དེ་སྙེད་ཀྱི་བསྐལ་པར་བྱང་ཆུབ་སེམས་དཔའ་དེས་“སེམས་་་་
ཅན་དམྱལ་བ་རྣམས་སུ་གནས་པར་གོ་ཆ་བགོ་བར་བྱའོ། །འཇམ་དཔལ་བྱང་
ཆུབ་སེམས་དཔའ་ལ་སྐུར་པ་བཏབ་པ་མ་གཏོགས་པར། བྱང་ཆུབ་སེམས་དཔའ་
ལས་གཞན་གང་གིས་ཀྱང་ལོག་པར་ལྟུང་བར་བྱེད་མི་ནུས་སོ། །འཇམ་དཔལ་
འདི་ལྟ་སྟེ་དཔེར་ན་ནོར་བུ་རིན་པོ་ཆེ་རྡོ་རྗེ་ནི་རྡོ་རྗེ་ཉིད་མ་གཏོགས་པར་ཤིང་ངམ།
བོང་བའམ། དབྱུག་པའམ། རྡོ་བའམ། མཚོན་ཆས་གཅག་པར་མི་ནུས་སོ། །
55-540