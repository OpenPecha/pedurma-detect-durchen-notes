བཀའ་འགྱུར། མདོ་སྡེ། ༼༣༽ ༥༥
བའོ།༑ །གང་སྡུག་བསྔལ་བ་དེ་རྟོག་པའི་མཚན་ཉིད་དོ།
།རྟོག་པའི་མཚན་ཉིད་
གང་ཡིན་པ་དེ་དེ་བཞིན་གཤེགས་པ་མ་ཡིན། ཚོར་བ་ནི་ཆུའི་ཆུ་བུར་ལྟ་བུའོ། །
ངན་པའོ།
།རྟེན་ཅིང་འབྲེལ་པར་འབྱུང་བའོ།
།རེག་པ་འདུས་པ་ལས་བྱུང་
བའོ།༑ །རེག་པ་ལས་སྐྱེས་པ་ནི་ཚོར་བའོ་ཞེས་གསུངས་ན། དེ་བཞིན་གཤེགས་
པ་ནི་ཆུའི་ཆུ་བུར་ལྟ་བུ་མ་ཡིནན། ངན་པ་མ་ཡིན། རྟེན་ཅིང་འབྲེལ་པར་འབྱུང་
བ་མ་ཡིན། དེ་བཞིན་གཤེགས་པ་ནི་རེག་པ་ལས་སྐྱེས་པ་མ་ཡིན། རིག་●པ་
འདུས་པ་ལས་བྱུང་བ་མ་ཡིན། ཚོར་བ་ཇི་ལྟ་བ་བཞིན་དུ་རེག་པ་ལས་སྐྱེས་པ་མ་
ཡིན་ནོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ནི་ཚོར་བ་ཐམས་ཅད་
འགོག་པའི་ཏིང་ངེ་འཛིན་ལ་སྙོམས་པར་ཞུགས་པ་སྟེ། ཚོར་བ་དང་བྲལ་བ།
ཚོར་བ་ཐམས་ཅད་ཀྱི་མཆོག་བརྙེས་པ། གདུང་བ་ཐམས་ཅད་ཤིན་ཏུ་སྦྱངས་པ།
ཉོན་མོངས་པ་དང་གཙེ་བ་དང་གནོད་པ་ཐམས་ཅད་སྤངས་པ། མ་བཅིངས་པ།
མ་གྲོལ་བ། ཡོངས་སུ་མྱ་ངན་ལས་མ་འདས་པ། མྱ་ངན་ལས་འདས་པའི་
དབྱིངས་རྙོག་པ་མེད་པའོ། །དེ་བཞིན་གཤེགས་པ་ནི་མ་སྐྱེས་པ། རྣམ་པར་མི་
རྟོག་པ་མི་མཐོང་བ། མི་●ཐོས་པ་བསྣམ་•དུ་མེད་པ། མྱང་དུ་མེད་པ། རིག་
པར་བྱར་མེད་པ∶། མཚན་མར་མེད་པ། རྣམ་པར་མི་རེག་པ། རྣམ་པར་
ཤེས་པར་བྱ་བ་●མ་ཡིན་པའོ་སྙམ་མོ། །དེས་དེ་ལྟར་སོ་སོར་བརྟགས་ན་ཚོར་བ་
དེ་བཞིན་གཤེགས་པ་མ་ཡིན། ཚོར་བ་ལས་གཞན་པ་ཡང་མ་ཡིན་ནོ། །དེ་
ཅིའི་ཕྱིར་ཞེ་ན། གལ་ཏེ་ཚོར་བ་ལས་གཞན་ཞིག་དེ་བཞིན་གཤེགས་པར་འགྱུར་
ན་ནི། རྩྭ་“དང་ཤིང་གེལ་པ་དང་། སྨན་དང་འཁྲི་ཤིང་དང་། ནགས་ཚལ་
ཐམས་ཅད་ཀྱང་དེ་བཞིན་གཤེགས་པར་འགྱུར་རོ། །དེ་ཅིའི་ཕྱིར་ཞེ་ན། རྩྭ་
དང་ཤིང་གེལ་པ་དང་། སྨན་དང་འཁྲི་ཤིང་འཛིངས་པ་དང་། ནགས་ཚལ་
55-490