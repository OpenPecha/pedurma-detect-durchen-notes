༦༩༨
བཀའ་འགྱུར། མདོ་སྡེ། ༼༽༽ ༥༥
པར་ཐར་པ་ཐམས་ཅད་དང་།
རྫུ་འཕྲུལ་དང་།
མངོན་པར་ཤེས་པ་དང་།
སོ་སོ་ཡང་དག་པར་རིག་པའི་ཤེས་པ་དེ་དག་ཐམས་ཅད་ནི་དཔའ་བར་འགྲོ་བའི་་་་
ཏིང་ངེ་འཛིན་གྱི་ནང་དུ་འདུས་ཤིང་ཆུད་པར་བལྟའོ།
།བློ་གྲོས་བརྟན་པ་འདི་ལྟ་
སྟེ༑ དཔེར་ན་ཆུ་མིག་དང་། མཚེའུ་དང༌། རྫིང་དང༌། ལྟེང་ཀ་དང་། ཆུ་
བྲན་∶དང་། འབབ་ཆུ་དང་། འབབ་ཆུ་ཆེན་པོ་གང་ཇི་སྙེད་པ་དེ་དག་ནི་“རྒྱ་
མཚོ་ཆེན་པོར་འདུས་པར་བལྟའོ།
།བློ་གྲོས་བརྟན་པ་དེ་བཞིན་དུ་བྱང་ཆུབ་་་
སེམས་དཔའི་ཏིང་ངེ་འཛིན་དང་། སྙོམས་པར་འཇུག་པ་དང་། རྣམ་པར་ཐར་
པ་གང་ཇི་སྙེད་པ་དག་དང་། རྫུ་འཕྲུལ་ཐམས་ཅད་དང་།
མངོན་པར་ཤེས་པ་
དང་༑ སོ་སོ་ཡང་དག་པར་རིག་པའི་ཤེས་པ་དེ་དག་ཐམས་ཅད་ནི་དཔའ་བར་
འགྲོ་བའི་ཏིང་ངེ་འཛིན་གྱི་ནང་དུ་འདུས་པར་བལྟའོ། །བློ་གྲོས་བརྟན་པ་འདི་ལྟ་
སྟེ༑ དཔེར་ན་རྒྱལ་པོའི་དཔུང་གི་ཚོགས་ཡན་ལག་བཞི་པ་ཐམས་ཅད་ནི་དཔའ་
བོ་གཡུལ་●དུ་འཇུག་པའི་ལག་ཏུ་སོང་ཞིང་དབང་དུ་གྱུར་པ་ཡིན་ཏེ། དཔའ་བོ་
གཡུལ་དུ་འཇུག་པ་གང་དང་གང་དུ་འགྲོ་བ་དེ་དང་དེར་དཔུང་གི་ཚོགས་ཡན་ལག་
བཞི་པ་ཡང་འགྲོའོ། །བློ་གྲོས་བརྟན་པ་དེ་བཞིན་དུ་ཏིང་ངེ་འཛིན་གྱི་སྒོའམ།
སྙོམས་པར་འཇུག་པའི་སྒོའམ། ཆོས་ལ་གནས་པའི་སྒོའམ། རྣམ་པར་ཐར་པའི་
སྒོའམ༑ གཟུངས་ཀྱི་སྒོའམ། མངོན་པར་ཤེས་པ་དང་། རིགག་པ་དང་། རྣམ་
པར་གྲོལ་བའི་སྒོ་གང་ཇི་སྙེད་པ་ཆོས་ལ་གནས་པའི་སྒོ་དེ་དག་ཐམས་ཅད་ནི་་་་
དཔའ་བར་འགྲོ་བའི་ཏིང་ངེ་འཛིན་གྱི་ལག་ ཏུ་སོང་བ་ཡིན། དབང་དུ་གྱུར་པ་
ཡིན༑ མངོན་དུ་གྱུར་པ་ཡིནན་ཏེ། བློ་གྲོས་བརྟན་པ་བྱང་ཆུབ་སེམས་དཔའི་
དཔའ་བར་འགྲོ་བའི་ཏིང་ངེ་འཛིན་གང་དང་གང་དུ་འགྲོ་བ་དེ་དང་དེ་ཉིད་དུ་་་་
ཆོས ་ ལ ་ག ན ས ་པ འི ་སྒོ་ཐ མས ་ཅད་འགྲོའོ། །བློ་གྲོས་བརྟན་པ་འདི་ལྟ་སྟེ།
55-698