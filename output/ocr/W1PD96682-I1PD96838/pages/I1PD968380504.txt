བཀའ་འགྱུར། མདོ་སྡེ། ༼༽༽ ༥༥
བཞིས་སེམས་ཅན་གྱི་ཁམས་ཐམས་ཅད་ཚིམ་པར་བྱེད་ཅིང་། བསོད་ནམས་་་
མངོན་པར་འདུ་བྱེད་པས་རྫུ་འཕྲུལ་ཐོབ་པ་དང་། ཆོས་ཀྱི་དབྱིངས་ཐམས་ཅད་
དུ་རྣམ་པར་འཕྲུལ་པ་ཀུན་ཏུ་སྟོན་པ་དང་། འ འཇིག་རྟེན་གྱི་●ཁམས་ཐམས་ཅད་
ཀྱི་སེམས་ཅན་རྣམས་ཀྱི་བརྗོད་པ་ཁོང་དུ་ཆུད་པ་དང་། ཕྱོགས་བཅུའི་འཇིག་་་
རྟེན་གྱི་ཁམས་ཐམས་ཅད་ཀྱི་སེམས་ཅན་ཐམས་ཅད་བསྡུ་བའི་དངོས་པོ་བཞིས་་་་
སྡུད་●པ་དང་། སྒྱུ་མ་ལྟ་བུའི་ཆོས་སྒྲུབ་པ་ལ་ཐེ་ཚོམ་●མེད་པ་དང་། ཡོ་བྱད་ལ་
དབང་ཐོབ་པ་དང་སྐྱེ་བ་ཐམས་ཅད་ལ་དབང་ཐོབ་པ་ཡོངས་སུ་རྫོགས་པ་དང་།
ཚུལ་ཁྲིམས་འཆལ་པ་དང་ཚུལ་ཁྲིམས་དང་ལྡན་པ་མཚུངས་པ་སྦྱིན་པའི་གནས་སུ་་་
སེམས་པ་ཤེས་པ་དང་། སེམས་ཅན་ཐམས་ཅད་ཀྱི་བསམ་པ་ཆོས་དང་ལྡན་པ་
ཡོངས་སུ་རྫོགས་པར་བྱེད་པ་དང་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་
སྤུའི་ཁུང་བུ་གཅིག་གི་འོད་ཟེར་གྱི་དྲ་བས་ཁེབས་པར་བྱེད་པ་དང་། བྱང་ཆུབ་
སེམས་དཔའ་ཐམས་ཅད་ཀྱི་གསང་བ་ཐོབ་པ་དང་། མཚོ་ཆེན་པོ་རྒྱ་མཚོའི་་་
གཏིང་ཚོད་ཡངས་པ་ཤེས་པ་དང་། ཕྱོགས་བཅུའི་འཇིག་རྟེན་གྱི་ཁམས་ཐམས་
ཅད་དུ་འོད་ཟེར་ཆེན་པོའི་དྲ་བ་རབ་ཏུ་གཏོང་བ་ཤེས་པ་དང་། སེམས་ས་དང་
ཆུ་དང་མེ་དང་རླུང་དང་མཉམ་པ་དང་། དེ་བཞིན་གཤེགས་པའི་ས་ལ་འཇུག་པ་
ཤེས་པ་དང་། ཚིག་དང་ངེས་པའི་ཚིག་བསྟན་པ་ཐམས་ཅད་●ལ་ཆོས་ཀྱི་འཁོར་
ལོ་སྐོར་●བ་དང་མ་བསྟན་པར་རང་གིས་བཟོད་པ【ཐོབ་པ་●ཤེས་པ་དང་། སྤུའི་
ཁུང་བུ་གཅིག་ནས་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དུ་རྒྱ་མཚོའི་་་་
ཆུའི་ཕུང་པོ་རབ་ཏུ་འཐོར་བ་ཤེས་ཤིང་སེམས་ཅན་ལ་ཆུས་གནོད་པ་ཡང་མེད་པ་་་་
དང་༑ སེམས་རིན་པོ་ཆེ་ལྟ་བུ་དང་ཉོན་མོངས་པའི་དྲི་མ་ཐམས་ཅད་སེལ་བ་ཤེས་
པ་དང་། དགེ་བའི་རྩ་བ་དང་བསོད་ནམས་ཚད་མེད་པ་སོགས་“པ་དུས་གསུམ་
55-484