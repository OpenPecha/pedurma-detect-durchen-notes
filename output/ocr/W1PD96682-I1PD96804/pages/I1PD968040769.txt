ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
༧༥༣
གནས་པ་དེའི་ཚེ། སྟོང་པ་ཉིད་སྟོང་པ་ཉིད་ལ་བརྩོན་པར་བྱེད་དོ། །ཆེན་པོ་
སྟོང་པ་ཉིད་ལ་མྱི་གནས་ཏེ། གང་གི་ཚེ་ཆེན་པོ་སྟོང་པ་ཉིད་ལ་མྱི་གནས་པ་དེའི་
ཚེ༑ ཆེན་པོ་སྟོང་པ་ཉིད་ལ་བརྩོན་པར་བྱེད་དོ། །དོན་དམ་པ་སྟོང་པ་ཉིད་་
ལ་མྱི་གནས་ཏེ། གང་གི་ཚེ་དོན་དམ་པ་སྟོང་པ་ཉིད་ལ་མྱི་གནས་པ་དེའི་ཚེ།
དོན་དམ་པ་སྟོང་པ་ཉིད་ལ་བརྩོན་པར་བྱེད་དོ། །འདུས་བྱས་སྟོང་པ་ཉིད་ལ་མྱི་
གནས་ཏེ། གང་གི་ཚེ་འདུས་བྱས་སྟོང་པ་ཉིད་ལ་མྱི་གནས་པ་དེའི་ཚེ། འདུས་
བྱས་སྟོང་པ་ཉིད་ལ་བརྩོན་པར་བྱེད་དོ། །འདུས་མ་བྱས་སྟོང་པ་ཉིད་ལ་མྱི་་
གནས་ཏེ། གང་གི་ཚེ་འདུས་མ་བྱས་སྟོང་པ་ཉིད་ལ་མྱི་གནས་པ་དེའི་ཚེ། འདུས་
མ་བྱས་སྟོང་པ་ཉིད་ལ་བརྩོན་པར་བྱེད་དོ། །མཐའ་ལས་འདས་པ་སྟོང་པ་ཉིད་་
ལ་མྱི་གནས་ཏེ། གང་གི་ཚེ་མཐའ་ལས་འདས་པ་སྟོང་པ་ཉིད་ལ་མྱི་གནས་པ་
དེའི་ཚེ། མཐའ་ལས་འདས་པ་སྟོང་པ་ཉིད་ལ་བརྩོན་པར་བྱེད་དོ། །ཐོག་མ་་
དང་ཐ་མ་མྱེད་པ་སྟོང་པ་ཉིད་ལ་མྱི་གནས་ཏེ། གང་གི་ཚེ་ཐོག་མ་དང་ཐ་མ་མྱེད་
པ་སྟོང་པ་ཉིད་ལ་མྱི་གནས་པ་དེའི་ཚེ། ཐོག་མ་དང་ཐ་མ་མྱེད་པ་སྟོང་པ་ཉིད་ལ་
བརྩོན་པར་བྱེད་དོ། །དོར་བ་མྱེད་པ་སྟོང་པ་ཉིད་ལ་མྱི་གནས་ཏེ། གང་གི་ཚེ་
དོར་བ་མྱེད་པ་སྟོང་པ་ཉིད་ལ་མྱི་གནས་པ་དེའི་ཚེ། དོར་བ་མྱེད་པ་སྟོང་པ་ཉིད་
ལ་བརྩོན་པར་བྱེད་དོ། །རང་བཞིན་སྟོང་པ་ཉིད་ལ་མྱི་གནས་ཏེ། གང་གི་ཚེ་
རང་བཞིན་སྟོང་པ་ཉིད་ལ་མྱི་གནས་པ་དེའི་ཚེ། རང་བཞིན་སྟོང་པ་ཉིད་ལ་་
བརྩོན་པར་བྱེད་དོ། །ཆོས་ཐམས་ཅད་སྟོང་པ་ཉིད་ལ་མྱི་གནས་ཏེ། གང་གི་་
ཚེ་ཆོས་ཐམས་ཅད་སྟོང་པ་ཉིད་ལ་མྱི་གནས་པ་དེའི་ཚེ། ཆོས་ཐམས་ཅད་སྟོང་པ་
ཉིད་ལ་བརྩོན་པར་བྱེད་དོ། །རང་གི་མཚན་ཉིད་སྟོང་པ་ཉིད་ལ་མྱི་གནས་ཏེ།
གང་གི་ཚེ་རང་གི་མཚན་ཉིད་སྟོང་པ་ཉིད་ལ་མྱི་གནས་པ་དེའི་ཚེ། རང་གི་་
21-753