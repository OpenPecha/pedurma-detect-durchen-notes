ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
༧༧༣
དེའི་ཚེ། མངོན་པར་ཤེས་པ་རྣམས་ལ་བརྩོན་པར་བྱེད་དོ། །ཏིང་ངེ་འཛིན་་་
རྣམས་ལ་མྱི་སྦྱོར་མྱི་འབྱེད་དེ། གང་གི་ཚེ་ཏིང་ངེ་འཛིན་རྣམས་ལ་མྱི་སྦྱོར་མྱི་་་་
འབྱེད་པ་དེའི་ཚེ། ཏིང་ངེ་འཛིན་རྣམས་ལ་བརྩོན་པར་བྱེད་དོ། །གཟུངས་་
ཀྱི་སྒོ་རྣམས་ལ་མྱི་སྦྱོར་མྱི་འབྱེད་དེ●། གང་གི་ཚེ་གཟུངས་ཀྱི་སྒོ་རྣམས་ལ་མྱི་་
སྦྱོར་མྱི་འབྱེད་པ་དེའི་ཚེ། གགཟུངས་ཀྱི་སྒོ་རྣམས་ལ་བརྩོན་པར་བྱེད་དོ། །དེ་་
བཞིན་གཤེགས་པའི་སྟོབས་བཅུ་ལ་མྱི་སྦྱོར་མྱི་འབྱེད་དེ། གང་གི་ཚེ་དེ་བཞིན་
གཤེགས་པའི་སྟོབས་བཅུ་ལ་མྱི་སྦྱོར་མྱི་འབྱེད་པ་དེའི་ཚེ། དེ་བཞིན་གཤེགས་་་
པའི་སྟོབས་བཅུ་ལ་བརྩོན་པར་བྱེད་དོ། །མྱི་འཇིགས་པ་བཞི་ལ་མྱི་སྦྱོར་མྱི་འབྱེད་
དེ༑ གང་གི་ཚེ་མྱི་འཇིགས་པ་བཞི་ལ་མྱི་སྦྱོར་མྱི་འབྱེད་པ་དེའི་ཚེ། མྱི་་་
འཇིགས་པ་བཞི་ལ་བརྩོན་པར་བྱེད་དོ། །སོ་སོ་ཡང་དག་པར་རིག་པ་བཞི་ལ་མྱི་
སྦྱོར་མྱི་འབྱེད་དེ། གང་གི་ཚེ་སོ་སོ་ཡང་དག་པར་རིག་པ་བཞི་ལ་མྱི་སྦྱོར་མྱི་་་
འབྱེད་པ་དེའི་ཚེ། སོ་སོ་ཡང་དག་པར་རིག་པ་བཞི་ལ་བརྩོན་པར་བྱེད་དོ། །
བྱམས་པ་ཆེན་པོ་ལ་མྱི་སྦྱོར་མྱི་འབྱེད་དེ། གང་གི་ཚེ་བྱམས་པ་ཆེན་པོ་ལ་མྱི་སྦྱོར་
མྱི་འབྱེད་པ་དེའི་ཚེ། བྱམས་པ་ཆེན་པོ་ལ་བརྩོན་པར་བྱེད་དོ། །སྙིང་རྗེ་ཆེན་
པོ་ལ་མྱི་སྦྱོར་མྱི་འབྱེད་དེ། གང་གི་ཚེ་སྙིང་རྗེ་ཆེན་པོ་ལ་མྱི་སྦྱོར་མྱི་འབྱེད་པ་དེའི་
ཚེ༑ སྙིང་རྗེ་ཆེན་པོ་ལ་བརྩོན་པར་བྱེད་དོ། །སངས་རྒྱས་ཀྱི་ཆོས་མ་འདྲེས་པ་
བཅོ་●བརྒྱད་ལ་མྱི་སྦྱོར་མྱི་འབྱེད་དེ། གང་གི་ཚེ་སངས་རྒྱས་ཀྱི་ཆོས་མ་འདྲེས་པ་
བཅོ་●བརྒྱད་ལ་མྱི་སྦྱོར་མྱི་འབྱེད་པ་དེའི་ཚེ། སངས་རྒྱས་ཀྱི་ཆོས་མ་འདྲེས་པ་་་
བཅོ་●བརྒྱད་ལ་བརྩོན་པར་བྱེད་དོ། །ཐམས་ཅད་ཤེས་པ་ཉིད་ལ་མྱི་སྦྱོར་མྱི་་་
འབྱེད་དེ། གང་གི་ཚེ་ཐམས་ཅད་ཤེས་པ་ཉིད་ལ་མྱི་སྦྱོར་མྱི་འབྱེད་པ་དེའི་ཚེ།
ཐམས་ཅད་ཤེས་པ་ཉིད་ལ་བརྩོན་པར་བྱེད་དོ། །ལམ་གྱི་རྣམ་པ་ཤེས་པ་ཉིད་ལ་
21-773