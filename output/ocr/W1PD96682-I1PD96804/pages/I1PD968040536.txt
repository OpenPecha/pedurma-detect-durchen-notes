५२०
བཀའ་འགྱུར། འབུམ། ༼ཉ༽ ༢༡
དོ༑ །རབ་འབྱོར་འདི་ལྟ་སྟེ་དཔེར་ན། སྒྱུ་མའི་སྐྱེས་བུ་ནི་ལེགས་པ་བརྗོད་་་
ཀྱང་འཕེལ་བ་མྱེད་དོ། །ཉེས་པ་བརྗོད་ཀྱང་•འགྲིབ་པ་མྱེད་དོ། །ལེགས་པ་
བརྗོད་ཀྱང་ཆགས་པར་འགྱུར་བ་མྱེད་དོ། །ཉེས་པ་བརྗོད་ཀྱང་ཁོང་ཁྲོ་བར་་་
འགྱུར་བ་མྱེད་དོ། །རབ་འབྱོར་དེ་བཞིན་དུ་ཆོས་རྣམས་ཀྱི་ཆོས་ཉིད་གང་ཡིན་པ་
དེ་བསྟན་ཀྱང་དེ་བཞིན་མ་བསྟན་ཀྱང་དེ་བཞིན་ནོ། །གསོལ་པ། བཅོམ་ལྡན་
འདས་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་
ལ་སྤྱོད་ཅིང་། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པའི་ཚེ། ཞུམ་པ་དང་་་་
གཡེང་བར་མྱི་འགྱུར་བ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྩོན་་་་
པར་བགྱིད་ཅིང་། བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ལས་སླར་●
མྱི་ལྡོག་པ་•ནི་དཀའ་བ་བགྱིད་པའོ། །དེ་ཅིའི་སླད་དུ་ཞེ་ན། བཅོམ་ལྡན་་
འདས་འདི་ལྟ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཤེས་་
རབ་ཀྱི་ཕ་རོལ་ཏུ་ཕྱིན་པ་བསྒོམ་པ་འདི་ནི་ནམ་མཁའ་བསྒོམ་•པ་སྟེ། ནམ་་
མཁའ་ལ་ནི་གཟུགས་མ་མཆིས་སོ། །ཚོར་བ་མ་མཆིས་སོ། །འདུ་ཤེས་མ་་
མཆིས་སོ། །འདུ་བྱེད་མ་མཆིས་སོ། །རྣམ་པར་ཤེས་པ་མ་མཆིས་སོ། །ནམ་
མཁའ་ལ་ནི་མྱིག་མ་མཆིས་སོ། །རྣ་བ་མ་མཆིས་སོ། །སྣ་མ་མཆིས་སོ། །ལྕེ་་
མ་མཆིས་སོ། །ལུས་མ་མཆིས་སོ། །ཡིད་མ་མཆིས་སོ། །ནམ་མཁའ་ལ་•ནི་་
གཟུགས་མ་མཆིས་སོ། །སྒྲ་མ་མཆིས་སོ། །དྲི་མ་མཆིས་སོ། །རོ་མ་མཆིས་སོ༎
རེག་མ་མཆིས་སོ། །ཆོས་མ་མཆིས་སོ། །ནམ་མཁའ་ལ་ནི་མྱིག་གི་རྣམ་པར་་་་
ཤེས་པ་མ་མཆིས་སོ། །རྣ་བའི་རྣམ་པར་ཤེས་པ་མ་མཆིས་སོ། །སྣའི་རྣམ་པར་
ཤེས་པ་མ་མཆིས་སོ།
།ལྕེའི་རྣམ་པར་ཤེས་པ་མ་མཆིས་སོ། །ལུས་ཀྱི་རྣམ་པར་
ཤེས་པ་མ་མཆིས་སོ།
།ཡིད་ཀྱི་རྣམ་པར་ཤེས་པ་མ་མཆིས་སོ། །ནམ་མཁའ་ལ་
21-520