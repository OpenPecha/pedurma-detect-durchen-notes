ཤེས་རབ་སྒྲོན་མ་རྒྱ་ཆེར་འགྲེལ་པ།
37م
ལྟར་དོན་དེ་གཉི་ག་མེད་པས་དབུ་མ་པའི་གྲུབ་པའི་མཐའ་སྨྲ་བ་དེ་གཉིས་ཀྱི་
གཞུང་ལུགས་མི་རུང་ན། འོ་ན་འདིར་རྟེན་ཅིང་འབྲེལ་པར་འབྱུང་བའི་དོན་
གང་ཡིན་ཞེ་ན། དེའི་ཕྱིར་འདི་ཡོད་པས་འདི་འབྱུང་ལ་འདི་སྐྱེས་པའི་ཕྱིར་འདི་
སྐྱེ་བ་སྟེ་ཞེས་•བྱ་བ་རྐྱེན་འདི་དང་ལྡན་པ་ཉིད་ཀྱི་དོན་ནི་རྟེན་ཅིང་འབྲེལ་བར་་་་
་བ་སྟ་ཞེས་བྱ་བ་རྐྱན་འད
འབྱུང་བའི་དོན་ཏོ་ཞེས་ཟེར་རོ་ཞེས་བྱ་བ་སྨྲས་ཏེ། འདིར་འགྲེལ་པ་བྱེད་པ་ཉིད་
ནི་རྟེན་ཅིང་འབྲེལ་བར་འབྱུང་བའི་དོན་རྣམ་པ་དེ་ལྟ་བུ་ཡིན་ནོ་ཞེས་ཟེར་རོ་ཞེས་
བྱ་བར་སྦྱར་རོ། །དེ་ལ་འདི་ཡོད་པས་འདི་འབྱུང་ལ་ཞེས་བྱ་བ་ནི་ཕྱི་རོལ་གྱི་ས་
བོན་དང་། ས་དང་ཆུ་དང་མེ་དང་རླུང་དང་ནམ་མཁའ་དང་དུས་ཀྱི་ཁམས་ཞེས་
བྱ་བ་དག་ཡོད་པས་མྱུ་གུ་འབྱུང་བ་དང་། ནང་གི་ལས་དང་ཉོན་མོངས་པ་དང་།
ཁུ་ཆུ་དང་། ཁྲག་དང༌། ས་དང་། ཆུ་དང་། མེ་དང་། རླུང་དང་།
ནམ་མཁའ་དང་། རྣམ་པར་ཤེས་པ་•ཞེས་བྱ་བ་དག་ཡོད་པས། མེར་མེར་པོ་
དང་། ནུར་ནུར་པོ་དང་། ནར་ནར་པོ་དང་། མཁྲང་•གྱུར་དང་། རྐང་
ལག་འགྱུས་པ་དག་འབྱུང་བའོ།
།འདི་སྐྱེས་པའི་ཕྱིར་འདི་སྐྱེ་བ་སྟེ་ཞེས་བྱ་བ་ནི་
ཕྱི་རོལ་གྱི་སྐྱེ་བ་དང་མི་མཐུན་པའི་རྐྱེན་མེད་པས་མྱུ་གུ་སྐྱེས་པའི་ཕྱིར་འདབ་མ་་་་
དང་། སྦུ་གུ་དང་། སྡོང་པོ་དང་། སྦལ་མིག་དང་། མེ་ཏོག་དང་། གྲ་
མ་དང་། སྦུན་པ་དང་། སྲུས་དང་། འབྲས་ཐུག་པོ་ཆེ་རྣམས་སྐྱེ་བ་དང་།
ནང་གི་མི་མཐུན་པའི་རྐྱེན་མེད་པས་མེར་མེར་པོ་དང་། ནུར་ནུར་པོ་དང་།
ནར་ནར་པོ་དང་། མཁྲང་•གྱུར་དང་། རྐང་ལག་འགྱུས་པ་རྣམས་སྐྱེས་པའི་
ཕྱིར་བཙའ་བའི་གནས་སྐབས་ཀྱི་ལུས་སྐྱེ་བའོ། །ཡང་ན་འདི་ཡོད་པས་འདི་
འབྱུང་བ་ཞེས་བྱ་བ་ནི་མིག་དང་། རྣ་བ་དང་། སྣ་དང་། ལྕེ་དང་། ལུས་
དང་། ཡིད་ཀྱི་དབང་པོ་རྣམས་དང་། གཟུགས་དང་། སྒྲ་དང་། དྲི་དང་།
58-931