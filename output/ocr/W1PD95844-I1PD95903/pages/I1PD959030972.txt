ཤེས་རབ་སྒྲོན་མ་རྒྱ་ཆེར་འགྲེལ་པ།
༩༥༣
ཏུ་བྱེད་པའི་དོན་སྔ་མ་འཛིན་ཅིང་ཕྱི་མ་མི་*བརྗེད་པས་རབ་ཏུ་བྱེད་པའི་དོན་་
ཡན་ལག་མ་ལུས་པ་ཁོང་དུ་ཆུད་པ་ལ་ཕན་པར་བྱེད་པ་ཉིད་དུ་• རིགས་པ་དང་།
རབ་ཏུ་བྱེད་པའི་དོན་ཁོང་དུ་ཆུད་ནས་བསྟན་བཅོས་ཀྱི་དོན་བརྗོད་པས་ཀྱང་བློའི་
འདུ་བྱེད་དང་དྲན་པའི་འདུ་བྱེད་བསྐྱེད་ལ། འདུ་བྱེད་སྐྱེད་པ་དེས་བསྟན་
བཅོས་ཀྱི་དོན་སྔ་མ་འཛིན་ཅིང་ཕྱི་མ་མི་བརྗེད་པས་བསྟན་བཅོས་ཀྱི་དོན་•ཡན་
ལག་མ་ལུས་པ་ཁོང་དུ་ཆུད་པ་ལ་ཕན་པར་བྱེད་པ་ཉིད་དུ་རིགས་སོ། །སྔར་
བརྟགས་པ་ནི་མི་རིགས་སོ་ཞེས་བྱ་བ་ནི་སྔར་དབུ་མ་པའི་གྲུབ་པའི་མཐའ་སྨྲ་བ་ཁ་
ཅིག་གིས་ཚིག་ལ་སོགས་པའི་དོན་རྣམས་ནི་ངག་ལ་སོགས་པའི་དོན་ལ་ཕན་པར་
བྱེད་པ་ཉིད་ཡིན་གྱི་ཞེས་བརྟགས་པ་དེ་ནི་མི་རིགས་པའོ། །ཅིའི་ཕྱིར་ཞེ་ན།
ཆོས་ཐམས་ཅད་སྐད་ཅིག་མ་མ་•ཡིན་པས་ཚིག་གི་དོན་བརྗོད་མ་ཐག་ཏུ་འགགས་
པས་ངག་གི་དོན་མ་བྱུང་བ་ལ་ཕན་པར་•བྱེད་པ་ཉིད་དུ་མི་རིགས་པ་དང་། དེ་
བཞིན་དུ་ངག་གི་དོན་བརྗོད་མ་ཐག་ཏུ་འགགས་པས་ཀྱང་རབ་ཏུ་བྱེད་པའི་དོན་མ་
བྱུང་བ་ལ་ཕན་པར་བྱེད་པ་ཉིད་དུ་མི་རིགས་པ་དང་། རབ་ཏུ་བྱེད་པའི་དོན་
བརྗོད་མ་ཐག་ཏུ་འགགས་པས་ཀྱང་བསྟན་བཅོས་ཀྱི་དོན་མ་བྱུང་བ་ལ་ཕན་པར་
བྱེད་པ་ཉིད་དུ་མི་རིགས་པའི་ཕྱིར་རོ། །སྔར་ཚིག་གི་ཕྱོགས་གཅིག་ནི་ལམ་དུ་
འགྲོ་བ་བཞིན་ནོ་ཞེས་བརྟགས་པ་ནི་རིགས་པ་ཁོ་ན་ཡིནན་ཏེ། ཚིག་གི་ཕྱོགས་
གཅིག་ནི་ཡི་གེ་ཡིན་ལ། ཡི་གེ་ལ་ནི་ཐ་སྙད་མེད་པས་འདུ་བྱེད་བསྐྱེད་པར་མི་
ནུས་པའི་ཕྱིར་ངག་ལ་སོགས་པའི་དོན་ལ་ཕན་པར་•བྱེད་པ་ཉིད་མ་ཡིན་པས།
འདིར་ཡང་དང་པོར་མ་བསྟན་ཏེ། དཔེར་ན་རྐང་པའི་ཕྱོགས་གཅིག་ནི་འགྲོ་བ་
ལ་ཕན་པར་•བྱེད་པ་ཉིད་མ་ཡིན་པ་བཞིན་ནོ་ཞེས་བསྟན་པའི་ཕྱིར་རོ། །དེ་ལྟ་
བས་ན་སློབ་དཔོན་གྱིས་ཉེས་པར་སྨྲས་པ་ཉིད་ཡིན་ནོ་ཞེས་ཟེར་བའི་ཕྱོགས་སྔ་མ་
58-953