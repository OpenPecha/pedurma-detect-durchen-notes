ㅋㅋ
བསྟན་འགྱུར། དབུ་མ། ༼ཝ༽ ༡༡༤
པའི་མཚན་ཉིད་དང་། སྨོན་པ་མེད་པའི་མཚན་ཉིད་དང་།
མངོན་པར་འདུ་
བྱེད་པ་མེད་པའི་མཚན་ཉིད་དང་། སྐྱེ་བ་མེད་པའི་མཚན་ཉིད་དང་། འགག་
པ་མེད་པའི་མཚན་ཉིད་དང་། ཀུན་ནས་ཉོན་མོངས་པ་མེད་པའི་མཚན་
དང་། རྣམ་པར་བྱང་བ་མེད་པའི་མཚན་ཉིད་དང་། ངོ་བོ་ཉིད་མེད་པའི་
མཚན་ཉིད་དང་། རྟེན་པ་མེད་པའི་མཚན་ཉིད་དང་། ཆད་པ་མེད་པའི་
མཚན་ཉིད་དང་།
རྟག་པ་མེད་པའི་མཚན་ཉིད་དང་། དོན་གཅིག་པ་མ་ཡིན་
པའི་མཚན་ཉིད་དང་། དོན་ཐ་དད་པ་མ་ཡིན་པའི་མཚན་ཉིད་དང་། འོང་
བ་མེད་པའི་མཚན་ཉིད་དང་། འགྲོ་བ་མེད་པའི་མཚན་ཉིད་དོ། །ལྷའི་བུ་
དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ནི་ནམ་མཁའི་མཚན་ཉིད་དོ། །
ལྷའི་བུ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ནི་མཚན་ཉིད་གཅིག་པ་སྟེ།
འདི་ལྟ་སྟེ་མཚན་ཉིད་མེད་པར་མཚན་ཉིད་གཅིག་པའོ། །ལྷའི་བུ་དག་ཤེས་རབ་
ཀྱི་ཕ་རོལ་ཏུ་ཕྱིན་པ་ཟབ་མོ་འདི་ནི་དེ་བཞིན་གཤེགས་པས་འཇིག་རྟེན་དུ་བརྡས་
ཐ་སྙད་དུ་བསྟན་གྱི། དོན་དམ་པར་ནི་མ་ཡིན་ནོ་ཞེས་བྱ་བ་ལ་སོགས་པ་
གསུངས་པ་ལས་ཤེས་པར་བྱའོ། །ཚིག་གི་དོན་བརྒྱད་པོ་འདི་དག་ཤེས་རབ་ཀྱི་ཕ་
རོལ་ཏུ་ཕྱིན་པ་ལས་འབྱུང་བ་འབའ་ཞིག་ཏུ་ཡང་མ་ཟད་དེ། འདི་ལྟར་འཕགས་
པ་སྡོང་པོ་བཀོད་པ་ལ་སོགས་པ་མདོ་སྡེ་མཐའ་ཡས་པ་གཞན་དག་ལས་ཀྱང་འབྱུང་
སྟེ༑འཕགས་པ་བྱམས་པས་བདག་ཉིད་ཀྱི་རྣམ་པར་ཐར་པ་ལས་བྱང་ཆུབ་
སེམས་དཔའ་རྣམས་ཀྱི་རྟོགས་པ་ནི་འོང་བ་མེད་པར་རྟོགས་པ་དང་། འགྲོ་བ་
མེད་པར་རྟོགས་པ་དང་། སྐྱེ་བ་མེད་པར་རྟོགས་པ་དང་། འགག་པ་མེད་
པར་རྟོགས་པ་དང་། ཆད་པ་མེད་པར་རྟོགས་པ་དང་། རྟག་པ་མེད་པར་
རྟོགས་པ་དང་། དོན་ཐ་དད་པ་མ་ཡིན་པར་རྟོགས་པ་དང་། དོན་གཅིག་པ་
58-944