१७२
བསྟན་འགྱུར། དབུ་མ། ༼ཝ༽ ༡༡༤
པར་བྱ་བ་མ་ཡིན་པ་ཞེས་བྱ་བའི་ཐ་ཚིག་གོ། །ཚིག་གི་ཡུལ་མ་ཡིན་ཡང་ཆོས་ཀྱི་
དེ་ཁོ་ན་དེ་ནི་སྒྲོ་བཏགས་ནས་བསྟན་ཏོ་ཞེས་བྱ་བར་སྦྱར་རོ།
།ཅི་རྙེད་པ་དང་་
བཀུར་སྟིའི་ཟང་ཟིང་གི་ཕྱིར་བསྟན་ཏམ་ཞེ་ན། མ་ཡིན་ཏེ། འོ་ན་ཅིའི་ཕྱིར་་
ཞེ་ན། དེའི་ཕྱིར། ས་ཀུན་འབྱོར་ཕྱིར་ཞེས་བྱ་བ་སྨྲས་སོ།
།ས་ཀུན་འབྱོར་ཞེས་
བྱ་བ་ནི་ས་ཀུན་གྱི་འབྱོར་པའོ།
།འབྱོར་པ་ཞེས་བྱ་བ་ནི་དབང་ཕྱུག་ཅེས་བྱ་བའི་
རྣམ་གྲངས་སོ། །ས་ཀུན་འབྱོར་ཕྱིར་ཞེས་བྱ་བ་ནི་ས་ཀུན་གྱི་འབྱོར་པའི་ཕྱིར་ཏེ།
ས་ཀུན་གྱི་འབྱོར་པའི་རྒྱུ་དང་། ས་ཀུན་གྱི་འབྱོར་པ་ཐོབ་པར་བྱ་བའི་ཕྱིར་རོ། །
བསྟན་པ་ཞེས་བྱ་བ་ནི་བསྟན་པར་གྱུར་པ་ཞེས་བྱ་བའི་ཐ་ཚིག་གོ།
།དེ་ལྟར་ན་་
སངས་རྒྱས་བཅོམ་ལྡན་འདས་གང་གི་ཆོས་ཐམས་ཅད་ཀྱི་དེ་ཁོ་ན་རྣམ་པར་རྟོག་•
པ་དང་ལེགས་པར་བྲལ་བ། སྤྲོས་པ་ཀུན་ཞི་བ་དང་•། བློ་ངན་པའི་རབ་རིབ་
ཀྱི་སྐྱོན་འཇོམས་པ་ཅན། ཚིག་གི་ཡུལ་མ་ཡིན་པ་དེ་སྒྲོ་བཏགས་ནས་ས་ཀུན་གྱི་་
འབྱོར་པའི་ཕྱིར་བསྟན་པ་དེ་ལ་ཕྱག་འཚལ་ལོ་ཞེས་སྨྲས་པ་ཡིན་ནོ། །ཡང་ན་་་་
ཆོས་ཀྱི་དེ་ཉིད་ཅེས་བྱ་བ་ནི་ཁྱད་པར་གྱི་གཞི་ཡིན་ལ་རྣམ་རྟོག་ལེགས་བྲལ་བ་ཞེས་
བྱ་བ་དང་། སྤྲོས་པ་ཀུན་ཞི་ཞེས་བྱ་བ་དང་། བློ་ངན་རབ་རིབ་སྐྱོན་འཇོམས་
ཅན་ཞེས་བྱ་བ་ཚིག་གསུམ་པོ་དེ་དག་ནི་དེའི་ཁྱད་པར་ཡིན་ཞིང་། ས་ཀུན་་་་
འབྱོར་ཕྱིར་ཞེས་བྱ་བ་ནི་དགོས་པ་ཡིན་ལ། བསྟན་པ་ཞེས་བྱ་བ་ནི་ལས་ཡིན་ནོ། །
འདི་ལ་ཁ་ཅིག་ན་རེ་གལ་ཏེ་ཆོས་ཀྱི་དེ་ཁོ་ན་•ཚིག་གི་ཡུལ་མ་ཡིན་ཞིང་བརྗོད་པར་
བྱ་བ་མ་ཡིན་ལ་སྤྲོས་པ་མ་ལུས་པ་དང་བྲལ་བ་ཡིན་ན། འོ་ན་དེ་ཇི་ལྟར་བསྟན་
པར་བྱ་ཞེས་ཟེར་བས་དེའི་ཕྱིར་ལ་ལན་གདབ་པའི་དོན་དུ། ཚིག་གི་ཡུལ་མ་ཡིན་
ཡང【དེ་ནི་•སྒྲོ་བཏགས་ནས་ཞེས་བྱ་བ་སྨྲས་ཏེ། དེ་ནི་ཇི་ལྟར་བསྟན་པར་བྱ་ཞེས་
རྒོལ་བའི་ལན་ཡིན་ནོ། །དེ་ལྟར་•སངས་རྒྱས་བཅོམ་ལྡན་འདས་གང་གིས་•
58-862