ཤེས་རབ་སྒྲོན་མ་རྒྱ་ཆེར་འགྲེལ་པ།
و عام
དེ་ལྟ་བས་ན་ཐེག་པ་ཐ་དད་པར་རྣམ་པར་གཞག་• པ་མེད་དོ། །སྡེ་པ་གཞན་
དག་གི་གཞུང་ལས་ཀྱང་། གང་གིས་རྫུ་འཕྲུལ་གྱི་རྐང་པ་བཞི་པོ་འདི་དག་ཀུན་་
དུ[བསྟན་ཞིང་*གོམས་པར་བྱས་ལན་མང་དུ་བྱས་པ་དེ་ནི་འདོད་ན་བསྐལ་པ་འམ།
བསྐལ་པ་ལས་ལྷག་པར་འཇུག་པར་འགྱུར་ཏེ། བསྐལ་པ་ལས་ལྷག་པ་ཞེས་བྱ་བ་
ནི་བསྐལ་པ་གྲངས་མེད་པ་དུ་མ་དག་ཏུ་ཚེ་བྱིན་གྱིས་བརླབས་ནས་སངས་རྒྱས་ཀྱི་་
ཆོས་བསྒྲུབས་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་་
རྫོགས་པར་འཚང་རྒྱ་བར་འགྱུར་བའོ། །དེ་ལྟ་བས་ན་སངས་རྒྱས་བཅོམ་ལྡན་
འདས་རྣམས་ནི་སངས་རྒྱས་ཀྱི་རིགས་ཅན་རྣམས་དང་། མ་ངེས་པའི་རིགས་
ཅན་རྣམས་ཉན་ཐོས་དང་རང་སངས་རྒྱས་ཉིད་དུ་སེམས་བསྐྱེད་པ་ལས་བཟློག་
པར་མཛད་དེ། འདི་ལྟར་ཏིང་ངེ་འཛིན་དེ་ལ་གནས་པ་རྣམས་ནི་སེམས་ཅན་གྱི་
དོན་མཐའ་ཡས་པ་ལས་ཡོངས་སུ་ཉམས་པ་དང་། དད་པ་ལ་སོགས་པའི་དབང་
པོ་རྣམས་ཀྱང་ཕྱི་རོལ་པ་སྲིད་པའི་རྩེ་མོ་ནས་ཤི་འཕོས་པ་དག་གི་ལྟར་རྟུལ་པོར་
【འགྱུར་བའི་• ཕྱིར་རོ། །ཉན་ཐོས་དང་རང་སངས་རྒྱས་ཀྱི་རིགས་ཅན་རྣམས་ནི་
ངེས་པར་མྱ་ངན་ལས་འདས་པ་བསྟི་གནས་དེར་བསྟིས་ནས། ཕྱིས་རིམ་པ་དེ་
ཉིད་ཀྱིས་བླླ བླ་ན་མེད་པ་ཡང་དག་པར་རྫོགས་པའི་བྱང་ཆུབ་འཐོབ་•པར་འགྱུར་
རོ་ཞེས་གསུངས་སོ།། །
___བམ་པོ་ལྔ་པ། ཞར་ལ་བཤད་པས་ཆོག་གི། ད་ནི་སྐབས་ཉིད་བསྒྲུབ་
པར་བྱ་སྟེ། དེ་ལ་འགག་པ་མེད་པ་ཞེས་བྱ་བ་ལ་སོགས་པ་ཚིག་གི་དོན་བརྒྱད་
པོ་གང་དག་སྨྲས་པ་དེ་དག་གི་དོན་དག་* མཐུན་པའི་མིང་ནི་གང་དག་ཡིན།
འགག་པ་མེད་པ་ཞེས་བྱ་བས་ནི་ཅི་ཞིག་བསྟན། དོན་གཅིག་མིན་ཞེས་བྱ་བའི་་་
བར་གྱིས་ཀྱང་ཅི་ཞིག་བསྟན་ཞེ་ན། དེའི་ཕྱིར་འགག་པ་ཞེས་བྱ་བ་ནི་འཇིག་པའོ་
58-961