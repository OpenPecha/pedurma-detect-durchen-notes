१००१
བསྟན་འགྱུར། དབུ་མ། ༼ཝ༽ ༡༡༤
འདས་ལ་མངོན་པར་བསྟོད་ནས། ཉིད་ཀྱིས་ཆོས་ཐམས་ཅད་ཀྱི་དེ་ཁོ་ན་ཇི་ལྟར་
ཐུགས་སུ་ཆུད་པ་དེ་བཞིན་དུ་གཞན་ལ་བསྟན་པར་དགོངས་པ་ན། སྐྱེ་བ་མེད་པ་
དང་པོར་བསྟན་པར་བཞེད་ནས། གཞན་གྱིས་ཡོངས་སུ་བརྟགས་•པའི་སྐྱེ་བར་
རྣམ་པར་རྟོག་པ་མངོན་སུམ་དུ་མཛད་དེ། དངོས་པོ་རྣམས་བདག་དང་
གཞན【དང་གཉིས་ཀ་དང་•རྒྱུ་མེད་པ་ལས་སྐྱེའོ་ཞེས་ཟེར་བ་དག །རིགས་●པ་
དང་ལུང་དག་གིས་བརྟགས་པ་ན། སྐྱེ་བ་རྣམ་པ་ཐམས་ཅད་དུ་འཐད་པ་མི་
བཟོད་པར་རང་ལ་ངེས་པའི་དབང་གིས་སྐྱེ་བ་མེད་པར་བསྟན་པའི་སྒོ་ནས།
རྐྱེན་བརྟག་པའི་•རབ་ཏུ་བྱེད་པ་དང་པོའི་སྐབས་བརྩམ་པ་མཛད་དོ་ཞེས་བྱ་བར་
སྦྱར་རོ། །དེ་ལ་སློབ་དཔོན་གྱིས་ཞེས་བྱ་བ་ནི་འཕགས་པ་ཀླུ་སྒྲུབ་ཀྱིས་སོ། _ །
་ཅིང་འབྲེལ་པར་འབྱུང་བའི་སྐྱེ་བ་མེད་པ་ལ་སོགས་པ་ཐུན་མོང་མ་ཡིན་པའི་་
ཁྱད་པར་དང་ལྡན་པ་དེ་ཁོ་ན་སྟོན་པར་མཛད་པ་ཉིད་ཀྱིས་བཅོམ་ལྡན་འདས་ལ་་
མངོན་པར་བསྟོད་ནས་ཞེས་བྱ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་འབྱུང་བ་
ཁྱད་པར་གྱི་གཞི་རྟེན་ཅིང་འབྲེལ་བར་འབྱུང་བ། ཁྱད་པར་སྐྱེ་བ་མེད་པ་དང་།
འགག་པ་མེད་པ་ལ་སོགས་པ་ཐུན་མོང་མ་ཡིན་པ་དང་ལྡན་པ་སྔར་ཇི་སྐད་བསྟན་
པའི་སྒྲ་དང་དོན་དེ་ཁོ་ན་སྟོན་པར་མཛད་པ་ཉིད་ཀྱིས། བཅོམ་ལྡན་འདས་ལ།
གང་གི་•རྟེན་ཅིང་འབྲེལ་པར་འབྱུང༌། །འགག་པ་མེད་པ་སྐྱེ་མེད་པ། །ཆད་་
པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་
གཅིག་མིན། །སྤྲོས་པ་ཉེར་ཞི་ཞི་བསྟན་པ། །རྫོགས་པའི་སངས་རྒྱས་སྨྲ་རྣམས་
ཀྱི༑ །དམ་པ་དེ་ལ་ཕྱག་འཚལ་ལོ། །ཞེས་མངོན་པར་བསྟོད་ནས་སོ། །སྐྱེ་་་་
བ་མེད་པ་བསྟན་པས་འགག་པ་མེད་པ་ལ་སོགས་པ་ཁྱད་པར་བསྟན་•སླ་བར་
དགོངས་པ་ན་ཞེས་བྱ་བ་ནི། སློབ་དཔོན་གྱིས་ངས་ཆོས་ཐམས་ཅད་ཀྱི་དེ་ཁོ་ན་
58-1008