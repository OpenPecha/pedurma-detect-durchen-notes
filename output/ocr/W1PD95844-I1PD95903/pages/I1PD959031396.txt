ཤེས་རབ་སྒྲོན་མ་རྒྱ་ཆེར་འགྲེལ་པ།
༡༣༧༧
སྨྲས་ཏེ། ཅི་སྟེ་དེ་ནི་མེད་པར་ཡང་། །ཞེས་བྱ་བ་ནི་ཅི་སྟེ་འབྲས་བུ་མྱུ་གུ་ལ་་་
སོགས་པ་དེ་སྔ་ན་མེད་པར་ཡང་ངོ་། །རྐྱེན་དེ་དག་ལས་སྐྱེ་འགྱུར་ན།
བྱ་བ་ནི་རྐྱེན་འབྲུ་ལ་སོགས་པ་དེ་དག་ལས་ཕྱིས་▪སྐྱེ་བར་འགྱུར་ནའོ།
།ཞེས་་
།འོ་ན་ལྟ།
རྐྱེན་མིན་●ལས་ཀྱང་འབྲས་བུ་ནི། །ཅི་ཡི་ཕྱིར་ན་སྐྱེ་མི་འགྱུར། །ཞེས་བྱ་བ་ནི།
འོ་ན་ལྟ་རྐྱེན་མ་ཡིན་པ། །ཞེས་བྱ་བ་ནི་རྐྱེན་རིགས་མི་མཐུན་པ་དག་ལས་ཀྱང་
འབྲས་བུ་མྱུ་གུ་ལ་སོགས་པ་ཅིའི་ཕྱིར་སྐྱེ་བར་མི་འགྱུར་དེས་●དེ་ལ་གླགས་ཡོད་པའི་
ཚིག་ཏུ་འགྱུར་རོ། །དེས་ན་འདི་ལ་གླགས་ཡོད་པའི་ཚིག་ཡིན་པའི་ཕྱིར་ཞེས་བྱ་་
བས་ནི་འདི་སྐད་བསྟན་ཏེ། ཅི་སྟེ་འབྲས་བུ་ལ་སོགས་པ་དེ་དག་སྔ་ན་མེད་པར་
ཡང་རྐྱེན་འབྲུ་ལ་སོགས་པ་དེ་དག་ལས་ཕྱིས་སྐྱེ་བར་འགྱུར་ན། འོ་ན་རྐྱེན་མ་་་་
ཡིན་པ་དག་ལ་ཡང་འབྲས་བུ་དེ་དག་སྔ་ན་མེད་པར་འདྲ་བས་རྐྱེན་མ་ཡིན་པ་ལས་
ཀྱང་འབྲས་བུ་ཅིའི་ཕྱིར་སྐྱེ་བར་མི་འགྱུར་ཞེས་འདི་ལ་རྒོལ་བ་གཞན་གྱི་ཀླན་ཀའི་་
གླགས་ཡོད་པའི་ཚིག་ཏུ་འགྱུར་བའི་ཕྱིར་དེ་ནི་•མི་རུང་ངོ་། །དེ་ལྟར་གླགས་་་་་
ཡོད་པའི་ཚིག་ཡིན་པའི་ཕྱིར་དེ་མི་རུང་ན། འདིར་དོན་ཇི་ལྟ་བུར་ངེས་པ་ཡིན་་
ཞེ་ན། དེའི་ཕྱིར་རྐྱེན་མ་ཡིན་པ་ལས་འབྲས་བུ་མེད་པ་མི་སྐྱེ་བ་བཞིན་དུ་རྐྱེན་་་
རྣམས་ལས་ཀྱང་མི་སྐྱེ་བར་ངེས་ཏེ་ཞེས་བྱ་བ་སྨྲས་སོ། །འདི་སྐད་བསྟན་ཏེ། ཇི་
ལྟར་རྐྱེན་མ་ཡིན་པ་རྒྱུ་སྤུན་ལ་སོགས་པ་དག་ལས་འབྲས་བུ་མྱུ་གུ་ལ་སོགས་པ་སྔ་ན་
མེད་པ་དག་མི་སྐྱེ་བ་བཞིན་དུ་དོན་དམ་པར་རྐྱེན་འབྲུ་ལ་སོགས་པ་དག་ལས་ཀྱང་
འབྲས་བུ་མྱུ་གུ་ལ་སོགས་པ་•སྔ་ན་མེད་པ་དག་མི་སྐྱེ་བར་ངེས་སོ། ____ །གླགས་
ཡོད་པའི་ཚིག་གི་དོན་དེ་●གསལ་བར་བྱ་བའི་ཤེས་པར་བྱེད་པ་བསྟན་པའི་ཕྱིར།
དཔེར་ན་གལ་ཏེ་སྒྲ་བྱས་པ་རྟག་ན་བུམ་པ་ཡང་ཅིའི་ཕྱིར་མི་རྟག་ཅེས་བྱ་བ་ལྟ་བུའོ་
ཞེས་བྱ་བ་སྨྲས་ཏེ། གྲངས་ཅན་གྱིས་●སྒྲ་བྱས་པ་རྟག་•གོ་ཞེས་སྨྲས་པ་ན་བྱེ་བྲག་
58-1377