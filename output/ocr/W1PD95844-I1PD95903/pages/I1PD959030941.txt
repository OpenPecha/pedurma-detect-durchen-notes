८२२
བསྟན་འགྱུར། དབུ་མ། ༼ཝ༽ ༡༡༤
བྱིས་པ་འདྲིད་པའི་དོན་གྱིས་སྒྱུ་མ་ལྟ་བུ་དང་། འདོད་པ་རྣམས་ནི་མིག་གིས་མི་
རྩོལ་བའི་དོན་གྱིས་མུན་པ་ལྟ་བུ་དང་། འདོད་པ་རྣམས་ནི་དགེ་བའི་བར་ཆད་་
བྱེད་པའི་དོན་གྱིས་ལམ་འགོག་པ་ལྟ་བུ་དང་། འདོད་པ་རྣམས་ནི་དྲན་པ་ཉམས་
པར་བྱེད་པའི་དོན་གྱིས་རྨོངས་པར་བྱེད་པ་དང་། འདོད་པ་རྣམས་ནི་ཆགས་་་་
པའི་དོན་གྱིས་འཆིང་བ་དང་། འདོད་པ་རྣམས་ནི་སྐྲོད་པའི་དོན་གྱིས་སླུ་•བར་
བྱེད་པ་དང་། འདོད་པ་རྣམས་ནི་ཡོན་ཏན་འཕྲོག་པའི་དོན་གྱིས་ཆོམ་•རྐུན་པ་
ལྟ་བུ་དང་། འདོད་པ་རྣམས་ནི་འཐབ་ཀྲོལ་བསྐྱེད་པའི་དོན་གྱིས་ཤ་ཁོན་•ཅན་
ལྟ་བུ་དང་། འདོད་པ་རྣམས་ནི་ཉམ་ཐག་པར་བྱེད་པའི་དོན་གྱིས་སྡུག་བསྔལ་བ་
ཡིན་ནོ་ཞེས་བྱ་བ་འདི་ནི་ཉེས་དམིགས་ཡིན་ནོ། །ངེས་པར་འབྱུང་བ་ནི་མི་རྟག་
པ་དང་སྡུག་བསྔལ་བ་དང་། སྟོང་པ་དང་བདག་མེད་པར་བསྟན་པ་སྟེ། དེ་་
ལྟར་ཡང་ཀཽཎྜི་ནྱ་མིག་མི་རྟག་པ་ཡིན་ནམ། བཅོམ་ལྡན་འདས་ལགས་སོ་ཞེས་ཇི་
སྐད【གསུངས་པ་•ལྟ་བུའོ། །གང་ཟག་རྣམ་པར་སྤྲོས་ནས་གོ་བ་ནི་མདོར་བསྟན་
པ་དང་། རྒྱས་པར་བཤད་པ་རྣམ་པར་དབྱེ་བ་ལས་ཉེས་དམིགས་མཐོང་བས་
ངེས་པར་འབྱུང【བ་བསྟན་•པ་ཐོས【ནས་ངེས་•པར་འབྱུང་བ་སྟེ། རོ་མྱང་བ་
ཆུང་བར་རིག་པའི་ཕྱིར་དང་། ཉེས་དམིགས་ཆེ་བར་རིག་པའི་ཕྱིར་དང་།
ངེས་པར་འབྱུང་བ་མ་རིག་པའི་ཕྱིར་རོ། །གང་ཟག་བཀྲི་•དགོས་པ་ནི་རོ་མྱང་
བ་ཆུང་བར་བསྟན་པ་དང་། ཉེས་དམིགས་ཆེ་བར་བསྟན་པ་དང་། ངེས་པར་
འབྱུང་བ་བསྟན་པ་ཐོས་ནས་ངེས་པར་•འབྱུང་སྟེ། འདོད་པ་རྣམས་ལ་ལྷག་
པར་ཆགས་པའི་ཕྱིར་དང་། རོ་མྱང་བ་ཆུང་བར་མ་རིག་པའི་ཕྱིར་དང་།
ཉེས་དམིགས་ཆེ་བར་མ་རིག་•པའི་ཕྱིར་དང་། ངེས་པར་འབྱུང་བ་མ་རིག་པའི་
ཕྱིར་རོ། །འདིར་སྐྱེ་བོ་རྗེས་སུ་དཔག་པ་གཙོར་འཛིན་ཅིང་ཁོང་དུ་ཆུད་པར་
58-922