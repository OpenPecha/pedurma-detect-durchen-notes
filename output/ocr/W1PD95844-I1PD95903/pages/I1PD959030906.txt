ཤེས་རབ་སྒྲོན་མ་རྒྱ་ཆེར་འགྲེལ་པ།
メイビ
འཁོར་བའི་ཚིག་བླ་དྭགས་སོ། །སོགས་པ་ཞེས་བྱ་བའི་སྒྲས་ནི་གཟུགས་དང་སྒྲ་་་
དང་། དྲི་དང་རོ་དང་རེག་བྱ་དང་། ཆོས་ལ་སོགས་པ་གཟུང་ངོ་། །སྤྲོས་པ་
ཞེས་བྱ་བ་ནི་སྐྱེ་བ་དང་འགག་པ་ལ་སོགས་པ་དེ་དག་ཉིད་སྤྲོས་པ་སྟེ།
སྤྲོས་པ་་
ཞེས་བྱ་བ་ནི་ངག་གི་སྤྱོད་པའོ། །སྤྲོས་པའི་དྲ་བ་ཞེས་བྱ་བ་ནི་འཁོར་བ་སྤྲོས་པ་
དེ་ཉིད་འཆིང་བར་བྱེད་པ་ཡིན་པས་སྤྲོས་པའི་དྲ་བའོ། །ཐིབས་པོ་ཞེས་བྱ་བ་ནི་
དྲ་བ་དེ་ཉིད་མུན་ནག་ཡིན་པས་སྤྲོས་པའི་དྲ་བ་ཐིབས་པོ་སྟེ། འཐོམ་ཞིང་རྒལ་་
བར་དཀའ་བ་ཞེས་བྱ་བའི་ཐ་ཚིག་གོ། །དེ་ལྟར་ན་སྐྱེ་བ་དང་འགག་པ་ལ་སོགས་
པ་སྤྲོས་པའི་དྲ་བ་ཐིབས་པོར་ཞེས་བྱ་བ་དེས་ནི་འཁོར་བར་ཞེས་བསྟན་པ་ཡིན་ནོ། །
འཁྱམས་ཤིང་ཞེས་བྱ་བ་ནི་སྤྲོས་པའི་དྲ་བ་ཐིབས་པོ་ཇི་སྐད་བསྟན་པ་དེར་ཞུགས་་
པ་སྟེ། དེས་ནི་འཇིག་རྟེན་སྐྱེ་བ་དང་འགག་པ་ལ་སོགས་པ་འཁོར་བ་སྤྲོས་པའི་་
དྲ་བ་མུན་ནག་ཐིབས་པོ་དང་འདྲ་བར་འཁྱམས་པ་བསྟན་ཏོ། །སྣང་བ་མེད་པ་་
ཞེས་བྱ་བ་ནི་དེ་ལྟར་འཇིག་རྟེན་དེ་འཁོར་བ་སྤྲོས་པའི་དྲ་བ་ཐིབས་པོར་འཁྱམས་་
པ་འབའ་ཞིག་ཏུ་ཡང་མ་ཟད་ཀྱི། འདི་ལྟར་འཇིག་རྟེན་དེ་ནི་སྣང་བ་མེད་པ་་་་
ཡང་ཡིན་ཏེ། དེས་ནི་འཇིག་རྟེན་ལས་འདས་པའི་ཤེས་རབ་ཀྱི་སྣང་བ་ཉི་མ་ལྟ་་
བུ་མེད་པ་བསྟན་ཏོ། །དཔེར་ན་ཚེར་མ་དང་། ཤིང་ལྗོན་པ་དང་། ལྕུག་་་་
མའི་དྲ་བ་ཐིབས་པོར་འཁྱམས་པར་•སྣང་བ་མེད་པ་•དེ་ནས་འབྱུང་བར་མི་ནུས་
པ་དང་འདྲ་བར་འཁོར་བ་སྤྲོས་པའི་དྲ་བ་ཐིབས་པོར་འཁྱམས་པས་ཀྱང་འཇིག་་་་
རྟེན་ལས་འདས་པའི་ཤེས་རབ་ཀྱི་སྣང་བ་མེད་པར་དེ་ལས་འབྱུང་བར་མི་ནུས་པས་
དེའི་ཕྱིར་སྤྲོས་པའི་དྲ་བ་ཐིབས་པོར་འཁྱམས་ཤིང་སྣང་བ་མེད་པ་ཞེས་བྱའོ། །དེ་
ལ་གཟིགས་ནས་ཞེས་བྱ་བ་ནི་བཅོམ་ལྡན་འདས་སྔོན་བྱང་ཆུབ་སེམས་དཔའི་སྤྱད་
པ་སྤྱོད་པ་ན་འཇིག་རྟེན་དེ་ལ་གཟིགས་ནས་སོ། །དེ་ལ་གཟིགས་ནས་གང་གིས་་
58-887