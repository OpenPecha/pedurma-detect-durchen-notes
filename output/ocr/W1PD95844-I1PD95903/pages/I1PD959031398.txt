ཤེས་རབ་སྒྲོན་མ་རྒྱ་ཆེར་འགྲེལ་པ།
༡༣༧༩
དེ་ཞེས་བྱ་བ་འདི་ནི་སྒྲུབ་པའི་ཆོས་ཡིན་ཏེ། དཔེར་ན་ཞོ་བཞིན་ནོ་ཞེས་བྱ་བ་་་
འདི་ནི་དཔེ་ཡིན་པར་སྦྱར་ཏེ། དཔེར་ན་ཞོ་ནི་འབྲས་བུ་ཡིན་པའི་ཕྱིར་དེས་སྟོང་
པའི་རྐྱེན་འབྲུ་ལ་སོགས་པ་ལས་སྐྱེ་བར་མི་འཐད་པ་དེ་བཞིན་དུ། མྱུ་གུ་ཡང་
འབྲས་བུ་ཡིན་པའི་ཕྱིར་དེས་•སྟོང་པའི་རྐྱེན་འབྲུ་ལ་སོགས་པ་ལས་སྐྱེ་བར་མི་
འཐད་དོ། །དེའི་ཕྱིར་ཇི་སྐད་སྨྲས་པའི་སྐྱོན་མེད་པ་མ་ཡིན་ནོ་ཞེས་བྱ་བ་ནི།
ཇི་སྐད་བསྟན་པའི་རིགས་པ་དེས་ན་སྐྱེ་བར་སྨྲ་བ་ཁྱེད་ཀྱི་རྐྱེན་ཡོད་པར་སྒྲུབ་•པའི་
གཏན་ཚིགས། རྐྱེན་རྣམས་བཞི་སྟེ་རྒྱུ་དང་ནི། །དམིགས་པ་དང་ནི་དེ་མ་ཐག །
བདག་པོ་ཡང་ནི་དེ་བཞིན་ཏེ། །རྐྱེན་ལྔ་པ་ནི་ཡོད་མ་ཡིན། །ཞེས་སྨོས་པ་དེ་
ལ་ཁོ་བོས་དོན་དམ་པར་ནི་དོན་མ་གྲུབ་པ་ཉིད་ཡིན་●ལ། ཀུན་རྫོབ་ཏུ་ནི་དོན་
འགལ་བ་ཉིད་ཡིན་ནོ་ཞེས་ཇི་སྐད་སྨྲས་པའི་སྐྱོན་དེ་མེད་པ་མ་ཡིན་ནོ། །འདིར་
སྨྲས་པ་ཞེས་བྱ་བ་ནི། དེ་ལྟར་རྐྱེན་རྣམས་བཀག་ཏུ་ཟིན་ཀྱང་། ཡང་སྐྱེ་བར་
སྨྲ་བ་དག་གིས་རྐྱེན་རྣམས་ཡོད་པ་ཉིད་དུ་སྒྲུབ་པའི་ཕྱིར་འདིར་སྨྲས་པ་ཡིན་ནོ། །
དེའི་ཕྱིར་དེ་དག་ན་རེ། ནང་གི་དངོས་པོ་རྣམས་ཀྱི་རྐྱེན་རྣམས་དོན་དམ་པར་
ཡོད་པ་ཁོ་ནར་གཟུང་སྟེ་དེ་དག་ལས་བྱུང་བའི་ཕྱིར་དཔེར་ན་བུམ་པ་བཞིན་ནོ་
ཞེས་ཟེར་རོ། །འདིར་ཡང་ནང་གི་དངོས་པོ་རྣམས་ཀྱི་ཞེས་བྱ་བ་འདི་ནི་ཆོས་
ཅན་ཡིན་ཏེ། ནང་གི་དངོས་པོ་མིག་ལ་སོགས་པ་རྣམས་ཀྱིའོ། །རྐྱེན་རྣམས་
དོན་དམ་པར་ཡོད་པ་ཁོ་ནར་གཟུང་སྟེ་ཞེས་བྱ་བ་འདི་ནི་བསྒྲུབ་པར་བྱ་བ་ཆོས་
ཡིན་་ཏེ། རྐྱེན་མེར་མེར་པོ་ལ་སོགས་པ་རྣམས་དོན་དམ་པར་ཡོད་པ་ཁོ་ནར་
གཟུང་སྟེ། ཆོས་ཅན་ནང་གི་དངོས་པོ་མིག་ལ་སོགས་པ་རྣམས་ལ་བསྒྲུབ་པར་བྱ་
བ་ཆོས་རྐྱེན་མེར་མེར་པོ་ལ་སོགས་པ་ཁྱད་པར་ཅན་རྣམས་དོན་དམ་པར་ཡོད་པ་་
ཁོ་ནར་བསྒྲུབ་པར་བྱ་བ་ཡིན་ནོ། །དེ་དག་ལས་བྱུང་བའི་ཕྱིར་ཞེས་བྱ་བ་འདི་ནི་•
58-1379