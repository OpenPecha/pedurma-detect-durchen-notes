ཤེས་རབ་སྒྲོན་མ་རྒྱ་ཆེར་འགྲེལ་པ།
7764
ངན་སོང་དུ་བཏང་བ་ལ་ལའི་ཡོངས་སུ་གདུང་བའི་རྒྱུ་ཡང་ཡིན་པའི་ཕྱིར་རོ། །
འགྲོ་བ་མཐའ་དག་སྐྱེ་བའི་རྒྱུ་ཡིན་པར་མི་རུང་བ་སྟེ། དེ་ནི་འགྲོ་བ་མཐའ་དག་
སྐྱེ་བའི་རྒྱུ་ཡིན་པར་མི་རུང་བའི་སྒྲུབ་པའི་ཆོས་ཡིན་ནོ། །དཔེར་ན་བ་ལང་རྫི་་་
བཞིན་ནོ་ཞེས་བྱ་བ་ནི་དཔེར་ན་བ་ལང་རྫི་ནི་བ་ལང་གང་དག་ལ་རྩྭ་དང་ཆུ་དང་་
ཕྲུག་པ་ལ་སོགས་པས་ཕན་འདོགས་པར་བྱེད་པ་དེ་དག་གི་དགའ་བའི་རྒྱུ་ཡིན་ལ།
བ་ལང་གང་དག་ལ་དབྱུག་པ་ལ་སོགས་པས་རྡེག་•པར་བྱེད་པ་དེ་དག་གི་ཡོངས་སུ་
གདུང་བའི་རྒྱུ་ཡིན་པའི་ཕྱིར། འགྲོ་བ་མཐའ་དག་སྐྱེ་བའི་རྒྱུ་ཡིན་པར་མི་རུང་བ་
དེ་བཞིན་དུ་དབང་ཕྱུག་ཀྱང་སེམས་ཅན་གང་དག་མཐོ་རིས་སུ་གཏོང་བ་དེ་དག་གི་
དགའ་བའི་རྒྱུ་ཡིན་ལ། སེམས་ཅན་གང་དག་ངན་སོང་དུ་གཏོང་བ་དེ་དག་གི་་་
ཡོངས་སུ་གདུང་བའི་རྒྱུ་ཡིན་པའི་ཕྱིར། འགྲོ་བ་མཐའ་དག་སྐྱེ་བའི་རྒྱུ་ཡིན་པར་
མི་རུང་ངོ་། །གལ་ཏེ་དབང་ཕྱུག་ནི་མཐོ་རིས་དང་ངན་སོང་འཐོབ་•པར་བྱེད་་
སངས་
ནུས་པས་དགའ་བ་དང་ཡོངས་སུ་གདུང་བའི་རྒྱུ་ཡིན་པར་མ་གྲུབ་པས།
རྒྱས་པ་རྣམས་ཀྱི་གཏན་ཚིགས་མ་གྲུབ་པོ་ཞེ་ན། འདི་ལྟར་དབང་ཕྱུག་གི་ཚིག་ནི་
ཉེས་པར་སྨྲས་པ་ཡིན་པའི་ཕྱིར། དབང་ཕྱུག་ཏུ་སྨྲ་བ་དག་གིས་ཁོ་བོ་ཅག་མ་
ཐུབ་ན་དབང་ཕྱུག་ཁོ་བོའི་དགའ་བའི་རྒྱུ་ཡིན་ལ། དབང་ཕྱུག་ཏུ་སྨྲ་བ་དག་གིས་•
གཞན་ཐུབ་པ་ན་དབང་ཕྱུག་གཞན་གྱི་ཡོངས་སུ་གདུང་བའི་རྒྱུ་ཡང་ཡིན་པས།
ཁོ་བོའི་གཏན་ཚིགས་•མ་གྲུབ་པ་མ་ཡིན་ཏེ། དེ་ནི་རེ་ཞིག་རྒྱུ་དགག་པ་ཡིན་ནོ།།
ད་ནི་འབྲས་བུ་དགག་པར་བྱ་སྟེ། དེའི་ཕྱིར་ཡང་ན་འགྲོ་བ་ནི་རྒྱུ་བྱེད་པ་པོ་
དབང་ཕྱུག་ཅེས་བྱ་བ་གཅིག་པུ་དང་ལྡན་པ་མ་ཡིན་པར་ངེས་ཏེ་གཞལ་བྱ་ཡིན་
པའི་ཕྱིར། དཔེར་ན་དབང་ཕྱུག་སྦྱིན་•པས་ཀུན་རྫོབ་ཏུ་ཡང་དངོས་པོ་རྣམས་
དེ་ལས་སྐྱེ་བ་མེད【དོ་ཞེས་•བྱ་བ་སྨྲས་ཏེ། འདིས་ནི་ཀུན་རྫོབ་ཏུ་ཡང་འགྲོ་བ་
58-1165