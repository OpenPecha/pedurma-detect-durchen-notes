११२०
བསྟན་འགྱུར། དབུ་མ།
77
སྒྲུབ་པའི་ཆོས་ཡིན་ཏེ། དེ་དག་ལས་ཞེས་བྱ་བའི་སྒྲས་ནི་རྐྱེན་ཁུ་ཆུ་དང་ཁྲག་ལ་
སོགས་པ་དག་ལས་ཞེས་བྱ་བར་གཟུང་སྟེ། འདི་ལྟར་མིག་དང་། རྣ་བ་དང་།
སྣ་དང་། ལྕེ་དང་། ལུས་དང་ཞེས་བྱ་བ་ནང་གི་སྐྱེ་མཆེད་ཀྱི་དངོས་པོ་རྣམས་
ནི་རྐྱེན་ཁུ་ཆུ་དང་ཁྲག་ལ་སོགས་པ་དེ་དག་ལས་བྱུང་བའི་ཕྱིར་རོ། །དཔེར་ན་་་
བུམ་པ་བཞིན་ནོ་ཞེས་བྱ་བ་འདི་ནི་དཔེ་ཡིན་པར་སྦྱར་ཏེ། དཔེར་ན་བུམ་པ་ནི་་་
རྐྱེན་འཇིམ་པ་ལ་སོགས་པ་དེ་དག་ལས་བྱུང་བའི་ཕྱིར་བུམ་པའི་རྐྱེན་འཇིམ་པ་ལ་
སོགས་པ་དོན་དམ་པར་ཡོད་པ་ཁོ་ན་ཡིན་པ་དེ་བཞིན་དུ། ནང་གི་དངོས་པོ་
མིག་ལ་སོགས་པ་རྣམས་ཀྱང་རྐྱེན་ཁུ་ཆུ་དང་ཁྲག་ལ་སོགས་པ་དེ་དག་ལས་བྱུང་
བའི་ཕྱིར། ནང་གི་དངོས་པོ་•མིག་ལ་སོགས་པ་▪རྐྱེན་ཁུ་ཆུ་དང་ཁྲག་ལ་སོགས་
པ་རྣམས་ཀྱང་དོན་དམ་པར་ཡོད་པ་ཁོ་ན་ཡིན་ནོ།
།དེ་དག་ལས་བྱུང་བའི་ཕྱིར་
ཞེས་བྱ་བ་ནི་དེ་དག་ལས་གྱུར་པའི་ཕྱིར་ཞེས་བྱ་བའི་ཐ་ཚིག་གོ། །རྐྱེན་དེ་དག་་
ལས་བྱུང་བའི་ཕྱིར་ཞེས་བྱ་བ་ནི་རྐྱེན་དེ་དག་ལས་གྱུར་པའི་ཕྱིར་ཞེས་བྱ་བའི་དོན་
ཏོ༑ །ཅིའི་ཕྱིར་བྱུང་བ་ལས་•གྱུར་པ་ཞེས་བྱ་•ཞེ་ན། དེའི་ཕྱིར་གྱུར་པ་ལས་
བྱུང་བ་ཞེས་བརྗོད་པའི་ཕྱིར། དཔེར་ན་བུམ་པ་ནི་འཇིམ་པ་ལས་བྱུང་བའོ་ཞེས་
བྱ་བ་བཞིན་ནོ་ཞེས་བྱ་བ་སྨྲས་ཏེ། བརྡ་སྤྲོད་པ་ལས་གྱུར་པ་ལས་“བྱུང་བ་ཞེས་
བརྗོད་པའི་ཕྱིར་ཏེ། དཔེར་ན་བུམ་པ་འཇིམ་པ་ལས་གྱུར་པ་ལ་འཇིམ་པ་ལས་་་
བྱུང་བའོ་ཞེས་བྱ་བ་དེ་བཞིན་དུ་མིག་ལ་སོགས་པ་ནང་གི་དངོས་པོ་རྣམས་རྐྱེན་ཁུ་
ཆུ་དང་ཁྲག་ལ་སོགས་པ་དེ་དག་ལས་གྱུར་པ་ལ་ཡང་དེ་དག་ལས་བྱུང་བ་ཞེས་བྱའོ་
ཞེས་ཟེར་རོ། །དེ་སྐད་ཅེས་ཟེར་བ་དེའི་ལན་དུ། འདིར་འགྲེལ་པ་བྱེད་པ་་་་་
ཉིད་ཀྱིས་འདིར་བཤད་པ་ཞེས་བྱ་བ་སྨྲས་ཏེ། འགྲེལ་པ་བྱེད་པས་ཕྱོགས་སྔ་མ་དེ་
ཚིག་ལེའུར་བྱས་པ་འདིས་སུན་དབྱུང་བ་ཉིད་བཤད་པ་•ཡིན་ནོ། །འབྲས་བུ་་་་
58-1380