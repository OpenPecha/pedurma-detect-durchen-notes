१००७
བསྟན་འགྱུར། དབུ་མ། ༼ཝ༽ ༡༡༤
ཚུན་ཆད་ནས་བྱ་བའི་དངོས་པོ་ལ་མངོན་པར་ཞེན་པས་སོ། །མངོན་པར་ཞེན་་་
པའི་ཟུག་རྔུ་དེ་བསལ་བའི་ཕྱིར་ཞེས【བྱ་བ་ནི་•བྱ་བའི་དངོས་པོ་ལ་མངོན་པར་་་་་
ཞེན་པ་དེ་ཉིད་མདའ་དུག་མ་དང་འདྲ་བས་ན་ཟུག་•རྔུ་ཞེས་བྱ་སྟེ་དེ་དག་●དགག་
པའི་ཕྱིར་རོ། །འགྲོ་བའི་མཚན་ཉིད་ཀྱི་བྱ་བ་གཅིག་བསལ་•ན་ཞེས་བྱ་བ་ནི་
འགྲོ་བ་དང་འོང་བ་●ལ་སོགས་པའི་བྱ་བ་མང་པོ་དག་ལ་●འགྲོ་བའི་མཚན་ཉིད་ཀྱི་
བྱ་བ་གཅིག་ཇེ་བཀག་ནའོ། །བྱ་བ་ལྷག་མ་དག་བསལ་•བ་ཡང་བསླབས་ཞེས་བྱ་
བས་ནི་སྐྱེ་བའི་བྱ་བ་●དང་འཆད་•པའི་བྱ་བ་ལ་སོགས་པ་ལྷག་མ་གཞན་དག་
དགག་པ་ཡང་བསླབས་པས་•སོ། །དེའི་ཕྱིར་ཕྱོགས་སྔ་མ་ཉེ་བར་གཞག་▪གོ་
ཞེས་བྱ་བ་ནི་གང་གི་ཕྱིར་དགག་པ་བྱེད་འདོད་པས་ཕྱོགས་སྔ་མ་མེད་པ་དགག་པ་
བརྗོད་པར་མི་ནུས་པ་དེའི་ཕྱིར། འདིར་དང་པོར་བྱ་བའི་དངོས་པོ་མེད་པ་དང་
མི་མཐུན་པའི་ཕྱོགས་སྔ་མ་ཉེ་བར་གཞག་●གོ། །ཕྱོགས་སྔ་མ་ཉེ་བར་གཞག་•པ་
དེ་ཉིད་བསྟན་པའི་ཕྱིར། འདི་ལ་སྐབས་ཀྱི་དོན་གྱི་མི་མཐུན་པའི་ཕྱོགས་སུ་གྱུར་
པ་སྣང་སྟེ་ཞེས་བྱ་བ་སྨྲས་ཏེ། འདི་ལ་ཞེས་བྱ་བ་ནི་དབུ་མའི་བསྟན་བཅོས་ལའོ། །
སྐབས་ཀྱི་དོན་ཞེས་བྱ་བ་ནི་སྔར་དམ་བཅས་ཤིང་སྒྲུབ་●པ་དང་བསྒྲུབ་པར་བྱ་བའི་
དོན་ཏེ། དངོས་པོ་རྣམས་སྐྱེ་བ་མེད་པ་ཞེས་བྱ་བ་ཡིན་་ནོ། །དོན་དེའི་མི་་་་
མཐུན་པའི་ཕྱོགས་སུ་གྱུར་པ་སྣང་སྟེ་ཞེས་བྱ་བ་ནི་སྐྱེ་བ་མེད་པའི་དོན་དེའི་དགྲ་བོ་
ཕྱོགས་སུ་གྱུར་པ་ཡོད་པ་སྟེ། དངོས་པོ་རྣམས་སྐྱེ་བ་ཡོད་པར་སྨྲ་བ་དག་སྣང་བའོ། །
མི་མཐུན་པའི་ཕྱོགས་སུ་གྱུར་པ་དེ་ཡང་གང་ཞེ་ན། དེའི་ཕྱིར་ནང་གི་དངོས་པོ་་
རྣམས【སྐྱེས་པ་•ཁོ་ན་ཡིན་ཏེ་དེ་དག་གི་ཡུལ་དང་ལྡན་པའི་ཐ་སྙད་བྱེད་པའི་ཕྱིར་
རོ་ཞེས་བྱ་བ་ལ་སོགས་པ་སྨྲས་སོ། །འདི་སྐད་བསྟན་ཏེ་དེ་ལྟར་ལུང་དང་རིགས་
པས་སྐྱེ་བ་མེད་པ་བསྒྲུབས་སུ་ཟིན་ཀྱང་། ཡང་སྐྱེ་བར་སྨྲ་བ་དག་དངོས་པོ་་་
58-1406