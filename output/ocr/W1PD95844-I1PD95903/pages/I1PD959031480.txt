ཤེས་རབ་སྒྲོན་མ་རྒྱ་ཆེར་འགྲེལ་པ།
7867
ཡིན་ནོ། །ད་ནི་བརྟག་པ་ཕྱི་མ་ཤོས་བསྒྲུབ་པའི་ཕྱིར་གཞན་དག་ན་རེ། འགྲོ་
བ་པོ་མ་ཡིན་པ་འགྲོ་བས་ཁོ་བོ་ཅག་ལ་•སྒྲུབ་པ་དེས་མི་གནོད་དོ་ཞེས་ཟེར་རོ་ཞེས་
ཕྱོགས་སྔ་མ་ཉེ་བར་གཞག་●པ་སྨྲས་ཏེ། འདིར་འགྲོ་བ་སྨྲ་བ་གཞན་དག་ན་རེ།
གང་གི་ཕྱོགས་ལ་འགྲོ་བ་པོ་བྱ་བ་དང་ལྡན་པ་དེའི་ཕྱོགས་ལ་བྱ་བ་དང་ལྡན་པ་•
ཉིད་ཅེས་བྱ་བའི་གཏན་ཚིགས་དེས་འགྲོ་བ་པོ་མི་འགྲོ་བར་བཀག་ཏུ་ཟིན་ཀྱང་ཁོ་་
བོ་ཅག་གི་ཕྱོགས་ལ་འགྲོ་བའི་བྱ་བ་མེད་པས་འགྲོ་བ་པོ་མ་ཡིན་པ་འགྲོ་བས་ཁྱེད་ཀྱི་
སྒྲུབ་པ་དེས་མི་གནོད་དོ་ཞེས་ཟེར་རོ། །དེ་སྐད་ཅེས་ཟེར་བ་དེའི་ལན་དུ་འགྲེལ་
པ་བྱེད་པ་ཉིད་ཀྱིས་འདིར་བཤད་པ། འགྲོ་བ་པོ་མིན་འགྲོ་བ་མིན། །ཞེས་བྱ་
བ་ལ་སོགས་པ་སྨྲས་ཏེ། འགྲོ་བ་པོ་མ་ཡིན་པའི་ཕྱོགས་འདི་ལ་ཡང་འགྲོ་བ་མེད་
པར་•འགོག་པར་བྱེད་དོ། །དེའི་ཕྱིར་གང་གི་ཚེ་ཐ་སྙད་དུ་འགྲོ་བ་དང་ལྡན་་
པར་གྲགས་པའི་འགྲོ་བ་པོ་ཡང་འགྲོ【བར་མི་འཐད་•པ་དེའི་ཚེ་འགྲོ་བ་པོ་མ་ཡིན་
པ་འགྲོ་བས་སྟོང་པ་ནི་མི་འགྲོ་བ་ཁོ་ན་ཡིན་ཏེ། འགྲོ་བ་དང་བྲལ་བའི་ཕྱིར་རོ་་
ཞེས་བྱ་བར་དགོངས་སོ་ཞེས་བྱ་བ་སྨྲས་ཏེ། སྔར་རེ་ཞིག་འགྲོ་པོ་མི་འགྲོ་སྟེ་ཞེས་་་
བཤད་པས་ཀུན་རྫོབ་ཀྱི་ཐ་སྙད་དུ་འགྲོ་བ་དང་ལྡན་པར་གྲགས་པའི་འགྲོ་བ་པོ་
ཡང་སྡོད་པ་པོ་བཞིན་དུ་འགྲོ་བར་མི་འཐད་པ་དེའི་ཚེ། འདི་•འགྲོ་བ་པོ་མ་
ཡིན་པ་འགྲོ་བའི་བྱ་བས་སྟོང་པ་དོན་དམ་པར་འགྲོ་བ་●ག་ལ་འགྱུར་ཏེ་མི་འགྱུར་
རོ་ཞེས་བྱ་བར་སློབ་དཔོན་གྱིས་དགོངས་སོ། །འདི་ལ་དགག་པ་མི་མཐུན་པ་ཡང་
ཡོད་དེ་དེ་བསྟན་པའི་ཕྱིར། གལ་ཏེ་འགྲོ་བ་པོ་མ་ཡིན་ན་ནི་ཇི་ལྟར་འགྲོ།
འོན་ཏེ་འགྲོ་ན་ནི་འགྲོ་བ་པོ་མ་ཡིན་པ་ཞེས་བྱར་མི་རུང་ངོ་ཞེས་བྱ་བ་སྨྲས་སོ། །
ཡང་ན། འགྲོ་བ་པོ་མིན་འགྲོ་བ་མིན∶། །ཞེས་བྱ་བ་ནི་ཆོས་མཐུན་པའི་དཔེ་་
ཉེ་བར་གཞག་•པ་ཡིན་ནོ་ཞེས་བྱ་བ་ནི།
འགྲོ་བ་པོ་མིན་འགྲོ་བ་མིན། །ཞེས་་་་
58-1461