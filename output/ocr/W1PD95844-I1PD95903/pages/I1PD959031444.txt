ཤེས་རབ་སྒྲོན་མ་རྒྱ་ཆེར་འགྲེལ་པ།
१०२५
བྱེད་པ་ལ་འཇུག་པར་•མི་གསལ་བས་འགྲོ་བར་མི་བྱེད་དོ། །གང་གི་ཚེ་ལས་ཀྱི་•
དབང་པོ་རྐང་པས་མ་སོང་བའི་ལམ་ལ་རྡུལ་གྱི་རང་བཞིན་ཤས་ཆེ་ཞིང་འགྲོ་
བའི་མཚན་ཉིད་ཀྱི་བྱ་བ་བྱེད་པ་ལ་འཇུག་པ་གསལ་བར་གྱུར་པ་ན། མ་་་
སོང་བའི་ལམ་ལ་འགྲོ་བ་ཡོད་དེ་རྡུལ་ནི་གཡོ་བ་དང་འཇུག་པར་བྱེད་པའི་་་་
བདག་ཉིད་ཡིན་པའི་ཕྱིར་རོ་•ཞེས་ཟེར་རོ། །དེ་སྐད་ཅེས་ཟེར་བ་དེའི་ལན་དུ་་
འདིར་འགྲེལ་པ་བྱེད་པ་ཉིད་ཀྱིས། དེ་དག་གི་ཡང་གསལ་བ་བཀག་པའི་ཕྱིར་་་་
འགྲོ་བ་མི་འགྲུབ་པས་རྟོག་•པ་ཙམ་དུ་ཟད་དོ་ཞེས་བྱ་བ་སྨྲས་སོ། །འདི་སྐད་་་་
བསྟན་ཏེ། ཇི་ལྟར་འགྲོ་བའི་བྱ་བ་སྔ་ནས་མི་གསལ་བ་ནི་མ་འོངས་པའི་དུས་ན་
ཡང་གསལ་བར་མི་བྱེད་དེ། མི་གསལ་བའི་ཕྱིར་ནམ་མཁའི་མེ་ཏོག་བཞིན་པས་
དེའི་ཕྱིར་མ་སོང་བ་ལ་ཡང་འགྲོ་བ་མེད་པར་གྲུབ་པས། འགྲོ་བ་ཡོད་པར་་་་་
བརྟགས་པ་ནི་རྟོག་པ་ཙམ་དུ་ཟད་དོ།། །།
བམ་པོ་ཉི་ཤུ་གསུམ་པ། ཅི་སྟེ་ཡང་•འགྲོ་བ་སྨྲ་བ་དག་ཇི་སྐད་བཤད་པའི་
སྐྱོན་གྱི་•འཇིགས་པས་བགོམ་•པ་ལ་འགྲོ་བ་ཡོད་པར་དམ་བཅས་ན་ཇི་སྐད་
བཤད་པའི་སྐྱོན་མེད་དོ་སྙམ་ན། ། སློབ་དཔོན་གྱིས་དོན་དེ་ངེས་པར་མཛད་ནས།
སོང་བ་དང་མ་སོང་བ་མ་གཏོགས་པར་བགོམ་པ་མེད་པ་ཉིད་ཀྱིས་བཤད་པ།
སོང་དང་མ་སོང་མ་གཏོགས་པར། །བགོམ་པ་ཤེས་པར་མི་འགྱུར་རོ། །ཞེས་་
བྱ་བ་ལ་སོགས་པས་•ནི་བགོམ་པ་ཞེས་བྱ་བ་ཉིད་མེད་པར་སྟོན་ཏོ།
།གཟུང་དུ་
མེད་དོ་ཞེས་བྱ་བའི་ཐ་ཚིག་གོ་ཞེས་བྱ་བ་•ནི་བགོམ་པ་ཞེས་བྱ་བ་དམིགས་སུ་མེད་
དོ་ཞེས་བྱ་བའི་དོན་ཏོ། །དེ་ལ་བགོམ་པ་ཞེས་བྱ་བ་དེ་གང་ཡིན་ཞེ་ན།
སོང་་
བའི་ལམ་ལ་•ཡང་མ་ཡིན། མ་སོང་བའི་ལམ་ལ་•ཡང་མ་ཡིན་པ་ད་ལྟར་གོམ་་་
པས་མནན་པའི་ལམ་གང་ཡིན་པ་དེ་ནི་བགོམ་པ་ཞེས་བྱ་སྟེ། དེ་ནི་སོང་བ་དང་
58-1425