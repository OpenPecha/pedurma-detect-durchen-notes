ཤེས་རབ་སྒྲོན་མ་རྒྱ་ཆེར་འགྲེལ་པ།
7742
དང་། འདབ་མ་དང་། སྦུ་གུ་དང། སྡོང་བུ་དང༌། སྦལ་མིག་དང་།
མེ་ཏོག་དང་། གྲ་མ་དང་། སྦུན་པ་དང་། སྲུབས་དང་། འབྲས་ཐུག་པོ་
ཆེ་ལ་སོགས་པ་གང་དག་•ཡིན་པ་དེ་དག་ནི་རྐྱེན་མེད་པར་ངོ་བོ་ཉིད་ལས་•
ཞེས་ཟེར་རོ། །བུམ་པ་ལ་སོགས་པའི་*རྐྱེན་དང་བཅས་པ་ལས་སྐྱེ་བས་•ཞེས་བྱ་
བ་ནི། བུམ་པ་ལ་སོགས་པ་ཡོ་བྱད་གང་དག་ཡིན་པ་དེ་དག་ནི་རྐྱེན་དང་བཅས་
རྒྱུ་དང་བཅས་པ་ལས་སྐྱེ་བ་ཡིན་ནོ་ཞེས་ཟེར་རོ། །ངོ་བོ་ཉིད་ལས་སྐྱེ་བ་མ་ཡིན་
པའི་ཕྱིར་ཞེས་བྱ་བ་ནི་བུམ་པ་ལ་སོགས་པ་རྐྱེན་དང་བཅས་པ་ལས་སྐྱེ་བ་དེ་དག་ནི་
ངོ་བོ་ཉིད་ལས་སྐྱེ་བ་མ་ཡིན་པར་གཉི་ག་ལ་གྲུབ་པའི་ཕྱིར་རོ། །དངོས་པོ་ཐམས་
ཅད་ངོ་བོ་ཉིད་ལས་སྐྱེ་བ་མེད་དོ་ཞེས་བྱ་བ་ནི། དབུ་མ་པས་དངོས་པོ་ཐམས་་་
ཅད་ངོ་བོ་ཉིད་ལས་སྐྱེ་བ་མེད་དོ་ཞེས་སྨྲས་པ་གང་ཡིན་པ་དེའོ། །གྲུབ་པ་ལ་སྒྲུབ་
པོ་ཞེས་བྱ་བ་ནི་དབུ་མ་པས་དངོས་པོ་ཐམས་ཅད་ངོ་བོ་ཉིད་ལས་སྐྱེ་བ་མེད་དོ་ཞེས་
སྨྲས་པ་གང་ཡིན་པ་དེ་ནི་གྲུབ་པ་ལ་•སྒྲུབ་པའི་སྐྱོན་དུ་འགྱུར་བ་ཡིན་ཏེ། འདི་
ལྟར་མེར་མེར་པོ་དང་མྱུ་གུ་ལ་སོགས་པ་•ངོ་བོ་ཉིད་ལས་སྐྱེ་བ་མེད་པར་སྒྲུབ་•པ་
ནི་རུང་ན། བུམ་པ་ལ་སོགས་པ་རྐྱེན་དང་བཅས་•པ་ལས་སྐྱེ་བ་དག་ངོ་བོ་ཉིད་
ལས་སྐྱེ་བ་མ་ཡིན་པར་གཉི་ག་ལ་གྲུབ་བཞིན་དུ་དེ་དག་ངོ་བོ་ཉིད་ལས་སྐྱེ་བ་མེད་་
པར་སྒྲུབ་•པ་ནི་གྲུབ【པ་ལ་སྒྲུབ་•པའི་སྐྱོན་ཆགས་པ་ཡིན་པའི་ཕྱིར་རོ་ཞེས་ཟེར་རོ༎
དེ་སྐད་ཅེས་ཟེར་བ་དེའི་ལན་དུ། འདིར་འགྲེལ་པ་བྱེད་པ་ཉིད་ཀྱིས། ཐམས་་
ཅད་ལས【ཐམས་ཅད་• སྐྱེ་བར་བཀག་•པའི་ཕྱིར། དེ་ནི་རིགས་པ་མ་ཡིན་ནོ་
ཞེས་• སྨྲས་ཏེ། འདིས་ནི་དབུ་མ་པས་དོན་དམ་པར་རྐྱེན་ཐམས་ཅད་ལས་
འབྲས་བུ་ཐམས་ཅད་སྐྱེ་བ་བཀག་པའི་ཕྱིར། འཇུག་སྟོབས་ཅན་དག་ན་རེ།
གྲུབ་པ་ལ་སྒྲུབ་པོ་ཞེས་ཟེར་བ་དེ་ནི་རིགས་པ་མ་ཡིན་ནོ་ཞེས་•སྟོན་ཏོ། །དེ་ལ་
58-1157