ام
བསྟན་འགྱུར། དབུ་མ། ༼༡༡༤
པ་པ་ན་རེ། རྟེན་ཅིང་འབྲེལ་པར་འབྱུང་བའི་སྒྲ་ལ་བྱ་བ་གཉིས་དུས་གཅིག་ན་་
མེད་དེ། པར་ཞེས་བརྗོད་པའི་ཕྱིར། དཔེར་ན་ཁྲུས་བྱས་ཏེ་བཟའ་ཞེས་བྱ་བ་་
བཞིན་ནོ་ཞེས་སྒྲུབ་པ་གང་ཡིན་པ་དེ་རང་ལ་མ་ངེས་པའི་ཕྱིར་བཟང་པོ་མ་ཡིན་ཏེ།
འདི་ལྟར་ཁྱོད་ཀྱི་གྲུབ་པའི་མཐའ་ཉིད་ལས། པར་ཞེས་བརྗོད་པའི་ཕྱིར་ཏེ།
དེས་དཔེར་ན་ཁ་གདངས་ཏེ་ཉལ་ཞེས་བྱ་བ་དང་། ལམ་ཁྱབ་པར་བྱས་ཏེ་འགྲོ་
ཞེས་བྱ་བ་ལྟ་བུའི་བྱ་བ་གཉིས་དུས་གཅིག་ན་ཡོད་པར་ཁྱོད་རང་གི་གཞུང་ལས་
འབྱུང་བས། དེའི་ཕྱིར་ཁྱོད་ན་རེ། རྟེན་ཅིང་འབྲེལ་པར་འབྱུང་བའི་སྒྲ་ལ་བྱ་
བ་གཉིས་དུས་གཅིག་ན་མེད་དེ། པར་ཞེས་བརྗོད་པའི་ཕྱིར། དཔེར་ན་ཁྲུས་
བྱས་ཏེ། བཟའ་ཞེས་བྱ་བ་བཞིན་ནོ་ཞེས་ཟེར་བའི་གཏན་ཚིགས་དེ་ཁྱོད་རང་ལ་
མ་གྲུབ་པའི་ཕྱིར་བཟང་པོ་མ་ཡིན་་ནོ། །ཡོད་པ་ལས་འབྱུང་བ་དགག་པའི་ཕྱོགས་
ལ་ནི་•ཡོད་པ་ལས་འབྱུང་བའི་ཕྱོགས་ལ་ཡང་གཏན་ཚིགས་ཀྱི་དོན་ཡོད་པ་མ་གྲུབ་
པའི་ཕྱིར་རོ་ཞེས་བྱ་བ་སྨྲས་ཏེ། ཡོད་པ་ལས་འབྱུང་བའི་ཕྱོགས་ལ་ཡང་ཞེས་བྱ་་
བ་ནི་འབྲས་བུ་ནུས་པའི་ཚུལ་གྱིས་སྔ་ན་ཡོད་པ་ལས་ཕྱིས་རྒྱུ་རྐྱེན་གྱི་བྱེད་པས་•
གསལ་བར་བྱ་སྟེ། འབྱུང་ཞེས་སྒྲུབ་པ་གང་ཡིན་པའི་ཕྱོགས་དེ་ལ་ཡང་ངོ་། །
གཏན་ཚིགས་ཀྱི་དོན་ཡོད་པ་མ་གྲུབ་པའི་ཕྱིར་རོ་ཞེས་བྱ་བ་ནི་སྔར་བརྡ་• སྤྲོད་པ་
པ་ན་རེ། བྱེད་པ་པོ་མེད་པར་ཡང་གཞི་མེད་པའི་བྱ་བ་མི་རུང་སྟེ། མེད་པའི་
ཕྱིར་མོ་གཤམ་▪གྱི་བུ་འགྲོ་བ་བཞིན་ནོ་ཞེས་ཟེར་བའི་གཏན་ཚིགས་དེའི་དོན་བྱེད་
པ་པོ་ཡོད་པར་སྒྲུབ་པ་དེ་ཡོད་པར་མ་གྲུབ་པའི་ཕྱིར་བཟང་པོ་མ་ཡིན་ཏེ། འདི་
ལྟར་སངས་རྒྱས་པའི་གཞུང་ལས་ཀྱང་བྱེད་པ་པོ་མེད་པར་དངོས་པོ་རྣམས་རྒྱུ་རྐྱེན་
ལས་འབྱུང་བར་འདོད་ལ། གྲངས་ཅན་ལ་སོགས་པའི་གཞུང་ལས་ཀྱང་ནང་གི་་
བདེ་བ་དང་སྡུག་བསྔལ་ལས་གཞན་པ་ལ་བྱེད་པ་པོ་མེད་པར་འདོད་པས་དེའི་ཕྱིར་
58-938