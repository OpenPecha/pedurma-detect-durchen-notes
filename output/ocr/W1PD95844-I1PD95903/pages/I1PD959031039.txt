१०२०
བསྟན་འགྱུར། དབུ་མ། ༼ཝ༽ ༡༡༤
དགག་པ་ལ་བརྟེན་པར་བྱའོ་ཞེས་བྱ་བའི་ཐ་ཚིག་གོ། །ཡང་ན་དགག་པ་གཙོ་ཆེ་
བའི་ཕྱིར་དང་ཞེས་བྱ་བ་ནི་དབུ་མའི་བསྟན་བཅོས་ནི་དགག་པ་གཙོ་ཆེ་བའི་ཕྱིར་་
འདིར་མེད་པར་དགག་པ་གཟུང་བར་བྱའི། མ་ཡིན་པར་དགག་པ་གཟུང་བར་་
མི་བྱའོ། །ཅིའི་ཕྱིར་དབུ་མའི་བསྟན་བཅོས་ལ་དགག་པ་ཙམ་ཁོ་ན་བྱེད་ཅིང་་་་་
དངོས་པོ་སྒྲུབ་པར་མི་བྱེད་ཅེ་ན། དེའི་ཕྱིར་འདི་ལྟར་རྟོགས་•པ་མ་ལུས་པའི་དྲ་
བ་དགག་པས་རྣམ་པར་མི་རྟོག་པའི་ཡེ་ཤེས་ཤེས་བྱ་ཡུལ་མ་ལུས་པ་དང་ལྡན་པར་
འགྲུབ་པར་•དགོངས་པའི་ཕྱིར་རོ་ཞེས་བྱ་བ་སྨྲས་ཏེ། འདི་ལྟར་ཞེས་བྱ་བའི་སྒྲ་
ནི་གང་གི་ཕྱིར་ཞེས་བྱ་བའི་དོན་ཏེ། གང་གི་ཕྱིར་རྟོག་པའི་དྲ་བ་•མ་ལུས་པ་་་་
དང་ལྡན་པ་འགྲུབ་པར་དགོངས་པ་དེའི་ཕྱིར། དབུ་མའི་བསྟན་བཅོས་ལ་དགག་
པ་ཙམ【ཁོ་ན་བྱེད་ཅིང་དངོས་པོ་• སྒྲུབ་པར་མི་བྱེད་དོ་ཞེས་བྱ་བར་སྦྱར་རོ། །
རྟོག་པ་མ་ལུས་པ་ཞེས་བྱ་བ་ནི་དངོས་པོ་རྣམས་བདག་དང་གཞན་དང་གཉིས་དང་
རྒྱུ་མེད་པ་ལས་སྐྱེ་བར་རྟོག་པ་དེ་དག་ནི་རྟོག་པ་མ་ལུས་པ་ཞེས་བྱའོ། །དྲ་བ་་་་
ཞེས་བྱ་བ་ནི་རྟོག་པ་མ་ལུས་པ་དེ་དག་ཉིད་དུ་•དྲ་བ་སྟེ། འདི་ལྟར་རྟོག་པ་མ་་
ལུས་པའི་དྲ་བ་འདིས་གཡོགས་ན་ཆོས་ཐམས་ཅད་དམིགས་སུ་མེད་པའི་ཐར་པ་་་་
ཞེས་བྱ་བར་འགྲོ་བར་མི་ནུས་པས་དེའི་ཕྱིར། རྟོག་པ་མ་ལུས་པ་དེ་དག་ཉིད་དྲ་
བ་དང་འདྲ་བས་དྲ་བའོ། །དགག་པས་•ཞེས་བྱ་བ་ནི་རྟོག་པ་མ་ལུས་པའི་དྲ་བ་
དེ་དགག་པ་ནི་རྟོག་པ་མ་ལུས་པའི་དྲ་བ་དགག་པ་སྟེ། རྟོག་པ་མ་ལུས་པའི་དྲ་བ་
དགག་པ་ངེས་སོ། །རྣམ་པར་མི་རྟོག་པའི་ཡེ་ཤེས་ཤེས་བྱ་•ཡུལ་མ་ལུས་པ་དང་
ལྡན་པ་ཞེས་བྱ་བ་ནི་རྣམ་པར་མི་རྟོག་•པའི་ཡེ་ཤེས་གང་ལ་ཞེས་བྱ་བ་ཤེས་པར་བྱ་
བ་དང་། རྟོགས་པར་བྱ་བ་དང་། ཡོངས་སུ་གཅད་•པར་བྱ་བ་མ་ལུས་པ་་
དང་། ཡུལ་ཞེས་བྱ་བ་སྤྱོད་ཡུལ་དང་།
58-1020
གཟུང་བ་དང་། དམིགས་པ་མ་་