११৯৬
བསྟན་འགྱུར། དབུ་མ། ༼ཝ༽ ༡༡༤
པར་འདོད་ན་ནི། དེས་ན་མཚན་ཉིད་ལས་རྒྱུའི་ཡོན་ཏན་སྔོན་དུ་འགྲོ་བ་ནི་
འབྲས་བུའི་ཡོན་ཏན་ཡིན་པར་མཐོང་བས། དེས་ན་འགྲོ་བ་དྲུག་ཏུ་སྐྱེས་པའི་
སེམས་ཅན་རྣམས་ཀྱང་ཤེས་པ་ཡོད་པ་ཉིད་མ་ཡིན་པར་འགྱུར་བས་དེའི་ཕྱིར་
དབང་ཕྱུག་དེ་དག་གི་རྒྱུ་མ་ཡིན་ནོ། །གཞན་ཡང་གལ་ཏེ་དབང་ཕྱུག་འཇིག་རྟེན་
གསུམ་གྱི་རྒྱུ་ཡིན་པར་འདོད་ན་འཇིག་རྟེན་གསུམ་ཡང་དབང་ཕྱུག་གི་ཡོན་ཏན་་་་
བརྒྱད་ཐོབ་པར་འགྱུར་བའི་རིགས་ན།
འཇིག་རྟེན་གསུམ་གྱིས་• དབང་ཕྱུག་
གི་ཡོན་ཏན་བརྒྱད་དང་ལྡན་པར་མ་མཐོང་བས་དེའི་ཕྱིར་དབང་ཕྱུག་འགྲོ་བའི་་་་
བྱེད་པ་པོ་མ་ཡིན་ནོ། །གཞན་ཡང་འདི་ན་ལས་དགེ་བ་དང་། མི་དགེ་བ་གང་
ཡིན་པ་དེ་ཅི་དབང་ཕྱུག་གིས་▪བྱེད་དམ། འོན་ཏེ་འཇིག་རྟེན་གྱིས་བྱེད་པར་་་་
འདོད༑ གལ་ཏེ་དབང་ཕྱུག་གིས་བྱེད་པར་འདོད་ན་ནི་དེ་ལྟ་•ན་དབང་ཕྱུག་་
དེ་ཡང་སེམས་ཅན་དམྱལ་བའི་སྡུག་བསྔལ་ཉམས་སུ་མྱོང་བར་འགྱུར་རོ། །གལ་
ཏེ་འཇིག་རྟེན་གྱིས་བྱེད་པར་འདོད་ན་ནི་དེ【ལྟ་ན་ཡང་•དབང་ཕྱུག་གིས་བྱས་པ་་
ཆུད་ཟ་བ་དང་འཇིག་རྟེན་མ་བྱས་པ་དང་ཕྲད་པར་འགྱུར་རོ། །ཅི་སྟེ་དབང་
ཕྱུག་ལས་ཀྱི་བྱེད་པ་པོ་ཉིད་ཡིན་པར་མི་འདོད་ན། འོ་ན་ནི་དབང་ཕྱུག་ཐམས་་
ཅད་ཀྱི་བྱེད་པ་པོ་ཉིད་མ་ཡིན་པས་དེས་ན་དབང་ཕྱུག་ལས་ཀྱི་དངོས་པོའི་བྱེད་པ་
པོ་མ་ཡིན་ལ། དེ་བཞིན་དུ་དབང་ཕྱུག་དངོས་པོ་གཞན་གྱི་བྱེད་པ་པོ་ཡང་མ་་་་
ཡིན་པར་འགྱུར་རོ། །གལ་ཏེ་དབང་ཕྱུག་གི་ཚིག་གིས་འཇིག་རྟེན་ལས་བྱེད་ན་ནི།
དེ་ལྟར་ན་རྔོན་པ་ལ་སོགས་པས་བྱས་པའི་ལས་ཀྱིས་•རྔོན་པ་ལ་སོགས་པ་ངན་སོང་
དུ་འགྲོ་བ་དང་འདྲ་བར། དབང་ཕྱུག་ཀྱང་ངན་སོང་དུ་འགྲོ་བར་ཐལ་བར་་་
འགྱུར་རོ། །གཞན་ཡང་གལ་ཏེ་དབང་ཕྱུག་ཐམས་ཅད་ཀྱི་རྒྱུ་ཡིན་ན་དབང་ཕྱུག་
དེ་སྡུག་བསྔལ་གྱི་རྒྱུ་ཡང་ཡིན་ལ། དབང་ཕྱུག་ནི་རྟག་པར་འདོད་པས། རྒྱུ་་་
58-1176