༡༣༤༨
བསྟན་འགྱུར། དབུ་མ། ༼ཝ༽ ༡༡༤
ཆོས་ཅན་དེ་ལ་•དོན་དམ་པར་དམིགས་པ་མེད་དེ་ཞེས་བྱ་བ་ཆོས་ཁྱད་པར་ཅན་དེ་
བསྒྲུབ་པར་བྱ་བ་ཡིན་པའི་ཕྱིར་རོ། །སྐྱེ་བཞིན་•པའི་ཕྱིར་རོ་ཞེས་བྱ་བ་འདི་ནི་་་་
སྒྲུབ་པའི་ཆོས་ཡིན་ཏེ། གང་དང་གང་སྐྱེ་བཞིན་པ་དེ་དང་དེ་ལ་•དམིགས་པ་མེད་
དོ་ཞེས【བསྒྲུབ་པར་བྱ་བའི་• ཕྱིར་རོ། །གཟུགས་བཞིན་ནོ་ཞེས་བྱ་བ་འདི་ནི་དཔེ་
ཡིན་པར་སྦྱར་ཏེ། དཔེར་ན་•བུམ་པ་དང་སྣམ་བུ་ལ་སོགས་པ་སྐྱེ་བཞིན་པའི་་་
ཕྱིར་དེ་དག་ལ་དམིགས་པ་མེད་པ་དེ་བཞིན་དུ། རྣམ་པར་ཤེས་པ་སྐྱེ་བཞིན་པ་་
ལ་ཡང་གཟུགས་ལ་སོགས་པ་དམིགས་པ་མེད་དོ། །གང་གི་དམིགས་པའི་རྐྱེན་་་་
གཟུགས་དང་ཆོས་ཐམས་ཅད་ཀྱི་བར་དག་ཡིན་པར་མདོ་སྡེའི་མཐའ་ལས་རྣམ་་་་་
པར་གཞག་•པ་དེའི་དགག་པ་ཡང་དེ་ལྟར་བྱའོ། །ཅིའི་ཕྱིར་དགག་པར་བྱ་ཞེ་ན།
རྣམ་པར་ཤེས་པ་དམིགས་པར་བྱེད་པ་ཡིན་པའི་བྱེད་རྒྱུ་ནི【དམིགས་པ་ཉིད་ཡིན་་
པས་∶དམིགས་པར་བྱེད་པ་བཀག་ན་དམིགས་པ་ཡང་བཀག་པ་ཁོ་ནར་འགྱུར་བ་•
དེའི་ཕྱིར། དེ་ལྟ་ཡིན་པའི་ཆོས་འདི་དམིགས་པ【མེད་པ་•ཁོ་ནར་བཅོམ་ལྡན་་་
འདས་ཀྱིས་དོན་དམ་པར་ཉེ་བར་བསྟན་ཅིང་བཀའ་སྩལ་། །འོ་ན་ཆོས་མངོན་
པ་ལ་•དམིགས་པ་དང་བཅས་པ་དག་ཏུ་ཞེ་ན། རྣམ་པར་ཤེས་པའི་ཚོགས་དྲུག་
གོ་ཞེས་མ་གསུངས་སམ་ཞེ་ན། དེའི་ལན་དུ། དམིགས་པ་དང་བཅས་པ་ཞེས་
བྱ་བ་ནི་ཐ་སྙད་ཀྱི་བདེན་པའི་ལུགས་རྣམ་པར་གཞག་•པའི་ཕྱིར་ཏེ་•ཞེས་བྱ་བ་ལ་
སོགས་པ་སྨྲས་ཏེ། ཆོས་མངོན་པ་ལས་རྣམ་པར་ཤེས་པའི་ཚོགས་དྲུག་པོ་དག་
དམིགས་པ་དང་བཅས་པར་གསུངས་པ་ནི་བདེན་མོད་ཀྱི། དེ་ནི་ཐ་སྙད་ཀྱི་
བདེན་པའི་ལུགས་ངེས་པར་རྣམ་པར་གཞག་• ཅིང་ཡོངས་སུ་བསྟན་པའི་ཕྱིར་
གསུངས་པ་ཡིན་གྱི། དོན་དམ་པར་དམིགས་པ་དང་བཅས་པ་ཉིད་དུ་གསུངས་
པ་ནི་མ་ཡིན་ནོ།
།ཐ་སྙད་ཀྱི་བདེན་པའི་ལུགས་རྣམ་པར་གཞག་• པའི་ཕྱིར་
58-1348