7446
བསྟན་འགྱུར། དབུ་མ། ༼༽ ༡༡༤
ཡིད་ཅེས་བྱ་བའི་ཚིག་གི་དོན་གྱི་ཡུལ་ཅན་ཡིན་ཏེ། དེ་ནི་འགྲོ་བ་པོའི་བློ་ཡིན་ནོ།།
ལས་ཀྱི་བློ་ཞེས་བྱ་བ་ནི་ལས་ལྔ་པོ་འདེགས་པ་དང་། འཇོག་པ་དང་། བསྐུམ་
པ་དང་། བརྐྱང་བ་དང་། འགྲོ་བ་ཞེས་བྱ་བའི་ཚིག་གི་●དོན་གྱི་ཡུལ་ཅན་་
ཡིན་ཏེ་དེ་ནི་འགྲོ་བའི་བློ་ཡིནན་། །གཞན་པ་ཉིད་གྲུབ་སྟེ་ཞེས་བྱ་བ་འདི་ནི་་
བསྒྲུབ་པར་བྱ་བ་ཆོས་ཡིན་ཏེ། རྫས་ཀྱི་བློ་དང་ལས་ཀྱི་བློའི་•ཁོངས་སུ་གཏོགས་
པ་འགྲོ་བ་པོ་དང་། འགྲོ་བ་གཞན་པ་ཉིད་དུ་བསྒྲུབ་པར་བྱ་བ་ཡིན་ནོ། །ཡུལ་
ཐ་དད་པའི་ཕྱིར་ཞེས་བྱ་བ་འདི་ནི་སྒྲུབ་པའི་ཆོས་ཡིན་ཏེ། རྫས་ཀྱི་བློའི་ཡུལ་་་་
དགུ་པོ་དེ་དག་དང་ལས་ཀྱི་བློའི་ཡུལ་ལྔ་པོ་དེ་དག་ཐ་དད་པའི་ཕྱིར།
དེའི་་་་
ཁོངས་སུ་གཏོགས་པ་འགྲོ་བ་པོ་དང་འགྲོ་བ་གཞན་པ་ཉིད་དུ་སྒྲུབ་པར་བྱེད་དོ། །
དཔེར་ན་བ་ལང་གི་བློ་དང་བ་མེན་གྱི་བློ་གཞན་པ་ཉིད་བཞིན་ནོ་ཞེས་བྱ་བ་འདི་ནི་
དཔེ་ཡིན་པར་སྦྱར་ཏེ། དཔེར་ན་བ་ལང་གི་བློ་དང་བ་མེན་གྱི་བློ་ནི་ཡུལ་ཐ་དད་
པའི་ཕྱིར་གཞན་པ་ཉིད་ཡིན་པ་དེ་བཞིན་དུ། རྫས་ཀྱི་བློ་དང་ལས་ཀྱི་བློ་ཡང་་་་
ཡུལ་ཐ་དད་པའི་ཕྱིར་གཞན་པ་ཉིད་ཡིན་ནོ། །གང་གཞན་པ་ཉིད་མ་ཡིན་པ་དེ་
ལ་ནི་ཡུལ་ཐ་དད་པ་མེད་དེ་ཞེས་བྱ་བ་འདི་ནི་ཆོས་མི་མཐུན་པའི་ཕྱོགས་ཡིན་ནོ། །
དཔེར་ན་བ་ལང་གི་བློ་རང་ལས་གཞན་པ་ཉིད་མ་ཡིན་པ་བཞིན་ནོ་ཞེས་བྱ་བ་འདི་
ནི་ཆོས་མི་མཐུན་པའི་དཔེ་ཡིན་ཏེ། དཔེར་ན་བ་ལང་གི་བློ་ལ་ནི་ཡུལ་ཐ་དད་པ་
མེད་པའི་ཕྱིར་རང་ལས་གཞན་པ་ཉིད་མ་ཡིནན་ནོ། །རྫས་ཀྱི་●བློ་ནི་དེ་ལྟ་མ་ཡིན་
ཏེ།༑ ཡུལ་ཐ་དད་པའི་ཕྱིར་གཞན་པ་ཉིད་ཡིན་ནོ། །དེས་ན་འགྲོ་བ་པོ་དེ་་་་་
ལས་འགྲོ་བ་དེ་གཞན་པ་ཉིད་ཡིན་པས་ཁོ་བོ་ཅག་ལ་ཇི་སྐད་བཤད་པའི་རྣམ་པའི་
གནོད་པས་གནོད་པར་མི་འགྱུར་རོ་ཞེས་ཟེར་རོ། ། དེ་སྐད་ཅེས་ཟེར་བ་དེའི་ལན་
དུ།༑ འདིར་འགྲེལ་པ་བྱེད་པ་ཉིད་ཀྱིས་“འདིར་བཤད་པ། ཇི་ལྟར། འགྲོ་
58-1556