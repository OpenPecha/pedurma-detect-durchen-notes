१०५०
བསྟན་འགྱུར། དབུ་མ། ༼༽ ༡༡༤
བཞིན་ཏེ་ཞེས་བྱ་བ་འདི་ནི་དཔེ་ཡིན་པར་སྦྱར་རོ། །དེ་ལས་སྐྱེ་བ་ནི་བདག་ལས་
སྐྱེ་བ་ཞེས་བྱ་བ་ཡིན་པས་ཕྱོགས་སྔ་མ་གྲུབ་པོ་ཞེས་བྱ་བ་འདི་ནི་ཚད་མའི་འབྲས་བུ་
ཡིན་ནོ། །དེ་ལ་ནུས་པ་དང་གསལ་བ་•ནི་ཞེས་བྱ་བ་ལ། འདིར་དེ་གཉིས་ཐ་
མི་དད་པར་སྒྲུབ་པའི་ཚད་མ་དེ་གཉིས་སྦྱོར་བ་གཅིག་*ཁོ་ནས་ནུས་པ་དང་གསལ་
བའི་ཕྱོགས་ལ་སྟོན་ཏོ། །དེ་ལ་ནུས་པ་ཞེས་བྱ་བ་ནི་གྲངས་ཅན་གྱི་འབྲས་བུའི་་་
ནུས་པ་རྒྱུ་ལ་•སྔ་ན་ཡོད་པར་བརྟགས་པ་གང་ཡིན་པ་སྟེ། ནུས་པའི་ངོ་བོ་ཉིད་
འདི་ལ་བསྒྲུབ་པར་བྱ་བ་ཆོས། གསལ་བའི་ངོ་བོ་ཉིད་ལས་ནུས་པའི་ངོ་བོ་ཉིད་་
ཐ་མི་དད་པ་དང་། སྒྲུབ་པའི་ཆོས་ནུས་པ་དང་གསལ་བ་གཉིས་ཀྱི་བདག་ཉིད་་
ཐ་མི་དད་པ་གཉིས་ཡོད་པའི་ཕྱིར་ཆོས་ཅན་ཞེས་བྱའོ། །གསལ་བ་ཞེས་བྱ་བ་ནི་་་
གྲངས་ཅན་གྱིས་འབྲས་བུ་རྐྱེན་གྱི་བྱེད་པས་བསྒྲུབས་ཏེ་བདག་ཉིད་ཐོབ་པ【ནི་
གསལ་བ་ཞེས་བྱའོ་ཞེས་བརྟགས་•པ་གང་ཡིན་པ་དེ། སྐབས་འདིར་གསལ་བའི་
ངོ་བོ་ཉིད་ལས་ནུས་པའི་ངོ་བོ་ཉིད་ལ་•ཐ་མི་དད་པར་བསྒྲུབ་པར་བྱ་བ་ཡིན་པས།
གསལ་བའི་ངོ་བོ་ཉིད་ལས་ནུས་པའི་ངོ་བོ་ཉིད་ཐ་མི་དད་པར་ནི་བསྒྲུབ་པར་བྱ་བ་
ཆོས་ཞེས་བྱའོ། །འདིར་ནི་རིགས་མཐུན་པའི་རྒྱུ་ལ་ཐ་དད་པ་མེད་པའི་ཕྱིར་ཐ་་
མི་དད་པར་སྒྲུབ་པོ། །ཅིའི་ཕྱིར་གསལ་བའི་ངོ་བོ་ཉིད་ལས་ནུས་པའི་ངོ་བོ་ཉིད་་་
ཐ་མི་དད་ཅེ་ན། བདག་ཉིད་ཐ་མི་དད་པའི་ཕྱིར་ཏེ་ནུས་པ་དང་གསལ་བ་དེ་
གཉིས་ཀྱི་བདག་ཉིད་ཐ་མི་དད་པའི་ཕྱིར་གསལ་བའི་ངོ་བོ་ཉིད་ལས་ནུས་པའི་ངོ་
བོ་ཉིད་ཐ་མི་དད་དོ*། །ཇི་ལྟར་ཐ་མི་དད་ཅེ་ན། རིགས་མཐུན་པའི་རྒྱུ་ལ་
ཐ་དད་པ་མེད་པའི་ཕྱིར་ཐ་མི་དད་པ་ཞེས་བྱའོ། །དེ་ཡང་ཇི་ལྟ་བུ་ཞེ་ན།
བདག་གི་• བདག་ཉིད་བཞིན་ཏེ། དཔེར་ན་གསལ་བ་བདག་གི་•བདག་ཉིད་
དང་ཐ་མི་དད་པ་བཞིན་དུ་ནུས་པ་ཡང་གསལ་བ་•ཐ་མི་དད་པའི་ཕྱིར། གསལ་
58-1050