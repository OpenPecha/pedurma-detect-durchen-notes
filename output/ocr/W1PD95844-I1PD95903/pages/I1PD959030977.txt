བསྟན་འགྱུར། དབུ་མ། ༼ཝ༽ ༡༡༤
འཁོར་བར་གནས་པས་ཡང་དག་པར་བསྒྲུབ་པར་བྱ་བ་དང་༌། ཤིན་ཏུ་བྱ་དཀའ་
བ་འབུམ་ཕྲག་དུ་མས་ཡང་དག་པར་བསྒྲུབ་*པར་བྱ་བ་ཡིན་པའི་ཕྱིར། སྙིང་
སྟོབས་ཆུང་ངུ་རྣམས་དེ་ལ་མངོན་པར་བརྩོན་པ་བྱ་བར་མི[སྤྲོ་བས་•དེའི་ཕྱིར་
བཅོམ་ལྡན་འདས་ཀྱིས་བྱིས་པ་སོ་སོའི་སྐྱེ་བོ་རྣམས་དང་། ཉན་ཐོས་དང་།
རང་སངས་རྒྱས་དམན་པ་ལ་མོས་པ་རྣམས་དྲང་ཞིང་བསྡུ་•བའི་ཕྱིར་ཐེག་པ་ཐ་་་
དད་པར་ཡང་བཀའ་སྩལ་ཏེ། འདི་ལྟར་མངོན་པར་བརྩོན་པ་རྣམས་ཀྱི་དབང་་
དུ་མཛད་ནས། ཐར་པ་མྱུར་བ་སྲིད་གསུམ་གྱི། །ཞེས་གསུངས་པས། དེའི་
ཕྱིར་དེ་དག་གི་དོན་དུ་ཉན་ཐོས་དང་། རང་སངས་རྒྱས་ཀྱི་ཐེག་པ་རྣམ་པར་་་་
གཞག་•པར་མཛད་དོ་ཞེས་བསྟན་པ་ཡིནན་ནོ། །ཉན་ཐོས་དང་རང་སངས་རྒྱས་
དེ་དག་གིས་ཅི་ཞིག་མ་རྟོགས་ན། དེའི་ཕྱིར་དེ་དག་སངས་རྒྱས་ཉིད་འདོད་ཅེ་ན།
དེའི་ཕྱིར། དེ་དག་རྣམ་གྲོལ་རྣམ་པ་གསུམ། །ཆོས་ལ་བདག་མེད་ཉིད་དང་ནི། །
དེ་བཞིན་མཉམ་ཉིད་ཡེ་ཤེས་དང་། །ཉོན་མོངས་རྣམ་པར་གྲོལ་བས་སྤངས། །
ཞེས་གསུངས་སོ། །ཉན་ཐོས་དང་རང་སངས་རྒྱས་དང་། སངས་རྒྱས་ཀྱི་ཆོས་
རྣམས་དང་བྲལ་བ་དེ་དག་གི་•འགྲོ་བ་གང་ཡིན་ཞེ་ན། དེའི་ཕྱིར། ཇི་ལྟར་རྒྱ་
མཚོ་ཤིང་ཞིག་ནི། །རླབས་རྣམས་ཀྱིས་ནི་རབ་གཡེངས་ལྟར། །དེ་བཞིན་ཉན་
ཐོས་རྨོངས་པ་ཡང་། །མཚན་ཉིད་ཀྱིས་ནི་རབ་ཏུ་གཡེངས། །ཞེས་བྱ་བ་
གསུངས་ཏེ། ཇི་ལྟར་•བསྟན་ཞེ་ན། གང་གི་ཕྱིར་དེ་དག་གིས་ཆོས་བདག་
མེད་པ་མ་རྟོགས་པ་དེའི་ཕྱིར། ཆོས་ལ་ཐ་སྙད་པའི་རང་གི་མཚན་ཉིད་གང་ཡིན་
པ་དེར་མངོན་པར་ཞེན་པས། དེས་ན་སངས་རྒྱས་ཀྱི་མྱ་ངན་ལས་འདས་པའི་
མཐར་མ་ཕྱིན་ལ། ཉོན་མོངས་པ【སྤང་བའི་• ཕྱིར་ནི་འཁོར་བར་མི་སྐྱེ་ཞིང་
འཁོར་བའི་སྐྱོན་དག་གིས་ཀྱང་གནོད་པར་མི་འགྱུར་ཏེ། དཔེར་ན་ཤིང་རྒྱ་
58-958