ཤེས་རབ་སྒྲོན་མ་རྒྱ་ཆེར་འགྲེལ་པ།
2017
དམ་པར་སྐྱེ་བ་ཡོད་པར་ཡོངས་སུ་བརྟགས་པའི་•སྐྱེ་བར་རྣམ་པར་རྟོག་པ་གང་་་
དག་ཡིན་པ་དེ་དག་མངོན་སུམ་དུ་མཛད་དེ་ཞེས་བྱ་བར་སྦྱར་རོ། །སྐྱེ་བར་རྣམ་
པར་རྟོག་པ་ཞེས་བྱ་བ་ནི། རྣམ་པར་རྟོག་པ་གང་དག་གིས་སྐྱེ་བར་རྣམ་པར་་་་
བརྟགས་ཤིང་གཟུང་བ་གང་དག་ཡིན་པ་དེ་དག་ནི་སྐྱེ་བར་རྣམ་པར་རྟོག་པ་ཞེས་་
བྱ་སྟེ། སྐྱེ་བའི་རྣམ་པ་ཞེས་བྱ་བའི་ཐ་ཚིག་གོ། །མངོན་སུམ་དུ་མཛད་དེ་•
ཞེས་བྱ་བ་ནི་སེམས་ཀྱི་མདུན་དུ་བཞག་པ་མཛད་པ་སྟེ་དམིགས་པར་མཛད་དེ་•
ཞེས་བྱ་བའི་ཐ་ཚིག་གོ། །[སྐྱེ་བར་ །【སྐྱེ་བར་•རྣམ་པར་རྟོག་པ་དེ་དག་ཀྱང་གང་ཞེ་ན།
དེའི་ཕྱིར་འདི་ལྟར་སྐྱེ་བར་སྨྲ་བ་དག་ལས། ཁ་ཅིག་ནི་དངོས་པོ་རྣམས་•བདག་
ལས་སྐྱེའོ་ཞེས་ཟེར། གཞན་དག་ནི་གཞན་ལས་སོ་ཞེས་ཟེར་ཁ་ཅིག་ནི་གཉི་ག་་་
ལས་སོ་ཞེས་ཟེར། གཞན་དག་ནི་རྒྱུ་མེད་པ་ལས་སོ་ཞེས་ཟེར་བ་དག་ཅེས་བྱ་བ་ ་ལས་སོ་ཞེས་ཟེར་བ་དག་ཅེས་བྱ་བ་
སྨྲས་སོ། །སྐྱེ་བར་རྣམ་པར་རྟོག་པ་དེ་དག་མངོན་སུམ་དུ་མཛད་དེའོ། །
རིགས་*པ་དང་ལུང་དག་གིས་བརྟགས་པ་ན་ཞེས་བྱ་བ་ནི་སྐྱེ་བར་རྣམ་པར་རྟོག་པ་
དེ་དག་མངོན་སུམ་དུ་མཛད་དེ་རིགས་པ་དང་ལུང་དག་གིས་བརྟགས་པ་ནའོ། །
དེ་ལ་རིགས་•པ་ཞེས་བྱ་བ་ནི་གཏན་ཚིགས་དང་། དཔེ་འཇིག་རྟེན་དང་ལུང་ལ་
གྲགས་པ་དག་གོ། །ལུང་ཞེས་བྱ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་་
པའི་མདོ་སྡེ་མཐའ་དག་སྟེ། དེ་ལས་ཀྱང་བཅོམ་ལྡན་འདས་ཀྱིས། རབ་་་་་
འབྱོར་གཟུགས་ཞེས་བྱ་བ་དེ་ནི་ཆོས་སུ་བཏགས་•པ་ཙམ་སྟེ། ཆོས་སུ་བཏགས་
པ་དེ་ལ་སྐྱེ་བ་ཡང་མེད། འགག་པ་ཡང་མེད་དེ། མིང་དང་བརྡ་•ཙམ་གྱི་ཐ་་
སྙད་དུ་བརྗོད་པ་འབའ་ཞིག་ཏུ་ཟད་དོ་ཞེས་བྱ་བ་ལ་སོགས་པ་ཇི་སྐད་གསུངས་པ་
དག་ཡིན་ནོ། །ལུང་དེ་ཡང་དེ་བཞིན་གཤེགས་པའི་ཡིན་པར་བརྗོད་པར་བྱའི་་་་
གཞན་དག་ལ་ནི་ལུང་གི་མཚན་ཉིད་མེད་དེ། ཇི་སྐད་དུ། ལུང་ནི་ཡིད་ཆེས་་
58-1011