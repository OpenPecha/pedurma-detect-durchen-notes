१०२८
བསྟན་འགྱུར། དབུ་མ། ༼ཝ༽ ༡༡༤
ན་ཅི་ཞེ་ན། བདག་དང་*གཞན་ལས་སྐྱེའོ་ཞེས་བྱ་བར་ངེས་པར་འགྱུར་བས་་་་
ཞེས་བྱ་བ་སྨྲས་ཏེ། འདི་ནི་ངེས་པར་གཟུང་བ་གསུམ་པ་སྟེ།
དངོས་པོ་རྣམས་
བདག་ཁོ་ན་ལས་ནི་སྐྱེ་བ་མེད་དོ་ཞེས་ངེས་པར་གཟུང་ན།
འོ་ན་ཅི་ཞེ་ན།
བདག་དང་གཞན་ལས་སྐྱེའོ་ཞེས་བྱ་བར་ངེས་པར་འགྱུར་བའི་སྐྱོན་དུ་འགྱུར་བས་
འདི་ཡང་མི་རུང་ངོ་། །ངེས་པར་གཟུང་བ་གཉིས་པ་དང་གསུམ་པ་དེ་གཉིས་
ཅིའི་• ཕྱིར་མི་རུང་ཞེ་ན། དེའི་ཕྱིར་དེ་ཡང་མི་བཞེད་དེ་ཞེས་བྱ་བ་སྨྲས་ཏེ།
ངེས་པར་གཟུང་བ་གཉིས་པ་དང་གསུམ་པ་དེ་ཡང་སློབ་དཔོན་མི་བཞེད་དེ། གཉི་
ག་དེ་ཡང་སྐྱེ་བར་ཁས་ལེན་པའི་སྐྱོན་ཆགས་པའི་ཕྱིར་རོ།
།ཅིའི་ཕྱིར་མི་
བཞེད་ཅེ་ན། དེའི་ཕྱིར་མཛད་པའི་མཐའ་དང་བྲལ་བའི་ཕྱིར་རོ་ཞེས་བྱ་བ་སྨྲས་
ཏེ༑ ཇི་ལྟར་མཛད་པའི་མཐའ་དང་བྲལ་ཞེ་ན། *སྔར་དམ་བཅས་པའི་སྤྱི་་་
བཀོད་པའི་སྐབས་སུ་དངོས་པོ་རྣམས་བདག་ལས་སྐྱེ་བ་མེད་པ་དང་གཞན་ལས་སྐྱེ་
བ་མེད་པ་དང་།
གཉིས་•ལས་སྐྱེ་བ་མེད་པ་དང་། རྒྱུ་མེད་པ་ལས་སྐྱེ་བ་མེད་
པར་ཁས་བླངས་ལ། འདིར་ངེས་པར་གཟུང་བ་གཉིས་པས་གཞན་ལས་སྐྱེ་བར་་
བསྟན་པ་དང་། ངེས་པར་གཟུང་བ་གསུམ་པ་དང་བདག་དང་གཞན་ལས་སྐྱེ་་་་
བར་བསྟན་པ་འདི་གཉིས་སྔར་དམ་བཅས་པ་དང་འགལ་བའི་ཕྱིར་རོ། །འདིར་
སྦྱོར་བའི་ཚིག་ཏུ་འགྱུར་བ་ནི་ཞེས་བྱ་བ་ནི་དངོས་པོ་རྣམས་བདག་ལས་སྐྱེ་བ་མེད་་་
པར་བསྟན་པའི་སྐབས་འདིར[སྦྱོར་བ་དང་*སྦྱོར་བ་དང་བཅས་པའི་ཚིག་ཏུ་
འགྱུར་བ་ནི། འོག་ནས་ཆོས་ཅན་དང་། བསྒྲུབ་པར་བྱ་བ་ཆོས་དང་། སྒྲུབ་•
པའི་ཆོས་དང་། དཔེ་ཉེ་བར་སྦྱར་བ་རྣམས་ཡིན་ནོ་ཞེས་བྱ་བར་སྦྱར་རོ། །དེ་
ལ་སྦྱོར་བའི་ཚིག་ཅེས་བྱ་བ་ནི་སྦྱོར་བ་དང་བཅས་པའི་ཚིག་སྟེ། རྗེས་སུ་དཔག་་
པ་གཏན་ཚིགས་•དང་དཔེ་དང་ལྡན་པ་ཞེས་བྱ་བའི་ཐ་ཚིག་། །དོན་དམ་པར་
58-1024