کام)
བསྟན་འགྱུར། དབུ་མ། ༼ཝ༽ ༡༡༤
ཤེས་པ་དང་། བུམ་པ་དང་སྣམ་བུ་ལ་སོགས་པ་དང་།
མྱུ་གུ་དང་སྡོང་བུ་ལ་་
སོགས་པའི་རིགས་མི་མཐུན་པ་དག་སྐྱེ་བ་མེད་པའི་ཕྱིར།
སྐྱེ་བ་མེད་པ་ཞེས་བྱ་་
བའི་དངོས་པོ་རྣམས་ལ་རྣམ་པ་ཐམས་ཅད་དུ་སྐྱེ་བ་མེད་པ་ནི་མ་ཡིན་ཏེ། དེ་ལྟ་
བས་ན་ནི་•མིག་དང་གཟུགས་རྣམས་ལ་བརྟེན་ནས་མིག་གི་རྣམ་པར་ཤེས་པ་སྐྱེ་བ་
དང་། ཡིད་དང་ཆོས་རྣམས་ལ་བརྟེན་•ནས་ཡིད་ཀྱི་རྣམ་པར་ཤེས་པ་སྐྱེ་བའི་་་
བར་དང་། ས་བོན་དང་ས་དང་ཆུ་དང་མེ་དང་རླུང་དང་ནམ་མཁའ་དང་དུས་་
ཀྱི་རྒྱུ་དང་▪ རྐྱེན་ཚོགས་པ་ལས་མྱུ་གུ་སྐྱེ་བ་དང་། འཇིམ་པ་དང་དབྱུག་གུ་དང་།
འཁོར་ལོ་དང་། སྐུད་པ་དང་། ཆུ་དང་མེའི་རྒྱུ་རྐྱེན་ཚོགས་པ་ལས་བུམ་པ་སྐྱེ་
བ་དང་། རྒྱུ རྒྱུ་སྤུན་དང་ཚིག་པ་དང་། ཐག་བཟངས་•དང་། འུལ་བུ་དང་།
སྣས་ཁྱེར་དང་། ཐག་པ་ལ་སོགས་པའི་རྒྱུ་རྐྱེན་ཚོགས་པ་ལས་སྣམ་བུ་སྐྱེ་བ་དང་།
དེ་བཞིན་དུ་རྒྱུ་རྐྱེན་རིགས་མཐུན་པ་ལས་འབྲས་བུ་རིགས་མཐུན་པ་སྐྱེ་བ་ནི་ཡོད་དོ། །
དབང་ཕྱུག་མ་ཡིན་པ་བཞིན་ནོ་ཞེས་བྱ་བ་འདི་ནི་དཔེ་སྟེ། དཔེར་ན་དབང་ཕྱུག་
ལས་དངོས་པོ་རྣམས་ནི་▪ སྐྱེའོ་ཞེས་གསུངས་པ་ལས་ན།
དབང་ཕྱུག་མ་ཡིན་པ་
ལས་དངོས་པོ་རྣམས་སྐྱེ་བར་ཤེས་ཏེ། ལས་དང་ཉོན་མོངས་པ་ལས་སྐྱེ་བ་སྐྱེ་བ་་
དང་། ས་བོན་དང་རྐྱེན་ལས་མྱུ་གུ་སྐྱེ་བ་བཞིན་ནོ། །ཡང་ན་དབང་ཕྱུག་མ་་་
ཡིན་པ་བཞིན་ནོ་ཞེས་བྱ་བ་ནི། དབང་ཕྱུག་ཅེས་བྱ་བ་ནི་རྫུ་འཕྲུལ་ཐོབ་པས་
གཅིག་ཏུ་གྱུར་ཅིང་མང་པོར་འགྱུར་བ་ཡིན་་གྱི། དབང་ཕྱུག་མ་ཡིན་པ་ནི་རྫུ་་
འཕྲུལ་མ་ཐོབ་པ་སྟེ། དེ་ལ་ལུས་གཟུགས་དངོས་*ལས་གཞན་པའི་ལུས་གཟུགས་
གཉིས་པ་སྐྱེ་བ་མེད་ཀྱང་དེ་ལ་ལུས་གཟུགས་དངོས་ཉིད་སྐྱེ་བ་མེད་པ་མ་ཡིན་པ་་་་
བཞིན་དུ་དངོས་པོ་རྣམས་ཀྱི་སྐྱེ་བ་མེད་པ་ཡང་དེ་བཞིན་དུ་བལྟའོ་ཞེས་ཟེར་རོ། །
འགག་པ་མེད་པ་ནི་ཞེས་བྱ་བ་འདི་ཡང་ཕྱོགས་ཏེ། གསུང་རབ་ལས་འབྱུང་བ་་་
58-996