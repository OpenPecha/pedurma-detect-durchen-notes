7733
བསྟན་འགྱུར། དབུ་མ། ༼ཝ༽ ༡༡༤
རྟོགས་པ་ཁོ་ན་•རང་དགར་སྨྲས་པ་ཡིན་ཏེ། འདི་ལྟར་སངས་རྒྱས་པའི་གྲུབ་•
པའི་མཐའ་ལས། མྱ་ངན་འདས་པ་དངོས་མེད་མིན།
།དེ་ལ་དངོས་པོ་ག་ལ་
ཡོད༑ །དངོས་དང་དངོས་མེད་ཡོངས་ཤེས་པ།
།སྐྱེ་བ་མེད་པ་•ཐར་ཞེས་བྱ། །
ཞེས་གསུངས་པའི་ཕྱིར་རོ།
།གཞན་ཡང་ཁྱེད་ཀྱིས་འཇིག་རྟེན་གྱི་སྤྱི་གཙུག་ལྟ་
བུའི་ཐར་པ་ཡོད་པར་བརྗོད་པ་ནི་མྱ་ངན་ལས་འདས་པ་བརྟག་པའི་སྐབས་སུ་
དཔྱད་པར་བྱའོ། །ཞར་ལ་བཤད་པས་ཆོག་གི་*སྐབས་ཉིད་བསྒྲུབ་པར་བྱའོ། །
དེའི་ཕྱིར་དེ་ལྟར་གཉིས་ལས་མ་ཡིན་ནོ་ཞེས་བྱ་བ་ནི་དམ་བཅས་པ་སྤྱིའི་བཀོད་པ་
གསུམ་པའི་མཇུག་•བསྡུ་བ་ཡིན་ནོ། །དེ་ལ་དེ་• ཕྱིར་ཞེས་བྱ་བ་ནི་ཇི་སྐད་བསྟན་
པའི་རྗེས་སུ་དཔག་པ་དག་གིས་བསྒྲུབས་པ་དེའི་ཕྱིར་རོ། །དེ་ལྟར་གཉིས་ལས་མ་
ཡིན་ནོ་ཞེས་བྱ་བ་ནི་དོན་དམ་པར་དངོས་པོ་རྣམས་གཉིས་ལས་སྐྱེ་བ་མེད་པར་་་་་
སྒྲུབ་•པོ་ཞེས་བསྟན་པ་ཡིན་ནོ། །དམ་བཅས་པའི་སྤྱིའི་བཀོད་པ་གསུམ་པ་་་
བཤད་ཟིན་ཏོ། །ད་ནི་དམ་བཅས་པའི་སྤྱི་བཀོད་པ་བཞི་པ་བསྒྲུབ་པར་བྱ་སྟེ།
དེའི་ཕྱིར་དེ་ནི་རྒྱུ་མེད་མིན། །ཞེས་བྱ་བ་བརྗོད་པར་བྱ་སྟེ། རྒྱུ་མེད་པར་ཞེས་
བྱ་བའི་ཐ་ཚིག་གོ་ཞེས་བྱ་བ་ལ་སོགས་པ་སྨྲས་སོ། །འདི་སྐད་བསྟན་ཏེ། ཁོ་་་
བོས་སྔར་དམ་བཅས་པའི་སྤྱི་རྣམ་པ་བཞི་བཀོད་པ་ལས། དམ་བཅས་པའི་སྤྱི་་་་
དང་པོ་དང་གཉིས་པ་དང་གསུམ་པ་ནི་བསྒྲུབས་•ཟིན་ཏོ། །དེའི་འོག་ཏུ་ད་ནི་་
དམ་བཅས་པའི་སྤྱི་བཀོད་པ་བཞི་པ་དངོས་པོ་རྣམས་རྒྱུ་མེད་པ་ལས་སྐྱེ་བ་མེད་པ་
ཞེས་བྱ་བ་དེ་བསྒྲུབ་པར་བྱའོ། །དེ་ལ་ད་ནི་ཞེས་བྱ་བ་ནི་དའམ་ད་ལྟར་ཏེ•།
ད་ནི་དམ་བཅས【པའི་སྤྱི་•བཀོད་པ་བཞི་པ་བསྒྲུབ་པར་བྱའོ་ཞེས་བྱ་བར་སྦྱར་རོ། །
དེའི་ཕྱིར་རྒྱུ་མེད་མིན་ཞེས་བྱ་བ་བརྗོད་པར་བྱ་སྟེ་ཞེས་བྱ་བ་ལ་སོགས་པ་སྨྲས་སོ། །
འདིར་ཡང་རྒྱུ་མེད་མིན་ཞེས་བྱ་བའི་དགག་པ་འདི་ནི་མེད་པར་དགག་པའི་དོན་དུ་
58-1132