ཤེས་རབ་སྒྲོན་མ་རྒྱ་ཆེར་འགྲེལ་པ།
१०१0
ཡིན་པར་དགག་པ་ཡིན་པར་བལྟ་བར་བྱའོ། །གཞན་པ【གཞན་ཡིན་•ནོ་ཞེས་བྱ་
བ་ནི་དེ་ལས་གཞན་པའི་དགག་པ་གང་•ཡིན་པར་དགག་པ་ལས་གཞན་པ་མེད་་་
པར་དགག་པ་ཡིན་ནོ་ཞེས་བྱ་བའི་ཐ་ཚིག་གོ། །གཞན་པ་ཞེས་བྱ་བ་ནི་དོན་གྱིས་
གོ་བ་བསྟན་པ་ལས་གཞན་པ་དང་། ཚིག་གཅིག་གིས་•དངོས་པོ་སྒྲུབ་པར་བྱེད་
པ་ལས་གཞན་པ་དང་། དོན་གྱིས་གོ་བ་དང་དངོས་པོ་སྒྲུབ་•པ་དེ་དང་ལྡན་པ་
ལས་གཞན་པ་དང་། རང་གི་ཚིག་གིས་མི་སྟོན་པ་ལས་གཞན་པ་གང་ཡིན་པའོ། །
གཞན་ཡིན་ནོ་ཞེས་བྱ་བ་ནི་དེ་ནི་མ་ཡིན་པར་དགག་པ་ལས་གཞན་པ་མེད་པར་་་་
དགག་པ་ཡིན་ནོ་ཞེས་བྱ་བའི་ཐ་ཚིག་སྟེ། [【དེ་ནི་•དོན་གྱིས་གོ་བའི་མཚན་ཉིད་་་
སྟོན་པ་མ་ཡིན་པ་དང་། དགག་པ་ལྷུར་ལེན་ཏེ་དགག་པ་ཁོ་ན་དེའི་དགོས་པ་
ཡིན་ཞིང་གཞན་གྱིས་ཁས་བླངས་པ་གང་ཡིན་པ་དེ་དགག་པ་ཙམ་བྱེད་ལ། དངོས་
པོའི་དེ་ཁོ་ནའམ་དངོས་པོ་མེད་པའི་དེ་ཁོ་ན་སྒྲུབ་པར་མི་བྱེད་པ་དང་། དོན་
གྱིས་གོ་བ་དང་ལྡན་པ་ཡང་མ་ཡིན། དངོས་པོ་དང་ལྡན་པ་ཡང་མ་ཡིན་་་
ཞིང་དགག་པ་དང་ལྡན་པ་དང་། རང་གི་ཚིག་གིས་སྟོན་ཏེ་དཔེར་ན་•བྲམ་ཟེ་་
མ་ཡིན་པ་•ཉིད་ཅེས་དགག་པ་ཙམ་ཉི་ཚེ་བྱེད་པ་ཡིནན་ནོ། །ཅིའི་ཕྱིར་མ་ཡིན་་་་
པར་དགག་པར་སྤངས་ཏེ་མེད་པར་དགག་པ་གཟུང་ཞེ་ན།
དེའི་ཕྱིར་དགག་པ་
གཙོ་ཆེ་བའི་ཕྱིར་དང་ཞེས་བྱ་བ་སྨྲས་ཏེ། མེད་པར་དགག་པ་དེ་ནི་དགག་པ་་་་
གཙོ་ཆེ་བའི་ཕྱིར་འདིར་གཟུང་གི །མ་ཡིན་པར་དགག་པ་ནི་སྒྲུབ་པ་གཙོ་ཆེ་
བའི་ཕྱིར་འདིར་མི་•གཟུང་ངོ་ཞེས་བྱ་བར་སྦྱར་རོ། །དགག་པ་གཙོ་ཆེ་བ་ཞེས་་
བྱ་བ་ནི་མེད་པར་དགག་པ་གང་ལས་དགག་པ་གཙོ་ཆེ་བ་དང་། བསམ་པ་དང་།
འདོད་པས་སྒྲུབ་པར་•ནུས་པ་ཡོད་པ་དེ་ནི་དགག་པ་གཙོ་ཆེ་བའོ། །དགག་པ་་
གཙོ་ཆེ་བའི་ཕྱིར་ཞེས་བྱ་བ་ནི་དགག་པ་གཙོ་ཆེ་བའི་རྒྱུ་དེའི་ཕྱིར་འདིར་མེད་པར་
58-1019