72
བསྟན་འགྱུར། དབུ་མ། ༽༡༡༤
འགྱུར་ལ། འགྲོ་བ་པོར་ཡང་འགྱུར་བས་སྡོད་པ་པོ་ཁས་བླངས་པས་དཔེ་མེད་དེ●།
བསྒྲུབ་པར་བྱ་བ་ཆོས་ཀྱི་ཕྱོགས་གཅིག་དང་མི་ལྡན་པའི་ཕྱིར་རོ་•ཞེས་བྱ་བ་ནི་དབུ་
མ་པས་འགྲོ་བ་སྨྲ་བ་དག་གི་དོགས་པ་བསུ་བའི་ཚིག་ཡིན་་ཏེ།
ཅི་སྟེ་འགྲོ་བ་སྨྲ་བ་
དག་འདི་སྐད་ཅེས་དབུ་མ་པས་སྔར། རེ་ཞིག་འགྲོ་•པོ་མི་འགྲོ་སྟེ། །ཞེས་བྱ་་
བ་དེ་སྒྲུབ་པའི་སྐབས་སུ་དོན་དམ་པར་འགྲོ་བ་པོ་ནི་མི་འགྲོ་སྟེ། བྱ་བ་དང་ལྡན་
པའི་ཕྱིར་སྡོད་པ་པོ་བཞིན་ཏེ་ཞེས་སྦྱོར་བའི་ཚིག་སྨྲས་པ། དེའི་དཔེ་སྡོད་པ་པོ་་
ལས་•བླངས་པ་ནི་དཔེ་མ་གྲུབ་པ་ཉིད་དེ་འདི་ལྟར་སྡོད་པ་པོ་ནི་དུས་ཐམས་ཅད་•
སྡོད་པ་པོ་ཉིད་དུ་ངེས་པ་མ་ཡིན་ཏེ། གང་གི་ཚེ་ཇི་སྲིད་དུ་སྡོད་པ་པོའི་གནས་་
སྐབས་ལས་ལངས་ཏེ་འགྲོ་བར་མི་འགྱུར་བ་དེ་སྲིད་དུ་ནི་འགྲོ་བ་པོ་མ་ཡིན་ཞིང་་་་
སྡོད་པ་པོར་འགྱུར་ལ། གང་གི་ཚེ་སྡོད་པ་པོའི་གནས་སྐབས་ལས་ལངས་ཏེ•།
འགྲོ་བར་འགྱུར་བ་དེའི་ཚེ་ན་ནི་སྡོད་པ་པོ་མ་ཡིན་ཞིང་འགྲོ་བ་པོར་ཡང་འགྱུར་་་་
བས༑ སྡོད་པ་པོ་དེ་ལྟ་བུ་དེ་ཁྱེད་ཀྱི་•དཔེ་ཉིད་དུ་ཁས་བླངས་པས་དཔེ་མེད་དེ།
དེ་ལ་སྡོད་ཅིང་མི་འགྲོ་བ་ཡོད་ཀྱང་ལྡན་ཞིང་འགྲོ་བ་ཡང་ཡོད་པས་བསྒྲུབ་པར་བྱ་
བ་ཆོས་མི་འགྲོ་བ་ཞེས་བྱ་བའི་ཕྱོགས་གཅིག་དང་མི་ལྡན་པའི་ཕྱིར་རོ་ཞེས་ཟེར་ནའོ། །
དེ་སྐད་ཅེས་ཟེར་བ་དེའི་ལན་དུ། འདིར་འགྲེལ་པ་བྱེད་པ་ཉིད་ཀྱིས་བསྒྲུབ་པར་བྱ་
བའི་ཆ【གཉི་ག་•ལ་གྲགས་པས་•སྡོད་པ་པོ་དཔེ་•རུང་བའི་ཕྱིར་སྐྱོན་མེད་དོ། །
ཞེས་བྱ་བ་སྨྲས་ཏེ། ཁོ་བོའི་བསྒྲུབ་•པར་བྱ་བ་ནི་མི་འགྲོ་བ་ཡིན་ལ། སྡོད་པ་
པོ་དེ་•ཇི་སྲིད་དུ་ལངས་ཏེ་མི་འགྲོ་བ་དེ་སྲིད་དུ་དེ་ལ་མི་འགྲོ་བའི་ཆ་རྒོལ་བ་དང་
ཕྱིར་●རྒོལ་བ་གཉི་▪ག་ལ་གྲགས་པ་ཡོད་པས། དེས་ན་སྡོད་པ་པོ་དེ་•སྲིད་དུ་་་
ལངས་ཏེ་མི་འགྲོ་བ་དེ་སྲིད་དུ་དཔེ་རུང་བའི་ཕྱིར་ཁོ་བོའི་དཔེ་མི་འགྲུབ་པའི་སྐྱོན་
མེད་དོ། །འདི་སྐད་བསྟན་ཏེ་གལ་ཏེ་ཁྱེད་•ན་རེ། སྡོད་པ་པོ་དེ་ནམ་ཞིག་ན་
58-1474