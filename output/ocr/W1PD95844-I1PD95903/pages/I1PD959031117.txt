१०९८
བསྟན་འགྱུར། དབུ་མ། ༼ཝ༽ ༡༡༤
དེ་ཡོན་ཏན་ཉིད་དམ་གཞན་ཉིད་ཡིན་པར་སེམས་པ་ཡང་སེམས་པ་གཞན་ཡིན་་་་
པའི་ཕྱིར་རོ་ཞེས་བྱ་བ་ནི་སྔར་བྱེ་བྲག་པ་ཁྱེད་ན་རེ། གཞན་ཡིན་པའི་ཕྱིར་ཞེས་
བྱ་བའི་གཏན་ཚིགས་ཀྱི་དོན་ཏེ། བྱེ་བྲག་པའི་གྲུབ་པའི་མཐའ་ལས་འབྱུང་བའི་
ཡོན་ཏན་ཡིན་པར་རྟོག་གམ།
དེ་ལས་གཞན་པའི་དོན་ཡིན་པར་རྟོག་ཅེས་ཁྱེད་
དེ་ལྟར་སེམས་པ་དེ་ནི་བསམ་པ་གཞན་ཡིན་པའི་ཕྱིར་གནས་སྐབས་འདིར་དངོས་
པོ་རྣམས་གཞན་ལས་སྐྱེ་བ་མེད་པའི་གཏན་ཚིགས་ཀྱི་མཚན་ཉིད་བསམ་པ་འདི་ལ་་
མི་དགོས་སོ་ཞེས་བྱ་བའི་ཐ་ཚིག་གོ། །གྲགས་པའི་གནོད་པར་•མི་འགྱུར་ཏེ། །
ཞེས་བྱ་བ་ནི། སྔར་བྱེ་བྲག་པ་དག་ན་རེ་གཞན་ཡིན་པའི་ཕྱིར་ཞེས་བྱ་བའི་
གཏན་ཚིགས་ཀྱི་དོན་ཡོན་ཏན་ལས་གཞན་པའི་དོན་ཡིན་པར་རྟོག་ན་ནི་གྲགས་
པའི་གནོད་པར་འགྱུར་རོ་ཞེས་ཟེར་བ་དེ་གྲགས་པའི་གནོད་པར་ཡང་མི་འགྱུར་ཏེ་
ཞེས་དམ་འཆའ་ཞིང་དེ་སུན་འབྱིན་པ་ལྟར་སྣང་བ་ཡིན་ནོ་ཞེས་བསྒྲུབ་པ་སྟེ། དེ་
ཡང་ཕྱོགས་ཡིན་ནོ། །ཇི་ལྟར་ན་གྲགས་པའི་གནོད་པར་ཡང་མི་འགྱུར་ཞེ་ན།
དེའི་ཕྱིར་དམ་བཅས་པ་ཁྱད་པར་ཅན་ཡིན་པའི་ཕྱིར་ཞེས་བྱ་བ་སྨྲས་ཏེ། འདི་ནི་
ཕྱོགས་ཀྱི་ཆོས་ཡིན་ནོ། །དེ་ལ་དམ་བཅས་པ་ཁྱད་པར་ཅན་ཡིན་པའི་ཕྱིར་ཞེས་་
བྱ་བ་ནི་གང་གི་ཕྱིར་དོན་དམ་པར་སྐྱེ་མཆེད་རྣམས་གཞན་ལས་སྐྱེ་བ་མེད་དོ་ཞེས་
སྨྲས་པ་གང་ཡིན་པ་དེས་ཀུན་རྫོབ་ཏུ་ཡང་སྐྱེ་མཆེད་རྣམས་གཞན་ལས་སྐྱེ་བ་མེད་་
དོ་ཞེས་ཟློག་པར་མི་བྱེད་པ་དེའི་ཕྱིར་གྲགས་པའི་གནོད་པར་འགྱུར་བའི་སྐབས་་་་
མེད་དོ། །ད་•ནི་སྔར་གཞན་དག་འདི་སྙམ་དུ་ཕྱི་རོལ་གྱི་དངོས་པོ་རྣམས་ཀྱི་སྐྱེ་
བ་མ་བཀག་པ་དེས་ན་ནང་གི་དངོས་པོ་རྣམས་ཀྱི་སྐྱེ་བ་ཡང་གནོད་པ་མེད་དོ་སྙམ་
དུ་སེམས་པ་གང་ཡིན་པ་དེ་དག་གི་ཕྱིར། བྱེ་བྲག་པ་དག་ལས་གཞན་རྡུལ་ཕྲ་ཕྲ་་་་
རབ་དག་ཁོ་ན་ལས་རྡུལ་ཕྲ་མོ་གཉིས་ལ་སོགས་པའི་རིམ་གྱིས། ས་དང་ཆུ་དང་་
58-1098