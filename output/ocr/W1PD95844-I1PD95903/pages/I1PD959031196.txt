ཤེས་རབ་སྒྲོན་མ་རྒྱ་ཆེར་འགྲེལ་པ།
དང་འདྲ་བའི་འབྲས་བུ་འབྱུང་བའི་ཕྱིར། དེས་ན་སྡུག་བསྔལ་ཡང་རྟག་པར་
འགྱུར་བའི་ཕྱིར། སྡུག་བསྔལ་གྱི་མཐའ་མེད་པར་འགྱུར་ཏེ། དཔེར་ན་ཚ་བའི་
རྒྱུ་མེ་འབར་ན་ཚ་བའི་ངོ་བོ་ཉིད་རྒྱུན་མི་འཆད་པ་བཞིན་ནོ། །གཞན་ཡང་འདི་
ལ་དབང་ཕྱུག་གཅིག་པུར་འདོད་ན་དེ་སྣ་ཚོགས་སུ་ཇི་ལྟར་འགྱུར་ཏེ། དེས་ན་་་
འཇིག་རྟེན་གསུམ་ཡང་གཅིག་པ་ཉིད་དང་། ཆ་ཤས་མེད་པ་ཉིད་དང་།
க
ཕྲ་བ་ཉིད་དུ་འགྱུར་བ་ཞིག་ན། དེ་ལྟ་མ་ཡིན་པས། དེའི་ཕྱིར་དབང་ཕྱུག་་
འགྲོ་བའི་བྱེད་པ་པོ་མ་ཡིན་ནོ། །གལ་ཏེ་དབང་ཕྱུག་ནི་གཅིག་པུ་ཁོ་ན་ཡིན་་་
ཡང་དེའི་འདོད་པ་སྣ་ཚོགས་ཡིན་པས། འཇིག་རྟེན་གསུམ་སྣ་ཚོགས་ཉིད་དུ་་་་་
གྱུར་ཏོ་ཞེས་ཟེར་ན། དེའི་ཕྱིར་སྨྲས་པ་གང་ལ་འདོད་པ་སྣ་ཚོགས་མཐོང་བ་དེ་་
ལ་གཅིག་པ་ཉིད་མེད་དེ། དཔེར་ན་སྐྱེ་བོའི་ཚོགས་བཞིན་པས་དེའི་ཕྱིར་དབང་
ཕྱུག་ཀྱང་བྱེད་པ་པོ་ཉིད་དུ་མི་འགྱུར་རོ། །གཞན་ཡང་དབང་ཕྱུག་རྟག་པ་དང་།
ཆ་ཕྲ་བ་དང་ཆ་ཤས་མེད་པ་ཉིད་དུ་འདོད་ན་རྒྱུ་དང་འདྲ་བར་འབྲས་བུ་འབྱུང་་་་
བས་དེས་ན་འཇིག་རྟེན་གསུམ་ཡང་རྟག་པ་དང་། ཆ་ཕྲ་བ་དང་ཆ་ཤས་མེད་་་་
པར་འགྱུར་བའི་རིགས་ན། དེ་ལྟ་•མ་ཡིན་པས་དེའི་ཕྱིར་དབང་ཕྱུག་འགྲོ་བའི་
བྱེད་པ་པོ་མ་ཡིན་ནོ། །གཞན་ཡང་དབང་ཕྱུག་ཐམས་ཅད་དུ་སོང་བར་འདོད་ན་
འཇིག་རྟེན་གསུམ་མང་བའི་ཕྱིར་དབང་ཕྱུག་ཀྱང་མང་པོ་ཉིད་དུ་འགྱུར་བས་དེས་
ན་གཅིག་པ་ཉིད་མེད་དོ། །ཅི་སྟེ་གཅིག་པ་ཉིད་དུ་འདོད་ན་ནི་ཐམས་ཅད་དུ་་་
སོང་བ་ཉིད་མེད་དོ། །གཞན་ཡང་དབང་ཕྱུག་ནི་ཆ་ཕྲ་བར་འདོད་ལ།
ধমন
ཅད་དུ་སོང་བ་ནི་རགས་པ་དག་ཡིན་ན་ཇི་ལྟར་དབང་ཕྱུག་དབང་• ཐམས་ཅད་དུ་
སོང་བ་ཡིན། ཅི་སྟེ་ཐམས་ཅད་དུ་སོང་བ་ཡིན་ན་ནི་ཇི་ལྟར་ཆ་ཕྲ་བ་ཡིན།
ནམ་མཁའ་བཞིན་དུ་གཅིག་ཡིན་ཡང་ཐམས་ཅད་དུ་སོང་བ་ཉིད་དུ་ནི་མི་རུང་སྟེ།
58-1177