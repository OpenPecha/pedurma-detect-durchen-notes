१०५२
བསྟན་འགྱུར། དབུ་མ།
ཞེས་བྱ་བའི་ཐ་ཚིག་གོ། །ཕྱོགས་རྣམ་པར་བརྟགས་སུ་ཟིན་ཀྱང་མི་རིགས་པ་
བརྗོད་པར་བྱ་བའི་ཕྱིར་དེ་ཡོངས་སུ་གཟུང་བས་ཉེས་པ་མེད་དོ་ཞེས་བྱ་བ་ནི་
འགྲེལ་པ་བྱེད་པས་ཕྱོགས་སྔ་མ་རང་དགར་སྦྱར་བ་ལ་སེལ་བར་བྱེད་དུ་ཟིན་ན་
ཡང་ཉེས་པ་མེད་དོ་ཞེས་བསྟན་པའི་ཚིག་ཡིན་ནོ། །དེ་ལ་ཕྱོགས་རྣམ་པར་བརྟགས་
སུ་ཟིན་ན་ཡང་ཞེས་བྱ་བ་ནི་གལ་ཏེ་དངོས་པོ་རྣམས་བདག་ལས་སྐྱེའོ་ཞེས་སུས་
ཀྱང་ཁས་བླངས་པ་མེད་དུ་ཟིན་ན་ཡང་• སྐྱེ་བ་འགག་•པར་སྨྲ་བས་འདི་ལ་དངོས་
པོ་སྐྱེ་བ་འདི་དག་ཅི་བདག་ལས་སྐྱེ་བར་འགྱུར་རམ། འོན་ཏེ་གཞན་ནམ། གཉིས་
སམ་རྒྱུ་མེད་པ་ལས་སྐྱེ་བར་འགྱུར་ཞེས་ངེས་པ་ཁོ་ནར་ཕྱོགས་སྔ་མ་རྣམ་པར་
བརྟག་དགོས་པས། དེའི་ཕྱིར་ཁོ་བོས་ཕྱོགས་རང་གིས་•རྣམ་པར་བརྟགས་སུ་ཟིན་
ན་ཡང་ཉེས་པ་མེད་དོ་ཞེས་བྱ་བར་སྦྱར་རོ། །ཇི་ལྟར་ཉེས་པ་མེད་ཅེ་ན། མི་རིགས་
པ་བརྗོད་པར་བྱ་བའི་ཕྱིར་ཏེ། མི་རིགས་པ་ཞེས་བྱ་བ་ནི་སྐྱེ་བའོ།
།བརྗོད་པར་
བྱ་བའི་ཕྱིར་ཞེས་བྱ་བ་ནི་དགག་པའི་ཕྱིར་རོ། །འདི་སྐད་བསྟན་ཏེ། དོན་
དམ་པར་དངོས་པོ་རྣམས་སྐྱེ་བ་མི་རིགས་པ་དགག་པ་བརྗོད་པར་བྱ་བའི་ཕྱིར།
ཕྱོགས་རྣམ་པར་བརྟགས་པ་ཡིན་ན་ཡང་ཉེས་པ་མེད་དོ། །དེ་ཡོངས་སུ་བཟུང་་་
བར་•ཞེས་བྱ་བ་ནི་སྐྱེ་བ་དགག་པ་དེ་ཡོངས་སུ་གཟུང་•བས་སོ། །ཉེས་པ་མེད་་
དོ་ཞེས་བྱ་བ་ནི་རྗེས་སུ་དཔག་པ་དང་འགལ་བའི་ཉེས་པ་མེད་པའོ། །དེ་ལྟར་ན་རེ་
ཞིག་དངོས་པོ་རྣམས་བདག་ལས་སྐྱེ་བ་མེད་དོ་ཞེས་བྱ་བ་ནི་སྔར་དམ་བཅས་པའི་་
སྤྱི་•བཀོད་པ་ལས། དངོས་པོ་རྣམས་བདག་ལས་སྐྱེ་བ་མེད་པ་དང་། གཞན་ལས་
སྐྱེ་བ་མེད་པ་དང་། གཉིས་ལས་སྐྱེ་བ་མེད་པ་དང་། རྒྱུ་མེད་པ་ལས་སྐྱེ་བ་མེད་པ་
ཞེས་སྨོས་པ་ལས་དངོས་པོ་རྣམས་•བདག་ལས་སྐྱེ་བ་མེད་པ་བསྟན་པའི་མཇུག་་་་
བསྡུ་བ་ཡིན་ནོ། །དེ་ལ་དེ་ལྟར་ན་ཞེས་བྱ་བ་ནི་རྗེས་སུ་དཔག་པའི་རིགས་པ་ཁ་ན་
58-1052