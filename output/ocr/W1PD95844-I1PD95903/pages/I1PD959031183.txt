११७८
བསྟན་འགྱུར། དབུ་མ། ༼ཝ༽ ༡༡༤
སྐད་སྨྲས་པ་དེ་ནིའོ། །དམ་བཅས་པ་ཙམ་སྟེ་ཞེས་བྱ་བ་ནི་• དེ་དག་གི་ཡིད་ལ་་་
བསམས་པ་ཙམ་དུ་ཟད་དེ། དེ་ལ་རྗེས་སུ་དཔག་པའི་གསལ་བ་དང་། དེ་ཁོ་
ན་མེད་དོ་ཞེས་བྱ་བའི་ཐ་ཚིག་གོ། །འདིར་ཡང་དབང་ཕྱུག་ནི་ཞེས་བྱ་བ་འདི་ནི་
ཆོས་ཅན་ཡིན་ལ། ཀུན་རྫོབ་ཏུ་ཡང་འགྲོ་བ་མཐའ་དག་སྐྱེ་བའི་རྒྱུ་ཡིན་པར་མི་
རུང་སྟེ་ཞེས་བྱ་བ་འདི་ནི་བསྒྲུབ་པར་བྱ་བ་ཆོས་ཡིན། ལ་ལའི་དགའ་བ་དང་
ཡོངས་སུ་གདུང་བའི་རྒྱུ་ཡིན་པའི་ཕྱིར་ཞེས་བྱ་བ་འདི་ནི་སྒྲུབ་པའི་ཆོས་ཡིན
དཔེར་ན་བ་ལང་རྫི་བཞིན་ནོ་ཞེས་བྱ་བ་•དཔེ་ཡིན་པར་སྦྱར་རོ། །དེ་ལ་དབང་
ཕྱུག་ནི་ཞེས་བྱ་བ་ནི་དབང་ཕྱུག་རྒྱུར་འདོད་པ་དག་གིས་ཡོངས་སུ་བརྟགས་པ་
དབང་ཕྱུག་ཅེས་བྱ་བ་ཡོན་ཏན་བརྒྱད་དང་ལྡན་པ་ཇི་སྐད་བསྟན་པ་གང་ཡིན་པ་དེ།
དེ་ལ་བསྒྲུབ་པར་བྱ་བ་ཆོས་ཀུན་རྫོབ་ཏུ་ཡང་འགྲོ་བ་མཐའ་དག་སྐྱེ་བའི་རྒྱུ་ཡིན་་
པར་མི་རུང་སྟེ་ཞེས་བྱ་བ་དང་། སྒྲུབ་པའི་ཆོས་ལ་ལའི་དགའ་བ་དང་ཡོངས་སུ་
གདུང་བའི་རྒྱུ་ཡིན་པའི་ཕྱིར་ཞེས་བྱ་བ་དེ་གཉིས་ཡོད་པས་•དེའི་ཕྱིར་ཆོས་ཅན་་་
ཞེས་བྱའོ། །ཀུན་རྫོབ་ཏུ་ཡང་འགྲོ་བ་མཐའ་དག་སྐྱེ་བའི་རྒྱུ་ཡིན་པར་མི་རུང་སྟེ་
ཞེས་བྱ་བ་ནི། དབང་ཕྱུག་དེ་ཀུན་རྫོབ་ཏུ་ཡང་ཕྱི་ནང་གི་འགྲོ་བ་མཐའ་དག་སྐྱེ་
བའི་རྒྱུ་ཡིན་པར་མི་རུང་ན། དོན་དམ་པར་ལྟ་འགྲོ་བ་མཐའ་དག་སྐྱེ་བའི་རྒྱུ་་་་
ཡིན་པར་རུང་རེ་སྐན་ཞེས་བྱ་བའི་ཐ་ཚིག་གོ། །དབང་ཕྱུག་དེ་བདེན་པ་གཉི་་་་
གར་འགྲོ་བ་མཐའ་དག་སྐྱེ་བའི་རྒྱུ་ཡིན་པར་མི་རུང་བ་●དགག་པ་འདི་ནི་བསྒྲུབ་་
པར་བྱ་བ་ཆོས་ཡིན་ནོ། །ལ་ལའི་དགའ་བ་དང་ཡོངས་སུ་གདུང་བའི་རྒྱུ་ཡིན་
པའི་ཕྱིར་ཞེས་བྱ་བ་དེ་ནི་ཁྱེད་ན་རེ། དབང་ཕྱུག་གིས་བཏང་ཡང་ན་གཡང་ས་
འམ༑ །མཐོ་རིས་དག་ཏུ་འགྲོ་བ་ཁོ་ནར་འགྱུར། །ཞེས་ཟེར་བས། དེའི་་་་
ཕྱིར་དབང་ཕྱུག་ནི་འགྲོ་བ་མཐོ་རིས་སུ་བཏང་བ་ལ་ལའི་དགའ་བའི་རྒྱུ་ཡང་ཡིན་ལ།
58-1164