ཤེས་རབ་སྒྲོན་མ་རྒྱ་ཆེར་འགྲེལ་པ།
ཞེས་བྱ་བ་དང་། གཞན་གྱི་དྲིང་མི་འཇོག་པ་ཞེས་བྱ་བ་དང་༌།
རྣམ་པར་མི་་་
རྟོག་པ་ཞེས་བྱ་བ་གསུམ་པོ་དེ་དག་ནི་དེའི་ཁྱད་པར་* ཡིན་ནོ། །དེ་ལ་ཆོས་་་
ཐམས་ཅད་ཀྱི་ཞེས་བྱ་བ་ནི་ཕྱི་རོལ་དང་ནང་དང་འཇིག་རྟེན་དང་འཇིག་རྟེན་ལས་
འདས་པའི་ཆོས་ཐམས་ཅད་ཀྱིའོ།
།དེ་ཁོ་ན་ཞེས་བྱ་བ་ནི་ཆོས་ཐམས་ཅད་ཀྱི་དེ་
ཁོ་ན་སྟེ། དེ་ཁོ་ན་ནི་བསླུ་བ་མེད་པའོ།
།གང་ལ་དོན་དམ་པར་གཞན་དུ་་་
འགྱུར་བ་མེད་ཅིང་ངོ་བོ་ཉིད་སྟོང་པ་ཉིད་དེ་ནི་བསླུ་བ་མེད་པ་དེ་ཁོ་ན་ཞེས་བྱའོ། །
སེམས་ཅན་
བདུད་རྩི་ཞེས་བྱ་བ་ནི་དེ་ཁོ་ན་གང་ཡིན་པ་དེ་ཉིད་བདུད[རྩི་སྟེ∶།
རྣམས་ཀྱིས་དེ་རྟོགས་ན་སྐྱེ་བ་དང༌། རྒ་བ་དང་། ན་བ་དང་། འཆི་བ་མེད་
པར་འགྱུར་བས། དེའི་ཕྱིར་ཆོས་ཐམས་ཅད་ཀྱི་དེ་ཁོ་ན་ནི་བདུད་རྩི་དང་འདྲ་་་
བས་བདུད་རྩི་སྟེ། ཇི་སྐད་དུ། མདོར་ན་ཆོས་ནི་མི་འཚེ་•སྟེ། །མྱ་ངན་ལས་
འདས་སྟོང་པ་ཉིད། །འདི་ལ་དེ་ཉིད་འབའ་ཞིག་ཅེས། །དེ་བཞིན་གཤེགས་པ་
རྣམས་ཀྱིས་གསུངས། །ཞེས་གསུངས་པ་ལྟ་བུའོ། །སྤྲོས་པ་ཞེས་བྱ་བ་ནི་ངག་་
གི་སྤྱོད་པ་སྟེ། ཕུང་པོ་དང་། ཁམས་དང༌། སྐྱེ་མཆེད་དང་། སྐྱེ་བ་དང་།
འགག་པ་ལ་སོགས་པའི་རྣམ་པར་བརྗོད་པ་ནི་སྤྲོས་པའོ།
།སྤྲོས་པའི་དྲ་བ་ཞེས་་
བྱ་བ་ནི་སྤྲོས་པ་དེ་ཉིད་དྲ་བ་སྟེ། དཔེར་ན་དྲ་བས་གཡོགས་ན་རང་དགར་འགྲོ་
མི་ནུས་པ་དང་འདྲ་བར་སྤྲོས་པའི་དྲ་བས་བསྒྲིབས་ན་མྱ་ངན་ལས་འདས་པར་འགྲོ་
མི་ནུས་པས་དེའི་ཕྱིར་སྤྲོས་པ་དེ་ཉིད་དྲ་བ་དང་འདྲ་བས་སྤྲོས་པའི་དྲ་བའོ། །
མཐའ་དག་དང་ལེགས་པར་བྲལ་བ་ཞེས་བྱ་བ་ནི་ཐམས་ཅད་ཡང་དག་པར་བྲལ་བ་
སྟེ༑ མཐའ་དག་ཅེས་བྱ་བ་ནི་ཐམས་ཅད་དོ། །ལེགས་པར་ཞེས་བྱ་བ་ནི་ཡང་
དག་པར་ཏེ་ཕྱིན་ཅི་མ་ལོག་པར་རོ། །འབྲལ་•བ་ཞེས་བྱ་བ་ནི་རྒྱུན་ཆད་པ་སྟེ།
ཆོས་ཐམས་ཅད་ཀྱི་དེ་ཁོ་ནའི་བདུད་རྩི་གང་ཕུང་པོ་དང་༌། ཁམས་དང་། སྐྱེ་་
58-889