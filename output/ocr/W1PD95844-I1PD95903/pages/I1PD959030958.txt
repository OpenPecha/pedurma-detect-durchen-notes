ཤེས་རབ་སྒྲོན་མ་རྒྱ་ཆེར་འགྲེལ་པ།
༩༣༩
ཁྱོད་ན་རེ། བྱེད་པ་པོ་མེད་པར་ཡང་གཞི་མེད་པའི་བྱ་བ་མི་རུང་སྟེ། མེད་་་་
པའི་ཕྱིར་མོ་གཤམ་• གྱི་བུ་འགྲོ་བ་བཞིན་ནོ་ཞེས་ཟེར་བའི་གཏན་ཚིགས་དེའི་དོན་
ནི་བྱེད་པ་པོ་ཡོད་པར་སྒྲུབ་པ་མ་*ཡིན་ན་གཏན་ཚིགས་ཀྱི་དོན་བྱེད་པ་པོ་དེ་ཡོད་
པར་མ་གྲུབ་པའི་ཕྱིར་བཟང་པོ་མ་ཡིན་ནོ།།
བམ་པོ་བཞི་པ། ད་ནི་རང་ལ་མ་ངེས་པའི་ཕྱིར་རོ་ཞེས་བྱ་བ་དང་།
གཏན་ཚིགས་ཀྱི་དོན་ཡོད་པ་མ་གྲུབ་པའི་ཕྱིར་རོ་ཞེས་བྱ་བ་གཉིས་ཀྱི་སྐྱོན་བརྗོད་
པ་གོ་རིམས་•བཞིན་དུ་བཤད་པར་བྱ་སྟེ། དེ་ལ་དང་པོར་རང་ལ་མ་ངེས་པའི་
ཕྱིར་རོ་ཞེས་བྱ་བའི་སྐྱོན་བརྗོད་པའི་ཕྱིར།
བྱེད་པ་པོ་གཅིག་དང་ལྡན་པའི་བྱ་བ་
གཉིས་དུས་གཅིག་ན་ཡང་ཡོད་དེ། པར་ཞེས་བརྗོད་པའི་ཕྱིར་དཔེར་ན་ཁ་
གདངས་ཏེ་ཉལ་ཞེས་བྱ་བ་དང་། ལམ་ཁྱབ་པར་བྱས་ཏེ་འགྲོ་ཞེས་བྱ་བ་བཞིན་ཏེ།
མ་ངེས་པའི་ཕྱིར་རོ་ཞེས་བྱ་བ་སྨྲས་ཏེ། དེས་ནི་སྔར་བརྡ་•སྤྲོད་པ་པ་ན་རེ།
རྟེན་ཅིང་འབྲེལ་པར་འབྱུང་བའི་སྒྲ་ལ་བྱ་བ་གཉིས་དུས་གཅིག་ན་མེད་དེ།
པར་
ཞེས་བརྗོད་པའི་ཕྱིར་དཔེར་ན་ཁྲུས་བྱས་ཏེ་བཟའ་ཞེས་བྱ་བ་བཞིན་ནོ་ཞེས་ཟེར་་་
བའི་དཔེ་དེ་རང་ལ་མ་ངེས་པའི་ཕྱིར་དཔེས་མཚོན་པའི་དོན་ཡང་མི་འགྲུབ་པར་་་
སྟོན་ཏོ། །འདིར་ཡང་བྱེད་པ་པོ་གཅིག་དང་ལྡན་པའི་ཞེས་བྱ་བ་འདི་ནི་ཆོས་་་་
ཅན་ཡིན་ལ། བྱ་བ་གཉིས་དུས་གཅིག་ན་ཡང་ཡོད་དེ་ཞེས་བྱ་བ་འདི་ནི་བསྒྲུབ་•
པར་བྱ་བའི་ཆོས་ཡིན་ཏེ། པར་ཞེས་བརྗོད་པའི་ཕྱིར་ཞེས་བྱ་བ་འདི་ནི་སྒྲུབ་པའི་
ཆོས་ཡིན། དཔེར་ན་ཁ་གདངས་ཏེ་ཉལ་ཞེས་བྱ་བ་དང་།
ལམ་ཁྱབ་པར་བྱས་
ཏེ་འགྲོ་ཞེས་བྱ་བ་བཞིན་ཏེ་ཞེས་བྱ་བ་འདི་ནི་དཔེ་ཡིན་པར་སྦྱར་རོ། །མ་ངེས་་
པའི་ཕྱིར་རོ་ཞེས་བྱ་བས་ནི་དཔེ་རང་ལ་མ་ངེས་པའི་གཏན་ཚིགས་བསྟན་ཏོ།
དེ་ལ་བྱེད་པ་པོ་གཅིག་དང་ལྡན་པའི་བྱ་བ་གཉིས་དུས་གཅིག་ན་ཡང་ཡོད་དེ་ཞེས་
58-939