བསྟན་འགྱུར། དབུ་མ།
17
དམ་པར་ནི་འབྲས་བུའི་རྣམ་པར་རྟོག་•པ་མེད་དེ། འཕགས་པ་གླང་པོའི་རྩལ་
གྱི་མདོ་ལས། མྱ་ངན་ལས་འདས་པའི་དབྱིངས་ནི་འབྲས་བུ་ཐམས་ཅད་དང་
བྲལ་བའོ་ཞེས་ཇི་སྐད་གསུངས་པ་ལྟ་བུའོ། །དེ་ཁོ་ན་རྟོགས་པ་འདི་ལས་ཤེས་་་་
རབ་ཀྱི་ཕ་རོལ་ཏུ་ཕྱིན་པ་རྟོགས་པར་འགྱུར་ཏེ། དེ་ལྟར་ན་སྟོང་པ་ཉིད་དང་།
ངོ་བོ་ཉིད་མེད་པ་ཉིད་དང་། སྐྱེ་བ་མེད་པའི་སྐུ་མྱ་ངན་ལས་འདས་པ་རྟོགས་་་
པར་འགྱུར་རོ། ། དེའི་ཕྱིར་བློ་གྲོས་དང་ལྡན་པས་བསྟན་བཅོས་འདིས་ཐམས་
ཅད་མཁྱེན་པ་ཉིད་བསམ་གྱིས་མི་ཁྱབ་པའི【འབྲས་བུས་•འབྲས་བུ་དང་ལྡན་པར་
རྟོགས་ནས་གུས་པར་གྱུར་པས་འདི་ལ་མོས་པ་བསྐྱེད་པར་བྱའོ། །ལ་ལ་ལ་•
བཅོམ་ལྡན་འདས་ཀྱིས་མཚན་ཉིད་ཇི་ལྟ་བུ་དང་ལྡན་པའི་དེ་ཁོ་ན་ཐུགས་སུ་ཆུད་་
ནས་བསྟན་བཅོས་•ཀྱི་དེ་ཁོ་ན་ནི་ཡི་གེ་མེད་པ་ཡིན་ན་ཇི་ལྟར་བསྟན།
ཅིའི་་
ཕྱིར་བསྟན་སྙམ་པའི་བློ་དེ་ལྟ་བུ【སྐྱེས་པས་•དེའི་ཕྱིར་འགྲེལ་པ་བྱེད་པས་དང་པོ་་
ཁོ་ནར་བསྟོད་པའི་སྒོ་ནས་དེ་ཉིད་ལ། གང་གིས་ཆོས་ཀྱི་དེ་ཉིད་རྣམ་རྟོག་ལེགས་
བྲལ་བ། །སྤྲོས་པ་ཀུན་ཞི་བློ་ངན་རབ་རིབ་སྐྱོན་འཇོམས་ཅན། །ཚིག་གི་ཡུལ་
མ་ཡིན་ཡང་དེ་ཡི་སྒྲོ་བཏགས་ནས། །ས་ཀུན་འབྱོར་ཕྱིར་བསྟན་པ་དེ་ལ་ཕྱག་་་་
འཚལ་ལོ། །ཞེས་བྱ་བ་སྨྲས་སོ། །དེ་ལ་གང་གིས་ཆོས་ཀྱི་དེ་ཉིད་བསྟན་པ་དེ་་
ལ་ཕྱག་འཚལ་ལོ་ཞེས་བྱ་བར་སྦྱར་རོ། །དེ་ལ་ཆོས་ཀྱི་དེ་ཉིད་ཅེས་བྱ་བ་ནི་ཁྱད་
པར་གྱི་གཞི་ཡིན་ལ། རྣམ་རྟོག་ལེགས་བྲལ་བ་ཞེས་བྱ་བ་དང་། སྤྲོས་པ་ཀུན་་་
ཞི་ཞེས་བྱ་བ་དང་། བློ་ངན་རབ་རིབ་སྐྱོན་འཇོམས་ཅན་ཞེས་བྱ་བ་དང་།
ཚིག་གི་ཡུལ་མ་ཡིན་པ་ཞེས་བྱ་བ་བཞི་པོ་དེ་དག་ནི་དེའི་ཁྱད་པར་ཡིན་ནོ། །དེ་
ལ་གང་གིས་ཞེས་བྱ་བ་ནི་སངས་རྒྱས་བཅོམ་ལྡན་འདས་ཀྱིས་སོ།
།ཆོས་ཀྱི་དེ་
ཉིད་ཅེས་བྱ་བ་ནི་ཆོས་ཐམས་ཅད་ཀྱི་དེ་ཁོ་ནའོ། །རྣམ་རྟོག་ལེགས་བྲལ་བ་ཞེས་
58-860