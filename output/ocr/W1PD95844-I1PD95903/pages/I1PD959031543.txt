१५२०
བསྟན་འགྱུར། དབུ་མ། ༼ཝི༽ ༡༡༤
ན་ལྷས་བྱིན་གྱི་རྟ་ཞེས་བྱ་བ་བཞིན་ནོ་སྙམ་ན་ཞེས་བྱ་བ་ནི་གཞན་པ་ཉིད་དུ་སྨྲ་བ་་་
དག་འགྲོ་བ་པོའི་འགྲོ་བ་ཞེས་བྱ་བའི་ཐ་སྙད་ཡོད་པའི་སྒོ་ནས། འགྲོ་བ་ལས་
འདིར་ཡང་ཆོས་ཅན་དང་
འགྲོ་བ་པོ་གཞན་པ་ཉིད་དུ་བསྒྲུབ་•པ་ཡིན་ཏེ།
དཔེར་ན་ལྷས་བྱིན་གྱི་རྟ་ཞེས་བྱ་བ་ལ་ལྷས་བྱིན་གྱི་•ཞེས་བྱ་བ་དང་རྟ་ཞེས་བྱ་བའི་
བསྒྲུབ་པར་བྱ་བ་ཆོས་དང་། དཔེ་ཡིན་པར་གོ་རིམས་•བཞིན་དུ་སྦྱར་ཏེ།
ཐ་སྙད་ཡོད་པའི་ཕྱིར། རྟ་ལས་ལྷས་བྱིན་གཞན་པ་ཉིད་ཡིན་པ་དེ་བཞིན་དུ།
འགྲོ་བ་པོའི་འགྲོ་བ་ཞེས་བྱ་བ་ལ་ཡང་འགྲོ་བ་པོའི་ཞེས་བྱ་བ་དང་། འགྲོ་བ་ཞེས་
བྱ་བའི་ཐ་སྙད་ཡོད་པའི་ཕྱིར་འགྲོ་བ་ལས་འགྲོ་བ་པོ་གཞན་པ་ཉིད་ཡིན་ནོ་ཞེས་་་་
ཟེར་བ་ཡིན་ནོ། །དེ་སྐད་ཅེས་ཟེར་བ་དེའི་ལན་དུ། འདིར་འགྲེལ་པ་བྱེད་པ་
ཉིད་ཀྱིས་དེ་ཡང་བཟང་པོ་མ་ཡིན་ཏེ། འགྲོ་བ་པོའི་རང་གི་བདག་ཉིད་ཅེས་བྱ་་
བ་འགྲོ་བ་པོ་ལ་གྲུབ་པས་ཕྱོགས་ཀྱི་ཕྱོགས་གཅིག་ལ་མ་གྲུབ་པའི་ཕྱིར་དང་ཞེས་བྱ་
བ་ལ་སོགས་པ་སྨྲས་ཏེ། འགྲོ་བ་པོའི་རང་གི་བདག་ཉིད་ཅེས་བྱ་བའི་ཐ་སྙད་་་་
གང་ཡིན་པ་དེ་འགྲོ་བ་པོ་ལ་གྲུབ་པས་འགྲོ་བ་པོ་ལ་འགྲོ་བ་པོའི་རང་གི་བདག་ཉིད་
ཅེས་བྱ་བའི་ཐ་སྙད་ཡོད་དུ་ཟིན་ཀྱང་དེ་ལས་• གཞན་ཉིད་མེད་དོ། །ལྷས་བྱིན་་
གྱི་རྟ་ཞེས་བྱ་བ་ལ་•ནི་ལྷས་བྱིན་གྱི་རྟ་ཞེས་བྱ་བའི་ཐ་སྙད་ཀྱང་ཡོད་ལ་གཞན་པ་་
ཉིད་ཀྱང་ཡོད་པས། དེའི་ཕྱིར་གཞན་པ་ཉིད་ཅེས་བྱ་བའི་ཐ་སྙད་དེ་ལྷས་"བྱིན་
གྱི་རྟ་ཞེས་བྱ་བ【ཕྱོགས་ཀྱི་•ཕྱོགས་གཅིག་ལ་གྲུབ་ཏུ་ཟིན་ཀྱང་། འགྲོ་བ་པོའི་་་་
རང་གི་བདག་ཉིད་ཅེས་བྱ་བ【ཕྱོགས་ཀྱི་•ཕྱོགས་གཅིག་ལ་མ་གྲུབ་པའི་ཕྱིར་འགྲོ་བ་
ལས་འགྲོ་བ་པོ་གཞན་པ་ཉིད་མ་ཡིན་པས་རྟོག་པ་དེ་ཡང་བཟང་པོ་མ་ཡིན་ནོ། །
ཕྱོགས་ཀྱི་ཕྱོགས་གཅིག་ལ་མ་གྲུབ་པའི་ཕྱིར་བཟང་པོ་མ་ཡིན་པ་འབའ་ཞིག་ཏུ་ཡང་
མ་ཟད་ཀྱི་རྒོལ་བ་རང་ལ་མ་ངེས་པ་ཉིད་ཡིན་པའི་ཕྱིར་ཡང་བཟང་པོ་མ་ཡིན་ཏེ།
58-1524