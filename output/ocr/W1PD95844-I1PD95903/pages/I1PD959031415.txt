༡༣༩༦
བསྟན་འགྱུར། དབུ་མ། ༼ཝ༽ ༡༡༤
བཅོམ་ལྡན་འདས་སྐྱེ་བ་མ་མཆིས་པ་དང་། འགག་པ་མ་མཆིས་པ་ཞེས་བགྱི་བའི་
ཆོས་དེ་ཅི་ལགས།
བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ་སྐྱེ་་
བ་མེད་པ་དང་། འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པའི་་་་
ཚིག་བླ་དྭགས་ཡིན་ནོ་ཞེས་གསུངས་སོ། །འདི་སྐད་བསྟན་ཏེ། སྐྱེ་བ་མེད་པ་་
དང་འགག་པ་མེད་པ་ཞེས་བྱ་བའི་སྒྲ་ནི་ཆོས་ཀྱི་སྐུ་ཉིད་བསྟན་ཏོ།
འཕགས་པ་ཚངས་པས་ཞུས་པའི་མདོ་ལས་ཀྱང་།
།དེ་བཞིན་དུ་
འདི་སྐད་ཅེས་གང་དུ་སྲེད་པ་
ཐམས་ཅད་འགག་པ་དེ་ནི་སྐྱེ་བ་མེད་པའོའོ། །གང་སྐྱེ་བ་མེད་པ་དེ་•ནི་བྱང་ཆུབ་
པོ༑ །འཇིག་རྟེན་ནི་སྐྱེ་བ་ལ་མངོན་པར་ཞེན་ཏེ་འདི་ལ་སངས་རྒྱས་འབྱུང་བ་་་
ཡང་མེད་ལ། མྱ་ངན་ལས་འདའ་བ་ཡང་མེད་དོ་ཞེས་བྱ་བ་གསུངས་ཏེ་བཅོམ་་་
ལྡན་འདས་ལ་ཚངས་པ་ཁྱད་པར་སེམས་ཀྱིས་ཞུས་པ། བཅོམ་ལྡན་འདས་སྐྱེ་བ་
མ་མཆིས་པའི་མཚན་ཉིད་གང་ལགས། བཅོམ་ལྡན་འདས་ཀྱིས་བཀའ་སྩལ་པ།
གང་དུ་སྲེད་པ་ཐམས་ཅད་འགག་པ་དེ་ནི་སྐྱེ་བ་མེད་པའོ་ཞེས་གསུངས་སོ། །
འདི་སྐད་བསྟན་ཏེ། ཉོན་མོངས་པ་ཐམས་ཅད་སྤོངས་•པ་ནི་སྐྱེ་བ་མེད་པར་་་་
རྟོགས་པས་ཐོབ་པོ་ཞེས་བྱ་བའི་ཐ་ཚིག་གོ། །གང་སྐྱེ་བ་མེད་པ་དེ་ནི་བྱང་ཆུབ་པོ་
ཞེས་བྱ་བས་ནི་འདི་སྐད་བསྟན་ཏེ། སྐྱེ་བ་མེད་པ་ལ་སྐྲག་པར་མི་བྱ་སྟེ། འདི་
ལྟར་སྐྱེ་བ་མེད་པ་ཉིད་བྱང་ཆུབ་ཡིན་པའི་ཕྱིར་རོ་ཞེས་བསྟན་ཏོ། །འཇིག་རྟེན་་
ནི་སྐྱེ་བ་ལ་མངོན་པར་ཞེན་ཏེ། འདི་ལ་སངས་རྒྱས་འབྱུང་བ་ཡང་མེད་ལ་མྱ་་་་
ངན་ལས་འདའ་བ་ཡང་མེད་དོ་ཞེས་བྱ་བས་ནི་འདི་སྐད་བསྟན་ཏེ། གང་གི་ཕྱིར་
འཇིག་རྟེན་ནི་སྐྱེ་བ་ལ་མངོན་པར་ཞེན་པ་དེའི་ཕྱིར་མངོན་པར་རྫོགས་པར་འཚང་
མི་རྒྱའོ། _ །མངོན་པར་རྫོགས་པར་སངས་རྒྱས་པ་ལ་ནི་སངས་རྒྱས་འབྱུང་བ་
རྣམ་པར་རྟོག་པ་ཡང་མེད་ལ། ཡོངས་སུ་མྱ་ངན་ལས་འདའ་བར་རྣམ་པར་རྟོག་
58-1396