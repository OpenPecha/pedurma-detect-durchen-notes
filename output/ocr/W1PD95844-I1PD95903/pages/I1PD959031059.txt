१००
བསྟན་འགྱུར། དབུ་མ། ༼ཝ༽ ༡༡༤
ཁྱོད་ཀྱིས་ནི་འབྲས་བུའི་བདག་ཉིད་ལས་སམ། འོན་ཏེ་རྒྱུའི་བདག་ཉིད་ལས་
ཞེས་བྱེ་བྲག་ཏུ་བརྗོད་པ་བྱས་པས་དེས་ན་འུ་བུ་ཅག་བློ་མཐུན་པ་མ་ཡིན་པའི་ཕྱིར།
ཁོ་བོས་དངོས་པོ་རྣམས་བདག་ལས་སྐྱེ་བ་མེད་པར་བཀག་པ་འདི་གྲུབ་པ་ལ་སྒྲུབ་་
པ་མ་ཡིན་ནོ། །ཇི་ལྟར་ན་འགལ་བའི་དོན་ཉིད་མ་ཡིན་ཞེ་ན། དེའི་ཕྱིར་རྒྱུའི་
བདག་ཉིད་ལས་ན་ཡང་ཞེས་བྱ་བ་ལ་སོགས་པ་སྨྲས་ཏེ།
དངོས་པོ་རྣམས་རྒྱུའི་་་
བདག་ཉིད་ལས་སྐྱེ་བ་མེད་པར་བསྒྲུབ་•ན་ཡང་འཇིག་རྟེན་ལས་གྲགས་པ་དང་
འགལ་བའི་དོན་ཉིད་དུ་མི་འགྱུར་ཏེ། འདི་ལྟར་ཁྱོད་ན་རེ། སྐྱེ་བ་ཅན་ཐམས་
ཅད་ནི་རྒྱུའི་བདག་ཉིད་དུ་ཡོད་པ་ཁོ་ན་ལས་སྐྱེ་བའི་ཕྱིར་རོ་ཞེས་ཟེར་བ་གང་ཡིན་
པ་དེ་འདིར་བརྟག་གི་ཉོན་ཅིག །ཅི་མྱུ་གུའི་རྒྱུའི་ས་བོན་ཞེས་བྱ་བ་དེ་མྱུ་གུའི་
རང་གི་བདག་ཉིད་ཡིན་ནམམ། འོན་ཏེ་བདག་ཉིད་གཞན་ཡིན། གང་ཡང་་
རུང་བ་ཞིག་ཏུ་བརྟག་གྲང་•ན། 【དེ་ལ་•ཁོ་བོ་ནི་བདག་དང་གཞན་དུ་གྱུར་པ་
ལས་ཀྱང་སྐྱེ་བ་སེལ་བའི་ཕྱིར་འགལ་བའི་དོན་ཉིད་•དུ་མི་འགྱུར་རོ། །འདི་སྐད་
བསྟན་ཏེ། གལ་ཏེ་མྱུ་གུའི་རྒྱུའི་ས་བོན་དེ་རང་གི་བདག་ཉིད་ཡིན་ཏེ། ས་་
བོན་གང་ཡིན་པ་དེ་ཉིད་མྱུ་གུ་ཡིན་ན་ནི་དེའི་ཕྱིར་བདག་ལས་སྐྱེ་བ་མེད་པ་ཞེས་བྱ་
བ་དེ་ལེགས་པར་གསུངས་པ་ཡིན་ནོ། །ཅི་སྟེ་མྱུ་གུའི་ངོ་བོ་ཉིད་ལས་ས་བོན་་
བདག་ཉིད་གཞན་ཡིན་ན་ནི་དེའི་ཕྱིར་འོག་ཁོ་ན་ནས་དངོས་པོ་རྣམས་གཞན་ལས་
སྐྱེ་བ་མེད་པར་སྟོན་པའི་སྐབས【སུ་བརྟག་གི∶། ཅུང་ཟད་སྡོད་ཅིག །དེ་ལྟར་
གཏན་ཚིགས་ཀྱི་སྐྱོན་བསལ་བནྡྷ། འདིར་གྲངས་ཅན་དག་ཁོ་ན་ལས་ནུས་པ་སྨྲ་་་
བ་གཞན་ཁ་ཅིག་དཔེ་ལ་སྐྱོན་འདོགས་པར་བྱེད་པ་དག་ན་རེ། ཁྱེད་ཀྱིས་•
སྔར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཏེ་ཡོད་པའི་ཕྱིར།
དཔེར་ན་ཤེས་པ་ཡོད་པ་ཉིད་བཞིན་ནོ་ཞེས་སྦྱོར་བའི་ཚིག་སྨྲས་པའི་སྐབས་སུ།
58-1040