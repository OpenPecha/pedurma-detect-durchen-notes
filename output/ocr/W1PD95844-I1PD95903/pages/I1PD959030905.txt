བསྟན་འགྱུར། དབུ་མ།
ཡོད་པ་དེ་ནི་གཞན་ལ་ཕན་པ་སྐྱེ་བ་དང་རྗེས་སུ་འབྲེལ་པའི་ཐུགས་སོ། །གང་གི་
ཕྱིར་གཞན་ལ་ཕན་པ་སྐྱེ་བ་དང་རྗེས་སུ་འབྲེལ་པའི་ཐུགས་དེ་རང་གི་སྲོག་དང་
འབྲལ་•བའི་སྡུག་བསྔལ་གྱིས་ཀྱང་ཡོངས་སུ་མི་སྐྱོ་བ་དེའི་ཕྱིར་བྱང་ཆུབ་སེམས་
དཔའི་ཐུགས་བདོག་པ་ཐམས་ཅད་དང་། སྲས་སྡུག་པ་ལ་སོགས་པ་ཡོངས་སུ་
གཏོང་བའི་སྡུག་བསྔལ་གྱིས་•ཡོངས་སུ་མི་སྐྱོའོ། །ཇི་ལྟར་དགོངས་པ་ན་རང་གི་
སྲོག་དང་འབྲལ་བའི་སྡུག་བསྔལ་གྱིས་ཀྱང་ཡོངས་སུ་མི་སྐྱོ་ཞེ་ན། བདག་གིས་་་་
འཁོར་བ་ན་སྲོག་དང་འབྲལ་བའི་སྡུག་བསྔལ་དོན་མེད་པ་དུ་མ་དག་ཉམས་སུ་མྱོང་
བར་གྱུར་ཀྱང་སངས་རྒྱས་ཉིད་སྐྱེད་•པའི་གཞན་ལ་ཕན་པ་མ་ཐོབ་ཀྱི་རང་གི་སྲོག་
ཡོངས་སུ་གཏོང་•བ་འདིས་ནི་གཞན་ལ་ཕན་པས་སངས་རྒྱས་ཉིད་ཐོབ་པར་འགྱུར་
རོ་སྙམ་དུ་དགོངས་པ་ནི་རྙེད་པ་བླ་ན་མེད་པའི་བདེ་བས་མངོན་པར་བརླན་པའི་་
ཐུགས་རྗེ་•དེ་རང་གི་སྲོག་དང་འབྲལ་•བའི་སྡུག་བསྔལ་གྱིས་ཀྱང་ཡོངས་སུ་མི་སྐྱོའོ།
མངའ་བས་ཞེས་བྱ་བའི་སྒྲ་ནི་བྱང་ཆུབ་སེམས་དཔའ་གང་ལ་ཐུགས་དེ་ལྟ་བུ་མངའ་
བ་དེས་འཇིག་རྟེན་སྐྱེ་བ་དང་འགག་པ་ལ་སོགས་པའི་སྤྲོས་པའི་དྲ་བ་ཐིབས་པོར་་
འཁྱམས་ཤིང་སྣང་བ་མེད་པ་ལ་གཟིགས་ནས་ཞེས་བྱ་བར་སྦྱར་རོ། །འཇིག་རྟེན་
ཞེས་བྱ་བ་ནི་ཁྱད་པར་གྱི་གཞི་ཡིན་ལ། སྐྱེ་བ་དང་། འགག་པ་དང་། ཆད་་
པ་དང་། རྟག་པ་དང་། འོང་བ་དང་། འགྲོ་བ་དང་། ཐ་དད་པ་དང་།
གཅིག་པ་ལ་སོགས་པ་•སྤྲོས་པའི་དྲ་བ་ཐིབས་པོར་འཁྱམས་ཤིང་སྣང་བ་མེད་པ་
ཞེས་བྱ་བ་ནི་དེའི་ཁྱད་པར་ཡིན་ནོ། །དེ་ལ་འཇིག་རྟེན་ཞེས་བྱ་བ་ནི་འཇིག་པའི་
ཕྱིར༑ འཇིག་རྟེན་ཏེ་སེམས་ཅན་གྱི་འཇིག་རྟེན་ནོ། །སྐྱེ་བ་དང་། འགག་པ་
དང་། ཆད་པ་དང་། རྟག་པ་དང་། འོང་བ་དང་། འགྲོ་བ་དང་། ཐ་
དད་པ་དང་། གཅིག་པ་ལ་སོགས་པ་སྤྲོས་པའི་དྲ་བ་ཐིབས་པོ་ཞེས་བྱ་བ་ནི་
58-886