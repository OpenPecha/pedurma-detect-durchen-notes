ཤེས་རབ་སྒྲོན་མ་རྒྱ་ཆེར་འགྲེལ་པ།
པ་ཡང་སྐྱེ་མཆེད་རྣམས་དང་། རྐྱེན་རྣམས་དང༌་། རྒྱུ་སྤུན་ལ་སོགས་པ་ལས་་
གཞན་ཉིད་ཡིན། རྒྱུ་སྤུན་ལ་སོགས་པ་ཡང་སྐྱེ་མཆེད་རྣམས་དང་། རྐྱེན་་་་
རྣམས་དང་བུམ་པ་ལས་གཞན་ཉིད་ཡིན་པས་དེ་གཞན་ཉིད་ཀྱང་ཡིན་ལ།
འཇིག་རྟེན་ན་ གཞན་ཉིད་ཀྱི་བློ་སྐྱེད་•པར་བྱེད་པ་ཡང་ཡིན་པས།
དེ་ལ་•
དེའི་ཕྱིར་་
གཞན་ཉིད་ཀྱི་བློ་སྐྱེད་•པ་སྟེ། དེ་ཡང་འདི་ལྟ་སྟེ། སྐྱེ་མཆེད་རྣམས་དང་།
རྐྱེན་རྣམས་དང་། བུམ་པ་དང་། རྒྱུ་སྤུན་ལ་སོགས་པའོ། །གཞི་གཞན་ལ་་
ལྟོས་པ་གཞན་ཉིད་ཀྱི་བློ་སྐྱེད་•པ་དེ་ཉིད་སྤྱི་ཡིན་ཏེ། འདི་ལྟར་གཞན་ཉིད་ཅེས་་
བྱ་བ་གང་ཡིན་པ་སྟེ་སྤྱི་ལ་ཡོད་པའི་ཕྱིར་ཏེ། དེ་ཡང་འདི་ལྟ་སྟེ། སྐྱེ་མཆེད་་་
རྣམས་དང་། རྐྱེན་རྣམས་དང༌། བུམ་པ་དང་། རྒྱུ་སྤུན་ལ་སོགས་པའོ།
གཞི་གཞན་ལ་ལྟོས་པ་གཞན་ཉིད་ཀྱི་བློ་སྐྱེད་•པ་སྤྱི་དེའི་ཆོས་ཞེས་བྱ་བ་ནི་གཞན་
ཉིད་ཅེས་བྱ་བ་སྟེ། སྐྱེ་མཆེད་རྣམས་དང་། རྐྱེན་རྣམས་དང་། བུམ་པ་དང་།
རྒྱུ་སྤུན་ལ་སོགས་པ་སྤྱིའི་ཆོས་གཞན་ཉིད་ཅེས་བྱ་བ་ཁོ་བོའི་གཏན་ཚིགས་སུ་བརྗོད་
པ་གང་ཡིན་པའོ། _ །སྤྱིར་བརྗོད་པའི་ཕྱིར་ཞེས་བྱ་བ་ནི་ཁོ་བོའི་གཏན་ཚིགས་་
གཞན་ཉིད་ཅེས་བྱ་བ་སྤྱིའི་ཆོས་དེ་ཁོ་བོས་འབྲས་བུའི་ནུས་པས་སྟོང་པའི་གཞན་་་
ཉིད་དོ་ཞེའམ། དེས་མི་སྟོང་པའི་གཞན་ཉིད་དོ་ཞེས་བྱེ་བྲག་ཏུ་མ་ཕྱེ་བར་གཞན་
ཉིད་ཅེས་སྤྱིར་གཏན་ཚིགས་སུ་བརྗོད་པའི་ཕྱིར་རོ། ། དེ་ལྟར་ཁོ་བོའི་གཏན་་
ཚིགས་གཞན་ཉིད་ཅེས་བྱ་བ་དེ་སྤྱིར་བརྗོད་པ་དེའི་ཕྱིར། ཁྱོད་ཀྱི་•ལྟག་ཆོད་དེ་
ནི་མ་གྲུབ་པ་ལྟར་སྣང་བ་དང་༌། སྒྲུབ་པ་དང་མི་ལྡན་པ་སྣང་བ་ཡིན་ནོ་ཞེས་
མཇུག་བསྡུ་བར་བྱའོ། །དེ་ལ་ལྟག་ཆོད་དེ་ནི་ཞེས་བྱ་བ་ནི་ལོག་ཐབས་སུ་སྨྲ་བ་
དེ་སྟེ། སྔར་ཆོས་མངོན་པ་དག་ན་རེ། གཞན་ཉིད་ཅེས་བྱ་བ་གལ་ཏེ་འབྲས་་
བུའི་ནུས་པས་སྟོང་པ་ཉིད་ལ་བྱ་ན་ནི་གཏན་ཚིགས་ཀྱི་དོན་མ་གྲུབ་པ་ཉིད་དོ། །
58-1107