کا کام
བསྟན་འགྱུར། དབུ་མ། ༼༽ ༡༡༤
གཅིག་པ་ཞེས་བྱ་བ་དག་དགག་པར་བཞེད་པའི་ཕྱིར་རོ་ཞེས་ཟེར་རོ། །ཅིའི་ཕྱིར་
དེ་དག་ཐམས་ཅད་དོན་དམ་པར་དགག་ཅེ་ན།
དེའི་ཕྱིར་ངེས་པར་གཟུང་བའི་
ཕྱིར་རོ་ཞེས་བྱ་བ་སྨྲས་ཏེ། འདི་ལྟར་ཚིག་ཐམས་ཅད་ནི་གདོན་མི་ཟ་བར་ངེས་་
པར་གཟུང་བར་བྱ་བ་ཡིན་ལ། ངེས་པར་གཟུང་བར་བྱ་བ་དེ་ཡང་དོན་དམ་པའི་
ཡུལ་ཁོ་ན་ལ་ཡིན་གྱི། ཀུན་རྫོབ་ཀྱི་ཡུལ་ལ་ནི་མ་ཡིན་པའི་ཕྱིར་རོ།
།གཞན་
དུ་ཡང་མི་འགལ་ཏེ་ཞེས་བྱ་བ་ནི་དངོས་པོ་རྣམས་ཀྱི་འགག་པ་དང་།
སྐྱེ་བ་ལ་་
སོགས་པ་དེ་དག་ངེས་པར་གཟུང་བ་ལས་དོན་དམ་པར་དགག་པ་འབའ་ཞིག་ཏུ་་་
ཡང་མ་ཟད་དེ། འདི་ལྟར་རྣམ་པ་གཞན་དུ་ཡང་འཇིག་རྟེན་དང་ཡང་མི་འགལ་
ཞིང་། ལུང་དང་ཡང་མི་འགལ་ལ།
འགག་པ་དང་སྐྱེ་བ་ལ་སོགས་པ་དེ་དག་
ཐམས་ཅད་དོན་དམ་པར་བཀག་པ་ཡང་ཡིན་ནོ། །རྣམ་པ་གཞན་•ཡང་གང་ཞེ་
ན༑ དེའི་ཕྱིར་ཁྱད་པར་གྱི་གཞི་ཁྱད་པར་ཇི་སྐད་བསྟན་པ་ལ་འགལ་བ་མེད་་་་
པའི་ཕྱིར་དང་ཞེས་བྱ་བ་སྨྲས་སོ། །གང་ལ་འཇིག་རྟེན་དང་འགལ་བ་དང་ལུང་་
དང་འགལ་བ་མེད་ཅེ་ན། དེའི་ཕྱིར་ཁྱད་པར་གྱི་གཞིའི་ཁྱད་པར་ཇི་སྐད་བསྟན་
པ་ལ་ཞེས་བྱ་བ་སྨྲས་ཏེ། ཁྱད་པར་གྱི་གཞི་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་
རྟེན་ཅིང་འབྲེལ་པར་འབྱུང་བ་གང་ལ་ཁྱད་པར་འགག་པ་མེད་པ་དང་། སྐྱེ་བ་
མེད་པ་ལ་སོགས་པ་ཡོད་པ་སྔར་ཇི་སྐད་བསྟན་པ་དེ་ནི་ཁྱད་པར་གྱི་གཞིའི་ཁྱད་
པར་ཇི་སྐད་བསྟན་པ་སྟེ་དེ་ལའོ། །དེ་ལ་འགལ་བ་མེད་པའི་ཕྱིར་ཞེས་བྱ་བ་ནི།
དེ་ལ་འཇིག་རྟེན་དང་འགལ་བ་དང་། ལུང་དང་འགལ་བ་མེད་པའི་ཕྱིར་ཏེ།
གང་གི་ཕྱིར་དེ་ལ་དོན་གྱིས་•ཉེས་པ་མེད་པ་དེའི་ཕྱིར། གཞན་གྱི་• འཇིག་རྟེན་
དང་འགལ་བ་དང་། ལུང་དང་འགལ་བ་ཡོད་དོ་ཞེས་རྒལ་•བར་མི་ནུས་སོ། །
ཡང་ན་གཞན་དུ་ཡང་མི་འགལ་ཏེ་ཞེས་བྱ་བ་ནི། ངེས་པར་གཟུང་བའི་ཕྱིར་མི་་
58-966