人已人
མངའ་བས།
བསྟན་འགྱུར། དབུ་མ། ༼ཝ༽ ༡༡༤
འཇིག་རྟེན་སྐྱེ་བ་དང་། འགག་པ་དང་། ཆད་པ་དང་།
རྟག་པ་དང་། འོང་བ་དང་། ‧ཐ་དད་པ་དང་། གཅིག་པ་ལ་སོགས་པ་
སྤྲོས་པའི་དྲ་བ་ཐིབས་པོར་འཁྱམས་ཤིང་སྣང་བ་མེད་པ་ལ་གཟིགས་ནས【ཤེས་རབ་
ཀྱིས་•ཤེས་བྱའི་རྒྱ་མཚོ་མངོན་པར་བསྲུབས་ཏེ་ཞེས་བྱ་བས་བསྟན་ཏོ། །འབྲས་
བུ་རང་གི་དོན་གྱི་མཚན་ཉིད་ནི་ཆོས་ཐམས་ཅད་ཀྱི་དེ་ཁོ་ནའི་བདུད་རྩི་སྤྲོས་པའི་
དྲ་བ་མཐའ་དག་དང་ལེགས་པར་བྲལ་བ་གཞན་གྱི་དྲིང་མི་འཇོག་པ་རྣམ་པར་མི་་
རྟོག་པ་བརྙེས་ནས་ཞེས་བྱ་བས་བསྟན་ཏོ། །འབྲས་བུ་གཞན་གྱི་དོན་གྱི་མཚན་་་
ཉིད་ནི་ཐེག་པ་མཆོག་གིས་• འགྲོ་བ་རྣམས་ལ་རྟེན་ཅིང་འབྲེལ་བར་འབྱུང་བའི་་་་
རིན་པོ་ཆེ་དམ་པ། སྐྱེ་བ་དང་ན་ཚོད་དང་། རིགས་དང་ཡུལ་དང་། དུས་
ལས་འདའ་བ་མེད་པ། མུ་སྟེགས་བྱེད་དང་། ཉན་ཐོས་དང་རང་སངས་རྒྱས་་་
ཐམས་ཅད་དང་ཐུན་མོང་མ་ཡིན་པ། ཀུན་རྫོབ་དང་དོན་དམ་པའི་བདེན་པ་ལ་
བརྟེན་•ནས་སྐྱེ་བ་དང་སྐྱེ་བ་མེད་པ་ལ་སོགས་པའི་བརྗོད་པ་དག་གིས་བཀའ་སྩལ་
ཏོ་ཞེས་བྱ་བས་བསྟན་ཏེ། དེ་ནི་དོན་གྱི་འབྲེལ་པ་ཡིན་ནོ། །དེ་ལ་དོན་གྱི་
འབྲེལ་པ་སྦྱར་བ་ནི་འདི་ཡིན་་ཏེ། བཅོམ་ལྡན་འདས་སྔོན་བྱང་ཆུབ་སེམས་
དཔའི་སྤྱད་པ་སྤྱོད་པ་ན་ཐུགས་རྗེ་དམ་པས་སྤྲོ་བ་རབ་ཏུ་བསྐྱེད་པའི་བློ་གྲོས་
མངའ་བ། འཇིག་རྟེན་ལ་ཐུགས་བརྩེ་ཞིང་ཐེག་པ་མཆོག་གིས་འགྲོ་བ་རྣམས་ལ་
རྟེན་ཅིང་འབྲེལ་བར་འབྱུང་བའི་རིན་པོ་ཆེ་དམ་པ་བསྟན་པར་དགོངས་པ་ན།
གང་གི་ཕྱིར་བདག་མ་གྲོལ་བས་གཞན་དགྲོལ་བར་བྱ་བ་དེ་ནི་གནས་མ་ཡིན་ནོ་
སྙམ་ནསས། བསྐལ་པ་བྱེ་བ་ཁྲག་ཁྲིག་འབུམ་ཕྲག་དཔག་ཏུ་མེད་པར་བསོད་
ནམས་དང་ཡེ་ཤེས་ཀྱི་ཚོགས་གཞལ་དུ་མེད་པའི་ཁུར་བཞེས་པར་མཛད་པ་ན།
གཞན་ལ་ཕན་པ་སྐྱེ་བ་དང་རྗེས་སུ་འབྲེལ་བའི་ཐུགས་དཀའ་བ་སྤྱོད་པས་རང་
58-878