ཤེས་རབ་སྒྲོན་མ་རྒྱ་ཆེར་འགྲེལ་པ།
7477
རྟོགས་པར་བྱ་བ་དང་རྟོགས་པར་བྱེད་པ་ཀུན་རྫོབ་ཏུ་གཅིག་ལ་གཅིག་ནུས་པས་་་
སྟོང་པ་སྤྱིར་གྲུབ་པ་དག་ཁོ་ན་དཔེ་ཉིད་དུ་འདོད་པའི་ཕྱིར་དཔེ་མེད་པ་མ་ཡིན་ནོ་
ཞེས་བྱ་བས་ནི་འདི་སྐད་བསྟན་ཏེ། ཡང་ན་གཅིག་•ལ་གཅིག་ནུས་པས་སྟོང་པ་་་
ཉིད་ཀྱི་མཚན་ཉིད་ཀྱིས་●གཞན་པ་ཉིད་ཁས་བླངས་ན་ཡང་ཁོ་བོའི་དཔེ་གཅོད་པ་
པོ་དང་གཅད་•པ་གཅིག་པ་ཉིད་མ་ཡིན་པ་ཀུན་རྫོབ【ཏུ་འགྱུར་ཏེ∶། གང་གི་ཚེ་་
འགྲོ་བ་པོ་དང་འགྲོ་བ་གཅིག་ལ་གཅིག་ནུས་པས་སྟོང་པ་ཉིད་ཀྱི་མཚན་ཉིད་ཀྱིས་•
གཞན་པ་ཉིད་ཡིན་པར་སྒྲུབ་•པ་དེའི་ཚེ་དམ་བཅས་པའི་དོན་དེ་ཁས་བླངས་ནས།
དཔེར་ན་རྟོགས་པར་བྱ་བ་གཙོ་བོ་དང་རྟོགས་པར་བྱེད་པ་སྐྱེས་བུ་ཉིད་བྱེད་པ་པོ་་་
དང་ལས་ཀྱི་མཚན་ཉིད་ཀྱིས་ཀུན་རྫོབ་ཏུ་གཅིག་ལ་གཅིག་ནུས་པས་སྟོང་པས་
གཞན་པ་ཉིད་དུ་འགྲུབ་པ་དེ་བཞིན་དུ་འགྲོ་བ་པོ་དང་འགྲོ་བ་ཡང་བྱེད་པ་པོ་དང་
ལས་ཀྱི་མཚན་ཉིད་ཀྱིས་ཀུན་རྫོབ་ཏུ་གཅིག་ལ་གཅིག་ནུས་པས་སྟོང་•པས་གཞན་
པ་ཉིད་དུ་འགྲུབ་པར་འགྱུར་བས་ཁོ་བོའི་དཔེ་མེད་པ་མ་ཡིན་ནོ། །གྲངས་ཅན་
དག་གིས་སྐྱེས་བུ་བྱེད་པ་པོ་ཉིད་•མ་ཡིན་ཏེ་རང་བཞིན་ནི་བྱེད་པ་པོ་ཡིན་ལ་སྐྱེས་
བུ་ནི་ཟ་བ་པོ་ཡིན་པའི་ཕྱིར། བྱེད་པ་པོ་དང་ལས་ཉིད་ཀྱི་གཏན་ཚིགས་མི་
འགྲུབ་པོ་ཞེས་ཀྱང་སྨྲ་•བར་མི་ནུས་ཏེ། འདི་ལྟར་བློས་ཡོན་ཏན་རྣམས་ཀྱང་
བདག་ལས་གཞན་ལ་བདག་ཀྱང་ཡོན་ཏན་རྣམས་ལས་གཞན་ནོ་སྙམ་དུ་ངེས་པར་
འཛིན་པ་ན་རྟོགས་པར་བྱ་བ་རྟོགས་པར་བྱེད་པ་པོ་ཉིད་ཡིན་པའི་ཕྱིར་རོ། །
ཅི་སྟེ་ཡང་དོན་དམ་པར་གཅོད་པ་པོ་དང་གཅད་•པ་གཞན་པ་ཉིད་མ་ཡིན་ཏེ།
དཔག་ཏུ་ཡོད་པའི་ཕྱིར་གཅད་•པའི་རང་གི་བདག་ཉིད་བཞིན་པས་དེའི་ཕྱིར་
འགལ་བ་འཁྲུལ་པ་མེད་པའི་གནོད་པར་འགྱུར་ཞེ་ན་ཞེས་བྱ་བ་ནི་གྲངས་ཅན་དག་
གཅོད་པ་པོ་དང་གཅད་•པ་གཞན་པ་ཉིད་མ་ཡིན་པར་བསྒྲུབ་●པའི་ཚིག་ཡིན་ཏེ།
58-1511