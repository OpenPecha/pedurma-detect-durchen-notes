ཤེས་རབ་སྒྲོན་མ་རྒྱ་ཆེར་འགྲེལ་པ། _
༡༣༩༥
འགྱུར་རོ་ཞེས་བྱ་བའི་ཐ་ཚིག་གོ། །དེ་བཞིན་དུ་འཕགས་པ་ལང་ཀར་གཤེགས་་་
པའི་མདོ་ལས་ཀྱང་། འདི་སྐད་ཅེས། གང་ལ་ཅུང་ཟད་སྐྱེ་མེད་ཅིང་། །
འགག་པའང་ཅུང་ཟད་ཡོད་མིན་པ། །འགྲོ་བ་དབེན་མཐོང་དེ་ལ་ནི། །ཡོད་་
པ་ཉིད་དང་མེད་ཉིད་མེད། །ཅེས་གསུངས་སོ། །འདི་སྐད་བསྟན་ཏེ།
ཏེ་དངོས་པོ་སྐྱེས་པ་མ་ཞིག་པར་གྱུར་ན་ཡོད་པ་ཉིད་ཡིན་ལ།
གལ་
གལ་ཏེ་ཞིག་་
པར་གྱུར་ན་མེད་པ་ཉིད་ཡིན་ནོ། །གང་གི་ཕྱིར་ཅུང་ཟད་ཀྱང་སྐྱེ་བ་མེད་པ་དེའི་
ཕྱིར་ནི་ཡོད་པ་ཉིད་མེད་ལ། གང་གི་ཕྱིར་ཅུང་ཟད་ཀྱང་འགག་པ་མེད་པ་དེའི་
ཕྱིར་ནི་མེད་པ་ཉིད་མེད་དོ། །དེ་བཞིན་དུ་འཕགས་པ་སངས་རྒྱས་པ་• ཐམས་
ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བའི་རྒྱན་གྱི་མདོ་ལས་ཀྱང་འདི་སྐད་
དེ་བཞིན་གཤེགས་པ་རྟག་ཏུ་སྐྱེ་མེད་ཆོས། །ཆོས་རྣམས་ཐམས་ཅད་བདེ་བར་
གཤེགས་དང་འདྲ། །ཞེས་གསུངས་ཏེ། དེ་བཞིན་གཤེགས་པ་རྟག་ཏུ་སྐྱེ་མེད་
ཆོས༑ །ཞེས་བྱ་བ་ནི་དེ་བཞིན་གཤེགས་པ་གང་ལ་རྟག་ཏུ་སྐྱེ་བ་མེད་པའི་ཆོས་
མངའ་བ་དེ་ནི་དེ་བཞིན་གཤེགས་པ་རྟག་ཏུ་སྐྱེ་མེད་ཆོས་ཞེས་བྱ་སྟེ། དེ་བཞིན་
གཤེགས་པ་ནི་རྟག་ཏུ་སྐྱེ་བ་མེད་པའི་ངོ་བོ་ཉིད་དོ་ཞེས་བྱ་བའི་ཐ་ཚིག་གོ། །ཆོས་
རྣམས་ཐམས་ཅད་བདེ་བར་གཤེགས་●དང་འདྲ། །ཞེས་བྱ་བ་ནི། ཆོས་ཐམས་
ཅད་ཀྱང་དེ་བཞིན་གཤེགས་པ་དང་འདྲ་བར་སྐྱེ་བ་མེད་པའི་ངོ་བོ་ཉིད་ཡིན་ནོ་
ཞེས་བྱ་བའི་ཐ་ཚིག་གོ། །དེ་བཞིན་དུ་འཕགས་པ་སངས་རྒྱས་ཐམས་ཅད་ཀྱི་
ཡུལ་ལ་འཇུག་པ་ཡེ་ཤེས་སྣང་བའི་རྒྱན་གྱི་མདོ་དེ་ཉིད་ལས་ཀྱང་འདི་སྐད་ཅེས།
འཇམ་དཔལ་དེའི་ཕྱིར་ཁྱོད་ཀྱིས་རྣམ་གྲངས་དེས་ཀྱང་འདི་ལྟར་རིག་པར་བྱ་སྟེ།
སྐྱེ་བ་མེད་པ་དང་འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པའི་ཚིག་བླ་
དྭགས་ཡིན་ནོ་ཞེས་གསུངས་ཏེ། བཅོམ་ལྡན་འདས་ལ་འཇམ་དཔལ་གྱིས་ཞུས་པ།
58-1395