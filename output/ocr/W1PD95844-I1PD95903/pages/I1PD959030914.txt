ཤེས་རབ་སྒྲོན་མ་རྒྱ་ཆེར་འགྲེལ་པ།
१९५
པ་ནི་དམིགས་པའི་མཚན་ཉིད་དེ། སེམས་ཅན་གྲོལ་བ་དང་། མ་གྲོལ་བ་དང་།
བརྗོད་པ་དང་། བརྗོད་པར་བྱ་བ་དང་། ཤེས་པ་དང་། ཤེས་བྱར་འབྲེལ་་
བའི་མཚན་ཉིད་དང་། ལས་དང་འབྲས་བུས་འབྲེལ་པ་རྣམ་པར་གཞག་•པའི་་
མཚན་ཉིད་དོ། །དོན་དམ་པའི་བདེན་པ་ནི་ཐམས་ཅད་དམིགས་སུ་མེད་པའི་་་་
མཚན་ཉིད་དེ།
འཕགས་པ་ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས།
ཚངས་པ་དེ་བཞིན་གཤེགས་པ་རྣམས་ཀྱི་བྱང་ཆུབ་ནི་དམིགས་སུ་མེད་པའོ་ཞེས་ཇི་
སྐད་གསུངས་པ་ལྟ་བུའོ། ། ངེས་པའི་ཚིག་ཏུ་ན་ཀུན་རྫོབ་ཅེས་བྱ་བ་ནི་ཡང་དག་་་
པ་ཕྱིན་ཅི་མ་ལོག་པའི་རྣམ་པས་སྒྲིབ་པ་ཀུན་རྫོབ་པོ། །ཀུན་ཞེས་བྱ་བ་ནི་ཡང་
དག་པ་ཕྱིན་ཅི་མ་ལོག་པའི་རྣམ་པས་སོ། །རྫོབ་ཅེས་བྱ་བ་ནི་སྒྲིབ་• ཅིང་
གཡོགས་•པར་བྱེད་པ་སྟེ། འགེབས་པར་བྱེད་ཅེས་བྱ་བའི་ཐ་ཚིག་གོ།
།གང་
གིས་ཅི་ཞིག་བསྒྲིབས་ཤེ་ན། དམིགས་པའི་མཚན་ཉིད་ཀུན་རྫོབ་ཀྱི་བདེན་པས་
དམིགས་སུ་མེད་པའི་མཚན་ཉིད་དོན་དམ་པའི་བདེན་པ་བསྒྲིབས་སོ།
།བདེན་
པ་ཞེས་བྱ་བ་ནི་ཀུན་རྫོབ་དེ་ཉིད་བདེན་པ་ཡིན་པས་ཀུན་རྫོབ་ཀྱི་བདེན་པའོ། །
འདིར་ཁ་ཅིག་ན་རེ། དེ་ལྟར་བསྡུ་བ་བྱས་ན་ཀུན་རྫོབ་འབའ་ཞིག་བདེན་པར་
འགྱུར་གྱི་དོན་དམ་པ་ནི་བདེན་པར་མི་འགྱུར་ཏེ། དེ་ལྟར་ན་ལུང་དང་ཡང་
འགལ་བར་འགྱུར་ཏེ། ལུང་ལས་རིགས་ཀྱི་བུ་གལ་ཏེ་དོན་དམ་པ་མེད་པར་གྱུར་
ན་ཚངས་པར་སྤྱོད་པ་དོན་མེད་པར་འགྱུར་རོ་ཞེས་གསུངས་སོ་ཞེས་ཟེར་བས།
འདིར་དེ་ལ་སྨྲས་པ། ལུང་དང་འགལ་བར་མི་འགྱུར་ཏེ། འདི་ལྟར་ཆོས་
ཐམས་ཅད་མ་སྐྱེས་པའི་ཕྱིར་དམིགས་པ་དེ་ཉིད་ཤེས་རབ་ཀྱིས་ཉེ་བར་བརྟགས་པ་
ན་དོན་དམ་པར་དམིགས་སུ་མེད་པ་ཉིད་ནི་དོན་དམ་པའི་བདེན་པ་ཡིན་པས།
དེའི་ཕྱིར་དོན་དམ་པའི་བདེན་པ་ཡང་བདེན་པ་ཉིད་དུ་འཐད་དེ། ལུང་ལས་
58-895