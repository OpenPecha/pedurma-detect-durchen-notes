7
བསྟན་འགྱུར། དབུ་མ། ༼ཝ༽ ༡༡༤
ཞེས་བྱ་བ་འདི་གཞན་གྱི་ཚིག་ཏུ་འགྱུར་བ་ཡིན་ན་ཅིའི་ཕྱིར་བདག་གི་ཚིག་ཏུ་་་
བསྟན་ཅེས་ཟེར་བའི་ཕྱོགས་སྔ་མ་ཁོང་ནས་དབྱུང་བ་དེའི་ལན་དུ། འདིར་
འགྲེལ་པ་བྱེད་པ་ཉིད་ཀྱིས་•བདག་གི་ཚིག་ཏུ་བསྟན་པ་ནི་འདི་ལྟར【གང་དག་•སྒྲ་
ཙམ་གྱི་རྗེས་སུ་འབྲང་བ་ཆོས་རབ་ཏུ་འབྱེད་པ་ལ་མི་མཁས་པ་ལྟ་བ་ངན་པས་བློ་་་
གྲོས་ཉམས་པར་གྱུར་པ་ཚུལ་ཁྲིམས་དང་། བསམ་གཏན་དང་། ཤེས་པ་ལ་་་
རྒྱབ་ཀྱིས་ཕྱོགས་ལ། རང་ཡང་ལམ་གོལ་བར་ཞུགས་ཤིང་གཞན་དག་ཀྱང་དེར་་
འཛུད་པར་བྱེད་པ་དག །དེ་ལ་མངོན་པར་ཞེན་པ【སྤང་བའི་•ཕྱིར་རོ་ཞེས་བྱ་
བ་སྨྲས་ཏེ། སློབ་དཔོན་གྱི་ཞལ་སྔ་ནས་སའི་དབང་ཕྱུག་གི་མངའ་བརྙེས་པ་་་
བསྟན་བཅོས་ཐམས་ཅད་མཁྱེན་པས་འདིར་བདག་གི་ཚིག་ཏུ་གསུངས་པ་ནི་འདི་་
ལྟར་བརྡ་སྤྲོད་པ་པ་གང་དག་སྒྲ་ཙམ་གྱི་རྗེས་སུ་འབྲང་བ་ཆོས་རབ་ཏུ་འབྱེད་པ་ལ་
མི་མཁས་པ་ལྟ་བ་ངན་པས་བློ་གྲོས་ཉམས་པར་གྱུར་པ། ཚུལ་ཁྲིམས་དང་།
བསམ་གཏན་དང་། ཤེས་པ་ལ་རྒྱབ་ཀྱིས་ཕྱོགས་པས་རང་ཡང་ལམ་གོལ་བར་
ཞུགས་ཤིང་གཞན་དག་ཀྱང་དེར་འཛུད་པར་བྱེད་པ་དག་སྒྲ་དེ་ལ་མངོན་པར་ཞེན་
པའི་ཟུག་རྔུ་སྤང་བའི་ཕྱིར་མཛད་པ་ཡིན་གྱི། སྐད་ཀྱི་བྱིངས་•དག་དང་●།
བྱེད་པ་དག་དང་། 【རྣམ་པར་དབྱེ་བ་དག་དང་།• རྟགས་●དག་དང་།
ཚིག་དག་གི་ངེས་པའི་རང་བཞིན་ངོ་བོ་ཉིད་ཀྱིས་གྲུབ་པ་དག་མི་མཁྱེན་པ་ནི་མ་་་་
ཡིན་ནོ་ཞེས་བྱ་བར་སྦྱར་རོ། །གང་དག་སྒྲ་ཙམ་གྱི་རྗེས་སུ་འབྲང་བ་དེ་དག་ཇི་་
ལྟར་རང་ཡང་ལམ་གོལ་བར་ཞུགས་ཤིང་གཞན་དག་ཀྱང་དེར་འཛུད་པར་བྱེད་ཅེ་
ན༑ གཞན་དག་ལམ་གོལ་བ་དེར་འཛུད་པར་བྱེད་པའི་རྒྱུ་བསྟན་པའི་ཕྱིར།
གསང་ཚིག་སྒྲ་དང་ཡིག་འབྲུས་ཉམས་གྱུར་ན། །ལོག་པར་སྦྱར་བས་དེ་ཡི་དོན་མི་
སྟོན༑ །རྡོ་རྗེའི་ཚིག་དེས་མཆོད་སྦྱིན་བྱེད་བརླག་སྟེ། །དབང་པོའི་དགྲ་བོ་སྒྲ་
58-1448