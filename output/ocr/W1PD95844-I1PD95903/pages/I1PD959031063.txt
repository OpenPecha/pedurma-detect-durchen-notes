१०८८
བསྟན་འགྱུར། དབུ་མ།
17
པས་དངོས་པོ་རྣམས་གཞན་ལས་སྐྱེ་བར་འགྱུར་བ་དང་། སྐྱེ་བ་འབྲས་བུ་དང་
བཅས་པ་ཉིད་དུ་འགྱུར་བ་དང་། སྐྱེ་བ་ཐུག་པ་ཡོད་པར་འགྱུར་བའི་ཕྱིར་མཛད་
པའི་མཐའ་དང་འགལ་བར་འགྱུར་རོ་ཞེས་བྱ་བ་ནི། འགྲེལ་པ་བྱེད་པ་ཉིད་ཀྱིས་
གནས་བརྟན་བུདྷ་•པཱ་ལི་ཏས་རྣམ་པར་བཤད་པ་དེ་རིགས་པ་མ་ཡིན་པར་སྒྲུབ་•
པའི་ཚིག་ཡིན་ནོ། །དེ་ལ་དེ་ནི་རིགས་པ་མ་ཡིན་ཏེ་ཞེས་བྱ་བ་ནི། གནས་
བརྟན་བུདྷ་པཱ་ལི་ཏས་རྣམ་པར་བཤད་པ་དེ་ནི་རིགས་པ་མ་ཡིན་ནོ་ཞེས་དམ་
བཅས་པ་ཡིན་ནོ། །ཅིའི་ཕྱིར་རིགས་པ་མ་ཡིན་ཞེ་ན། གཏན་ཚིགས་དང་དཔེ་
མ་བརྗོད་པའི་ཕྱིར་ཏེ། འདི་སྐད་བསྟན་ཏེ། རྣམ་པར་བཤད་པ་དེ་ལ་དངོས་
པོ་རྣམས་བདག་ལས་སྐྱེ་བ་མེད་དོ་ཞེས་དམ་བཅས་པ་དེ་ཙམ་ཁོ་ན་ཞིག་གྲགས་
པར་ཟད་ཀྱི། ཇི་ལྟར་བདག་ལས་སྐྱེ་བ་མེད་པའི་གཏན་ཚིགས་ཡོད་པའི་ཕྱིར་
ཞེས་བྱ་བ་ལྟ་བུ་དང་། ཡོད་པ་བདག་ལ་སྐྱེ་བ་མེད་པའི་དཔེ། །དཔེར་ན་ཤེས་
པ་ཡོད་པ་ཉིད་བཞིན་ནོ། །ཞེས་བྱ་བ་ལྟ་བུ་མ་བརྗོད་པའི་ཕྱིར་དེ་ནི་རིགས་པ་མ་
ཡིན་ནོ། །གཞན་ཡང་གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་ཏེ། གལ་ཏེ་
དེ་ལ་གཏན་ཚིགས་དང་དཔེ་དག་བརྗོད་ཅིང་སྒྲུབ་པ་རྫོགས་པར་བརྗོད་དུ་ཟིན་་་་
ཀྱང་དེ་ལ་སྐྱེ་བར་སྨྲ་བ་གཞན་གྱིས་སྨྲས་པའི་ཉེས་པ་གདོན་མི་ཟ་བར་འབྱུང་བར་
འགྱུར་ན། དེ་ཡང་ཁྱོད་ཀྱིས་*མ་བསལ་བས། དེའི་ཕྱིར་གཞན་གྱིས་སྨྲས་པའི་
ཉེས་པ་མ་བསལ་བའི་ཕྱིར་དེ་ནི་རིགས་པ་མ་ཡིན་ནོ། །གཞན་ཡང་དེ་ཇི་ལྟར་་་
རིགས་པ་མ་ཡིན་ཞེ་ན། གླགས་ཡོད་པའི་ཚིག་ཡིན་པའི་ཡང་ཕྱིར་ཏེ། གནས་་
བརྟན་བུདྷ་∶པཱ་ལི་ཏས【རྣམ་པར་•བཤད་པ་དེ་ནི་རྒོལ་བ་གཞན་གྱི་ཀླན་ཀའི་
གླགས་ཡོད་པའི་ཚིག་ཡིན་པའི་ཕྱིར་ཡང་རིགས་པ་མ་ཡིན་ནོ། །ཡང་ཞེས་བྱ་བའི་
སྒྲ་ནི་གཏན་ཚིགས་དང་དཔེ་མ་བརྗོད་པའི་ཕྱིར་དང་གཞན་གྱིས་སྨྲས་པའི་ཉེས་པ་
58-1044