م
བསྟན་འགྱུར། དབུ་མ། ༼ཝ༽ ༡༡༤
ལ་གཏན་ཚིགས་ཀྱི་དོན་•མ་གྲུབ་པ་ཡིན་ཏེ། ཇི་སྐད་དུ་ཕྱོགས་ཀྱི་ཆོས་ནི་རྒོལ་
བ་དང་། ཕྱིར་རྒོལ་བ་ལ་ངེས་པ་གང་ཡིན་པ་དེ་གཟུང་ངོ་ཞེས་ཟེར་བའི་ཕྱིར་
རོ༑ །འོན་ཏེ་བརྡ་•སྤྲོད་པ་པས་• གཏན་ཚིགས་ཀྱི་དོན[ཡོད་པ་•མ་གྲུབ་པའི་
སྐྱོན་དེ【ཡང་སྤང་བའི་• ཕྱིར་བྱེད་པ་པོ་མེད་པ་ཉིད་དུ་འདོད་ན་ནི་དེས་ན་ཁྱོད་
ཀྱིས་• སྔར་བྱེད་པ་པོ་ཡོད་པར་གྲུབ་པའི་མཐའ་ལས་འབྱུང་ངོ་ཞེས་སྨྲས་པས།
རང་གིས་ཁས་བླངས་པ་དེ་ལ་གནོད་པར་འགྱུར་རོ། །འོན་ཏེ་ངོ་ཚ་བོར་ནས་
བདག་ལ་བྱེད་པ་པོ་ཡོད་པར་གྲུབ་ཀྱང་གཞན་ལ་བྱེད་པ་པོ་མེད་པར་གྲགས་པས།
བདག་གིས་ཀྱང་གཞན་གྱི་གཞུང་བསྒྲུབ་• དགོས་པས་བྱེད་པ་པོ་མེད་པར་སྨྲ་སྟེ།
དེས་ན་ཡོད་པའི་གཏན་ཚིགས་ཀྱི་དོན་མ་གྲུབ་པར་མི་འགྱུར་རོ་ཞེ་ན། དེའི་ཕྱིར་
གཞན་ལ་གྲགས་པའི་གཏན་ཚིགས་བརྗོད་ན་ནི་ཧ་ཅང་ཐལ་བར་འགྱུར་བའི་ཕྱིར་
རོ་ཞེས་བྱ་བ་སྨྲས་ཏེ། ཇི་སྐད་བསྟན་ཞེ་ན། གལ་ཏེ་རང་གི་གྲུབ་པའི་མཐའ་
ལ་བྱེད་པ་པོ་ཡོད་པ་ཉིད་དུ་གྲུབ་ཀྱང་སངས་རྒྱས་པ་དག་གི་གཞུང་ལས་བྱེད་པ་པོ་
མེད་པ་ཉིད་དུ་གྲགས་པས་དེའི་ཕྱིར་བདག་ཀྱང་བྱེད་པ་པོ་མེད་པ་ཉིད་དུ་ཁས་
ལེན་ཏོ་ཞེ་ན། འོ་ན་ནི་བྱེད་པ་པོ་དང་། བྱེད་པ་དང་། བྱ་བ་དང་ལས་
དང་། གང་ལ་སྦྱིན་པ་དང་། འབྲལ་བ་དང་། གཞི་ཞེས་བྱ་བ་བྱེད་པ་པོ་
ཐམས་ཅད་བསལ་བ་གཞན་དག་ཀྱང་ལྷུར་བླངས་ཏེ་བརྡ་• སྤྲོད་པ་པའི་གྲུབ་པའི་
མཐའ་དང་མི་མཐུན་པའི་ཆོས། ཆོས་བདག་མེད་པ་ལ་སོགས་པ་ཡང་ཁས་བླང་
བར་བྱ་དགོས་སོ། །འོན་ཏེ་དེ་དག་ཁས་མི་ལེན་ན་ནི་བྱེད་པ་པོ་མེད་པ་ཉིད་དུ་
ཁས་ལེན་ཅེས་བྱ་བ་འདི་ཡང་བརྗོད་པར་མི་བྱའོ། །དེ་ལྟར་རྟེན་ཅིང་འབྲེལ་བར་
འབྱུང་བའི་སྒྲ་སུན་འབྱིན་པའི་གྲུབ་པ་གསལ་•བས་རྟེན་ཅིང་འབྲེལ་བར་འབྱུང་
བའི་སྒྲ་ཡང་གྲུབ་པ་ཉིད་དུ་བསྟན་པ་ཡིནན་ནོ། །འདིར་གཞན་དག་ན་རེ།
58-942