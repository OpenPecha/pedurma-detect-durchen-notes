ཤེས་རབ་སྒྲོན་མ་རྒྱ་ཆེར་འགྲེལ་པ།
१०९१
བྱེད་ཅེས་བྱ་བའི་ཐ་ཚིག་གོ། །ཇི་ལྟར་ཕྱིར་ཟློག་*པར་བྱེད་ཅེ་ན། དེའི་ཕྱིར་་
གཞན་ཡིན་པའི་ཕྱིར་ཞེས་བྱ་བ་གཏན་ཚིགས་ཀྱི་དོན་ཡོན་ཏན་ཡིན་པར་རྟོག་ན་ནི་
རང་ལ་མ་གྲུབ་པའི་དོན་ཉིད་དོ། །དེ་ལས་གཞན་པའི་དོན་ཡིན་པར་རྟོག་ན་ནི་
གྲགས་པའི་གནོད་པར་འགྱུར་རོ་ཞེས་བྱ་བ་སྨྲས་ཏེ། གཞན་ཡིན་པའི་ཕྱིར་ཞེས་
བྱ་བ་ནི་•དབུ་མ་པའི་སྦྱོར་བའི་ཚིག་ལས་དོན་དམ་པར་ནང་གི་སྐྱེ་མཆེད་རྣམས་དེ་
དག་གི་རྐྱེན་གཞན་དག་ལ་▪ སྐྱེ་བ་མེད་དེ། གཞན་ཡིན་པའི་ཕྱིར་ཞེས་བྱ་བ་དང་།
དོན་དམ་པར་གཞན་བརྗོད་པར་འདོད་པ་མིག་ལ་སོགས་པ་ནང་གི་སྐྱེ་མཆེད་
འགྲུབ་པར་བྱེད་པ་དག་རྐྱེན་མ་ཡིན་པར་ངེས་ཏེ། གཞན་མ་ཡིན་པའི་ཕྱིར་ཞེས་
སྨྲས་པ་གང་ཡིན་པ་སྟེ། དབུ[མ་པའི་* གཏན་ཚིགས་ཀྱི་དོན་གཞན་ཡིན་པའི་་་
ཕྱིར་ཞེས་བྱ་བ་དེའོ། །གཏན་ཚིགས་ཀྱི་དོན་ཞེས་བྱ་བ་ཡང་དབུ【མ་པའི་•གཏན་
ཚིགས་ཀྱི་དོན་ཏེ་གཞན་ཡིན་པའི་ཕྱིར་ཞེས་བྱ་བ་དེ་ཉིད་དོ། །ཡོན་ཏན་ཡིན་་
པར་རྟོག་ན་ནི་ཞེས་བྱ་བ་ནི་དབུ【མ་པའི་• གཏན་ཚིགས་ཀྱི་དོན་གཞན་ཡིན་པའི་་
ཕྱིར་ཞེས་བྱ་བ་དེ་བྱེ་བྲག་པའི་གྲུབ་པའི་མཐའ་ལས་ཚིག་གི་དོན་དྲུག་བྱུང་བ་ལས།
ཡོན་ཏན་ཞེས་བྱ་བའི་ནང་ནས་གཞན་ཞེས་བྱ་བ་དེ་ཡིན་པར་རྟོག་ན་ནི་རང་ལ་མ་
གྲུབ་པའི་དོན་ཉིད་ཡིན་པས་མི་རུང་ངོ་ཞེས་བྱ་བར་སྦྱར་རོ། །དེ་ལ་བྱེ་བྲག་པའི་
རྫས་དང་།
གྲུབ་པའི་མཐའ་ལས་འབྱུང་བའི་ཚིག་གི་དོན་དྲུག་གང་ཞེ་ན།
ཡོན་ཏན་དང་། ལས་དང་། སྤྱི་དང་། བྱེ་བྲག་དང་། འདུ་བའོ། །དེ་
ལ་རྫས་གང་ཞེ་ན། རྣམ་པ་དགུ་སྟེ། ས་དང་། ཆུ་དང་། མེ་དང་།
རླུང་དང་། ནམ་མཁའ་དང་། དུས་དང་། ཕྱོགས་དང་། བདག་དང་།
ཡིད་དོ། །ཡོན་ཏན་གང་ཞེ་ན། རྣམ་པ་ཉི་ཤུ་རྩ་བཞི་སྟེ། གཟུགས་དང་•།
དྲི་དང་། རོ་དང་། རེག་པ་དང་། གྲངས་དང་། བོང་ཚོད་དང་། སོ་
58-1093