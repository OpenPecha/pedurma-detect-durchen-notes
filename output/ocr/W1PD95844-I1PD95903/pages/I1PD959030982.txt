ཤེས་རབ་སྒྲོན་མ་རྒྱ་ཆེར་འགྲེལ་པ།
کام
དེ་ནི་ཆོས་ཀྱི་དེ་ཁོ་ན་རྟོགས་པ་མེད་པའི་ཚུལ་གྱིས་རྟོགས་པ་འདི་ལ་མེད་པའོ། །
འདི་ལྟར་དེ་ལ་ནི་རྟོགས་པར་བྱ་བ་ཅུང་ཟད་ཀྱང་མེད་དེ། ལུང་ལས། དེ་ལ་
ཆོས་རྡུལ་ཙམ་ཡང་དམིགས་སུ་མེད་པ་དེས་ན་བླ་ན་མེད་པ་ཡང་དག་པར་རྫོགས་་
པའི་བྱང་ཆུབ་ཅེས་བྱའོ་ཞེས་ཇི་སྐད་གསུངས་པ་ལྟ་བུའོ། །དེའི་ཕྱིར་ཕྱི་རོལ་ལམ་
ནང་ངམ་འཇིག་རྟེན་པའམ་འཇིག་རྟེན་ལས་འདས་པའི་ཆོས་འགའ་ལ་•ཡང་
འགག་པ་མེད་པ་དེ་དམིགས་སུ་མེད་པས་འགག་པ་མེད་པ་ཞེས་བྱའོ། །དོན་
གཅིག་མིན་ཞེས་བྱ་བའི་བར་དུ་ཡང་འདི་ལ་དོན་གཅིག【པ་ཡོད་•པ་མ་ཡིན་པའོ་
ཞེས་བྱ་བས་ནི་འདི་སྐད་བསྟན་ཏེ། ཇི་ལྟར་འཇིག་པ་དང་། མེད་པ་དང་།
ཉམས་པ་ཞེས་བྱ་བའི་སྒྲས་བསྟན་པའི་འགག་པ་གང་དག་•ཡིན་པ་དེ་ཆོས་ཀྱི་དེ་ཁོ་
ན་རྟོགས་པ་མེད་པའི་ཚུལ་གྱིས་རྟོགས་པ་འདི་ལ་མེད་པ་དེ་བཞིན་དུ། སྐྱེ་བ་
དང་། ཆད་པ་དང་། རྟག་པ་དང་། འོང་བ་དང་། འགྲོ་བ་དང་།
དོན་ཐ་དད་པ་དང་། དོན་གཅིག་པ་ཞེས་བྱ་བའི་སྒྲས་བསྟན་པ་གང་དག་ཡིན་་
པ་དེ་དག་ཀྱང་ཆོས་ཀྱི་དེ་ཁོ་ན་རྟོགས་པ་མེད་པའི་ཚུལ་གྱིས་རྟོགས་པ་འདི་ལ་མེད་
པའོ།༑ །དེ་ལ་ཁ་ཅིག་ན་རེ། འགག་པ་དང་། སྐྱེ་བ་དང་། ཐ་དད་པ་་་་
ཉིད་དང་། གཅིག་པ་ཉིད་བཀག་པ་ནི་དོན་དམ་པར་རོ། །ཆད་པ་དང་རྟག་
པ་བཀག་པ་ནི་ཐ་སྙད་དུའོ། །འོང་བ་དང་འགྲོ་བ་བཀག་པ་ནི་གཉི【གར་རོ་•
ཞེའོ་ཞེས་བྱ་བ་ལ། དེ་ལ་ཞེས་བྱ་བ་ནི་འགག་པ་མེད་པ་ཞེས་བྱ་བས་འགག་པ་་
བཀག་པ་དང་། སྐྱེ་བ་མེད་པ་ཞེས་བྱ་བས་སྐྱེ་བ་བཀག་པ་དང་། ཆད་པ་མེད་
པ་"ཞེས་བྱ་བས་ཆད་པ་བཀག་པ་དང་། རྟག་པ་མེད་པ་ཞེས་བྱ་བས་རྟག་པ་་་་
བཀག་པ་དང་། འོང་བ་མེད་པ་ཞེས་བྱ་བས་འོང་བ་བཀག་པ་དང་། འགྲོ་བ་
མེད་པ་ཞེས་བྱ་བས་འགྲོ་བ་བཀག་པ་དང་། ཐ་དད་དོན་མིན་ཞེས་བྱ་བས་•ཐ་
58-963