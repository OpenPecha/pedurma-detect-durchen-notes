ཤེས་རབ་སྒྲོན་མ་རྒྱ་ཆེར་འགྲེལ་པ།
༡༢༤༣
སྐབས་ནམ་•ཡང་ངོ་། །དེའི་ཕྱིར་རྟེན་ཅིང་འབྲེལ་པར་འབྱུང་བ་སྐྱེ་བ་མེད་པ་་
ལ་སོགས་པ་མུ་སྟེགས་བྱེད་ལ་སོགས་པ་དང་། ཐུན་མོང་མ་ཡིན་པའི་ཁྱད་པར་་
དང་ལྡན་པ་གྲུབ་བོ་ཞེས་བྱ་བ་ནི། གང་གི་ཕྱིར་དེ་ལྟར་རིགས་པས་རྣམ་པར་་་་
དཔྱད་པ་ན་དངོས་པོ་རྣམས་བདག་དང་གཞན་དང་གཉིས་དང་རྒྱུ་མེད་པ་ལས་སྐྱེ་
བར་•མི་འཐད་པ་དེའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལས་འབྱུང་བ་ཁྱད་
པར་གྱི་གཞི་རྟེན་ཅིང་འབྲེལ་པར་འབྱུང་བ་ཁྱད་པར་སྐྱེ་བ་མེད་པ་དང་། འགག་
པ་མེད་པ་དང་། ཆད་པ་མེད་པ་དང་། རྟག་པ་མེད་པ་དང་། འོང་བ་མེད་
པ་དང་། འགྲོ་བ་མེད་པ་དངང་། དོན་ཐ་དད་པ་མ་ཡིན་པ་དང་། དོན་
གཅིག་པ་མ་ཡིན་པ་དང་། མུ་སྟེགས་བྱེད་དང་། ཉན་ཐོས་དང་། རང་
སངས་རྒྱས་ཐམས་ཅད་དང་ཐུན་མོང་མ་ཡིན་པ་དང་ལྡན་པར་•གྲུབ་པོ། །ད་ནི་
རང་གི་སྡེ་པ་དག་གིས་སྨྲས་པ། རྐྱེན་རྣམ་•བཞི་སྟེ་རྒྱུ་དང་ནི།
།དམིགས་པ་
དང་ནི་དེ་མ་ཐགག །བདག་པོ་ཡང་ནི་དེ་བཞིན་ཏེ། །སྟོན་པས་མདོ་སྡེ་དང་
ཆོས་མངོན་པའི་བསྟན་བཅོས་ལས། རང་དང་གཞན་གྱི་གཞུང་ལུགས་དང་ལྷ་
ཡུལ་དང་སའི་སྟེང་དག་ཏུ་བཀའ་སྩལ་ཏོ་ཞེས་བྱ་བ་འདིས་ནི་འདི་སྐད་སྟོན་ཏེ།
ཁོ་བོས་མུ་སྟེགས་བྱེད་ཀྱིས་ཇི་ལྟར་ཡོངས་སུ་བརྟགས་པའི་སྐྱེ་བ་ནི་བཀག་ཟིན་ཏོ། །
ད་ནི་ཉན་ཐོས་ཀྱིས་ཡོངས་སུ་བརྟགས་པའི་སྐྱེ་བ་དགག་པར་བྱ་སྟེ།
དེ་ལྟར་་་་་
རིགས་པས་སྐྱེ་བ་བཀག་ཏུ་ཟིན་ཀྱང་། རང་གི་སྡེ་པ་དག་མདོ་མཛད་པ་ལ་ལུང་
དང་འགལ་བར་རྟོག་པ་ན། སྟོན་པས་མདོ་སྡེ་དང༌་། ཆོས་མངོན་པའི་བསྟན་
བཅོས་ལས། རང་དང་གཞན་གྱི་གཞུང་ལུགས་དང་། །ལྷ་ཡུལ་དང་ས་སྟེངས་
དག་ན། །རྐྱེན་རྣམ་•བཞི་སྟེ་རྒྱུ་དང་ནི། །དམིགས་པ་དང་ནི་དེ་མ་ཐག །
བདག་པོ་ཡང་ནི་དེ་བཞིནན་ཏེ། །ཞེས་རྐྱེན་བཞི་པོ་དེ་དག་ཡོད་པར་བཀའ་སྩལ་
58-1243