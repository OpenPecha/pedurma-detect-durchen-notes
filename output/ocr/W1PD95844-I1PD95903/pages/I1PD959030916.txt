ཤེས་རབ་སྒྲོན་མ་རྒྱ་ཆེར་འགྲེལ་པ།
དམིགས་སུ་མེད་པར་བདེན་པས་དོན་དམ་པའི་བདེན་པ་ཞེས་བྱའོ། _ །བཅོམ་
ལྡན་འདས་ཀྱིས་རྟེན་ཅིང་འབྲེལ་པར་འབྱུང་བའི་རིན་པོ་ཆེ་དམ་པ་དེ་ཀུན་རྫོབ་་་
དང་དོན་དམ་པའི་བདེན་པ་ལ་བརྟེན་•ནས་བཀའ་སྩལ་པ་དང་། བདེན་པ་་་་
གཉིས་པོ་དེ་ཡང་དམིགས་པ་དང་དམིགས་སུ་མེད་པའི་མཚན་ཉིད་ཡིན་པར་ཇི་་་་
ལྟར་ཤེས་ཤེ་ན། དེ་ནི་འདི་ལྟར་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་་་་
མདོ་ལས། རབ་འབྱོར་འདི་དག་ཐམས་ཅད་ནི་འཇིག་རྟེན་གྱི་ཐ་སྙད་དུ་བསྟན་
པ་ཡིན་གྱི་དོན་དམ་པར་ནི་མ་ཡིན་ནོ་ཞེས་གསུངས་པ་དང་། འཕགས་པ་དཀོན་
མཆོག་སྤྲིན་གྱི་མདོ་ལས་ཀྱང་། ཀུན་རྫོབ་ཀྱི་བདེན་པ་ལ་མཁས་པ་དང་།
དོན་དམ་པའི་བདེན་པ་ལ་མཁས་པ་ཡིན་ཞེས་བྱ་བ་དང་། དེའིདེ་མཚན་ཉིད་
གཟུགས་སུ་འདོགས་པར་བྱེད་ཅིང་དོན་དམ་པར་གཟུགས་དམིགས་སུ་མེད་ཅིང་
མངོན་པར་ཞེན་པ་མེད་པ་དང་། བྱང་ཆུབ་དང་བྱང་ཆུབ་པར་བྱེད་པའི་བར་དུ་
འདོགས་པར་བྱེད་ཅིང་། དོན་དམ་པར་བྱང་ཆུབ་དང་བྱང་ཆུབ་པར་བྱེད་པ་
དམིགས་སུ་མེད་ཅིང་མངོན་པར་ཞེན་པ་མེད་པ་ཞེས་བྱ་བ་བཀའ་སྩལ་པ་དང་།
འཕགས་པ་བློ་གྲོས་མི་ཟད་པས་•བསྟན་པའི་མདོ་ལས་ཀྱང་། ཀུན་རྫོབ་ཀྱི་
བདེན་པ་གང་ཞེ་ན། ཇི་ཙམ་དུ་འཇིག་རྟེན་གྱི་ཐ་སྙད་དུ་ཡི་གེ་དང་སྒྲ་དང་
བརྡས་བསྟན་པའོ།
།དོན་དམ་པའི་བདེན་པ་གང་ཞེ་ན། གང་ལ་སེམས་ཀྱི་
སྤྱོད་པ་ཡང་མེད་ན་ཡི་གེ་རྣམས་ཀྱི་ལྟ་ཅི་སྨོས་པའོ་ཞེས་བདེན་པ་གཉིས་མཚན་
ཉིད་དང་བཅས་པར་བཀའ་སྩལ་པ་དང་། འཕགས་པ་ལང་ཀར་གཤེགས་པའི་
མདོ་ལས་ཀྱང་། ཀུན་རྫོབ་དང་ནི་དོན་དམ་•སྟེ། ། རྒྱུ་ལས་སྐྱེས་པ་གསུམ་པ་
མེད།༑
།ཀུན་རྫོབ་རྟོག་པས་བཏགས་•པ་སྟེ། །དེ་ཆད་འཕགས་པའི་སྤྱོད་ཡུལ་
ལོ༑ །ཞེས་གསུངས་ཏེ། ཚིགས་སུ་བཅད་པ་ཕྱེད་གོང་མས་•བདེན་པ་གཉིས་
58-897