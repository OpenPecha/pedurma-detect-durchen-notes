ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
イイミ
སྐད་ཅིག་མ་ཉིད་ལ་སོགས་པ་ཉེ་བར་བསྟན་པའོ། །དེ་ལ་ཞེས་བྱ་བ་ནི་ཚད་མས་
ཡོངས་སུ་དཔྱད་པ་ལའོ། །མ་ཤེས་པ་ཡིན་པར་དོགས་པ་ཞེས་བྱ་བ་ནི་ཉེ་བར་
སྟོན་པ་པོ་མ་ཤེས་པ་•ཡིན་པར་དོགས་པ་གང་ཡིན་པའོ། །ཅི་ལྟར་ཞེས་བྱ་བ་ནི་
འགོག་པ་སྟེ་དེ་ལ་ཉེ་བར་སྟོན་པ་པོ་ཡོངས་སུ་ཤེས་པ་པོ་ཡིན་པར་ངེས་པ་ཁོ་ནའོ་་
ཞེས་བྱ་བའི་དོན་ཏོ། །འདི་ལ་ཤེས་པ་ཡིན་པར་མ་ངེས་ཀྱང་སྟོན་པ་མ་ཡིན་ནོ་་
ཞེས་བྱ་བར་སྟོན་པ་ནི་དེ་ལ་ཉེ་བར་སྟོན་པ་པོ་མ་ཤེས་པ་•ཡིན་པར་དོགས་སུ་ཆུག་
པ་ཞེས་འབྲེལ་ཏོ། །མ་ཤེས་པ་ཡིན་པར་དོགས་པ་དེ་ལྟ་ན་ཡང་མི་རྟག་པ་ཉིད་ལ་
སོགས་པ་དེ་ལའོ། །ཅིའི་ཕྱིར་ཞེ་ན། ཚད་མས་ཞེས་གསུངས་ཏེ། དེ་བཞིན་
དུ་གཞན་གྱིས【ཉེ་བར་•བསྟན་པ་རྟག་པ་ཉིད་ལ་སོགས་པ་ལ་ནི་འཇུག་པ་མ་ཡིན་
ནོ་སྙམ་དུ་དགོངས་པའོ། །འོན་ཏེ་ཞེས་བྱ་བ་ནི་གཞན་གྱིའོ། །གལ་ཏེ་དེ་•
སྐད་ཅིག་མ་ཉིད་ལ་སོགས་པ་ཉེ་བར་བསྟན་པ་ཚད་མས་མཐོང་དུ་ཆུག་པ་དེ་ལྟ་ན་
ཡང་ཉེ་བར་སྟོན་པ་པོ་ལ་"དེ་མངོན་དུ་བྱེད་པ་ཡོད་དོ་ཞེས་བྱ་བ་ནི་ངེས་པ་མ་ཡིན་
ཏེ༑ དེའི་ཉེ་བར་བསྟན་པ་ནི་སྲིན་བུའི་ཡི་གེ་བཞིན་དུ་འགྱུར་སྲིད་པའི་ཕྱིར་རོ་
སྙམ་ན། འདི་ལ། ཤེས་པ་ཡོངས་སུ་དག་མེད་པར། །བརྗོད་པ་ཡོངས་སུ་་་
དག་པ་མེད། །ཅེས་འཆད་པར【གྱུར་པའི་∶ལན་བཞག་སྟེ་གཞན་གསུངས་པ་ནི་
དེ་ནི་འདིར་འགྱུར་ཏེ་ཞེས་བྱ་བ་ལ་སོགས་པའོ། །ཚད་མས་མཐོང་བ་གང་ཡིན་་
པ་སྟེ། སྟོན་པ་ཞེས་བྱ་བའི་དོན་ཏོ། །ཞི་བས་ལྷ་•ཞེས་པ་སྐྱེས་•པ་གང་གིས་སོ། །
གཞན་དེའོ། །ཁྱབ་འཇུག་དང་། བདེ་བྱེད་དང་། དབྱིག་གི་སྙིང་པོ་ལ་
སོགས་པའི་མུ་སྟེག་•པ་དག་ལ་ཡོངས་སུ་ཤེས་པ་བ ཙིར་•ཡང་ཅི་ཡོད། དེ་མེད་
པ་ཁོ་ནའོ། །དེ་དག་ལ་ནི་ཁྱད་པར་དུ་ཡང་ཡོངས་སུ་ཤེས་པ་ཡོད་པ་མ་ཡིན་ནོ་
ཞེས་བྱ་བའི་དོན་ཏོ། །དེའི་ཕྱིར་ཞེས་བྱ་བ་ནི་མཇུག་སྡུད་པའོ། །གལ་ཏེ་ཡང་
102-883