༡༣༧༠
_______ བསྟན་འགྱུར། ཚད་མ། ༼ཟི༽ ༡༩
བག་ཆགས་སོ། །ཞེ་སྡང་ཡང་འདོད་ཆགས་དང་•འབྲེལ་པ་སྒྲུབ་པར་བྱེད་པའི་
ཕྱིར་ཉེས་པ་མ་ཡིན་ནོ་སྙམ་ན།
ཆགས་བྲལ་མ་ཡིན་ཞེས་གསུངས་སོ། །ཅིའི་་
ཕྱིར་●ཞེ་ན། དེ་ཚེ་ཡང་ཞེས་གསུངས་སོ། །ད་ལྟར་བའི་བདེ་བའི་དུས་སུ་ཡང་
ངོ་། །སྐབས་གཞན་ནི་བདེ་བའི་སྒྲུབ་བྱེད་དེ་དེ་ཚོལ་བའི་ཕྱིར་རོ། །ཞེ་སྡང་
སྐྱེད་པས་དབང་དུ་བྱས་པའི་•འགལ་བའི་རྒྱུད་ལ། གནས་སྐབས་གཞན་ཚོལ་
པས་འདོད་ཆགས་འབྱུང་བར་•ཇི་ལྟར་འགྱུར་སྙམ་ན། ཞེ་སྡང་ནི་སྡུག་བསྔལ་་
གྱི་རྒྱུ་ཅན་ཡིནན་ཏེ། སྐྱེད་བྱེད་ཅན་ཡིན་་ཏེ། དེ་ཡིན་པའི་ཕྱིར་རོ། །དེ་ནི་ཞེ་
སྡང་ངོ༌། །དེ་ཙམ་དུ་སྟེ། སྡུག་བསྔལ་བསྒོམ་•པ་ཙམ་དུ་གནས་ཏེ། རྣམ་་་
པར་གནས་པ་གང་ཡིན་པ་དེ་ལ་དེ་སྐད་ཅེས་བྱའོ། ། དེ་ལོག་ན་ནི་འགལ་བ་མེད་
པའི་ཕྱིར་འདོད་ཆགས་འབྱུང་བ་ཁོ་ནའི་ཞེས་བྱ་བའི་དོན་ཏོ། །དེ་ནི་ཞེས་བྱ་བ་
ནི་གང་ཕྱིར་གྱི་དོན་ཏོ། །དོན་དམ་པ་ནི་འཆད་པར་འགྱུར་བའོ། །ཞེ་སྡང་
སྡུག་བསྔལ་རྒྱུ་ཅན་ཕྱིར། །ཞེས་བྱ་བ་བཤད་པའི་ཕྱིར། ཕྱོགས་སྔ་མ་འགོད་པ་
ནི༑ ཞེ་སྡང་གཏན་དུ་ཞེས་བྱ་བའོའོ། །སྡང་བ་ཉིད་དུ་ག་ལ་འགྱུར་ཏེ་མི་
འགྱུར་བའོ། །འདོད་ཆགས་པ་ཉིད་དོ་ཞེས་བྱ་བའི་དོན་ཏོ། །གང་གི་ཕྱིར་
འདི་སྡུག་བསྔལ་དང་ཞེ་སྡང་དང་●རྗེས་སུ་འབྲེལ་པའི་ཕྱིར་འདི་ནི་ཐར་པ་ཉིད་མ་
ཡིན་ཏེ། དེ་ནི་སྡུག་བསྔལ་གཏན་ལྡོག་པའི་རང་བཞིན་ཡིན་པའི་ཕྱིར་རོ་ཞེས་
བཤད་པ་ནི་སྡུད་དང་སྡང་བས་ཞེས་བྱ་བའོ། །གལ་ཏེ་ཞེས་བྱ་བ་ལ་སོགས་པ་ནི་
རྣམ་འགྲེལ་འཇུག་པའོ། །ཐར་པ་ནི་སྐྱེ་བའི་རང་བཞིན་ཡིན་པའི་ཕྱིར་རོ་ཞེས་བྱ་
བའི་དོན་ཏོ། །འདི་ཉིད་བརྗོད་པ་ནི་འཁོར་བ་ལས་ཡིད་མ་བྱུང་བའི་ཞེས་བྱ་•སྟེ།
ཐར་པའི་མཚན་ཉིད་ཀྱི་དོན་དང་ལྡན་པ་ནི་མི་སྐྱེ་བ་མ་ཡིན་ནོ་ཞེས་བྱ་བའི་དོན་ཏོ། །
དེ་ལས་ཅིར་འགྱུར་སྙམ་ན། སྡུག་བསྔལ་གྱིས་གདུངས་ཞེས་བྱ་བའོ། །དེས་ན་
102-1370