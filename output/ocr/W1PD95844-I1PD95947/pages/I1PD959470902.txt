१७
བསྟན་འགྱུར། ཚད་མ། ༼ཝ༽ ༡༩༩
མེད་པ་མ་ཡིན་ནོ་ཞེས་བྱ་བ་འདིས་ནི་མི་ལྡན་པ་•རྣམ་པར་གཅོད་པའི་ཕྱིར་ན་
འདི་•ནི་འདོད་རྒྱལ་དུ་ཡང་བྱའོ།
།འབྲས་བུ་སྔ་མ་དག་ཁོ་ན་ལ་འབད་པར་
བྱའོ་ཞེས་སྟོན་པ་ཡིན་ནོ། །ནིའི་སྒྲ་ནི་ཁྱད་པར་ལ་ལྟོས་ནས་སོ། །གང་ཕྱིར་
སྐྱེས་བུའི་དོན་གྱི་གཙོ་བོ་རིགས་པ་ཚད་མ་མ་ཡིན་པར་མི་འཐད་པ་དེའི་ཕྱིར་ཞེས་
བྱ་བ་ལ་སོགས་པའོ། །ཨེ་ཏ་ཞེས་བྱ་བ་ནི་ཚུར་ཤོག་ཅིག་པའོ། །རིང་པོ་མཐོང་
བ་ཉིད་ལས་ཐམས་ཅད་མཐོང་བར་གྲུབ་པ་མ་ཡིན་ནམ།
དེས་ན་ཁྱེད་ཇི་ལྟར་
རིང་པོ་མཐོང་བ་ལ་མི་རྩི་སྙམ་ན། རིང་པོ་མཐོང་བ་ཡོད་དོ་ཞེས་གསུངས་སོ། །
གལ་ཏེ་དེ་ལྟར་ཞེས་བྱ་བ་ནི་གལ་ཏེ་རིང་པོ་མཐོང་བས་ཐམས་ཅད་རིག་པར་་་
འགྲུབ་ན། དེའི་ཚེ་བྱ་རྒོད་ལ་སོགས་པ་ཡང་ཐམས་ཅད་རིག་པ་དེ་ཡིན་ཏེ།
རིང་པོ་མཐོང་བ་ཡོད་པའི་ཕྱིར་རོ། །ཐམས་ཅད་ཤེས་སོ་སྙམ་པའི་བློ་ནི་ཐམས་་
ཅད་ཤེས་པའི་ཤེས་བྱ་ཤེས་པ་ལས་འགྱུར་བ་ཡིན་ནོ། །ཐམས་ཅད་ཤེས་པའི་ཤེས་
བྱ་མ་ཤེས་ན་ནི་འདིས་ཐམས་ཅད་ཤེས་སོ་ཞེས་བྱ་བ་འདི་ལ་བདག་ཅག་ལ་ཐབས་
ཡོད་པ་མ་ཡིན་པ་ཉིད་དོ། །གཞལ་བྱའི་ཕྱོགས་གཅིག་ཡོངས་སུ་ཤེས་པ་ལས་ཀྱང་
མཐའ་དག་ཤེས་པ་ཉིད་དུ་སྲིད་པ་ཡང་བདག་ཅག་ལ་མེད་དོ་ཞེས་བཤད་པ་ནི།
དེ་ཡི་ཕྱོགས་གཅིག་རྣམ་▪ཤེས་པས། །ཞེས་བྱ་བ་སྟེ། ཤེས་བྱ་མང་པོ་དེའི་
ཕྱོགས་གཅིག་ཤེས་པར་གྱུར་པས་རྣམ་ཤེས་ཞེས་བྱ་བ་སྲིད་པའི་མིང་ཅན་ཤེས་བྱ་་་
གཞན་ཐམས་ཅད་ཀྱི་ཡུལ་ཅན་•ནི་དེའི་ཤེས་བྱ་ཉིད་ལ་སྟེ། རིང་པོ་མཐོང་བའི་
ཤེས་པ་ཅན་ཉིད་ལ་འགྲུབ་པ་ཡིན་•གྱི་བདག་ཅག་ལ་ནི་མ་ཡིན་ནོ། །འགྲེལ་པ་
ནི་བུད་མེད་དང་ཞེས་བྱ་བ་ལ་སོགས་པའོ། །གལ་ཏེ་དེ་ཤེས་ན་ཤིང་ལ་སོགས་པ་
ཉིད་ཤེས་པར་འགྱུར་མོད་གཞན་དང་འབྲེལ་པའི་དེ་•ཤེས་པ་གོ་•ཅི་ལྟར་རྟོགས་་
ཤེ་ན། ཤིང་ལ་སོགས་པ་ནི་གཞན་དང་འབྲེལ་པའི་རྣམ་པར་ཤེས་པའི་ཁྱད་པར་་་
102-886