7747
བསྟན་འགྱུར། ཚད་མ། ༼ཟི༽ ༡༩༩
བྱ་བ་དེའི་འབྲས་བུ་བརྗོད་པ་ནི། མི་རྟག་པ་ཡིན་པས་ལྡོག་པ་ཡིན་ནོ་ཞེས་བྱ་་་
བའོ༑ །རྟག་པའི་བཟློག་པར་མི་ནུས་སོ་ཞེས་བརྗོད་ཟིན་ཏོ། །འཆི་བ་ལ་
སོགས་པས་སྡུག་བསྔལ་བ་གང་ཡིན་པ་དེར་ཇི་ལྟར་མི་འགྱུར།
དེ་མེད་པའི་ཕྱིར་
ན་བདག་དང་བདག་ཏུ་འཛིན་པའི་སྒོ་ཅན་གྱི་སྡུག་བསྔལ་གང་ཡིན་པ་ཉིད་མེད་་་
པར་འགྱུར་མོད་སྙམ་དུ་བསམས་པའོ། །གོམས་པ་ལས་སྐྱེས་པའི་དྲན་པ་གསལ་
བ་གང་ལ་ཡོད་པ་སྟེ། རྗེས་སུ་སྒྲུབ་པར་བྱེད་པའི་སེམས་ཀྱི་རྒྱུན་དེའི་ཡིན་ནོ། །
འདི་ནི་བདག་མེད་པར་“གོམས་པ་འཕེལ་བར་གྱུར་པའི་གནས་སྐབས་ན་ཡིན་ནོ།
།
གནོད་པ་ཅི་ཞིག་ཡོད་ཅེས་བྱ་བ་ནི་མེད་པ་ཁོ་ནའོ་ཞེས་བྱ་བའི་དོན་ཏོ།
།འདི་་
ཉིད་སྒྲུབ་∶པར་བྱེད་པ་ནི་མཚམས་སྦྱོར་བ་ཞེས་བྱ་བའོ།
།དེ་ཉིད་ནི་ངའོ་ཞེས་་
མཚམས་སྦྱོར་བ་ཡང་ཡིན་ལ། ཀུན་དུ་འཛིན་པ་ཞེས་བྱ་བ་མངོན་པར་དགའ་བ་
ཡང་ཡིན་ནོ་ཡང་མཚམས་སྦྱོར་བར་"ཡོད་ན་ཀུན་དུ་འཛིན་པ་གང་ཡིན་པའོ། །
དེ་མེད་པར་ནི་གདུང་བར་འགྱུར་བ་མ་ཡིན་ནོ། །འདི་སྙམ་དུ་སྡུག་བསྔལ་བར་་
མི་འགྱུར་མོད། དེ་གོ་ཇི་ལྟར་བཟློག་སྙམ་ན། གང་ལ་ ཞེས་སྨོས་སོ། །གང་
ལ་ཞེས་མངོན་པར་དགའ་བའི་རྒྱུ་ཞེས་བྱ་བ་ནི་མངོན་པར་དགའ་བའི་ཡུལ་ལོ། །
གལ་ཏེ་དེ་ལྟ་ཡིན་མོད། དེ་ལྟ་ན་ཡང་རྩོད་པ་ཇི་ལྟར་སྤངས་པར་སྙམ་ན།
ཐ་
མལ་པར་གོམས་པར་བྱས་པ་ནི་ཞེས་སྨོས་སོ། །དེ་གོམས་ན་དེ་ཉིད་ལ་མངོན་
པར་དགའ་བའི་ཕྱིར་བདེ་བ་དང་སྡུག་བསྔལ་དག་ཡོད་པ་མ་ཡིན་ནོ།
།གལ་ཏེ་་
ཚུལ་འདི་ཉན་ཐོས་དང་རང་སངས་རྒྱས་དང་ཐུན་མོང་མ་ཡིན་ནམམ། དེས་ན་
བཅོམ་ལྡན་འདས་ལ་ཁྱད་པར་དུ་འཕགས་པ་ཅི་ཡོད་སྙམ་དུ་དོགས་པ་བསུ་ནས།
ཤིན་དུ་ཞེས་གསུངས་སོ། །ལུས་དང་ལོངས་སྤྱོད་དག་གི་གནོད་པར་བྱེད་པ་ཡོད་
ཀྱང་གདུང་བར་མི་འགྱུར་རོ་ཞེས་སྦྱར་རོ། །གང་གི་ཚེ་ཞེ་ན། ཤིན་དུ་སེམས་
102-1158