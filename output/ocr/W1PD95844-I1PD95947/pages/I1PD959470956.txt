_____བསྟན་འགྱུར། ཚད་མ། ༼ཐི༽ ༡༩༩
མཐོང་བ་ཙམ་གྱིས་འགོག་ན། དེའི་ཚེ་རྨི་ལམ་གྱི་གནས་སྐབས་ཀྱི་ཚོར་བ་ཡང་་་
འགོག་པར་ཐལ་ལོ་ཞེས་བྱ་བའི་དོན་ཏོ། །འོན་ཏེ་ཞེས་བྱ【བ་ནི་•དོགས་པ་བསུ་
བའོ།༑ །རང་རིག་པ་ཉིད་ནི་རང་གི་•དྲན་པ་ཁོ་ནའོ། །དེས་ན་མ་དྲན་པའི་་
ཕྱིར་རྨི་ལམ་ན་བློ་ཡོད་པར་འགྱུར་བ་མ་ཡིན་པ་ཁོ་ནའོ། །ཅིག་ཡོད་ཀྱང【བརྗེད་
པ་●འགྱུར་ཞེས་བྱ་བ་ནི། གསལ་བ་མེད་པའི་ཕྱིར་ཤེས་པ་བརྗེད་•པའོ།
།
གསལ་བ་མེད་ན་ནི་ཉམས་སུ་མྱོང་བ་ཡོད་ཀྱང་བརྗེད་པ་མཐོང་བ་ཁོ་ནའོ།
།
འདི་ལྟར་སད་པས་བྱས་པ་ནི་རྨི་ལམ་དུ་མི་དྲན་ཏེ། དྲན་ན་ནི་དེའི་མོད་ལ་རྨི་་
ལམ་འདི་གནས་པ་ཡིན་ནོ་ཞེས་རྟོགས་པར་འགྱུར་བ་•ན་དེ་ལྟ་ཡང་མ་ཡིན་ནོ།
།
དེ་ལྟ་ན་ཡང་རྨི་ལམ་གྱི་ཤེས་པ་དེ་ནི་སད་པའི་ཤེས་པ་དེ་ཉིད་ལས་ཡིན་ནོ།
།དེ་
བཞིན་དུ་སྲིད་པ་སྔ་མའི་རྣམ་པར་ཤེས་པ་དྲན་པར་མ་གྱུར་པ། བལྟར་མི་རུང་་
བས་ན་དགག་པར་མི་ནུས་པ་ལས་ཤེས་པ་འདི་འབྱུང་བ་ཡིན་ནོ་སྙམ་དུ་དགོངས་་
པའོ།༑ །འོན་ཏེ་ཞེས་བྱ་བ་ནི། གལ་ཏེ་ཡང་གཉིད་ལོག་པའི་གནས་སྐབས་ན་
རྨི་ལམ་གྱི་རྣམ་པར་ཤེས་པས་སད་པའི་རྣམ་པར་ཤེས་པའི་དེ་མ་ཐག་ཏུ་སྐྱེས་པ་་་
ཡིན་ནོ་ཞེས་སུས་ཀྱང་རྟོགས་པ་མ་ཡིན་པ་དེ་ལྟ་ན་ཡང་སད་པ་ན་གཉིད་ལོག་པ་་་
ལས་ལངས་པ་སྟེ། ང་ལས་ནི་སད་པའི་ཤེས་པའི་དེ་མ་ཐག་ཁོ་ནར་རྨི་ལམ་གྱི་
རྣམ་པར་ཤེས་པ་སྐྱེས་པར་གྱུར་ཏོ་ཞེས་རྟོགས་སོ་ཞེ་ན། སྐྱེ་བ་དང་པོའི་ལུས་
ཐོབ་པ་འདི་ཡང་སད་ནས་སྐྱེ་བ་སྔ་མའི་རྣམ་པར་ཤེས་པ་ལས་རྣམ་པར་ཤེས་པ་་་་
འདི་སྐྱེས་སོ་ཞེས་བྱ་བར་མི་རྟོགས་ཞེས་བྱ་བ་དེ་ག་ལས་ཡིན། གང་གི་ཚེ་ཡང་
རུང་སྟེ་དེ་འདྲ་བའི་སྨོས་པའི་གཉེན་པོ་ཡང་དག་པའི་ཤེས་པ་སྐྱེས་པའི་མཚན་ཉིད་
ཅན་སད་པར【གྱུར་པ་•ན་སྐྱེ་བ་གཞན་རྟོགས་པར་བྱ་བ་ཡིན་ནོ་སྙམ་དུ་དགོངས་་
པའོ།༑ །དེའི་ཕྱིར་ཞེས་བྱ་བ་ནི་མཇུག་སྡུད་པའོ། །ལུས་འདི་•ལོག་ནའོ། །
102-940