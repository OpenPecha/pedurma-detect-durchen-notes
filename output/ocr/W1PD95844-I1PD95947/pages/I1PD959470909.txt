ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
١٢٩
ནི་བརྗོད་པར་བྱར་མེད་དོ། །ཀུན་རྫོབ་པར་སྒྲུབ་•པ་ནི་འདོད་པ་ཉིད་ཡིན་པའི་
ཕྱིར་ཅི་ལྟར་ཐམས་ཅད་སྟོང་པ་ཉིད་དུ་འགྲུབ། གལ་ཏེ་རྣམ་པར་ཤེས་པ་ཙམ་
ཡང་མ་ཡིན་ཏེ་ཞེས་དང་པོ་ཁོ་ནར་སྨྲས་པ་མ་ཡིན་ནམ།
ཅི་ལྟར་ན་དེ་ཡལ་བར་
དོར་ནས་དབུ་མ་ཉིད་ཉེ་བར་བཀོད་ཅེ་ན། ཐམས་ཅད་སྟོང་ཉིད་ཅི་འདྲ་དང་། །
ཞེས་བྱ་བ་ལ་སོགས་པ་གསུངས་ཏེ།
ཐམས་ཅད་སྟོང་ཉིད་ཅི་འདྲ་དང་། །
ཞེས་བྱ་བ་ནི། རྟག་པའི་ཆོས་*ཐམས་ཅད་སྟོང་པ་ཉིད་ཡིན་ནོ་ཞེས་བྱ་བའི་དོན་
ཏོ༑ །ཇི་སྐད་ཆོས་ཀྱི་རྒྱལ་ཚབ་ཀྱིས། །ཡང་དག་མ་ཡིན་ཀུན་རྟོག་ཡོད། །
དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་དེ་ལ་ཡོད། །ཅེས་བྱ་བ∶།
ཡང་དག་མ་ཡིན་ཀུན་རྟོག་ནི།
།སེམས་དང་སེམས་བྱུང་ཁམས་གསུམ་པ། །
ཞེས་གསུངས་པ་བཞིན་ནོ། །འདི་ལ་ཡང་དག་པ་མ་ཡིན་པའི་གཟུང་བ་དང་
འཛིན་པ་གཉིས་ཀུན་དུ་བརྟགས་པས་ཞེས་བྱ་བས་སོ། །དེས་ན་འདི་འདྲ་བའི་
སྟོང་པར་སྨྲ་བ་ལ་བརྟེན་པ་ཡིན་ནོ། །དེ་ལྟར་ཡང་སློབ་དཔོན་ཞི་བ་མཚོའི་•
བཞེད་པ་བཀོད་ནས་སྣ་ཚོགས་གཉིས་མེད་ཀྱི་རྒྱས་བཏབ་པས། སྒྲོ་འདོགས་པ་་
དང་སྐུར་པ་འདེབས་པའི་མཐའ་གཉིས་དེ་ཁོ་ན་ཉིད་དུ་སྤངས་པའི་ཕྱིར་རྣམ་པར་
ཤེས་པའི་ཚུལ་ཉིད་དབུ་མ་ཡིན་པར་རྟོགས་པར་འགྱུར་རོ། །ཇི་སྐད་དུ་མགོན་པོ་
དེ་ཉིད་ཀྱིས། སྟོང་པ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བརྗོད། །
ཡོད་པས་མེད་པས་ཡོད་པ་ན། །དེ་ནི་དབུ་མའི་ལམ་ཡིན་ནོ། །ཞེས་གསུངས་
པ་བཞིན་ནོ། །དེས་ན་ལུགས་འདི་གཉིས་དེ་ཁོ་ནར་ཐ་དད་མེད་པའི་ཕྱིར་གཅིག་
བསྟན་པ་ཁོ་ནས་གཉིས་པ་ཡང་བསྟན་པ་ཡིན་ནོ། །འདི་ལ་ནི་ཉམས་སུ་མྱོང་བ་
དང་འགལ་བ་ཡང་མེད་དེ་གསལ་བའི་རང་བཞིན་མི་འགོག་པའི་ཕྱིར་རོ། །འོན་
ཏེ་མི་འགལ་མོད། འདི་འདྲ་བའི་སྟོང་པ་ཉིད་ལ་ཡང་སྒྲུབ་པར་བྱེད་པ་ཅི་ཡོད་་
102-893