ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
१३२५
པའི་ལམ་དེ་ཉིད་ཀྱིས་གནོད་པའི་ཕྱིར་རོ་ཞེས་བརྗོད་པ་ནི་ནུས་པ་ཡོད་ན་ཡང་་་
ཞེས་བྱ་བའོ། །གནོད་པ་ཅན་ནི་ལམ་མོ།
།དེ་བསྐྱེད་“པར་ནུས་པ་ནི་མཐུ་སྟེ།
བག་ཆགས་ཀྱི་འདུ་བྱེད་ཅེས་བྱ་བའི་དོན་ཏོ། །དེའི་སྙིང་པོ་ཅན་སེམས་ཀྱི་དངོས་
པོ་ལ་སྐྱེད་པ་ཙམ་དུ་ནུས་པ་ཡོད་ཀྱང་ཡུན་དུ་གནས་ཤིང་འཕེལ་བའི་ནུས་པ་མ་་་
ཡིན་ཏེ། ཡུན་ལ་ཡོད་པ་མ་ཡིན་ནོ་ཞེས་འབྲེལ་ཏོ། །གལ་ཏེ་དད་པ་ལ་སོགས་
པ་ཞེས་བྱ་བའི་རྩོད་པ་ལ་ཚིགས་སུ་བཅད་པ་འདི་ལན་ཡིན་ནོ་ཞེས་བརྗོད་པ་ནི།
གལ་ཏེ་སྐྱོན་▪སྐྱེ་བ་ཡིན་ན་ཡང་ཞེས་བྱ་བའོ། །གལ་ཏེ་ཇི་ལྟར་བདག་ཏུ་འཛིན་
པ་ལ་སོགས་པའི་མ་གོམས་པ་ལས་བྱུང་བ་ནི་འབད་པས་བཟློག་པར་བྱ་བ་ཡིན་པ་
དེ་བཞིན་དུ་གོམས་པས་ལམ་དེའི་བདག་ཏུ་གྱུར་ཀྱང་འབད་པས་བཟློག་པར་བྱ་་་
བར་འགྱུར་རོ་ཞེ་ན། འཚེ་བ་མེད་དང་ཞེས་གསུངས་སོ། །འཚེ་བ་མེད་པ་
ཉེས་པ་དང་མི་ལྡན་པ་ལ་ཉེས་ པ་མཐོང་བ་ཡིན་ན་སྤང་བའི་དོན་དུ་འབད་པར་
འགྱུར་བ་ཞིག་ན་དེ་ཡང་ཡོད་པ་མ་ཡིན་ནོ་ཞེས་རྒྱུ་མེད་པ་བརྗོད་པ་ཡིན་ནོ།
ཡང་དག་དོན་དང་རང་བཞིན་ཞེས་བྱ་བ་གཉིས་ཀྱང་སྤང་བར་མི་ནུས་པ་རྩོལ་བ་་
མེད་པའི་རྒྱུར་བརྗོད་པ་ཡིནན་ནོ། ། ཕྱིན་ཅི་ལོག་གིས་ནི་བདག་ཏུ་འཛིན་པ་ལ་
སོགས་པས་མི་གནོད་དོ། །འབད་པ་དང་ལྡན་པའི་བློ་ཉིད་ནི་མེད་འབད་པ་དང་
ལྡན་པ་ཡོད་དུ་ཟིན་ཀྱང་སྤང་བའི་དོན་དུ་འབད་པ་དགག་པ་ལ་རྒྱུ་འགལ་བ་ཡོན་
ཏན་མཐོང་བ་དམིགས་པར་བརྗོད་པ【ཡིན་ནོ∶། །དེ་ཕྱོགས་འཛིན་ ཕྱིར་རོ་
ཞེས་བྱ་བའོ། །ཡོན་ཏན་ལ་ཡོན་ཏན་མ་མཐོང་བ་ཡང་མ་ཡིན་ཞེས་བྱ་བ་ནི་རྣལ་
འབྱོར་པས་ཡོན་ཏན་མཐོང་བ་ཉིད་དོ་ཞེས་བྱ་བའི་དོན་ཏོ། །ཅི་ལྟར་ཞེ་ན།
བདག་མེད་པ་ཞེས་གསུངས་སོ། །དེའི་ཕྱིར་སྤང་བའི་དོན་དུ་འབད་པ་མ་ཡིན་ནོ༎
དེའི་ཕྱིར་ཞེས་བྱ་བ་ནི་འབད་པ་མེད་པའི་ཕྱིར་རོ། །འདི་ནི་བདག་མེད་པ་
102-1325