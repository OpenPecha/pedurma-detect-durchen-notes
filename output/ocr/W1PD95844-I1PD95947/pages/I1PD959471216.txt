१२००
བསྟན་འགྱུར། ། ཚད་མ། ༼ཟི༽ M༩༩7
གསུངས་ཏེ་ཀ་བ་ལ་སོགས་པར་རོ།
།གཞན་ལ་ཡང་ཞེས་བྱ་བ་ནི་རྣམ་པ་ཐམས་
ཅད་མངོན་སུམ་དུ་མཐོང་བ་ལའོ།
།དེ་ལྟར་རྣམ་པར་རྟོག་པར་མི་བྱེད་པ་ལ་
ཡང་ཚིག་ཡོད་པའི་ཕྱིར་རྣམ་པར་རྟོག་པ་ལ་ངེས་པ་མ་ཡིན་ནོ། །དེས་ན་སྨྲ་བ་ནི་
ཐུན་མོང་གི་མ་ངེས་པ་ཡིན་ནོ། །འདོད་ཆགས་ལ་སོགས་པ་དང་ལྡན་པ་ལ་ནི་
ལྡོག་པ་ལ་ཐེ་ཚོམ་ཟ་བ་མ་ཡིན་ཏེ། འགལ་བ་མེད་པའི་ཕྱིར་རོ་ཞེས་བྱ་བ་མཇུག་
སྡུད་པ་ནི་དེའི་ཕྱིར་ཞེས་བྱ་བའོ། །ཉེས་པ་ནི་འདོད་ཆགས་ལ་སོགས་པ་དང་
ལྡན་པའམ། རྣམ་པར་རྟོག་པ་དང་ལྡན་པའོ། །གལ་ཏེ་བདག་དང་བདག་
གིར་ལྟ་བ་ནི་ཉོན་མོངས་པའི་རྒྱུ་མ་ཡིན་གྱི། འོན་ཀྱང་བདེ་བ་དང་གཞན་གྱི་
སྒྲུབ་པར་བྱེད་པ་ཉིད་དུ་"འཛིན་པ་དང་དྲན་པ་ཡིན་ནོ། །དེ་ནི་བདག་ལ་
སོགས་པ་ལྟ་བ་སྤངས་པ་ལ་ཡང་ཉམས་པ་མེད་པའི་ཕྱིར་སེམས་ཀྱི་རྒྱུན་བཞིན་དུ་་
ཉོན་མོངས་པའི་རྒྱུན་ཡང་ཉམས་པ་མ་ཡིན་ནོ་ཞེས་བྱ་བར་དོགས་པ་ནི་གལ་ཏེ་་་
ཞེས་བྱ་བའོ། །གཞན་ལས་ཞེས་བྱ་བ་ནི་བདེ་བ་ལ་སོགས་པའི་སྒྲུབ་པར་བྱེད་པ་
འཛིན་པ་དང་དྲན་པའི་རྒྱུན་ལས་ཉེས་པ་རྣམས་ཟད་པ་ཡོད་པ་མ་ཡིན་ནོ། །
དེས་ན་བདག་ལ་སོགས་པར་ལྟ་བ་སྤངས་པ་རྣམས་ལ་ཡང་མེད་པར་མ་གྲུབ་པོ། །
ཅི་སྟེ་བདག་ལ་སོགས་པ་ལྟ་བ་སྤངས་པ་ལ་ཉོན་མོངས་པའི་རྒྱུ་མ་དམིགས་སོ་སྙམ་
དུ་དོགས་པ་བསུ་ནསས། ཤིན་ཏུ་དབང་པོ་ལས་འདས་པའི་དོན་མ་དམིགས་པ་
བཞིན་དུ་བལྟར་▪མི་རུང་བའི་ཡུལ་ཅན་གྱི་མི་དམིགས་པ་དེ་ནི་མེད་པ་སྒྲུབ་པར་་
བྱེད་པ་མ་ ཡིན་ནོ་ཞེས་བརྗོད་པ་ནི། ཉེས་པ་མི་ཟད་པའི་རྒྱུ་ཞེས་བྱ་བའོ། །
བདག་ལ་སོགས་པར་ལྟ་བ་སྤངས་པ་ལ་ཉེས་པའི་“རྒྱུ་མ་དམིགས་ཀྱང་ཤེས་“པ་མི་
སྲིད་པ་ནི་མ་ཡིན་ནོ་ཞེས་བྱ་བའི་ཐ་ཚིག་གོ། །བདག་དང་མ་འབྲེལ་པའི་བདེ་བ་
ལ་སོགས་པ་ཉིད་ཤེས་པ་ནི་འདོད་ཆགས་ལ་སོགས་པའི་རྒྱུ་མ་ཡིན་པ་ཁོ་ན་ཧ་ཅང་
102-1200