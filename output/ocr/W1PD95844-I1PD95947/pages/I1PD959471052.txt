१०३७
བསྟན་འགྱུར། ཚད་མ།
པའི་འབད་པ་ལས་སྐྱེས་པ་ཡིན་ནོ།
226
།བུ་ལ་སོགས་པ་ཡང་དེ་བཞིན་དུ་མི་
འགྱུར་བ་ཁོ་ན་ཡིན་ལ་མ་ལ་སོགས་པའི་འདུ་བྱེད་ཀྱི་རྗེས་སུ་འཇུག་པ་ཡང་དེ་ཙམ་
གྱིས་གྲུབ་པ་ཡིན་ནོ་ཞེས་བྱ་བའོ། །དེ་ནི་མ་ཡིན་ཏེ། ཞེས་བྱ་བ་ནི་གྲུབ་པའི་་
མཐའོ༑ །ཕ་མ་བཞིན་དུ་བུ་ལ་འདུས་བྱས་པ་ཡིན་ཡང་རེས་འགའ་མཁས་པ་ལ་
སོགས་པའི་རང་བཞིན་མེད་པའི་ཕྱིར་རོ་དེ་ལྟ་མ་ཡིན་པར་ཡང་སྟེ། སློབ་དཔོན་
གྱི་འབད་པ་མེད་པར་ཡང་ཡུལ་འགའ་ཞིག་ལ་སྤྱོད་•པ་ཁྱད་པར་ཅན་དང་ལྡན་པ་
ལ་སོགས་པས་ཡོད་པ་མཐོང་བའི་ཕྱིར་རོ། །སྔོན་གྱི་གོམས་པ་མེད་པར་ནི་དེའང་
མི་འགྱུར་རོ་སྙམ་དུ་དགོངས་པའོ། །རང་གི་སྔོན་གོམས་པའི་རྗེས་སུ་འཇུག་པ་་་
ཡང་མ་མཐོང་བར་ཅི་ལྟར་རྟོགས་སྙམ་ན། རང་གི་རྒྱུད་ལ་ཞེས་གསུངས་སོ། །
སྐྱེ་བ་འདི་ཉིད་ལའོ་ཞེས་བྱ་བ་བསམས་པའོ། །འོ་ན་དེ་བཞིན་དུ་ཕ་དང་མའི་་་
རང་བཞིན་གྱི་རྗེས་སུ་འཇུག་པར་ཡང་ཅི་སྟེ་མི་རྟག་སྙམ་ན། རྒྱུད་གཞན་གྱི་ཞེས་
གསུངས་སོ། །འདི་ཡང་བརྗོད་པ་ནི་ཁྱད་པར་བསྟན་པའི་དོན་དུའོ། །དེ་ཉིད་
བརྗོད་པ་ནི་མཁན་པོ་ཞེས་བྱ་བའོ། །མ་ཡིན་ཏེ་ཞེས་བྱ་བ་ནི་གྲུབ་པའི་མཐའོ། །
མཁན་པོའི་འདུ་བྱེད་པའི་རྗེས་སུ་འཇུག་པ་ནི་ཁྱད་པར་ལས་ཡིན་པར་ཞེས་འབྲེལ་
ཏོ༑ །སློབ་མ་ནི་མཁན་པོའི་འདུ་བྱེད་པ་མངོན་པར་འདུ་བྱེད་པ་ན།
དེའི་་་
བཤད་པ་ལས་དེའི་འདུ་བྱེད་པའི་རྗེས་སུ་འཇུག་སྙིང་འདོད་པར་འགྱུར་ཏེ། དེ་
མེད་ན་སྟེ་འདོད་པ་མེད་ན། ཐོས་པ་ལ་མ་ཞུགས་པའི་སྐྱེ་བོ་གཞན་ལ་དེ་▪རྗེས་
སུ་བྱེད་པ་ཉིད་མ་མཐོང་བའི་ཕྱིར་རོ། །དེས་ན་འདུ་བྱེད་པ་དེ་ཡང་བརྒྱུད་ནས་
རང་གི་འདོད་པ་●ལས་བྱུང་བས་ན། རང་གི་རྒྱུད་ཁོ་ན་ལས་གྱུར་པ་ཡིན་ནོ། །
མངོན་པར་འདོད་པ་དང་ལྷན་ཅིག་པ་ཞེས་བྱ་བ་ནི། གཞན་གྱི་དོགས་པའོ། །
དོན་འདི་ཡིན་ཏེ། འདིར་རང་གི་རྒྱུད་ཀྱི་རྗེས་སུ་འཇུག་པ་ཅི་ཡོད་དེ་མངོན་པར་
102-1036