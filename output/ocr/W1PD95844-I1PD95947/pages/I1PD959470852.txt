१३७
བསྟན་འགྱུར། ཚད་མ། ༼ཟི༽ ༡༩༩
སྐབས་སུ་ནི་ཅི་ལྟར་མེའི་མཚན་ཉིད་ཀྱི་དངོས་པོ་འདི་མེད་ན་སྔར་མ་དམིགས་པའི་
དུ་བའི་དངོས་པོ་གཞན་གྱི་ཚེ་འདི་དམིགས་པ་ན་●དམིགས་པ་དེས་•འབྲས་བུ་་་
ཡིན་པའི་ཕྱིར། ཁྱབ་པ་ཁྱད་པར་ཅན【གྱིས་སྤྱི་ལ་བརྟེན་•པ་ཡིན་ནོ། །དེ་
བཞིན་དུ་དེ་འདྲ་བའི་སྐྱེས་བུའི་མཚན་ཉིད་ཀྱི་དངོས་པོའི་འམ། སེམས་པ་ཅན་
ཙམ་མེད་ན། ཅི་ལྟར་ཡོངས་སུ་མཐོང་བའི་བུམ་པ་ལ་སོགས་པ་མེད་ལ། དེ་་
ཡོད་ན་ནི་ཡོད་པ་དེའི་འབྲས་བུ་ཡིན་པའི་ཕྱིར་འབྲས་བུའི་ཁྱད་པར་ལ་ཁྱབ་པ་་་
གྲུབ་ཀྱི་འབྲས་བུ་ཙམ་ལ་ནི་མ་ཡིན་ཏེ། སེམས་པ་ཅན་གྱི་བྱེད་པའི་སྔོན་རོལ་དུ་
འབྲས་བུ་ཙམ་ལྡོག་པ་མ་གྲུབ་པའི་ཕྱིར་རོ།
།མེའི་བྱ་བའི་སྔ་•རོལ་དུ་ནི་དུ་བ་་་
ཙམ་ལོག་པ་གྲུབ་པ་ཉིད་དོ། །དེས་ན་འབྲས་བུའི་ཁྱད་པར་གྱི་རང་བཞིན་ཉིད་་
སྒྲུབ་•པར་བྱེད་པ་ཡིན་གྱི་འབྲས་བུ་ཙམ་ནི་མ་ཡིན་ནོ། །དུ་བ་ལ་ཡང་ལོ་མ་ལས་
བྱུང་བ་ལ་སོགས་པ་ནང་གི་དབྱེ་བ་ཡོད་དོ་ཞེ་ན། ཡོད་མོད་གལ་ཏེ་དེ་དག་ཀྱང་
མངོན་སུམ་གྱི་རྗེས་ལ་བྱུང་བའི་རྣམ་པར་རྟོག་པས་གཞན་ལས་ལྡོག་པ་ཉིད་ཀྱི་སྒོ་་
ནས་འཛིན་ན་དེའི་ཚེ་ཉེས་པ་ཅི་ཡོད་དེ། སྔར་བཤད་པའི་ཚུལ་གྱིས་དུ་བ་ཙམ་་
ལ་ཁྱབ་པར་•རྟོགས་པའི་མི་ལྡོག་པའི་ཕྱིར་རོ། །སྐབས་སུ་བབ་པ་ནི་ཁྱབ་པ་
རྟོགས་པ་མེད་ཅེས་བསྟན་ཟིན་ཏོ། །དེ་ཉིད་ཀྱི་ཕྱིར་ཚོང་དུས་སུ་ཕྱིན་པའི་བུམ་་
པས་ཀྱང་དེ་འདྲ་བའི་བཟོ་བ་རྗེས་སུ་དཔག་པ་ཁོ་ནའོ། །རི་ལ་སོགས་པའི་རྣམ་
པས་ནི་མ་ཡིན་ནོ། །ཤིན་དུ་རིགས་མི་མཐུན་པའི་ལྷ་ཁང་ལ་སོགས་པའི་གོ་བར་
བྱེད་པ་ནི་ཁྱབ་པ་སོ་སོར་བཟུང་བའི་འབྲས་བུ་ཉིད་དོ། ། །དེ་ཉིད་ཀྱི་ཕྱིར་དེའི་ཚེ་
བཟོ་རིག་པ་ཁྱད་པར་ཅན་རྗེས་སུ་དཔོག་གི་བུམ་པ་བྱེད་པའི་བཟོ་དང་ལྡན་པ་མ་
ཡིནན་ནོ། །གལ་ཏེ་རི་ལ་སོགས་པ་ལ་ཡང་ཁྱད་•པར་དང་ལྡན་པ་ཉིད་རྗེས་སུ་
དཔོག་པར་འགྱུར་ཞེ་ན། གལ་ཏེ་ལྷའི་ཁང་པ་གཞན་བཞིན་དུ་རི་གཞན་ལ་བྱེད་
102-836