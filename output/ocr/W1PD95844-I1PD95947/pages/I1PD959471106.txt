१०९०
བསྟན་འགྱུར། ཚད་མ། ༼ཁ༽
བཤད་པར་ཡང་ཐོགས་པ་ལ་སོགས་པ་ཞེས་སོགས་པའི་སྒྲས་མཐོང་བ་ཡང་གཟུང་
བ་ཡིན་ནོ། །འོན་ཏེ་མ་མཐོང་བའི་དབང་གིས་དངུལ་ཆུ་དང་གསེར་ལ་སོགས་པ་
ལ་ཡན་ལག་ཅན་མེད་ཀྱང་མཐོང་བ་དང་།
སྒྲིབ་པ་ལ་སོགས་པའི་འབྲས་བུར་་་
འགྱུར་བ་ཡིན་ནོ་སྙམ་ན། འོ་ན་ནི་གོས་ལ་སོགས་པའི་ཡང་འཐད་པ་སྟེ། བྱ་
རོག་དག་གིས་ཟོས་པ་ནི་མེད་དོ། །དངོས་པོ་རྣམས་ཀྱིས་"ནུས་པ་ནི་སོ་སོའི་སྐྱེ་
བོས་དཔག་པར་ངེས་པ་ཡང་མ་ཡིན་ནོ་ཞེས་སྟོན་པ་ནི་ཁྱད་པར་ཅན་གྱི་ཞེས་བྱ་བ་
ལ་སོགས་པའོ། །གཞན་ཞེས་བྱ་བ་ནི་འབྲས་བུ་ཡན་ལག་ཅན་ལས་སོ། །དེ་
ཉིད་ཀྱི་ཕྱིར་རྒྱུ་ཁྱད་པར་ཅན་ཁྱད་པར་དུ་བྱེད་པ་ནི། ཁྱད་པར་ཅན་གྱི་འདུས་་
པའི་མཚན་ཉིད་ཀྱིས་“ཞེས་བྱ་བའོ། །ལྕགས་ལ་སོགས་པ་ནི་ཁྱད་པར་ཅན་གྱི་་་
སྨན་ལ་སོགས་པ་ཚོགས་པའི་མཚན་ཉིད་ཀྱི་རྒྱུ་ཁྱད་པར་ཅན་ལས་སིལ་བུར་འགྱེས་
པར་དམིགས་སོ། །དེ་ཉིད་ཀྱི་ཕྱིར་གྲགས་པ་ལ་ཞེས་བྱ་བ་ནི་སྒྲ་སྦྱར་རོ།
སྨན་གྱི་ཚོགས་པ་དང་། མན་ངག་མེད་པས་ནི་སིལ་བུར་གྱེས་པ་དེ་དག་གི་
འབྲས་བུ་ཉིད་དུ་དཔག་པར་ནུས་པ་མ་ཡིན་ནོ། །དེ་བཞིན་སྒྲིབ་པ་ལ་སོགས་པ་
ཡང་རྡུལ་ཕྲ་རབ་ཀྱི་འབྲས་བུར་འགྱུར་རོ་ཞེས་བྱ་བར་དགོངས་པའོ། །འདི་འདྲ་
བ་གྲགས་པ་ཡོད་མོད། དད་པར་གོ་ཅི་ལྟར་བྱེད་སྙམ་ན། རྒྱུ་དང་འབྲས【བུ་་
ཉིད་”ཞེས་གསུངས་ཏེ། ས་བོན་ལས་མྱུ་གུ་སྐྱེ་བ་ཡང་མ་མཐོང་བས་དཔག་པར་
མི་ནུས་པའི་ཕྱིར་རོ། །【དཔའ་སོགས་•སོ་སོར་ནུས་མེད་ཀྱི། །འབྲས་བུ་
རྟོགས་པ་དག་པ་ནི། །ཤེས་པ་དག་ནི་ཅི་ལྟར་ཡིན། །ཞེས་བྱ་བ་དེ་ལ་འཆད་་
པ་ནི་དེ་བཞིན་དུ་གཟུགས་ལ་སོགས་པ་ཞེས་བྱ་བའོ།
།ལྡན་པ་ལས་ཡིན་ནོ་ཞེས་
བྱ་བ་ནི་རྩ་བའི་དོགས་པ་གསལ་བར་བྱེད་པའོ། །དབང་པོ་ལ་སོགས་པའི་ལྡན་
པ་ཉིད་ཤེས་པ་སྐྱེད་པར་བྱེད་པ་ཡིན་ཞེས་བྱ་བའི་དོན་ཏོ། །དེ་ལ་འདིར་ཐལ་
102-1090