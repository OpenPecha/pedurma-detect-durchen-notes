༡༣༩༦
བསྟན་འགྱུར། ཚད་མ། ༼ཟི ༡༩༩AR
ཐུབ་ལ་ནུས་པ་ཡོད་ཅེས་ཁས་ལེན་ན་དེའི་ཚེ་•འབྲས་བུ་ཅན་གྱི་ལས་ནུས་པ་འདྲེས་
པ་ལ་སོགས་པས་ལྷག་མར་གྱུར་པ་ཉོན་མོངས་པ་མེད་པར་རམ་སྤོང་བར་འགྱུར་རོ་
ཞེས་བྱ་བ་ནི་ཕྱོགས་སྔ་མའོ། །གལ་ཏེ་དཀའ་ཐུབ་དེ་སྐྲ་འབལ་བ་དང་། ཟླ་བ་
ཤར་ན་ཞེས་བྱ་བ་ལ་སོགས་པ་ལས་གཞན་ཡིན་ན། དེའི་སྦྱིན་པ་དང་ཚུལ་ཁྲིམས་
ལ་སོགས་པ་བསོད་ནམས་དང་ཡེ་ཤེས་ཀྱི་རྩོམ་པ་དང་། བཤགས་པ་དང་སྡོམ་་་
པར་བྱེད་པ་ལ་སོགས་པས་ཁྱེད་ཀྱིས་བརྗོད་པ་ལྟར་འདོད་པ་ཉིད་དེ།
ཉོན་
མོངས་པའི་ཆ་མ་ཡིན་པའི་ཕྱིར་རོ་ཞེས་བརྗོད་པ་ནི། གལ་ཏེ་ཞེས་བྱ་བའོ། །
གལ་ཏེ་སྦྱིན་པ་དང་ཚུལ་ཁྲིམས་ལ་སོགས་པ་བཞིན་དུ་གདུང་བ་ལྔ་ལ་སོགས་པའི་་
ཉོན་མོངས་པ་ཡང་དཀའ་ཐུབ་ཉིད་མ་ཡིན་ནམ་སྙམ་ན་ནི། ཉོན་མོངས་པ་ཉིད་
ཅེ་ན་ཞེས་བྱ་བའོ། ། །ལན་དུ་ཉོན་མོངས་པ་དེ་ནི་ལས་འབྲས་ཡིན་ཡང་དཀའ་
ཐུབ་མ་ཡིན་ནོ། །གཏན་ཚིགས་དེའི་ཕྱིར་ལས་འབྲས་སུ་●འདུས་སོ། །བློ་སྔོན་
དུ་བཏང་བས་བརྩམས་པའི་ཉོན་མོངས་པ་ལ་སྦྱིན་པ་ལ་སོགས་པ་དང་བྲལ་བ་ཡང་
ལས་ཀྱི་འབྲས་བུ་ཉིད་དོ། །སྦྱིན་པ་ལ་སོགས་པ་ལྟར་ལས་ནི་མ་ཡིན་ནོ། །ལུང་
ལས་ལས་ཡིན་ནོ་སྙམ་ན། ཐར་པ་མ་ཡིན་ཏེ་ལས་ནི་འབྲས་བུ་དང་འབྲེལ་པའི་་
ཕྱིར་རོ། །གཏན་དུ་བདེ་བ་འདིའི་འབྲས་བུ་ཡིན་ནོ་ཞེས་བྱ་བ་ཡང་མི་འཐད་དེ།
ཉོན་མོངས་ཆ་ལས་གཏན་ཏུ་བདེ་བར་འགྱུར་རོ་ཞེས་ནི་མི་རིགས་སོ། །བདེ་བ་་
བཞིན་དུ་ཉོན་མོངས་པ་ཡང་རྒྱུན་དུ་འཇུག་པ་ཡིན་ནོ་སྙམ་ན།
འོ་ན་ནི་ཐར་པ་
མ་ཡིན་ཏེ། འཁོར་བ་པ་བཞིན་དུ་ཉོན་མོངས་པ་དང་རྗེས་སུ་འབྲེལ་པའི་ཕྱིར་རོ༎
དེ་ཉིད་ལས་ཞེས་བྱ་བ་ནི་སྦྱིན་པ་ལ་སོགས་པའི་དཀའ་ཐུབ་ཉིད་ལས་སོ། །
བསོད་ནམས་དང་ཡེ་ཤེས་ཞེས་བྱ་བ་ནི་དཀའ་ཐུབ་ཀྱིས་ལས་མ་ལུས་པར་སྤངས་་་
པར་བྱས་པ་གང་ཡིན་པ་དེ་ནི་གཞན་ཉོན་མོངས་པའི་ནུས་པའོ། །འོ་ན་ཉོན་
102-1396