ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
لامام
དེས་ན་འདིར་ཕྱོགས་གསུམ་སྲིད་དེ། འགྲོ་བ་ལས་ཀྱི་གཞན་དབང་ཡིན་པས་སམ།
འདོད་པ་དང་མི་འདོད་པ་བྱེད་པའི་ངང་ཚུལ་ཡིན་པས་སམ། ཡང་ན་བཅོམ་
ལྡན་འདས་དེའི་བསམ་པའི་ཁྱད་པར་བརྟག་•པར་སུས་ནུས་ཞེས་བྱ་བའོ། །
ཕྱོགས་དང་པོ་ལ་ནི་འབྲས་བུ་སྐྱེད་•པའི་ཚོགས་པའི་ནང་དུ་གཏོགས་པ་ཡིན་ཡང་།
རྒྱུ་གཞན་བཞིན་དུ་རང་དབང་ཉིད་ཉམས་པར་བརྗོད་པ་ཡིནན་ནོ། །དེའི་ངང་
ཚུལ་ཡིན་པ་ལ་ཡང་བུ་རམ་དང་མངར་བར་བྱེད་པ་པོ་ཉིད་དུ་བརྗོད་པ་ཟིན་པ་ཁོ་
ནའོ།༑
།གཉི་ག་ལྟར་ན་ཡང་སྙིང་རྗེས་སྦྱོར་བར་བྱེད་པ་ཉིད་ནི་ཐག་བསྲིངས་པ་
ཁོ་ནའོ། །གསུམ་པ་ནི་རྐང་པ་བརྐྱང་བ་ཙམ་དུ་ཟད་པས་འདི་ནི་ཤན་●པ་
བཞིན་དུ་རྟོགས་པ་དང་ལྡན་པ་དག་གིས་བླང་བྱ་ཉིད་དུ་བརྟག་པར་འདོད་པ་
ཡིན་ནོ། །གང་གི་ཚེ་བསམ་པ་བརྟག་པར་མི་ནུས་པ་དེའི་ཚེ་ནི་སྙིང་རྗེ་ཞུགས་པ་་་
ཡིན་ནོ་ཞེས་བྱ་བའི་ཚིག་འཁྱར་བ་ཁོ་ན་སྟེ། གཞན་ལ་གཞན་གྱི་སྐྱོན་ཡོན་ངེས་་
པའི་རྟགས་མེད་•པའི་ཕྱིར་རོ། །ཡོད་ཀྱང་སྙིང་རྗེ་མེད་པ་ཁོ་ན་སྟེ།
དམྱལ་བ་་
ལ་སོགས་པ་ལ་འགོད་པའི་ཕྱིར་ཏེ། དེ་ལྟར་མང་དུ་སྨྲས་པས་ཆོག་གོ།
།ཅི་སྟེ་
ཡང་ཞེས་བྱ་བ་ལ་སོགས་པ་•ནི་རང་དབང་དུ་མ་གྱུར་མོད། རྒྱུ་ཙམ་དུ་ནི་
འགྱུར་རོ་སྙམ་དུ་བསམས་པའོ། །ལན་ནི་དེ་ལྟ་ན་ནི་•འོ་ན་ཞེས་བྱ་བའོ། །དེ་
འདྲ་བ་བྱེད་པ་ནི་དེ་འདྲ་བ་ཁོ་ནས་ཤེས་པར་ནུས་པ་ཡིན་ནོ་ཞེས་བྱ་བ་ནི་ཁས་་་
བླངས་པ་དང་འགལ་བ་ཡིན་ནོ། །བདག་ཅག་ལ་སོགས་པས་ནི་ཞེས་བྱ་བ་ནི་
གལ་ཏེ་དེའི་བྱེད་པ་རྟོགས་པར་མི་ནུས་ཀྱང་། རྣམ་པར་འཇོག་ན་ནི་ཞེས་ཞེ་ལ་
གཞག་པ་སྟེ། དེའི་ཚེ་མཚོན་དང་ཞེས་བྱ་བ་ལ་སོགས་པ་རྟོགས་པར་སླའོ།
།
འོན་ཏེ་ཞེས་བྱ་བ་ནི་གཞན་གྱིའོ། །སྡོང་དུམ་གྱི་ཞེས་བྱ་བ་ནི་ཤིང་དུམ་གྱིའོ། །
ལན་དུ་སྡོང་དུམ་གྱི་ཡང་ཞེས་བྱ་བའོའོ། །དེ་ནི་ཞེས་བྱ་བ་ནི་བྱེད་པའོ། །འོ་ན་
102-867