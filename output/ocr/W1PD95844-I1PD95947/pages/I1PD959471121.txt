ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
7704
ཐ་དད་པར་“གྱུར་པར་བྱེད་པས་ཬན་ཐ་དད་དེ། གཞི་མཐུན་པ་གང་ལ་འཇུག་
པའི་རྒྱུ་མཚན་ཁྱད་པར་ཐ་དད་པ་"ཡོད་པ་ནིའོ། །སྒྲ་དག་གམ་དོན་དག་གི་
གཞི་མཐུན་པ་དེར་འགྱུར་ཏེ་མ་ཡིན་པ་ཉིད་དོ། །གང་གི་ཚེ་ཞེ་ན། དེའི་ཞེས་
བྱ་བ་གཞན་ལ་རག་ལས་པ་མེད་པའི་ཁྱད་དང་ཁྱད་པར་ཙམ་སྒྲ་ལ་སྣང་བ་ན་སྟེའོ༎
དེ་བས་ནའོ། །སྒྲ་གཉིས་ཀྱི་གཞི་མཐུན་པ་ནི་དོན་གཅིག་ལ་འཇུག་པ་ཡིན་ལ།
དོན་གཉིས་ཀྱི་གཞི་མཐུན་པ་ནི་དོན་གཅིག་ལ་གནས་པ་ཡིན་ནོ། །སོ་སོར་ངེས་་
པའི་དོན་བརྗོད་པའི་ཕྱིར་རོ་●ཞེས་བྱ་བ་ནི་སྔོན་པོའི་སྒྲས་ཡོན་ཏན་སྔོན་པོ་ཉིད་་
བརྗོད་ལ། ཨུཏྤལའི【སྒྲས་ནི་ཨུཏྤལའི་•རིགས་ཉིད་བརྗོད་པ་ཡིན་ནོ། །དེས་་
ན་དོན་གཅིག་ལ་འཇུག་པར་ཅི་ལྟར་འགྱུར། ཡོན་ཏན་ནམ་རིགས་མཚོན་ཟིན་་
པ་དེའི་གཞི་རྫས་མཚན་"པ་ཡིན་ཏེ། དེ་མེད་ན་མི་འབྱུང་བའི་ཕྱིར་རོ། །དེས་
སྒྲ་གཉིས་གཞི་མཐུན་པར་འཇུག་པ་ཡིན་ནོ་སྙམ་དུ་བསམས་པའོ། །སུན་འབྱིན་
པ་ནི་གཅིག་ཉིད་དང་ཞེས་བྱ་བའོའོ། །སྔོན་པོའི་སྒྲས་ཡོན་ཏན་སྔོན་པོ་ཉིད་དང་་
ལྡན་པའི་རྫས་བརྗོད་པ་ན། ཨུཏྤལའི་རིགས་དང་ལྡན་པ་ཉིད་བརྗོད་པར་
འགྱུར་རོ། །མེད་དོ་ཞེས་བྱ་བ་ནི་གཞི་མཐུན་པ་སྟེ། སྦྱོར་བ་མེད་པའི་ཕྱིར་རོ༎
དོན་དག་གམ་ཞེས་བྱ་བའི་ཕྱོགས་ལ། སུན་དབྱུང་བ་“བརྗོད་པ་ནི་དོན་རྣམས་
ཞེས་བྱ་བའོ། །སོ་སོར་ངེས་པའི་དོན་བརྗོད་བཞིན་པའི་སྒྲ་དག་གི་དོན་དག་ནི་་
རང་དབང་ཁོ་ནར་སྣང་བ་ཡིན་ནོ། །མཚོན་ཟིན་པས་མཚོན་པ་ལ་དམིགས་ན་་་
ཡང་ཉེས་པ་དེ་ཉིད་ཡིན་ནོ། །གལ་ཏེ་དེ་དག་གཉིས་དང་རང་དབང་དུ་སྣང་བ་
མ་གྲུབ་སྟེ། དེ་དག་ནི་འགའ་ཞིག་དང་འབྲེལ་པར་རྟོགས་པ་ཡིན་པས་ན་དོན་་་
གཅིག་པོ་དེ་ཉིད་དང་གཞི་ཡིན་ནོ་སྙམ་ན། འབྲེལ་པ་ཡོད་པ་ཡིན་ན་ཡང་ཞེས་་
སྨོས་ཏེ། མངོན་སུམ་གྱིས་མ་དམིགས་པའི་ཕྱིར། འབྲེལ་པ་ནི་མེད་པ་ཁོ་ནའོ། །
102-1105