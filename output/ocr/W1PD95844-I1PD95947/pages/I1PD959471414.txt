१३९く
བསྟན་འགྱུར།། ཚད་མ། ༼ཝ༽ y༩7
བས་ཞེས་འབྲེལ་ཏོ། །མ་ངེས་ན་ཞེས་བྱ་བ་ནི་སྒྲ་●འབལ་བ་ལ་སོགས་པའི་སྡུག་
བསྔལ་གྱིས་སོ། ། དེ་ཁྱོད་སྨྲས་ལ་མེད་དམ་ཅི་ཉེས་བྱས་པ་ནི་ཕྱུགས་ཀྱི་སྡུག་
བསྔལ་གྱིས་མ་ངེས་པའོ། །གལ་ཏེ་རྒྱལ་སྲིད་ལ་སོགས་པ་བདེ་བ་དོར་བ་ནི་ཞེན་
པ【མེད་པར་•གོམས་པ་དེའི་བདག་ཏུ་འགྱུར་བའི་ཕྱིར་གནོད་པར་བྱེད་པ་མ་ཡིན་
ན༑ དེའི་ཚེ་དམྱལ་བ་ལ་སོགས་པ་སྡུག་བསྔལ་ཡང་བཏང་སྙོམས་གོམས་པའི་་་
བདག་ཏུ་གྱུར་པ་ལས་གནོད་པར་བྱེད་པ་མ་ཡིན་ནོ།
།དེས་ན་གདུངས་པས་ཅི་་
བྱ་ཞེས་བརྗོད་པ་ནི། གཞན་ཡང་ཞེས་བྱ་བའོ།
།དེ་ལ་ཞེས་བྱ་བ་ནི་ཐར་པ་
ལའོ།༑ །ཅི་ལྟར་གནོད་པར་བྱེད་པ་མ་ཡིན་སྙམ་ན། གོམས་པའི་སྟོབས་ལས་
ཏེ༑ དེས་ན་གནོད་བྱེད་ཡིན་ནོ་ཞེས་བྱ་བའི་དོན་ཏོ།
།ཐར་པ་འདི་བཏང་་་
སྙོམས་ཀྱི་བདག་ཉིད་ཁོ་ན་ཡིན་གྱི་བདེ་བའི་བདག་ཉིད་ནི་མ་ཡིན་ནོ། །དེས་ན་
འདོད་པ་ལ་གནོད་དོ་ཞེས་བརྗོད་པ་ནི། དེས་ན་ཞེས་བྱ་བའོའོ། །ལས་ཡོད་དེ་
ཞེས་བྱ་བ་ནི་བྱམས་པ་བསྒོམས་པ་ལ་སོགས་པའོ། །ཁྱོད་ཉིད་ཀྱིས་ཞེས་བྱ་བ་ནི་
སངས་རྒྱས་པས་སོ། །ཞེ་སྡང་ལ་སོགས་པའི་སྐྱོན་རྣམས་འགོག་པར་བྱེད་པའི་
བྱམས་པ་ལ་སོགས་པ་གང་ཡིན་པ་ཡང་ཞེ་སྡང་གིས་བསྐྱེད་པའི་ལས་བཟློག་པར་བྱ་
བ་ལ་ནུས་པར་འགྱུར་ཏེ། ཟློག་•པར་བྱེད་པ་ཡིན་པར་འགྱུར་རོ། །ཅིའི་ཕྱིར་
ཞེ་ན། སྐྱེ་འགྲོ་ཉེས་པ་བཅོམ་པའི་ཕྱིར་སྤངས་པའི་ཕྱིར་རོ། །ལས་བྱས་ཟིན་་
པ་བསགས་ཤིང་ཡོངས་སུ་བཟུང་ཟིན་པ་ཅི་ལྟར་ཉམས་པར་འགྱུར། གང་གིས་་
རྒྱུ་མེད་པས་མེད་པར་བསྐྱུར་•བ་དེ་བྱས་མ་ཟིན་པ་ནི་མ་ཡིན་ནོ། །བྱས་ཟིན་པ་
ལས་ནི་གནོད་པར་བྱེད་པ་མེད་པའི་ཕྱིར་ན་གཞན་གྱིས་མངོན་པར་འདོད་པའི་དེ་
ཁོ་ན་ཤེས་པའི་●ལས་འཁོར་བར་འཁྱམས་པར་འགྱུར་བ་ཉིད་དོ། །གང་ཡང་
སྐྱེས་པ་ཐ་མར་ལས་ཀྱི་འབྲས་བུ་མ་ལུས་པ་མྱོང་བ་ཡིན་ནོ་ཞེས་བརྗོད་པ་དེ་ཡང་་་
102-1398