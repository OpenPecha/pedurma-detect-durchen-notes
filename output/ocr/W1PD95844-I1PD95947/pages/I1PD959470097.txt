ཚད་མ་རྣམ་འགྲེལ་གྱི་འགྲེལ་པ་ཞེས་བྱ་བ།
༨ ༣
གཞན་ཐོབ་པར་ཇི་ལྟར་འགྱུར་ཏེ། འཁྲུལ་པ་ཉིད་ཡིན་ན་ཚད་མ་ནི་འཁྲུལ་བ་མ་
ཡིན་ནོ། །འོན་ཏེ་འཁྲུལ་བ་ཉིད་ཀྱང་མི་བསླུ་བའི་ཕྱིར་ཚད་མ་ཡིན་ན། མི་་་་
བསླུ་བ་ཇི་ལྟར་ཡིན་ཏེ། གཞན་རྟོགས་ན་གཞན་ཐོབ་པར་མི་འགྱུར་བའི་ཕྱིར་མི་
བསླུ་བ་ཉིད་མ་ཡིན་ནོ་ཞེ་ན། འདིར་སྨྲས་པ། བསམ་པ་ལ་ནི་སླུ་•མེད་ཕྱིར། །
འཁྲུལ་པ་ཡིན་ཡང་ཚད་མ་ཡིན། །རྟོགས་པའང་རྣམ་པ་གཞན་དུ་སྣང་། །
ཕྱོགས་འདིའི་ལན་ཡང་བཏབ་ཟིན་ཏོ། །ཞེས་བྱ་བ་ལ། _ མངོན་སུམ་ཡང་ཇི་་་
བཞིན་པའི་•དོན་དུ་མངོན་པར་ཞེན་པར་ཇི་ལྟར་ཤེས་ཏེ།
མངོན་པར་འདོད་་
པའི་དོན་ལ་མི་བསླུ་བ་ཉིད་ཀྱི་ཕྱིར་རོ། །རྟགས་∶ལས་སྐྱེས་པའི་འཁྲུལ་པ་•ཡང་
གལ་ཏེ་བསམ་པ་སྟེ་མངོན་པར་འདོད་པ་ལ་སླུ་•བ་མེད་པ་ཡོད་ན་དེ་ཉིད་ཚད་་་་
མར་འགྱུར་ཏེ། རྗེས་སུ་དཔག་པ་ནི་བག་ཆགས་ཀྱི་སྟོབས་ལས་སྐྱེད་●པ་མི་་་
གསལ་བར་སྣང་བའོ། །གལ་ཏེ་དངོས་པོར་འཛིན་པ་མ་ཡིན་པ་དེ་ལྟ་ན་ཡང་ཐ་
སྙད་འདོགས་•པས་དངོས་པོ་འཛིན་པ་བཞིན་དུ་རྟོགས་པར་བྱེད་དེ། དེའི་རྗེས་
སུ་མཐུན་པས་ཀྱང་མི་བསླུ་བའི་ཕྱིར་ཚད་མ་ཡིན་ནོ། །འོན་ཏེ་ཐ་སྙད་འདོགས་་
པ་རྟགས་ལས་སྐྱེས་པའི་ཤེས་པ་ལ་ཇི་ལྟར་དངོས་པོར་སེམས་ཤེ་ན། རྗེས་སུ་་་
དཔག་པ་●དངོས་པོ་འཛིན་པའི་ཕྱིར་ཏེ། རྣམ་པར་རྟོག་•པ་ལ་དངོས་པོ་མེད་་
དེ་•དངོས་པོ་ངེས་པ་མེད་པའི་ཕྱིར་རོ། །འོན་ཀྱང་ཐོག་མ་མེད་པའི་བག་ཆགས་
ཀྱི་སྟོབས་ཀྱིས་•རང་གི་སྣང་བ་ཕྱི་རོལ་ཏུ་སྟོན་པར་བྱེད་པའི་ཕྱིར་འཇུག་པར་་་
བྱེད་པ་ཞེས་བྱ་སྟེ། མཐོང་བ་ལ་ངེས་པས་འཇུག་པར་རུང་བའི་ཕྱིར་རོ། །
གཞན་དུ་ན་མངོན་སུམ་ཡང་ཇི་ལྟར་འཇུག་པར་བྱེད་པར་འགྱུར་ཏེ། དེ་ལ་ཡང་
ཐོབ་པར་བྱ་བའི་ངོ་བོ་ཉིད་མི་སྣང་སྟེ། ཉེ་བ་ཙམ་ཞིག་མངོན་སུམ་པ་སྣང་བའི་
ཕྱིར་རོ། །གཞན་ཡང་མངོན་སུམ་ཉིད་འཇུག་བྱེད་མ་ཡིན་པར་རིགས་ཏེ། ཉེ་
102-83