११८
བསྟན་འགྱུར། ཚད་མ། ༼ཟི༽ ༡༩༨
གྱི༑ དོན་ལ་ལྟོས་"པ་ཅན་ནི་མ་ཡིན་ནོ། །རྨི་ལམ་ལ་སོགས་པའི་ཤེས་པ་རྒྱུ་
ངེས་པ་དེ་བཞིན་དུ་བག་ཆགས་ཐ་དད་པས་སྔོན་པོ་ལ་སོགས་པ་རིག་པ་སད་པའི་
ཚེ་ན་ཡང་ངེས་པ་ཡིནན་གྱི།
ཕྱི་རོལ་གྱི་དོན་དང་འབྲེལ་པའི་ཤེས་པ་ནི་གང་དུ་་་
ཡང་མཐོང་བ་མ་ཡིན་ནོ། །དེ་བས་ན་ཤེས་པའི་རྣམ་པ་"མཐོང་བ་ལས་དོན་དུ་
རྟོགས་པ་མ་ཡིན་ནོ།
།ཉེ་བར་བསྡུ་བར་བྱ་བའི་ཕྱིར།
།དེ་ཕྱིར་ཚུལ་གཉིས་་་་
ཅན་གཅིག་ཡོད།
།གང་ཞིག་དེ་ལྟར་ཉམས་མྱོང་དང་། །དྲན་པའི་རྣམ་པ་་་
ཅན་འདི་གཉིས།
།ཉམས་སུ་མྱོང་བ་འབྲས་བུ་ཡིནན།
། ཞེས་བྱ་བ་སྨོས་ཏེ།
སྔོན་པོའི་རྣམ་པ་དང་རྟོགས་པའི་རྣམ་པའི་ཚུལ་གཉིས་པ་ཅན་གྱི་ཤེས་པ་གཅིག་་་
ཉིད་དོ། །དེ་ཅིའི་ཕྱིར་ཞེ་ན། གང་གང་ཞིག་ལས་དེ་ལྟར་སྔོན་པོའི་རང་་་
བཞིན་དང་། རྟོགས་པའི་རང་བཞིན་ཉམས་སུ་མྱོང་བར་གྱུར་པ་དང་། དྲན་
པར་གྱུར་པ་དེ་ལས་སྔོན་པོ་དང་རྟོགས་པའི་རྣམ་པ་གཉིས་ཅན་གྱི་ཤེས་པ་ཉམས་་
སུ་མྱོང་བ་འདི་ནི་འབྲས་བུ་ཡིན་ཏེ་དོན་ཉམས་སུ་མྱོང་བ་མེད་པའི་ཕྱིར་རོ། ། ཕྱི་
རོལ་རིག་∶པས་ཉམས་སུ་མྱོང་བར་རྟོགས་པར་བྱེད་པ་མ་ཡིན་ནམ། ཇི་ལྟར་་་་
རང་རིག་པ་ཡིན་ཞེ་ན། སྨྲས་པ། གང་ཚེ་འདོད་པའམ་མི་འདོད་པའམ།
དེ་དངོས་གྲུབ་ན་གཞན་དག་ནི། །རྣམ་རིག་རྒྱུ་ཡི་ཡུལ་དག་ཀྱང་། །དེ་ཡིས་དེ་
ལྟར་མྱོང་བ་ཡིན། །ཞེས་བྱ་བ་ལ། གང་གི་ཚེ་རྒྱུ་ལས་འདོད་པ་དང་མི་འདོད་
པ་ལ་སོགས་པའི་རང་བཞིན་གྱི་དངོས་པོར་གྲུབ་པ་ན། འདོད་པའམ་མི་འདོད་
པའི་དོན་གཞན་གང་ཞིག་རྣམ་པར་རིག་པའི་རྒྱུ་ཡུལ་ཡིན་ཏེ། གང་གི་ཕྱིར་ཐ་་་
དད་པའི་སྔོན་པོ་མེད་པ་དེའི་ཚེ་རྣམ་པར་རིག་པ་དེ་དེ་བཞིན་དུ་སྔོན་པོ་ལ་སོགས་
པ་ཉིད་དུ་ཉམས་སུ་མྱོང་བའི་ཕྱིར་རང་རིག་པ་ཉིད་འབྲས་བུ་ཡིན་ལ། དོན་རིག་
པ་ནི་མངོན་པར་ཞེན་པ་སྟེ་རྨི་ལམ་བཞིན་ནོ། །ཡང་ན་རྣམ་པར་ཤེས་པར་སྨྲ་
102-318