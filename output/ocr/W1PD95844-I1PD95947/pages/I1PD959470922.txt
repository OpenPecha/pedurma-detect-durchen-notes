عاهم
བསྟན་འགྱུར། ཚད་མ། ༼ཟི༽ ༡༩༩
འདི་ལ་བརྟེན་པ་ཉིད་བླའོ། །རྨི་ལམ་དུ་ཡང་བདེ་བའི་ཆ་རྐྱེན་གྱི་རྣམ་པ་དེ་
འདོད་པ་ཡིན་གྱི། འཇིགས་སུ་རུང་བའི་རྣམ་པ་ནི་རྟོག་པར་མི་འདོད་དོ། །
གལ་ཏེ་མིག་ལ་སོགས་པའི་འཇིག་རྟེན་ཕ་རོལ་སྒྲུབ་པར་བྱེད་པ་ནོར་བ་ཡང་ཇི་་་
ལྟར་འདོད། ཇི་ལྟར་རྣམ་པར་རིག་པ་ཙམ་གྱི་ཕྱོགས་ལ་ནི་དབང་པོ་རྣམས་གློ་
བུར་དུ་སྐྱེ་བར་འགྱུར་གྱི། འབྱུང་བ་ཙམ་རྒྱུ་ཡིན་པ་ལ་ནི་བློ་བཞིན་དུ་ཧ་ཅང་
ཐལ་བར་འགྱུར་རོ། །དབང་པོ་རྣམས་ནི་བློ་བཞིན་དུ་རིགས་མཐུན་པ་སྔ་མ་དང་
འབྲེལ་པར་ཡང་མི་འཐད་དེ། ནད་དང་གཞན་གྱི་གནོད་པ་དང་། རིམས་•
གྱིས་ཕལ་ཆེར་མིག་ལ་སོགས་པ་ཉམས་པ་སྲིད་པའི་ཕྱིར་ན།
དེ་དག་ལ་ཡང་
དབང་པོ་འཐོབ་•པ་ལྟར་འགྱུར་སྙམ་ན། འདི་ལྟར་ཞེས་བྱ་བ་ལ་སོགས་པ་
གསུངས་སོ། །དེ་སྐད་དུ་ཡང་དབུས་དང་མཐའ་རྣམ་པར་འབྱེད་པ་ལས།
དོན་དང་སེམས་ཅན་བདག་རྣམ་•རིག །སྣང་བའི་རྣམ་པར་ཤེས་པ་ནི། རབ་
ཏུ་སྐྱེའོ་•དེ་དོན་མིན། །ཞེས་གསུངས་སོ། །དེ་བདག་ཏུ་སྣང་བ་ནི་དབང་པོར་
སྣང་བའོ། །གལ་ཏེ་སྔོན་པོ་ལ་སོགས་པ་གསལ་བ་ཉིད་ཀྱིས་•རྣམ་པར་རིག་པའི་
ནང་དུ་འདུས་པར་རིགས་ཀྱི། རྟག་ཏུ་ལྐོག་ཏུ་གྱུར་པའི་ཕྱིར། །དབང་པོ་གོ་་
ཇི་ལྟར་སྙམ་ན། བདེན་ཏེ་ལུགས་འདི་ལ་དེ་མ་ཐག་པའི་ནུས་པའི་ཁྱད་པར་ཉིད་
དབང་པོ་•ཡིན་ལ། དེ་འང་དེ་མ་ཐག་པའི་རྐྱེན་གྱིས་•རང་བཞིན་ཡིན་པ【དེས་
ན་•སྐྱོན་མེད་དོ། །དཔེར་ན་དབང་པོ་ཐ་དད་པ་ལྟ་བུར་བརྟགས་པ་དེ་ལྟར་
རྣམ་པར་རྟོག་པའི་བདག་ཉིད་ཀྱིས་• ཤེས་པ་ལ་དབང་པོར་སྣང་བ་ཞེས་བརྗོད་དོ། །
བརྟགས་པའི་དབང་པོ་ཡང་བག་ཆགས་ཀྱི་སྟོབས་ལ་བརྟེན་པའི་རྣམ་པར་རིག་པ་
ཙམ་ཞེས་བརྗོད་དོ། །དེ་བཞིན་དུ་ངར་འཛིན་པ་ལ་སོགས་པས་བརྟགས་པའི་
ཡོད་པ་ལ་ཡང་། དེ་སྣང་བ་ལ་སོགས་པ་རྣམ་པར་གཞག་གོ། །དེས་ན་ཞེས་བྱ་
102-906