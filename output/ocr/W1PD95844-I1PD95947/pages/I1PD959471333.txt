ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
སོགས་པ་ནི་ཐོག་མ་མེད་པའི་བག་ཆགས་ལས་བྱུང་བའི་རྣམ་པར་རྟོག་པས་རྟོགས་•
པར་བྱ་བ་ཁོ་ན་ཡིན་ནོ་ཞེས་བརྗོད་པ་ནི་འདས་པའི་མངོན་སུམ་ཞེས་བྱ་བའོ། །
དེས་ན་སྔ་མ་དང་ཕྱི་མར་གྱུར་པའི་དོན་ནི་ཡོད་པ་མ་ཡིན་ཏེ། མ་དམིགས་པའི་
ཕྱིར་རོ་ཞེས་གནས་སོ། །དེ་ཡན་ཆད་ནི་སྔ་མ་དང་ཕྱི་མ་དག་ཏུ་རྗེས་སུ་འགྲོ་བའི་
རང་བཞིན་གཅིག་བསལ་•ནས། ད་ནི་སྔ་མ་དང་ཕྱི་མ་དག་ལ་གཅིག་ཉིད་རྣམ་
པར་གནས་པ་དང་། ཡོད་པ་ཡང་དམིགས་པ་ལས་གཞན་ཁོ་ནའོ་ཞེས་འདོད་པ་
ཚད་མ་ཅན་མ་ཡིན་པའི་ཕྱིར་དགག་པ་བརྗོད་པ་ནི། འོན་ཏེ་ཞེས་བྱ་བའོ། །
དེ་རྣམས་ཉིད་ནི་སྐྱེ་བ་ལ་སོགས་པ་རྣམས་སོ། །ཅིའི་ཕྱིར་དེ་རྣམས་ཡོད་པར་•
མི་འགྱུར་སྙམ་ན། དེའི་དངོས་པོ་དང་མི་ལྡན་ཕྱིར་ཞེས་གསུངས་སོ། །གང་་་
གིས【ཡོད་པར་གྱུར་པ་▪སྐྱེ་བ་ལ་སོགས་པ་རྣམས་ལ་སོ་སོར་སྐྱེ་བ་ལ་སོགས་པ་ཡོད་
པ་ནི་མ་ཡིན་ནོ། །འོན་ཏེ་དེ་རྣམས་ལ་ཡང་སོ་སོར་སྐྱེ་བ་ལ་སོགས་པ་•ཁས་ལེན་
ན༑ ༑ དེ་ལྟ་ན་ནི་འོ་ན་དེ་དང་དེར་ཁས་ལེན་པས་ཐུག་པ་མེད་པའི་ཕྱིར་ཡོད་
པར་མི་འགྲུབ་བོ། །དེས་ན་སྐྱེ་བ་ལ་སོགས་པ་རྣམས་དེའི་དངོས་པོ་དང་མི་ལྡན་
པའི་ཕྱིར་ཡོད་པ་མ་ཡིན་པར་འགྱུར་རོ། །གང་གིས་དེ་དང་ལྡན་པ་ཡོད་པར་
འགྱུར་བ་སྐྱེ་བ་ལ་སོགས་པ་རྣམས་ནི་ཅིག་ཅར་སྲིད་པ་ཡང་མ་ཡིན་ནོ་ཞེས་བྱ་བ་ནི་
གང་ཚེ་ཞིག་པ་ཞེས་བྱ་བའོ། །དེ་ཚེ་ཡོད་པར་མངོན་པར་འདོད་པ་དེ་ཡོད་པར་
ཇི་ལྟར་འགྱུར། སྐྱེ་བ་དང་●གནས་པ་དག་མེད་པའི་ཕྱིར་རོ་ཞེས་བྱ་བའི་དོན་ཏོ། །
འོན་ཏེ་གང་གི་•ཚེ་འདི་གཉིས་ཡོད་པ་ཡིན་ནོ་སྙམ་ན་བཤད་པ་སྐྱེ་བ་དང་གནས་
པ་དེ་སྔར་•ཡོད་པར་རྟོགས་ན་ནིའོ། །དེ་ཡོད་པའི་དུས་ན་ཡང་འཛིན་པ་མེད་་
པའི་ཕྱིར་ཡོད་པར་མི་འགྲུབ་བོ་ཞེས་བྱ་བའི་དོན་ཏོ། །བསྟན་པ་ནི་ཉེ་བའི་ཡུལ་
ཅན་གྱི་མངོན་སུམ་གྱིས་རྟོགས་པ་མ་ཡིན་ནོ་ཞེས་བརྗོད་པ་ནི། བསྟན་པ་ལ་ཡང་
102-1317