TAG
བསྟན་འགྱུར། ཚད་མ། ༼ཝ༽ PE༡༩༩ pwཌ
རང་གིས་བཟློག་ན་གནོད་པ་ཅན་གྱི་རྗེས་སུ་དཔོག་པའི་སྟོབས་ཀྱི་འབྲས་བུ་བྱས་པ་
ཉིད་ལ་བསྒྲུབ་བྱ་མི་རྟག་པ་ཉིད་ཀྱི་སྤྱིས་རྗེས་སུ་འགྲོ་བའི་ཕྱིར། སྤྱིར་བསྒྲུབ་བྱར་
བྱེད་པ་ལ་གང་ཞིག་འབྲེལ་པ་ཅན་ཐ་དད་པས་ཐ་དད་པའི་སྐྱོན་བརྗོད་པ་དེའི་ཚེ་
ན་ཁོ་བོ་ཅག་གི་ལུགས་ཀྱིས་དེ་འབྲས་མཚུངས་སུ་འདོད་དོ། །འདིར་དབྱིབས་
ཙམ་ལ་སྐྱེས་བུས་བྱས་པས་སྒྲུབ་པའི་རྗེས་སུ་དཔག་པ་ནི་འགའ་ཡང་མེད་དེ●།
མངོན་སུམ་ཡང་མེ་ལས་དུ་བ་སྐྱེ་བར་མཐོང་བ་ལྟར་རིགས་ཀྱི་ཁྱད་པར་གྱི་ཡུལ་་་
ཅན་ཁོ་ན་རྒྱུ་དང་འབྲས་བུའི་དངོས་པོར་རྟོགས་པར་བྱེད་པ་ཡིན་ནོ། །དེས་ན་་
འདིར་ཡང་གལ་ཏེ་རིགས་ཀྱི་ཁྱད་པར་ལ་བརྟེན་པ་སྐྱོན་མ་ཡིན་ན་དེའི་ཚེ་གང་དུ་
ཡང་མ་ཡིན་པའི་ཕྱིར་ཐམས་ཅད་ལས་ཐམས་ཅད་བརྟགས་པར་ཐལ་ལོ། །
རིགས་ཀྱི་ཁྱད་པར་ལ་བརྟེན་ན་ཡང་། ཁྱབ་པའི་རིགས་ཀྱི་ཁྱད་པར་ཉིད་ལས་་་
རྗེས་སུ་དཔོག་པ་ཡིན་གྱི་གཞན་ལས་ནི་མ་ཡིན་ནོ་ཞེས་བྱ་བའི་རྣམ་པར་དབྱེ་བར་
འགྱུར་རོ། །དེའི་ཕྱིར་ཁྱབ་པ་སྤྱིར་གྲུབ་པ་ལ་ནི་འདི་འདྲ་བ་ལྟག་ཆོད་ཁོ་ན་སྟེ།
མིང་ནི་ཅིར་ཡང་གདགས་ལ་རག་གོ། །ཁྱད་པར་གྱི་•ཁྱབ་པ་མ་གྲུབ་ན་ནི་ལན་
ཉིད་དོ་ཞེས་གནས་སོ། །གལ་ཏེ་ཡང་རྣམ་འགྲེལ་ལ་འཇུག་པའི་ཚུལ་འདི་ཉིད་་་
བཤད་པ་བྱེད་པས་ཀྱང་བཞེད་པ་ཡིན་མོད་ཀྱི། དེ་ལྟ་ན་ཡང་རྐང་མིག་གི་ལུགས་
སུན་དབྱུང་བར་དགོངས་ནས་རྣམ་པ་གཞན་དུ་སྦྱར་ནས་ཕྱིས་གཙོ་བོ་ལ་སྦྱོར་བ་ན།
རྣམ་འགྲེལ་དེ་ཉིད་ལ་འཇུག་པ་ནི། གལ་ཏེ་སྐྱོན་འདི་ཞེས་བྱ་བ་ལ་སོགས་པའོ། །
འབྲས་བུ་དུ་མའི་ཕྱིར་ན་འབྲས་མཚུངས་སོ་ཞེས་བྱ་བ་ནི་རྐང་མིག་གི་མདོ་སྟེ།
འབྲས་བུ་རྩོལ་བྱུང་དེ་དུ་མ་ཡོད་པའི་ཕྱིར་རོ། །དེ་ཉིད་རྣམ་པར་འགྲེལ་པ་ནི།
ཇི་ལྟར་ཞེས་བྱ་བ་ལ་སོགས་པའོ། །དེ་བཞིན་དུ་དབྱིབས་གཞན་གྱི་འབྲས་བུ་ཡང་
མཐོང་བའི་ཕྱིར། བསྒྲུབ་པར་བྱ་བ་བློ་དང་ལྡན་པ་ལ་གཅིག་ཏུ་ངེས་པ་མ་ཡིན་ཏེ།
102-846