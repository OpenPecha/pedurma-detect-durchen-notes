१५०
བསྟན་འགྱུར། ཚད་མ། ༼བ༽ ༡༩༩8876
གཞན་གྱིའོ། །མི་དམིགས་པའི་གནས་སྐབས་ན་ཡང་• སྐྱེས་བུ་གཞན་གྱིས་
དམིགས་པའི་ཕྱིར་ན་བུམ་པ་འདི་ནི་གནས་པ་ཁོ་ནའོ་ཞེས་དེ་ལྟར་རྟོགས་པ་ཡིན་་
ནའོ།༑ །སུན་འབྱིན་པ་ནི་གཞན་གྱིས་ཞེས་བྱ་བའོ། །དེ་ལྟར་རྟོགས་ཀྱི་ཞེས་བྱ་
བ་ནི་བུམ་པ་འདི་ནི་གནས་པ་ཁོ་ནའོ་སྙམ་པར་རྟོགས་པའོ། །ཅི་ལྟར་གཞན་གྱི་
དམིགས་པ་ལས་གཞན་དེ་ལྟར་རྟོགས་པ་ཡིན་ཞེ་ན། བརྒྱུད་ནས་ཞེས་གསུངས་ཏེ།
་གྱིས་“དམིགས་ནས་བུམ་པ་ཡོད་ཅེས་•བརྗོད་པ་དེ་ལས་གཞན་ལ་དེ་ལྟར་་
རྟོགས་པ་སྐྱེ་སྟེ་དེ་ལྟར་ན་བརྒྱུད་ནས་གཞན་གྱིས་●དམིགས་པ་ལས་དེ་ལྟར་རྟོགས་
པ་ཡིན་ནོ། །རང་ཉིད་ཅེས་བྱ་བ་ནི་སྔ་མ་དང་སྦྱར་བར་བྱའོ། །དངོས་སུ་ཞེས་
བྱ་བ་ནི་དངོས་སུ་བྱེད་པའི་ཤེས་པ་ལས་སོ། །ཆེན་པོ་ཡིན་ནོ་ཞེས་བྱ་བ་འདིས་ནི་
གཞན་གྱིས་མཐོང་བས་ནི་ངོ་•ཤེས་པས་བརྟན་པར་རྟོགས་པ་མ་ཡིན་ནོ་ཞེས་བྱ་བ་
འདི་བསྟན་པ་ཡིན་ནོ། །གཞན་ཡང་ཞེས་བྱ་བ་ནི་སྔར་མཐོང་བ་གང་ཞིག་ད་
ལྟར་མཐོང་བ་དེ་ནི་གཞན་གྱིས་བར་དུ་མཐོང་བ་ཡིན་ནོ་ཞེས་བྱ་བ་འདི་ངོ་ཤེས་པ་
ལས་གཞན་གྱིས་ཤེས་པ་མ་ཡིན་ནོ∶། །དེ་ལྟ་མ་ཡིན་ན་རེས་འགའ་གཞན་ཁོ་ན་
ཞིག་གཞན་གྱིས་རྟོགས་པར་འགྱུར་རོ། །དེས་ན་ངོ་ཤེས་པ་ལ་མ་བརྟེན་པར་
གཞན་ལས་ཀྱང་། དེ་རྟག་པ་ཉིད་དུ་ཅི་ལྟར་རྟོགས། དེའི་ཕྱིར་གང་དག་ངོ་་
ཤེས་པ་ཚད་མ་ཡིན་པ་དང་། རྟག་པ་ལ་མངོན་པར་གསལ་བ་ཡང་འདོད་པ་
དེའི་ལྟར་ན། མ་ངེས་པ་ཉིད་བརྗོད་པ་འདི་ནི་ལན་ལྟར་སྣང་བ་མ་ཡིན་ཏེ།
སྤྱིས་སྒྲུབ་པར་བྱེད་པ་མ་ཡིན་པའི་ཕྱིར་རོ། །ཁོ་བོ་ཅག་གི་ལུགས་ལྟར་ན་ནི།
བཟློག་པ་ཡིན་པའི་ཕྱིར་ན། ལན་ལྟར་སྣང་བ་ཁོ་ནའོ་ཞེས་གནས་སོ། །དེ་་་
ཉིད་ཀྱི་ཕྱིར་ན་ཁོ་བོ་ཅག་གི་སུན་འབྱིན་པ་ཉིད་སྐབས་སུ་བབ་པ་ཡིན་ཏེ།
དབྱིབས་ལ་སོགས་པའི་སྤྱི་ཆེན་པོ་ལ་ནི་ཁྱབ་པར་བྱེད་པའི་ཕྱིར་རོ་ཞེས་བྱ་བར་་་
102-850