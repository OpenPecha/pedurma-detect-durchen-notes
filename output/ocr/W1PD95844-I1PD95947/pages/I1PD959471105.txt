ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
१०८
ནི་སིལ་བུར་འཐོར་བའོ། །དེ་ཞེས་བྱ་བ་ནི་ཁྱོད་ཀྱིས་●བརྩད་པའོ། །རྡུལ་
རྣམས་མཆོག་ཏུ་ཚོགས་པ་ཡིན་ཞེས་བྱ་བ་ནི་མཐོང་བ་དང་། མ་མཐོང་བ་དང་།
མ་མཐོང་བའི་ཚོགས་པའི་དབང་གིས་མཆོག་ཏུ་ཞེས་བྱ་བ་ཁྱད་པར་ཅན་མཐོང་བ་
ཡིན་ནོ། །ཡང་ན་∶པ་རའི་སྒྲ་ནི་འབའ་ཞིག་གི་དོན་ཡིན【པར་རྡུལ་•རྣམས་
ཚོགས་པ་འབའ་ཞིག་ཡིན་ཞེས་བྱ་བ་ཡིན་ཏེ། ཡན་ལག་ཅན་གྱི་རྫས་ནི་མ་ཡིན་་
ནོ་ཞེས་བྱ་བའི་དོན་ཏོ། །གཉིས་པ་ལ་བརྗོད་པ་ནི་དཔེར་ན་སྒྲ་དང་ཞེས་བྱ་བའོ།།
འབྲས་བུ་གཞན་ཡང་ཞེས་བྱ་བ་ནི་སྒྲིབ་པ་ལ་སོགས་པའོ། །དེར་ཞེས་བྱ་བ་ནི་་་
གཞན་གྱིའོ། །སྒྲ་ལ་སོགས་པ་བར་དང་བཅས་པ་ཉིད་ལ་རྣམ་པ་གཅིག་ཏུ་རྟོགས་
པ་འདིར【འགྱུར་རོ་•ཞེས་བྱ་བར་ནི་ཡུལ་དེར་ཕྱིན་པ་ལས་གནོད་བྱེད་སྐྱེས་པས་་་
འཇོག་པ་ཡིན་གྱི་སྐབས་ལ་ནི་དེ་ལྟར་གནོད་བྱེད་ཡོད་པ་མ་ཡིན་ནོ་སྙམ་དུ་་་
བསམས་པའོ། །ལན་དུ་འདི་ལ་ཡང་ཞེས་བྱ་བའོ། །གལ་ཏེ་ཞེས་མ་ངེས་པའི་
དོན་གྱིས་གནོད་པའམ། སྒྲུབ་པ་ཞེས་བྱ་བ་འདི་སྔ་ན་མེད་པ་ཡིན་ནོ་ཞེ་ན།
བདེན་ཏེ་འདིས་ནི་སྲིད་པར་བསྟན་པ་མ་ཡིན་ཏེ། ཅི་ལྟར་སྒྲ་ལ་སོགས་པ་ལ་•
གནོད་བྱེད་སྐྱེ་བ་དེ་བཞིན་དུ་འདིར་ཡང་གནོད་བྱེད་དོ་ ཞེས་བྱ་བ་ཡིན་ནོ། །
གསུམ་པ་ལ་ལན་བཏབ་ན། དཔེར་ན་ཞེས་བྱ་བའོ། །སྣོད་ནི་ཆུ་སྣོད་དོ།
སྟེང་བཀག་ན་ཞེས་བྱ་བ་ནི་ཤིན་དུ་བསྡམས་ནའོ། །འདིར་ནི་རིལ་ཚགས་ལ་
སོགས་པ་ཉེ་བར་མཚོན་པའོ། །དངུལ་ཆུ་ཞེས་བྱ་བ་ལ་སོགས་པ་འཆད་པ་ནི་
ཡང་ན་ཞེས་བྱ་བའོ། །དེ་ལ་རྩ་བའི་དོན་ནི་དངུལ་ཆུ་དང་གསེར་ལ་སོགས་པའམ།
རྡོ་ཚན་ལ་སོགས་པ་འདྲེས་པ་ཕན་ཚུན་རིགས་མི་མཐུན་པའི་རྡུལ་ཕྲ་རབ་ཆོལ་བུར་
གྱུར་པ། འབྲས་བུ་ཡན་ལག་ཅན་གྱི་རྫས་མ་བརྩམས་པ་རྣམས་ཇི་ལྟར་སྣང་ཞེས་
བྱ་བ་ཡིན་ནོ། །སྣང་བ་སྨོས་པ་ནི་སྒྲིབ་པ་ལ་སོགས་པ་ཉེ་བར་མཚོན་པའོ། །
102-1089