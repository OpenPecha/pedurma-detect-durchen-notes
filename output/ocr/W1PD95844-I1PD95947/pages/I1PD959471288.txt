༡༢༧༢
བསྟན་འགྱུར། ཚད་མ། ༼pa༡༩༩ p
འགའ་དམིགས་པས་མི་རྟག་པ་ཡིན་མོད། སྡུག་བསྔལ་གོ་ཅི་ལྟར་མི་རྟག་པ་ཞེས་
བྱ་བ་ཙམ་ནི་མི་མཐུན་པར་འགྱུར་བའི་སྡུག་བསྔལ་མ་ཡིན་ཏེ།
ཟག་པ་མེད་པ་་
རྣམས་ཀྱང་མི་རྟག་པ་ཉིད་དེ་ལྟར་ཐལ་བའི་ཕྱིར་སྙམ་ན་བཤད་པ། བདག་ཏུ་་་
འཛིན་པ་དང་ཆགས་པ་ལ་སོགས་པ་གོམས་པ་ལས་བྱུང་བ་འདོད་ཆགས་ལ་སོགས་
པ་རྣམས་ཀྱི་རྟེན་ཕྱིར་ཏེ། རྟེན་ཡིན་པའི་ཕྱིར་རོ། །ཟག་པ་དང་བཅས་པའི་་
ཕྱིར་རོ་ཞེས་བྱ་བའི་དོན་ཏོ། །རྒྱུ་ནི་བདག་དང་བདག་གིར་འཛིན་པ་ཡིན་གྱི་རྒྱུ་
ཙམ་ནི་མ་ཡིན་ཏེ། སྔ་མ་བཞིན་དུ་ཐལ་བའི་ཕྱིར་རོ།
།དེའི་དབང་ནི་དེ་ལ་
རག་ལས་པའོ། །དེའི་དངོས་པོ་ནི་ཉིད་དེ་དེའི་ཕྱིར་། །རྒྱུ་དབང་ཕྱིར་ན་
སྡུག་བསྔལ་ཡང་། །ཞེས་ཡང་གི་སྒྲ་རིམ་པ་གཞན་ དུ་སྦྱར་རོ། །བཤད་པ་
ལས་ནི་གོམས་པ་ལས་བྱུང་བ་ཉིད་བསྡུ་བའི་དོན་དུ་ཡང་གི་སྒྲ་ཡིན་ནོ་ཞེས་སོ། །
ཇི་ལྟར་བདག་ཏུ་འཛིན་པ་ལ་སོགས་པ་འདོད་པ་ལ་རག་ལས་པས་གོམས་པ་ལས་་
བྱུང་བ་དག་ནི་སྡུག་བསྔལ་གྱི་རྒྱུ་ཡིན་པའི་གོམས་པར་མ་བྱས་པ་ཉིད་མཆོག་ཡིན་ལ།
དེ་ལས་བཟློག་པ་ནི་མི་མཐུན་པའི་ཕྱིར་ན་གོམས་པ་ཉིད་མཆོག་ཡིན་ནོ་ཞེས་་་
བཤད་ཟིན་ཏོ། །གལ་ཏེ་ང་ཞེས་བདག་ཏུ་འཛིན་པ་རྒྱུ་མ་ཡིན་ནམ། འདི་ནི་
གོམས་པ་ལས་བྱུང་བ་མ་ཡིན་པ་ཡང་མ་ཡིན་ཏེ། ལུས་དང་དབང་པོ་ལ་སོགས་་
པ་ལས་ཐ་དད་པའི་ཡུལ་ཅན་ཡིན་པའི་ཕྱིར་རོ། །སེམས་པ་ལ་སོགས་པའི་གནས་
སྐབས་སུ་ནི་དབང་པོ་བྱེད་པ་མེད་པ་ཅན་ལུས་དམིགས་པར་མ་གྱུར་པ་ཡིན་ཡང་།
ངའི་ཞེས་བདག་ཏུ་འཛིན་པར་ཉམས་སུ་མྱོང་བ་ཡིན་ཏེ། དེ་སྐད་དུ་ཡང་ལུས་མ་
དམིགས་ཀྱང་བདག་ལ་དེ་འདི་ལྟར་འགྱུར་བ་ཡིན་ནོ་ཞེས་བརྗོད་པ་ཡིན་ནོ་སྙམ་དུ་
དོགས་པ་བསུ་ནས་བདག་མིན་ཞེས་གསུངས་སོ། །བདག་ནི་དམིགས་པ་ཡང་མ་
ཡིན་ནོ། །རེ་ཞིག་རང་རིག་པ་ནི་ཡུལ་དང་དུས་ལ་སོགས་པ་མ་བཅད་པར་ཡོད་
102-1272