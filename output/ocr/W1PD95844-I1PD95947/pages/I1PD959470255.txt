ཚད་མ་རྣམ་འགྲེལ་གྱི་འགྲེལ་པ་ཞེས་བྱ་བ།
२०१
པ་སྟེ། རང་ཉིད་ནི་བ་ལང་མ་ཡིན་ཞིང་བ་ལང་མ་ཡིན་པ་ཡང་མ་ཡིན་ཏེ། བ་
ལང་ཉིད་དང་ལྡན་ན་བ་ལང་ཞེས་བྱ་བ་ཡིན་ནོ། །དེ་བཞིན་དུ་རང་ཉིད་དཀར་
པོ་ཡང་མ་ཡིན་ལ་དཀར་པོ་མ་ཡིན་པ་•ཡང་མ་ཡིན་ཏེ། དཀར་པོ་ཉིད་དང་་་
ལྡན་པས་དཀར་པོར་འགྱུར་བའི་ཕྱིར་རོ། །དེ་བས་ན་ཡོན་ཏན་དང་རིགས་ལ་་་
སོགས་པ་ཐ་དད་པར་བྱེད་པ་ཡང་ཅིག་ཅར་འཛིན་པ་མེད་པའི་ཕྱིར་བ་ལང་དང་་
རྟ་ལ་སོགས་པའི་དངོས་པོ་གཞན་དང་གཞན་མཐོང་བའི་སྐྱེ་བོའི་●བློ་རྣམ་པ་་་
གཅིག་པ་ཅན་དུ་འགྱུར་རོ། །གལ་ཏེ་ཡོན་ཏན་སོགས་ཐ་ད། །འཛིན་པས་་
སྣ་ཚོགས་རྟོགས་འགྱུར་ན། །བློ་སྟེ་དེ་ལྟའང་དེ་དག་གི། །འབྲེལ་པ་ཅན་ནི་་་་
འཆོལ་བར་འགྱུར། །ཞེས་བྱ་བ་"ནི། འོན་ཏེ་དང་པོ་རྫས་གཅིག་གི་རྣམ་པ་་་
ཅན་ཉིད་ཡིན་ལ། ཕྱིས་ནི་ཡོན་ཏན་དང་རིགས་ལ་སོགས་པ་ཐ་དད་པ་འཛིན་་་
པའི་ཕྱིར་བ་ལང་དང་དཀར་པོ་དང་འགྲོ་བ་ཞེས་བྱ་བ་རྫས་སྣ་ཚོགས་པར་གཏོགས་
པར་འགྱུར་རོ་ཞེ་ན། དག་པར་མཐོང་བ་ལས་ཕྱིས་རིགས་དང་ཡོན་ཏན་དང་བྱ་
བ་ཐ་དད་པས་གཞག་•པའི་སྣ་ཚོགས་པ་རྟོགས་པ་ཡིན་ཡང་བླ་སྟེ། དེ་ལྟ་ན་་་
ཡང་དང་པོ་དག་པར་སྣང་བས་གཅིག་པ་ཉིད་དུ་རྫས་མཐོང་བ་ན་ཕྱིས་གཟུགས་ལ་
སོགས་པ་འཛིན་པའི་ཕྱིར་གཟུགས་ལ་སོགས་པ་དེ་དག་འབྲེལ་པ་ཅན་གྱི་རྫས་་་
འཆོལ་བར་འགྱུར་ཏེ། འདི་ལྟར་གཅིག་པར་གཟུང་བའི་དངོས་པོ་ཕྱིས་ཡོན་ཏན་
ལ་སོགས་པ་དུ་མ་ཉིད་དུ་སྦྱོར་བའི་ཕྱིར། ཁྱད་པར་དུ་མ་ཡང་གཅིག་ཏུ་འགྱུར་རོ། །
དེ་བས་ན་དུ་མ་གཅིག་པ་ཉིད་དུ་མཐོང་བར་འགྱུར་རོ། །གཞན་ཡང་དུས་ཕྱིས་་
གང་གི་•ཁྱད་པར་ཅན་ཞེས་ཁྱད་པར་འཛིན་མི་ཤེས་ཏེ། ཁྱད་པར་འཛིན་པའི་
དུས་ན་རྫས་མི་འཛིན་པའི་ཕྱིར་དང་༌། རྫས་མི་འཛིན་པ་ཡང་ཅིག་ཅར་དུ་མ་་་་
འཛིན་པ་མ་ཡིན་པའི་ཕྱིར་རོ། །དེ་ལྟར་ཡོན་ཏན་དང་ཡོན་ཏན་ཐ་དད་པར་སྨྲ་
102-241