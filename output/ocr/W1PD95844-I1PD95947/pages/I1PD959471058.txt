१०२
བསྟན་འགྱུར། ཚད་མ། ༼ཐ༽ ༡༩༩
མ་ཙམ་ནི་●ལུས་ལས་ཐ་མི་དད་པར་འགྱུར་བ་ཁོ་ནའོ། །འོན་ཏེ་ཞེས་བྱ་བ་ནི་
འཇིག་རྟེན་ཕ་རོལ་སྨྲ་བའི་དོགས་པ་བསུ་བའོ། །ལ་ནི་འཇིག་རྟེན་ཕ་རོལ་གྱི་
ལུས་ཀྱང་ཞེས་བྱ་བ་སྟེ། ཐལ་བར་འགྱུར་བ་ཡང་ངོ་། །དེ་བཞིན་དུ་ཞེས་བྱ་བ་
ཐ་དད་པ་ཉིད་ཡིན་པས་འཇིག་རྟེན་ཕ་རོལ་དེའི་རྗེས་སུ་འགྲོ་བ་ཅན་དུ་ཡང་མི་་་
འགྱུར་རོ། །གལ་ཏེ་བུ་ལ་གཡོ་བག་ཅན་ལ་སོགས་པའི་རང་བཞིན་མཐོང་གི་ཕ་་
ལ་ནི་མ་མཐོང་བ་མ་ཡིན་ནམ། དེས་ན་དེའི་རྒྱུན་ཡིན་པར་ཅི་ལྟར་འགྱུར་ཞེ་ན།
བྱིས་པ་ལ་སོགས་པའི་གནས་སྐབས་སུ་ནི་ཞེས་གསུངས་སོ། །དེ་ཉིད་ཅེས་བྱ་བ་་
ནི་བུ་ལ་སོགས་པ་མཐོང་བ་གང་ཡིན་པ་སྟེ། གཉི་ག་ལ་ཡང་བྱིས་པའི་གནས་
སྐབས་ན་གཡོ་བག་ཅན་ལ་སོགས་པ་ནི་གཡོ་•བ་མ་ཡིན་ནོ་ཞེས་བྱ་བའི་དོན་ཏོ། །
དེ་རྒྱུན་ཉིད་དོ་ཞེས་བྱ་བ་ནི་བུ་རྒྱུན་ཉིད་དོ། །སྐབས་ཀྱིས་•མ་ལ་སོགས་པའི་
ཞེས་རྟོགས་པར་བྱའོ། །གྲུབ་པའི་མཐའ་ནི་དེ་ཡང་མི་འཐད་དོ་ཞེས་བྱ་བ་སྟེ།
སྔར་ཇི་སྐད་བཤད་པ་བཞིན་དུ་ངེས་པ་རྗེས་སུ་འཇུག་པ་མ་ཡིན་ནོ་ཞེས་བྱ་བར་་་་
ཤེས་པར་བྱའོ། །ཁྱད་པར་བརྗོད་པའི་ཕྱིར་དེ་ནི་ཞེས་གསུངས་སོ། །མཐོང་་་
བའི་ཕྱིར་རོ་ཞེས་བྱ་བ་ནི་བདག་པོ་ལས་གཞན་དུ་ནི་འགྲོ་བ་དུ་མ་དག་པ་•མཐོང་
བའི་ཕྱིར་རོ། །གལ་ཏེ་བུ་མ་འཁྲུལ་བ་མེད་པར་ངེས་པ་མེད་དོ་ཞེས་སྔར་བརྗོད་
པ་མ་ཡིན་ནམ་ཞེ་ན་བདེན་ཏེ། ཐོག་མ་མེད་པའི་རིགས་རྒྱུད་རྣམ་པ་ཐམས་ཅད་
དུ་འཁྲུལ་པ་མེད་པ་ཡིན་ནོ་ཞེས་བྱ་བར་ནི་ངེས་པར་མི་ནུས་ཀྱི། འབད་པས་
ངེས་པར་བརྟག་པར་ནུས་པ་འགའ་ཞིག་ལ་ནི་གོལ་བ་མེད་པར་ངེས་ནུས་པ་ཁོ་ནའོ། །
དཔེར་ན་མ་ལ་སོགས་པའི་རང་བཞིན་རྗེས་སུ་འགྲོ་བར་མ་མཐོང་བ་དེ་བཞིན་དུ་་
བདག་ཉིད་ཀྱི་གོམས་པ་ནི་མ་ཡིན་ནོ་ཞེས་སྟོན་པ་ནི། བདག་ཉིད་ཀྱི་ཞེས་བྱ་བའོ། །
གཡོ་བག་ལ་སོགས་པའི་ཁྱད་པར་དེའོ། །དེས་ན་ཞེས་བྱ་བ་ནི་མཇུག་སྡུད་པའོ། །
102-1042