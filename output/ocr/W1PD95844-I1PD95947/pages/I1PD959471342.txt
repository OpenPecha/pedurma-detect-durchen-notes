༡༣༢༦
བསྟན་འགྱུར། ཚད་མ། ༼ཐི༽ ༡༩༩FT
མཐོང་བའོ། །དེ་ཕྱོགས་འཛིན་ཕྱིར་རོ་ཞེས་བྱ་བ་འཆད་པ་ནི་སེམས་ནི་ཞེས་བྱ་་
བའོ།༑ །ཡོངས་སུ་སྤངས་པའི་ཆོས་ཅན་དག་བཅོམ་པ་“ཡང་སྦྱོར་བར་བྱེད་པ་་
ནི་དངོས་པོ་མ་ལུས་པ་ཞེས་བྱ་བ་ལ་སོགས་པའོ། །ཉེས་པ་རྣམས་ལ་གནས་པ་ན་
ཡང་དེ་གཞོམ་པ་ཉིད་ལ་འབད་པར་བྱེད་ན་ཡོན་ཏན་རྣམས་ལ་གནས་པ་ཡིན་ན་་
ལྟ་ཅི་སྨོས་ཞེས་བྱ་བའི་དོན་ཏོ།
།གལ་ཏེ་ནང་གི་ཆོས་ནི་འགལ་བས་འགལ་བ་་་
ཡིན་ཡང་སླར་འབྱུང་བ་ཡིན་ཏེ། ཁོང་ཁྲོ་བས་འདོད་ཆགས་བཞིན་ནོ། །
།ནང་ཡིན་པའི་ཕྱིར་་
བདག་ཏུ་འཛིན་པ་ན་ང་ཉིད་ཡིན་ནོ། །བདག་ཏུ་ཞེས་བྱ་བ་ཕྱོགས་སྔ་མ་འགོད་
པ་ནི་གལ་ཏེ་འདོད་ཆགས་དང་ཞེ་སྡང་དག་ཅེས་བྱ་བའོ།
ནི་འདོད་ཆགས་དང་ཁོང་ཁྲོ་དག་འབྱུང་བ་མ་ཡིན་གྱི། འོན་ཀྱང་སྐྱེ་གནས་
གཅིག་པའི་ཕྱིར་རོ། །འདི་གཉིས་ཀྱི་སྐྱེ་གནས་ནི་བདག་ཏུ་འཛིན་པ་ཡིན་ནོ། །
རྒྱུ་དང་འབྲས་བུའི་དངོས་པོ་ཡིན་པའི་ཕྱིར་རོ། །དེ་ལྟར་བདག་ཏུ་འཛིན་པ་དང་
བདག་མེད་པར་མཐོང་བ་དག་གི་སྐྱེ་གནས་གཅིག་པའམ། རྒྱུ་དང་འབྲས་བུའི་་
དངོས་པོ་ཉིད་མ་ཡིན་ནོ། །ནང་ཉིད་དམ་ཕྱི་རོལ་ཉིད་འགལ་བའི་ཁྱད་པར་བྱེད་
པ་ཉིད་མ་ཡིན་ནོ་ཞེས་ལན་འདེབས་པ་ནི། བདག་འཛིན་རྒྱུ་གཅིག་ཅན་ཉིད་
དང་། །ཞེས་བྱ་བའོ། །རྒྱུ་དང་འབྲས་བུའི་དངོས་པོ་ཡིན་པའི་ཕྱིར་ཡང་ཕན་
ཚུན་མི་མཐུན་པ་ཡིན་ཡང་བདག་ཏུ་འཛིན་པ་ཡོད་ན་ཅིག་ཅར་གཏན་འཆད་པ་ནི་
མ་ཡིན་ཏེ་ཞེས་སྦྱར་རོ། །ཇི་ལྟར་འདི་དག་རྒྱུ་དང་འབྲས་བུའི་དངོས་པོ་ཡིན་
སྙམ་ན། གང་ཞིག་ཅེས་གསུངས་སོ། །དམུས་བྱུང་བ་ནི་སྡང་བ་ཞུགས་པའོ། །
ཞེ་སྡང་འདོད་ཆགས་ཀྱི་རྒྱུ་ཉིད་བསྟན་•ནས་འདོད་ཆགས་དང་ཞེ་སྡང་གི་རྒྱུ་ཉིད་
དུ་སྟོན་པ་ནི། བདེ་བའི་རྒྱུར་ཞེས་གསུངས་སོ། །དེ་ལ་གནོད་པ་མེད་པ་ལ་ནི་
བདེ་བའི་རྒྱུ་ལ་གནོད་པ་བྱེད་པ་ལའོ། །གང་གི་ཕྱིར་འདོད་ཆགས་ལ་སོགས་པའི་
102-1326