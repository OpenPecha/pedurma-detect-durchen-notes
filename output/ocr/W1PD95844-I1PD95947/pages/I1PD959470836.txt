१२०
བསྟན་འགྱུར། ཚད་མ། ༼ཐི༽ ༡༩༩ F
སུ་འགྲོ་བ་ནི་བདག་ལ་ཡང་རིང་བ་མ་ཡིན་ནོ། །དེ་ལས་ལྷག་པར་ཁས་ལེན་ན་ནི་
ཚད་མའི་སྟོབས་ལ་ལྟོས་པ་ཡིན་ནོ། །དེ་ནི་དཔྱད་ཟིན་པའི་ཕྱིར་འདི་ནི་བཞག་གོ། །
དེ་ལྟར་གྲངས་ཅན་ཞར་ལས་•བསལ་ནས་རྩ་བ་དབང་ཕྱུག་དུ་སྨྲ་བ་ཉིད་སེལ་བ་ནི།
གཞན་བརྗོད་དོ་ཞེས་བྱ་བའོ།
།ཡ་རབས་གཞན་ནི་ཞེས་བྱ་བ་ནི་དབང་ཕྱུག་ལས་
སོ༑ །གལ་ཏེ་ཞེས་བྱ་བ་ནི་སུན་འབྱིན་པའོ། །དེ་མེད་ཅེས་བྱ་བ་ནི་སྡུག་
བསྔལ་ལམ་སྡུག་བསྔལ་གྱིས་འཇིགས་པ་སྟེ།
འདོད་ཆགས་ལ་སོགས་པ་ཡིན་•
ཀྱང་སྙམ་དུ་ཞེ་བཞག་པའོ། །འོ་ན་ཇི་ལྟར་འདོད་ཆགས་དང་བྲལ་བ་ལ་ཡང【སྡུག་
བསྔལ་དང་•སྡུག་བསྔལ་གྱི་འཇིགས་པ་མེད་ཅེ་ན་བསྒོམས་པའི་ཞེས་གསུངས་
ཏེ༑ བདག་མེད་པའི་བསྒོམས་པ་རབ་ཀྱིས་མཐར་ཐུག་པར་འགྱུར། ཙན་
དན་དང་སྟེའུ་མཉམ་པ་ལ་ནི་དམྱལ་བ་ལ་སོགས་པའི་མེས་རེག་ཀྱང་གདུང་བ་མེད་
ན་བསམ་པ་ཙམ་གྱིས་ལྟ་ཅི་སྨོས་དེས་ན་འདོད་ཆགས་དང་བྲལ་བ་ལ་ནི་སྡུག་་་
བསྔལ་ལམ་སྡུག་བསྔལ་གྱིས་འཇིགས་པ་མེད་དོ། །རྩེད་མོ་ལ་སོགས་པའི་དོན་དུ་
འཇུག་པའི་རྣམ་པར་དཔྱོད་པའི་སྟོབས་ཀྱིས་བསལ་ཏོ། །དེ་ནི་དེ་ལྟར་ཉིད་
འགྱུར་བ་ཞེས་བྱ་བ་ནི་བསྒོམས་པ་མེད་པར་རང་གི་ངོ་བོ་ཉིད་ཀྱིས་དེ་ཁྱད་པར་་་
ཅན་དུ་འཕགས་པར་གྱུར་པ་ཡིན་ནོ་ཞེས་བྱ་བ་ཡང་མི་རིགས་སོ། །ཅིའི་●ཕྱིར་་
ཞེ་ན། འདི་དེ་•ཁྱད་པར་དུ་འཕགས་པ་དང་ལྡན་པ་འདི་དེའི་རང་བཞིན་ཡིན་
ན་འགྲོའི་•རང་བཞིན་དུ་ཡང་འགྱུར་བས་དབང་ཕྱུག་གིས་ཅི་བྱ། ཕ་རོལ་པོས་
སྨྲས་པ། རང་བཞིན་འདི་ནི་དབང་ཕྱུག་དེ་གཅིག་པུའི་ཡིན་ནོ་ཞེ་ན། ལན་དུ་
འདི་ནི་ཞེས་བྱ་བ་ལ་སོགས་པའོ། །འདི་ཉིད་རྣམ་པ་གཞན་གྱི་སྒོ་ནས་སུན་ཕྱུང་
བའི་ཕྱིར་གཞན་ཡང་ཞེས་གསུངས་སོ། །ཐ་མལ་པའི་དབང་ཕྱུག་དབང་ཕྱུག་
ཁྱད་པར་ཅན་གྱིས་རྗེས་སུ་གཟུང་བས་དབང་ཕྱུག་ཐོབ་པ་འདི་ནི་རེ་ཞིག་མཐོང་བ་
102-820