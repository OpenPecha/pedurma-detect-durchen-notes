7743
བསྟན་འགྱུར། ཚད་མ། ༼ཟི༽ ༡༩༩
ཕྱིར་དེས་ན་ཞེས་གསུངས་ཏེ་མི་ནུས་པས་ནིའོ། །ཅིའི་ཕྱིར་ཐམས་ཅད་ཀྱི་ཚེ་དེ་་
སྟོན་པ་སྲིད་པ་མ་ཡིན་ཞེ་ན། རང་གི་དོན་འདོད་པ་ཞེས་སྨོས་སོ། །ཐར་པ་
རྣམས་ནི་རང་གི་དོན་འདོད་པ་མེད་དོ་ཞེས་བྱ་བར་དགོངས་སོ། །དམྱལ་བ་ལ་་
སོགས་པར་སྐྱེས་པའི་དུས་ན་ཡང་མེད་པའི་ཕྱིར་རོ། །འདིས་ནི་རང་གི་སྡུག་
བསྔལ་ཟད་པ་ལ་མངོན་པར་སྦྱོར་བར་བརྗོད་དོ། །གལ་ཏེ་གང་གིས་འདི་ཡང་
བརྗོད་པར་བྱ་བ་དངོས་པོ་ཐམས་ཅད་མངོན་དུ་བྱ་བ་ལ་མངོན་པར་སྦྱོར་བ་མེད་་
ན་ཆད་པ་ཅི་ཡོད་སྙམ་ན།
འཇིག་རྟེན་གྱི་ཁམས་འོད་ཟེར་ཅན་གྱི་ཁམས་ཞེས་བྱ་
བ་ལ་སོགས་པ་གསུངས་ཏེ། དེས་ན་འདི་བརྗོད་པར་བྱ་བ་ཡིན་ནོ། །ཐམས་་
ཅད་ཅེས་བྱ་བ་ནི་རང་གི་སྡུག་བསྔལ་ཟད་པ་ལ་སོགས་པའོའོ།
།མངོན་དུ་བྱེད་པ་
ན་ཞེས་བྱ་བ་འཕགས་པའི་བདེན་པ་ལ་སོགས་པ་རྣམས་སོ། །རྟོག་པ་ནི་རང་གི་
ངོ་བོ་དང་རང་གི་ཆོས་ཀྱི་སྒོ་ནས་ངེས་པར་གཟུང་“ནས་ངེས་པར་རྟོག་པའོ། _ །
རྣམ་པར་དཔྱོད་པ་ཐར་པའི་འདོད་པ་ནི་ལུང་དང་རིགས་པས་སྡུག་བསྔལ་གྱི་རྟོག་
པ་མཛད་དོ། །གཙོ་བོའི་དོན་ཉིད་ཀྱིས་ན་སྡུག་བསྔལ་གྱི་རྒྱུ【ཡོངས་སུ་སྨོས་ཏེ།
ལུང་“ལ་བརྟེན་པའི་ཕྱིར་ན་ལས་དང་འབྲས་བུ་ལ་སོགས་པ་ཡོངས་སུ་རྟོག་པར་་་
མཛད་པ་ཡང་བསྟན་པ་ཡིན་་ནོ། །དེ་བརྗོད་པ་ནི་དབང་པོ་ལས་འདས་པའི་དོན་
ཤེས་པའི་རྒྱུ་ལུང་བཞིན་ནོ་ཞེས་བྱ་བའོ། །བཤད་པ་གཉིས་པ་ལ་ནི་འཇུག་པའི་་
རིམ་པ་གསལ་ལོ∶། །གཞན་དུ་ནི་མ་ཡིན་ནོ་ཞེས་བྱ་བ་ནི་དཔྱོད་པ་ལ་མངོན་དུ་
ཕྱོགས་པ་མེད་པར་རོ། །དེའི་འོག་ཏུ་ནི་གཞན་གྱི་དོན་གྱི་རྗེས་སུ་དཔག་པའི་་
རང་བཞིན་གྱི་ལུང་དུ་ཞེས་བྱ་བ་ནི་བསྒྲུབ་"པར་བྱ་བ་དང་སྒྲུབ་╗པར་བྱེད་པའི་་་
ཆོས་ལ་སོགས་པ་འཕངས་པའི་ཕྱིར་ན།
དོན་གྱིས་ན་གཞན་གྱི་དོན་གྱི་རྗེས་སུ་
དཔག་པའི་རང་བཞིན་ཉིད་ཡིན་ནོ། །ཐམས་ཅད་ཀྱི་ཚེ་ཚུལ་གསུམ་པའི་གཏན་
102-1152