བསྟན་འགྱུར། ཚད་མ། ༼ཟི༽ ༡༩༩
ཡང་མིག་ལ་སོགས་པ་བྱེད་པའི་ཚོགས་མེད་ན་མི་འབྱུང་བ་ཡིན་པའི་ཕྱིར་རོ། །
ཡང་ན་འགྲོ་བར་བྱ་བ་འགྲོ་བའི་རྟེན་ནི་བྱེད་པ་ལས་ཀྱི་དབང་པོ་ཡིན་ལ། སྒྲ་ལ་
སོགས་པ་དམིགས་པ་རྟོགས་པ་ལོངས་སྤྱོད་པ་ལ་ནི་བློའི་དབང་པོ་རྟེན་ཡིན་ཏེ།
དེས་ན་མེད་ན་མེད་པའི་ཕྱིར་ན་སེམས་པ་དག་ནི་རྟེན་བྱེད་པ་རྣམས་ཁོ་ན་ཡིན་ལ།
བྱེད་པ་དེ་ནི་དེ་ལས་གཞན་དུ་མི་འཐད་པས་བརྟགས་པ་མཐོང་བ་ལས་འགྱུར་བ་་
ཡིན་ནོ། །མ་མཐོང་བ་དེ་ཉིད་སེམས་པ་ཡང་མ་ཡིན་ཏེ། ཁྱད་པར་ལ་•ཚད་་
མ་མེད་པའི་ཕྱིར་རོ། །མ་མཐོང་བ་དེ་ཡང་དབང་བསྐུར་བ་ལ་སོགས་པའི་ཚོགས་
ཞིག་པར་འགྱུར་བའི་ཕྱིར་ཐར་པ་ཡིན་ནོ། །དེ་དང་འགལ་བ་ཡང་ལུང་●ལས་
རབ་ཏུ་གྲུབ་པ་ཡིན་ཏེ། དེ་ཁས་མི་ལེན་ན་སེམས་པ་དེ་དག་ཉིད་མི་འགྲུབ་•པོ་
ཞེས་བརྗོད་•པ་མ་མཐོང་འཇིག་ཕྱིར་ཞེས་བྱ་བའོ། །བསྟན་བཅོས་ཀྱི་རྗེས་སུ་
འབྲངས་ནས། ཁྱད་པར་སེམས་ན་ནི། ངེད་ཀྱི་ལུགས་ཀྱི་རྗེས་སུ་འབྲངས་ཏེ།
སེམས་པ་ལས་མ་ཡིན་གྱི། འོན་ཀྱང་བདག་གི་ཆོས་གཞན་ཉིད་ཡིན་ནོ་ཞེས་
བརྗོད་པ་ནི། དེ་ནི་འདུ་བྱེད་སེམས་པ་མིན། །ཞེས་བྱ་▪སྟེ། མ་མཐོང་བ་དེ་
ནི་འདུ་བྱེད་དེ། སྦྱིན་པ་ལ་སོགས་པའི་བྱ་བས་བསྐྱེད་པ་བདག་གི་ཆོས་ཏེ།
དེས་ན་དེ་ལྟར་རྣམ་པ་གཞན་དུ་ཡང་རྣམ་པ་སྣ་ཚོགས་པར་འགྱུར་བས་འདི་སེམས་
པའི་རང་བཞིན་དུ་མི་འགྲུབ་བོ་ཞེས་བྱ་བའི་དོན་ཏོ།
།ཐ་མ་ཚིག་འདི་ཉིད་
འཆད་པ་ནི། དགེ་བའི་ལས་ཞེས་བྱ་བའོ། །དེ་ཡང་ནི་དགེ་བ་ལ་སོགས་པའོ། །
འདིར་གཞན་གྱི་མ་ཡིན་ནམ་•ཞེས་བྱ་བར་ཡང་མ་ཡིན་ན་“ཞེས་བྱ་བས་འཕགས་
པའི་ལན་བརྗོད་པ་ནི། དོན་འདི་མ་གྲུབ་པའི་ཕྱིར་རོ་ཞེས་བྱ་བ་སྟེ། དབང་་
བསྐུར་མ་ཐག་ཏུ་དེ་འཇིག་གོ་ཞེས་བྱ་བའི་དོན་འདིའོ། །ཡང་ན་བྱེད་པ་མ་
མཐོང་བ་ལས་འགྱུར་རོ་ཞེས་བྱ་བའོའོ། །ཡང་ན་སེམས་པ་ལས་ཐ་དད་པའི་འདུ་་
102-1380