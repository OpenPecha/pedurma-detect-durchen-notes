ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
༡༣༦༡
བྲལ་བ་བསྒོམས་པ་དོན་མེད་དོ་ཞེས་བརྗོད་པ་ནི་དེ་ནི་ཇི་ལྟར་ཞེས་བྱ་བའོ། །
བདག་དོར་བ་ཉིད་ཀྱིས་བདག་གི་བ་ལ་ཆགས་པ་དང་བྲལ་བ་གྲུབ་པའི་ཕྱིར་དེ་ལ་
ཆགས་པ་དང་བྲལ་བ་བསྒོམས་པ་ནི་དོན་མེད་དོ། །འོན་ཏེ་ཡང་རྣམ་པ་གང་
གིས་ཀྱང་བདག་ཡོངས་སུ་མི་འདོར་བ་དེས་ན་ཆགས་པ་དང་བྲལ་བ་བསྒོམ་•པ་་་
དོན་དང་བཅས་པ་ཡིན་ནོ་སྙམ་ན། རྣམ་པ་གང་གིས་དོན་མེད་•པ། །ཞེས་བྱ་
བའོ།༑ །དོན་མེད་ཅེས་བྱ་བ་ནི་མི་ནུས་པའོ། །ཅིའི་•ཕྱིར་ཞེ་ན། སྡུག་
བསྔལ་ཞེས་གསུངས་སོ། །རྣམ་པ་གཞན་དུ་སྦྱར་བ་ཞེས་པ་ནི། ཡང་ན་ཞེས་་
བྱ་བའོ། །གང་ལ་ཞེས་བྱ་བ་ལ་ལྟོས་ནས། དེ་ནི་འདིར་མིན་པ་“ཞེས་འབྲེལ་ཏོ། །
ཆགས་པ་དང་བྲལ་བའི་ཡུལ་མི་སྤང་•ངོ་སྙམ་དུ་དོགས་པའོ། །གཞན་ལ་གྲུབ་་་
པའི་དཔེ་བརྗོད་པ་ནི་བདག་བཞིན་ཞེས་བྱ་བའོ། །བསྒོམ་●པ་དོན་མེད་པ་ཉིད་
གསལ་བར་བྱེད་པ་ནི་སྡུག་བསྔལ་བསྒོམས་པས་ནི་ཞེས་བྱ་བའོ། །གལ་ཏེ་དོན་
སྤྱོད་•མེད་དེ་ལས་ཅིར་འགྱུར་སྙམ་ན། ཅི་ལྟར་ཞེས་བྱ་བའོ། །སྡུག་བསྔལ་
བསྒོམས་པས་ཁྱབ་གྲོལ་•མ་ཡིན་ནོ། །ཞེས་བྱ་བའི་དོན་ཏོ། །སྡུག་བསྔལ་
བསྒོམས་པ་ནི་དངོས་སུ་འདོད་ཆགས་དང་བྲལ་བ་མ་ཡིན་གྱི། འོན་ཀྱང་སྡུག་
བསྔལ་དེ་བློ་ལ་གནས་པར་བྱས་པ་ལས་ཡིན་ནོ། །བློ་ལ་གནས་པར་བྱས་པ་དེ་
ཡང་གནས་སྐབས་ཀུན་དུ་སྐྱེས་བུ་ལ་ཡོད་པའི་ཕྱིར་སྡུག་བསྔལ་བསྒོམས་•པའི་ཉེ་་
བར་བསྟན་པས་ཅི་བྱ་སྟེ། དེ་དཔྱོད་•ཀྱང་ཤེས་པར་སླ་•བའི་ཕྱིར་རོ་ཞེས་སྟོན་
པ་ནི་དེ་དག་ཅེས་བྱ་བའི་སྐྱེས་བུ་དེ་དག་ནི་སྡུག་བསྔལ་བསྒོམས་པའི་ཉེ་བར་་་
བསྟན་པས་ཀྱང་སྡུག་བསྔལ་ཉིད་དེ། སྡུག་བསྔལ་གྱིས་སྒྲུབ་པར་བྱེད་པ་དང་།
སྡུག་བསྔལ་དང་རྗེས་སུ་འབྲེལ་པ་ཉིད་རྣམ་• ཤེས་བྱེད་དེ་ཁོང་དུ་ཆུད་པར་བྱེད་པ་
ཡིན་ན། རང་བཞིན་ཉེ་བར་བསྟན་པ་ལས་སྔར་ཡང་མངོན་སུམ་བྱས་པ་ཉིད་དོ།
102-1361