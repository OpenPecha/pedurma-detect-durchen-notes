ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
༡༣༩ ༣
དག་པ་མ་ཡིན་པར་སྒྲོ་བཏགས་པར་བརྗོད་པ་ནི། དེ་སྒྲོ་འདོགས་པའི་ཕྱིར་ན་
ཞེས་བྱ་བའི་ལས་དང་འཁོར་བ་དག་ཏུ་མངོན་པར་རློམ་པ་པའོ། །གཞན་དུ་ན་་
ཞེས་བྱ་བ་ནི་ཡང་དག་པ་མ་ཡིན་པར་སྒྲོ་འདོགས་པ་མེད་པ་ནའོ། །འོ་ན་ནི་
མངོན་པར་
མངོན་པར་རློམ་པ་ཉིད་དོན་དམ་པར་འཁོར་བ་ཡིན་ནོ་སྙམ་ན།
རློམ་པ་ཡང་ཞེས་གསུངས་སོ། །མྱོང་བ་ལས་ཞེས་བྱ་བ་ནི་རང་རིག་པ་ལས་སོ། །
མྱོང་བ་མེད་ཀྱང་ཞེས་བྱ་བ་ནི་མངོན་སུམ་གྱིས་སོ། །གལ་ཏེ་དེ་ལྟ་ཡིན་དུ་ཆུག་་
མོད་དེ་ལྟ་ན་ཡང་རྣམ་པར་བྱང་བར་ཅི་ལྟར་འགྱུར་སྙམ་ན། བརྗོད་མ་ཐག་པའི་
ཚུལ་དེས་ན། དེ་ལྟ་བུར་གྱུར་པ་ཉིད་དུ་ཞེས་བྱ་བ་མྱོང་བ་མེད་ཀྱང་མྱོང་བ་ཉིད་
དུ་མངོན་པར་རློམ་པ་ལས་མྱོང་བ་ཉིད་དུའོ། །དེ་ཁོ་ན་ཡིད་ལ་བྱེད་པར་གྱུར་པ་
ན༑ ཕུང་པོ【ལྔ་པོ་•འདི་ལ་བརྟན་པ་ལ་སོགས་པ་ཅུང་ཟད་ཀྱང་ཡོད་པ་མ་ཡིན་
ནོ་ཞེས་རྣམ་པར་དཔྱོད་པ་དང་ལྡན་པའི་སྐྱེས་བུ་ནི་རྣམ་པར་དག་པ་ཉིད་དུ་་
འགྱུར་རོ། །གང་གི་ཚེ་སྙམ་ན་བདག་མེད་པར་བསྟན་པར་འགྱུར་བས་ན་ཞེས་་་
སྦྱར་རོ། །བསྟན་པ་ཉིད་ཇི་ལྟར་སྙམ་ན། གོམས་པ་ལས་ཞེས་གསུངས་སོ། །
ཅི་ལྟར་ཐར་པ་ཡིན་ཞེས་བྱ་བ་ནི་བདག་ཏུ་འཛིན་པ་དང་སྲེད་པ་དག་ཁོ་ན་དང་།
བདག་མེད་པར་ལྟ་བ་དངོས་དང་བརྒྱུད་པས་འགལ་བ་ཡིན་གྱི་ཟིན་པའི་ལུས་དང་
ལས་དག་དང་ནི་མ་ཡིན་ཏེ་དེས་ན་ཡང་ལྟ་བ་ཡོད་ཀྱང་དེས་བསྐྱེད་●པའི་སྲིད་པ་
འབྱུང་བ་ཁོ་ནའོ་སྙམ་དུ་དོགས་པ་བསུ་ནས་ལས་དང་ལུས་དག་ཅེས་གསུངས་སོ། །
རྒྱུན་ནི་གསུམ་སྐྱེ་སྟེ། ལས་དང་ལུས་དང་སྲེད་པའོ། །སྲེད་པ་མེད་ན་ནི་
གཞན་ཡོད་ཀྱང་མི་འབྱུང་སྟེ་རྒྱུ་མ་ཚང་བའི་ཕྱིར་རོ། །ས་བོན་མེད་པར་མྱུ་གུ་སྐྱེ་བ་
མི་སྲིད་པ་བཞིན་ནོ་ཞེས་འབྲེལ་ཏོ། །གལ་ཏེ་སྲེད་པ་དང་བྲལ་བ་བཞིན་དུ་སྲིད་
པ་ཡོད་ཀྱང་ལས་ལ་སོགས་པ་མེད་ན།
རྒྱུ་མ་ཚང་བར་འགྱུར་བ་ཁོ་ནའོ་སྙམ་དུ་
102-1393