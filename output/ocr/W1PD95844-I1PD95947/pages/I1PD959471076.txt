१०७०
བསྟན་འགྱུར། · ཚད་མ། ༼བ༽ ༡༩༩
ཏོ༑ །དེའི་མཚན་ཉིད་ཁོ་ནས་ཡིན་ནོ་ཞེས་བྱ་བའི་དོན་ཏོ། །རྣམ་པར་རྟོག་་
པ་ནི་ཡོད་དམ་མེད་ཀྱང【བླའོ●། །དེ་ལྟ་མ་ཡིན་ན་ཤིང་ཉིད་དུ་ཐ་སྙད་མ་བྱས་་
པའི་ཤིང་ཤ་པ་ཤིང་མ་ཡིན་པ་ཉིད་དུ་འགྱུར་རོ། །དེས་ན་ཤིང་ཤ་པ་ཉིད་ཀྱང་་
དེའི་ཐ་སྙད་མི་འགྲུབ་པར་འགྱུར་རོ། །གཞན་ཡང་ཞེས་བྱ་བ་ནི་"སུན་འབྱིན་པ་
གཞན་ཡིན་ནོ། །ཡང་ན་རྣམ་པར་རྟོག་པའི་ཤེས་པ་འབའ་ཞིག་གིས་ཡིན་པར་ནི་
མ་ཟད་ཀྱི། རྨི་ལམ་གྱི་ཤེས་པའི་མཚན་ཉིད་ཀྱིས་ཀྱང་དེ་ཉིད་དུ་སྟེ་ལོག་•པ་
ཉིད་དུ་འགྱུར་བའི་ཕྱིར་རོ། །དེ་ལྟ་མ་ཡིན་ན་•ཐམས་ཅད་དུ་དེའི་མཚན་ཉིད་
【ཀྱིས་དེ་ཉིད་•དུ་རྣམ་པར་གཞག་པ་མྱོས་པར་ཐལ་བའི་ཕྱིར་རོ། །འདི་ཡང་འདི་
གཉིས་སོ་སོར་དེ་ཉིད་རྣམ་པར་འཇོག་པར་བྱེད་པ་ཡིན་པར་ཁས་བླངས་ནས་་་
བརྗོད་པ་ཡིན་གྱི་དངོས་པོ་ལ་ནི་དེའི་མཚན་ཉིད་ཁོ་ནས་དེ་ཉིད་ཡིན་ནོ་ཞེས་་་
བསྟན་•པའི་དོན་དུ། གཞན་ཡང་ཞེས་གསུངས་སོ། །བདེན་ལས་གཞན་ནམ་
ཞེས་བྱ་བའི་རྣམ་པར་རྟོག་པ་ནི་མ་ཡིན་པའི་ཕྱོགས་ལའོ། །ཅི་སྟེ་ན་བདེན་མོད་
ཅེས་བྱ་བ་ནི་མེད་པར་དགག་པའི་ཕྱོགས་ལའོ། །དགག་པ་འདི་གཉི་ག་ཡང་ཤིན་
ཏུ་འཐད་པར་དཀའི་ཞེས་འབྲེལ་ཏོ། །ཅིའི་ཕྱིར་ཞེ་ན། དེའི་རང་བཞིན་
དམིགས་པའི་ཕྱིར་རོ། །འདིའོ་ཞེས་ལྷག་པར་འཛིན་པ་དང་ལྡན་པའི་རྨི་ལམ་གྱི་
ཤེས་པ་མངོན་སུམ་དུ་གྲུབ་པའི་ཕྱིར་རོ། །རྣམ་པར་འགྲེལ་པ་ནི་དེའི་རང་བཞིན་
དུ་ཞེས་བྱ་བ་སྟེ། བདེན་པའི་རང་བཞིན་དུའོ། །དེ་ལས་གཞན་ནི་བདེན་པ་་
ལས་གཞན་ནོ། །དམིགས་པ་ཉིད་ནི་ཞེས་བྱ་བ་ནི་གཏན་ཚིགས་ཀྱི་ཚིག་གོ། །
ཕྱོགས་གཉིས་པ་རྣམ་པར་འགྲེལ་པ་ནི། །དེ་མ་ཡིན་ནོ་ཞེས་བྱ་བར་ཡང་ཞེས་བྱ་
བའོ༑ །ཕྱོགས་དང་པོ་ལ་འཐད་•པ་བརྗོད་པ་ནི། དེ་ལས་གཞན་པ་ཉིད་ནི་
ཞེས་བྱ་བའོ། །ཡོད་པ་ལས་གཞན་ཉིད་ནིའོ། །དེ་ལས་གཞན་པའི་རང་བཞིན་
102-1060