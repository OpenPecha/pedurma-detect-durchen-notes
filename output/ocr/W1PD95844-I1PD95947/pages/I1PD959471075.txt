ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
१०५९
ཁྱད་པར་ནི་ཞེས་བྱ་བ་ནི་ཕྱོགས་སྔ་མ་གཞན་ཡིན་ནོ། །དེ་ལ་རྩོད་པ་དང་པོ་སེལ་
བ་ནི་རྨི་ལམ་ན་ཡང་ཞེས་བྱ་བའོ། ། །དེས་ན་རྨི་ལམ་དང་རྨི་ལམ་མ་ཡིན་པ་དག་
ཁྱད་པར་མེད་དོ་སྙམ་དུ་དགོངས་པའོའོ། །གཞན་གྱིས་མི་དམིགས་པའི་ཕྱིར་སྔར་
ཡོད་པ་ཟློག་པར་བྱེད་པ་ཡིན་ནོ་•ཞེས་སྦྲེལ་ཏོ། །གཞན་གྱིས་ཞེས་བྱ་བ་ནི་སད་
པས་སོ། །སད་པས་དམིགས་པའི་རི་ལ་སོགས་པ་ལ་ཡང་རྨི་ལམ་མཐོང་བ་དག་་
གིས་མ་དམིགས་པ་མཚུངས་སོ། །ཚིག་ལེའུར་བྱས་པ་འདི་བཤད་ནས་ཚིག་
ལེའུར་བྱས་པ་སྔ་མའི་ཕྱེད་ཕྱི་མ་རྣམ་པར་འགྲེལ་པས་རྩོད་པ་གཉིས་པ་སེལ་བར་་
བྱེད་པ་ལས་ནི།
ཅི་ལྟར་རྒྱུ་བའི་ཞེས་བྱ་བའོ། །དེ་དག་ཅེས་བྱ་བ་ནི་རི་ལ་
སོགས་པ་དག་གོ། ། རྒྱུ་བའི་ཚོགས་པའི་དོད་པོ་ནི་རྨི་ལམ་ཡིན་ནོ། །བུམ་པ་ལ་
སོགས་པ་གློ་•བུར་དུ་དམིགས་པ་ཡིན་ནོ་ཞེས་འབྲེལ་ཏོ། །གཞན་ཡང་སད་པའི་
གནས་སྐབས་ཉིད་ཐ་དད་པར་རྟོགས་•པར་མི་ནུས་པ་དེས་ན་སད་པ་གཞན་གྱིས་
དེ་དག་དམིགས་པའི་ཕྱིར་ཞེས་ཅི་ལྟར་བརྗོད་ཅེས་བཤད་པ་ནི་སད་པའི་ཞེས་བྱ་་་
བའོ།༑ །དེ་ཡང་ཞེས་བྱ་བ་ནི་གཉིད་ཀྱི་གནས་སྐབས་སུ་མཐོང་བའོ།
།དེ་ལྟར་
ཐལ་བར་འགྱུར་ཏེ་ཞེས་བྱ་བ་ནི་ལོག་པ་ཉིད་དུ་ཐལ་བར་འགྱུར་བའོ།
།འོན་ཏེ་
རྨི་ལམ་དུ་མཐོང་བ་ཉིད་མི་བདེན་པ་ཡིན་ཏེ། སད་པས་མ་དམིགས་པའི་ཕྱིར་རོ་
སྙམ་ན། ཕན་ཚུན་ཞེས་གསུངས་སོ། །གཉི་ག་ལ་ཡང་ཞེས་བྱ་བ་ནི་སད་པ་
དང་གཉིད་ལོག་པ་དག་ལའོ། །དེ་མཚུངས་པའི་ཕྱིར་ཞེས་བྱ་བ་ནི་མི་བདེན་ནོ་་
ཞེས་རྟོགས་པར་མཚུངས་པའི་ཕྱིར་རོ། །གལ་ཏེ་འདི་མི་བདེན་ནོ་སྙམ་པའི་རྟོག་
པ་མེད་པའི་ཕྱིར་སད་པར་ཤེས་པ་མི་བདེན་པ་ཅི་ལྟར་འགྱུར་སྙམ་ན།
དེ་ལྟར་་
རྟོགས་པ་ཉིད་ཀྱིས་ནི། །ཞེས་གསུངས་སོ། །དེ་ཉིད་ནི་བདེན་པ་ཉིད་དོ། །
དེའི་མཚན་ཉིད་ཀྱིས་ཀྱང་ཞེས་ཀྱང་གི་སྒྲ་ནི་རིགས་པའི་སྟོབས་ཀྱིས་སྲིད་པའི་དོན་
102-1059