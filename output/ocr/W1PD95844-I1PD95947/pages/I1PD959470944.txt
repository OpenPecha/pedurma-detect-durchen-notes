८२८
བསྟན་འགྱུར། ཚད་མ། ༼བི༽ ༡༩༩
ཕན་ཚུན་སྤངས་པའི་འགལ་བ་ཡིན་ཏེ། གང་རྟོགས་ན་གང་རྣམ་པར་གཅད་•
པ་དེ་ཉིད་དེ་དང་འགལ་བར་རྣམ་པར་གནས་པའི་ཕྱིར་རོ། །མཚམས་སྦྱོར་བ་དེ་
ཡོངས་སུ་སྤངས་ཏེ་འཆི་བའི་སེམས་གང་ཡིན་པ་དེ་གནས་པ་དེ་ལྟར་མ་མཐོང་བའི་
ཕྱིར་འགལ་བ་གཉིས་པ་མེད་དོ། །ལྷན་ཅིག་མི་གནས་པ་སུན་འབྱིན་པས་•འཆི་
བའི་སེམས་ཉིད་འོངས་ནས་མཚམས་སྦྱོར་བ་ལས་བཟློག་པ་མཐོང་བ་མེད་པའི་་་
ཕྱིར་ཞེས་གང་བརྗོད་པ་དེ་ནི་མ་གྲུབ་སྟེ། མཚམས་སྦྱོར་ན་སྔ་མ་བཞིན་གསོན་
པར་ཐལ་བའི་ཕྱིར་རོ། །དེས་ན་སྔར་རྒྱུན་གྱིས་མཚམས་སྦྱོར་•བར་གྱུར་པ་དེ་ནི་
འཆི་བའི་སེམས་དང་འབྲེལ་ན་མཐར་ཐུག་པར་འགྱུར་བའི་ཕྱིར་ཅི་ལྟར་ལྷན་ཅིག་
མི་གནས་པའི་འགལ་བ་མ་ཡིན་ཞེ་ན། སྐྱེ་བ་གཞན་ཞེས་སྨོས་སོ། །འདི་ལྟར་
བསམས་པ་ཡིན་ཏེ། མཚམས་སྦྱོར་བ་ལུས་དེ་ལ་གནས་པའི་འཚོ་བ་ནི་མ་ཡིན་གྱི།
ལུས་དེ་ཉེ་བར་སྒྲུབ་པར་བྱེད་པའི་ལས་ཟད་ན་ལུས་འཇིག་པར་འགྱུར་བ་དང་།
ནུས་པའི་སེམས་ཀྱང་སེམས་གཞན་དང་མཚམས་སྦྱོར་བར་འགྱུར་བ་ཡིན་ཏེ་དེས་་
ན་འགལ་བ་ཅི་ཡོད། མཚམས་སྦྱོར་བ་དེ་ནི་རང་གིས་རིག་པར་བྱ་བ་ཡིན་ཡང་་
གཞན་གྱིས་ནི་རིག་པར་བྱ་བ་མ་ཡིན་ནོ། །འོན་ཏེ་ལུས་དང་བཅས་པའི་• སེམས་
ཀྱིས་བསྐྱེད་པར་བྱ་བ་ནི་ལུས་དང་བཅས་པ་ཁོ་ནར་སྐྱེ་བ་ཡིན་ནོ་ཞེས་བརྗོད་ན་་་
ལུས་ཡང་གལ་ཏེ་དེ་འདྲ་བའི་ཚོགས་པ་ཉེ་བའི་དབང་གིས་ཤིན་དུ་དང་བ་ཉིད་་་
ཀྱིས་འོ་སྐོལ་ལྟ་བུའི་སྤྱོད་ཡུལ་མ་ཡིན་པར་འགྱུར་རོ། །དེ་ལྟ་•ན་ཡང་སྐྱེ་བ་
གཞན་ཏུ་མཚམས་སྦྱོར་བ་ནི་སྣང་དུ་རུང་བ་མ་ཡིན་ནོ་ཞེས་བྱ་བ་ལེགས་པར་་་
བརྗོད་པ་ཡིན་ནོ། །དེས་ན་བལྟར་མི་རུང་བ་མི་དམིགས་པ་ནི་མེད་པ་▪སྒྲུབ་
པར་བྱེད་པ་མ་ཡིན་པའི་ཕྱིར་ལྷན་ཅིག་མི་གནས་པ་འཐད་པ་མ་ཡིན་ནོ། །གལ་
ཏེ་ངེད་ཀྱིས་•མཚམས་སྦྱོར་བ་མེད་པ་མ་གྲུབ་ན། །འོ་ན་ཁྱོད་ཀྱིས་•མཚམས་
102-928