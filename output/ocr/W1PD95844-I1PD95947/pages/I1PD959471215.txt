ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
११८९
དེའི་ཕྱིར་ཞེས་བྱ་བ་ནི་གོམས་པ་ལས་སོ། །དེ་འགོག་པ་བྱེད་པའི་ཚད་མ་ཡང་མི་
མཐུན་པའི་ཕྱོགས་ལ་ལྡོག་པར་ཐེ་ཚོམ་ཟ་བ་ཉིད་ཀྱིས་མ་ངེས་པ་ཡིན་ནོ་ཞེས་་་
གསུངས་པ་ནི། སྨྲ་བ་ཙམ་གྱིས་ཞེས་བྱ་བའོ། །འཁྲུལ་པ་བསྒྲུབ་པ་ཡང་ཐུན་་
མོང་གི་མ་ངེས་པ་ཡིན་ནོ་ཞེས་བརྗོད་པ་ནི་ཚིག་"རྣམ་པར་རྟོག་པ་བསྒྲུབ་པར་བྱ་
བ་ལ་ཡང་ཞེས་གསུངས་སོ། །རྣམ་པར་རྟོག་པ་མེད་ཀྱང་ཤིན་ཏུ་གོམས་པ་ལས་་
ཚིག་སོ་སོ་དང་ངག་སོ་སོར་སྨྲ་བ་མཐོང་བའི་ཕྱིར་རོ། །དེ་དག་ནི་ཡོད་ཀྱང་མི་་
རིགས་པ་ཡང་མ་ཡིན་ཏེ། རྣམ་པར་རྟོག་པ་འདི་དག་སྐྱེ་བ་དང་འགག་པ་མི་
རིགས་པ་ཡང་མ་ཡིན་ཏེ་ཞེས་བྱ་བའི་ཚུལ་གྱིས་སོ། །འཕེལ་བའི་ཞེས་བྱ་བ་
གོམས་པའི་ཤུགས་ཀྱིས་སོ། །འདུལ་བྱ་དང་དེའི་བསམ་པ་དང་།
དེའི་ལམ་་་
མངོན་དུ་གཟིགས་པ་ཉིད་ལས་རྣལ་འབྱོར་པའི་ཚིག་འཇུག་པ་ཡིན་ནོ།
།ཅི་ལྟར་
ཁོ་བོ་ཅག་གི་ཀ་བ་ལ་སོགས་པ་མཐོང་བ་ན་འདི་ཀ་བའོ་ཞེས་བརྗོད་པ་བཞིན་ནོ།
།
དེ་བརྗོད་པ་ནི་བཤད་ཟིན་པའི་ཞེས་བྱ་བའོ། །རྣམ་པ་ཐམས་ཅད་རྣམ་རྟོག་ནི། །
ཞེས་བྱ་བ་ནི་དེས་བསྐྱེད་པའི་མངོན་སུམ་གྱི་ཤེས་པ་ཞེས་བྱ་བའི་དོན་ཏོ།
།གལ་
ཏེ་མི་གསལ་བར་སྣང་བ་མེད་པར་རྣམ་པ་ཐམས་ཅད་པའི་མངོན་སུམ་ལས་ཇི་ལྟར་
ཚིག་འཇུག་སྙམ་ན། གསལ་བར་མི་སྣང་བ་ཉིད་ལས་ཞེས་བྱ་བའོ། །ངེས་པར་
བཀག་པའི་ཕྱིར་ན་གསལ་བར་སྣང་བ་ལས་ཀྱང་སྒྲ་འཇུག་པ་ཡིན་ནོ་ཞེས་བྱ་བའི་་
དོན་ཏོ། །གང་གིས་དེ་སྐད་བརྗོད་པ་དེའི་•ཅི་ལྟར་མཐོང་བ་ཡོད་དམ་སྙམ་ན།
མངོན་སུམ་གྱིས་མཐོང་ཞེས་གསུངས་སོ། །སྒྲའི་རྣམ་པ་བཤད་པ་ནི་འདི་ནི་ཀ་བ་
ཡིན་ནོ་ཞེས་བྱ་བའོ། །གཞན་དུ་ཞེས་བྱ་བ་ནི་གལ་ཏེ་མི་གསལ་བར་སྣང་བ་ཁོ་ན་
ལས་སྒྲ་འཇུག་ནའོ། །དེའི་ཚེ་ནི་སྒྲ་འདི་“འཇུག་པ་མེད་པར་འགྱུར་རོ། །འོན་
ཏེ་འདིར་མི་གསལ་བར་སྣང་བ་ལས་སྒྲ་འཇུག་པ་ཡིན་ནོ་སྙམ་ན། འདིར་ནི་ཞེས་
102-1199