7000
བསྟན་འགྱུར། ཚད་མ། ༼ཟི༽ PI༩༩PPpw7
གསུངས་སོ། །འདོད་པ་ནི་བདག་དང་བདག་གི་བ་ལོག་པར་དཔྱད་པར་བྱ་བ་ལ་
སྲེད་•པ་ཡིན་ནོ།
།དེ་ཡང་སྐྱེ་གནས་དེར་འཛིན་པ་དེ་མེད་ན་མི་འབྱུང་བ་ཉིད་
དོ༑ །ཉམས་སུ་མྱོང་བ་དེ་ལ་ནི་འདོད་པ་མ་ཡིན་ལ། _ མ་འོངས་པ་དོན་དུ་
གཉེར་བའི་རྣམ་པ་ཅན་གྱི་རྟོག་པ་ཡང་•རྣམ་པར་རྟོག་པ་སྤངས་པ་རྣམས་ལ་སྲིད་
པ་མ་ཡིན་ནོ། །བསྒོམས་པ་ལས་འབྱུང་བ་བདེ་བ་རེ་ཞིག་པ་ཡང་འདོད་པ་དང་
སྒྲོ་འདོགས་པའི་ཡུལ་མ་ཡིན་ནོ། །སྡུག་བསྔལ་གོམས་པ་ཡང་བདག་ཏུ་འཛིན་
པའི་གོམས་པ་སྤངས་པ་རྣམས་ལ་མི་འབྱུང་སྟེ། བདག་ཏུ་འཛིན་པའི་གོམས་པ་
སྙིང་པོ་ཅན་གྱི་བག་ཆགས་ལྷན་ཅིག་བྱེད་པ་ཅན【གྱི་ཡུལ་•གྱིས་བསྐྱེད་པར་བྱ་བ་་
ཡིན་པའི་ཕྱིར་རོ། །དེས་ན་ཉེས་པ་ནི་འདོད་ཆགས་ལ་སོགས་པ་བདེ་བ་ཉམས་་
སུ་མྱོང་བ་ལས་འབྱུང་བ་ཡིན་་ནོ། །དེ་ལྟ་•མ་ཡིན་པར་དེ་ཞེས་བྱ་བ་ནི་སྙིང་རྗེས་
སོ༑ །དེ་ནི་མ་ཡིན་ནོ་སྟེ་ཞེས་བྱ་བ་ནི་འཇུག་པའི་ཡུལ་འབྱུང་བར་འགྱུར་བ་ལ་
བསམས་ནས་བརྗོད་པ་ཡིན་ནོ། །རང་གིས་རིག་པའི་ད་ལྟར་བ་ལ་དེ་དོན་དུ་
གཉེར་བའི་རྣམ་པ་ཅན་མངོན་པར་འདོད་པ་མ་ཡིན་ཏེ། ཉེ་བར་གནས་པའི་
ཕྱིར་རོ། །དུས་གཞན་དུ་འབྱུང་བ་ཉིད་ཀྱིས་དོན་དུ་གཉེར་ན་ནི་རྣམ་པར་རྟོག་་
པར་ཐལ་བར་འགྱུར་རོ་ཞེས་བརྗོད་པ་ནི། བདེ་བ་དེ་ཡང་ཞེས་བྱ་བའོ། །དེ་
ལྟར་བདག་ཏུ་ལྟ་བའམ། སྡུག་བསྔལ་བསྒོམ་པའམ། དབང་བསྐུར་བ་ལ་
སོགས་པའམ། སྐྲ་འབལ་བ་དང་། ཟླ་བ་ཤར་ན་ཟ་བ་ལ་སོགས་པ་ནི་ཐར་པ་
སྒྲུབ་པར་བྱེད་པ་ཡིན་གྱི། འོན་ཀྱང་སྲིད་པའི་རྒྱུ་སྲིད་•པ་དང་། དེའི་རྒྱུ་
བདག་ཏུ་འཛིན་པ་ལ་སོགས་པ་སྤོང་བ་ཡིན་ནོ་ཞེས་མཇུག་སྡུད་པ་ནི་དེའི་ཕྱིར་་་
ཞེས་བྱ་བའོ། །གཞན་དུ་ནི་མ་ཡིན་ནོ་ཞེས་བྱ་བ་ནི་དབང་བསྐུར་བ་ལ་སོགས་
པའི་ཆོ་གས་•མ་ཡིན་ནོ། །འཕགས་པའི་བདེན་པ་འདི་སྟོན་པར་མཛད་པ་ཉིད་
102-1400