ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
ནི་ཞེས་བྱ་བ་ནི་སྒྲའོ། །དེ་ལ་ཞེས་བྱ་བ་ནི་ཀ་བ་ལ་སོགས་པའོ། །ཉེ་བར་སྡུད་
པ་ནི་དེས་ན་ཞེས་བྱ་བ་སྟེ། སྐྱེ་བ་ནི་མ་ཡིན་ནོ་ཞེས་བྱ་བའི་དོན་ཏོ། །སྒྲ་ལ་
ནི་བར་ཆོད་ཀྱི་རྒྱུ་འགའ་ཡང་མ་དམིགས་ཏེ། དེས་ན་བརྩལ་མ་ཐག་པ་ནི་སྐྱེ་
བའི་སྒོ་ཉིད་ནས་ཡིན་ནོ་ཞེས་བྱ་བར་བསམས་པའོ། །འདི་སུན་འབྱིན་པ་ནི་•ཀ་
བ་འབའ་ཞིག་ཏུ་མ་ཟད་ཀྱི་སྒྲ་ལ་འང་བསལ་●མ་ཐག་ཏུ་མངོན་པར་གསལ་བ་དེ་
ནི་ཡོད་པ་མ་ཡིན་ནོ་ཞེས་བྱ་བ་འདི་གང་ལས་ཅི་ལྟར་ཞེས་བྱ་བ་ནི་གོ་རིམས་•
བཞིན་དུ་གཞལ་བྱ་དང་ཚད་མ་དག【སྤངས་པའོ∶། །གང་གི་ཚེ་འདི་རྟོགས་པར་
མི་ནུས་ཤེ་ན། གལ་ཏེ་མངོན་པར་གསལ་བ་དང་ཞེས་བྱ་བའོ། །གལ་ཏེ་
མངོན་པར་གསལ་བ་དང་། འགྲེལ་པ་རྟག་•པ་ལ་ཡང་འཐད་པ་དང་ལྡན་པ་
ཡིན་ཏེ། ཉེས་པ་བརྟེན་པ་མ་ཡིན་པ་●དེའི་ཚེ་སྒྲ་ལ་དེ་མ་ཐག་ཏུ་གསལ་བ་ཡོད་
པ་མ་ཡིན་ནོ་ཞེས་བྱ་བ་འདི་ཅི་ལྟར་རིགས་ཞེས་བྱ་བའི་དོན་ཏོ། །འོན་ཏེ་ཡང་་
ཞེས་བྱ་བ་ལ་སོགས་པ་ནི་གཞན་གྱིའོ། །བར་ཆོད་པ་●ལ་སོགས་པའི་རྒྱུ་ནི་
གསལ་བར་རྟོགས་པ་མེད་པ་མེད་དོ་ཞེས་འབྲེལ་ཏོ། །སོགས་པ་སྨོས་པས་ནི་ངེས་
པ་མེད་པ་ལ་སོགས་པ་མི་དམིགས་པའི་རྒྱུ་གང་ཅི་ཡང་རུང་བ་•བཟུང་སྟེ།
དཔེར་ན་བྲམ་ཟེས་གནས་པའི་རླུང་བརྟགས་པའི་ལྟ་བུ་སྟེ། དེ་ཡང་མ་མཐོང་བ་
ཁོ་ནའོ་སྙམ་ན། ལན་དུ་དེ་ཡང་མི་བདེན་•ཏེ་ཞེས་བྱ་བའོ། །བུམ་པ་ལ་
སོགས་པ་འབའ་ཞིག་ལ་བར་ཆད་ལ་སོགས་པར་བརྟག་པར་ནི་མ་ཟད་དེ་སྒྲ་ལའང་
ངོ་། །ཡང་འདི་འདྲ་བའི་རྟོག་པ་དེ་ག་ལས་ཡིན་སྙམ་ན། གང་གི་ཕྱིར་སྒྲ་ནི་་
འཇིག་པ་མ་ཡིན་པ་ཉིད་དེ། དམིགས་པའི་སྔ་•རོལ་དུ་ཞེས་རྟོགས་པར་བྱའོ། །
ཅིའི་ཕྱིར་མི་འཇིག་ཅེ་ན། ངོ་ཤེས་པ་ནི་ཡིན་པའི་ཕྱིར་ཞེས་གསུངས་སོ། །
བུམ་པ་ལ་སོགས་པ་ལ་ཡང་ཞེས་བྱ་བ་ནི་འཆད་པའོ། །འོན་ཏེ་ཞེས་བྱ་བ་ནི་
102-849