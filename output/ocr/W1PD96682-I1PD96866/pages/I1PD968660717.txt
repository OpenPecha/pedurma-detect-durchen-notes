དཔལ་གཤིན་རྗེ་གཤེད་དམར་པོ་ཞེས་བྱ་བའི་རྒྱུད་ཀྱི་རྒྱལ་པོ།
༦༨༣
ཎ་ཡོ་ནི་ར་ཡ་ཡིག་ལ་སོགས་པ་གཤིན་རྗེ་འཇོམས་པར་འགྱུར་རོ། །གཏི་མུག་ཀྵེ་
ཡིག་ལ་བརྗོད་བྱ། །ཕྲ་མ་ཉིད་བརྗོད་མ་ཡིག་ལའོ། །འདོད་ཆགས་ཉིད་ཀྱང་མེ་
ཡིག་ལ།
།ད་ཡིག་ལ་ཡང་ཕྲག་དོག་ཡིན། །ལྔ་རྣམས་གཤིན་རྗེ་འཇོམས་པར་
བསྒྲགས༑ །ཛ་ཡིག་ཙརྩི་ཀ་རུ་བརྗོད། །ས་ཡིག་ལ་ནི་ཕག་མོ་སྟེ། །དབྱངས་
ཅན་མ་བརྗོད་དོ་ཡིག་ལ། །རུ་ཡིག་ལ་ནི་གཽ་རཱིར་འདོད། །ཎ་ཡོ་ནི་ར་ཟུར་བཞི་
རུ༑ །མི་ཡི་ཐོད་པ་བཞི་རྣམས་སོ། །དེ་ནས་ངེས་པར་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་མངའ་བདག་གཤིན་རྗེ་གཤེད་“རྡོ་རྗེ་ཞེས་བྱ་བའི་
ཏིང་ངེ་འཛིན་ལ་སྙོམས་པར་ཞུགས་ཏེ། ཞེ་སྡང་ཆེན་པོའི་རིགས་འདི་སྒོམ་པའི་
རྣལ་འབྱོར་འདི་གསུངས་སོ། །སྦྱིན་པ་ཚུལ་ཁྲིམས་བཟོད་པར་ལྡན། །བློ་བཟང་
སེམས་ཅན་དོན་དང་གཅིག● །བྱམས་སོགས་ཡོན་ཏན་ཡང་དག་རྫོགས། །དད་
དང་ཐོས་པས་རྣམ་པར་བརྒྱན། །བརྩེ་བའི་བདག་ཉིད་ཅན་སྔ་དྲོ། །ཐོག་མར་
ཁ་སོགས་དག་བྱས་ཏེ། །སྐྱེ་བོས་དབེན་ཕྱོགས་དུར་ཁྲོད་སོགས། །བདེ་བའི་
སྟན་ལ་རང་བརྩམ་བྱ། །རང་ཉིད་པདྨར་ཉི་མ་ལ། །རྣམ་བཀོད་ཤིན་ཏུ་གསལ་
བའི་བལྟ། །དེ་འོད་རྣམས་ཀྱིས་སེམས་ཅན་དོན། །ཕུན་ཚོགས་བྱས་ནས་སྤྱན་
དྲངས་ཏེ།
།བླ་མ་རྫོགས་སངས་རྒྱས་བསྒོམ་བྱ།
།མ་ལུས་མཁའ་དཀྱིལ་རྣམས་
ཁྱབ་པ།
།དམིགས་ཏེ་དེ་རྣམས་ལ་ནི་ཕྱག །ལུས་ཀྱི་ཚོགས་ཀྱིས་རྣམ་པར་
བརྩོན༑ །ཙརྩི་ཀ་སོགས་རྣམས་ཀྱིས་མཆོད། །དེ་ནས་སྡིག་པ་རབ་བཤགས་བྱ། །
ལུས་ངག་ཡིད་ཀྱིས་ཡང་དག་སྡིག །བྱས་དང་བྱེད་འགྱུར་དེ་བཞིན་དུ། །གང་
ཡང་རྗེས་སུ་ཡི་རང་བ། །མགོན་པོ་དུས་གསུམ་བྱས་དེ་བཤགས། །རྫོགས་
སངས་རྒྱས་དང་མཚུངས་རྣམས་ཀྱི། །བསོད་ནམས་ཚོགས་ལ་རྗེས་ཡི་རང་། །
རྫོགས་པའི་སངས་རྒྱས་དམ་ཆོས་བཅས། །ཚོགས་མཆོག་རྣམས་ལ་སྐྱབས་སུ་མཆི༎
83-683