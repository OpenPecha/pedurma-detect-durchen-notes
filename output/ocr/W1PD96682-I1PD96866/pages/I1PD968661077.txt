དཔལ་ལྡན་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ།
70
ཀྱེ་བཅོམ་ལྡན་འདས་དབང་དུ་བྱེད་པའི་ཆོ་ག་གསུངས་ཤིག །བཅོམ་ལྡན་
འདས་ཀྱིས་བཀའ་སྩལ་པ། གཞན་གྱིས་མི་ཐུབ་པ་དཀར་པོའི་རྩ་བ་ལ་ཁུ་བས་བ་
ཌྷ་ཀཱ་བྱས་པའི་ཐིག་ལེས་བུད་མེད་དབང་དུ་བྱེད་པར་འགྱུར་རོ། །ཚངས་པའི་
དབྱུག་པ་དང་། ཤུ་དག་དང་། རུ་རྟ་དང་། སྦྲང་རྩིས་བཏགས་ལ་དྲིལ་ཕྱིས་
བྱས་ན་གང་འདོད་པ་དེ་དབང་དུ་འགྱུར་རོ། །དཎྜོད་པ་ལའི་རྩ་བ་དང་ཏམྦུ་ལ་
ཡིས་སྦྱིན་པར་བྱའོ། །དེ་བཞིན་དུ་ཚངས་པའི་དབྱུག་པ་དང་།
ཤུ་དག་དང་།
རུ་རྟ་དང་། ན་ག་གེ་སར་དང་། ཏམྦུ་ལ་བྱིན་ན་དབང་དུ་འགྱུར་རོ། །གི་ཝཾ་
དང་རང་བྱུང་གི་མེ་ཏོག་གི་ཐིག་ལེས་སྐལ་བ་དང་ལྡན་པ་དབང་དུ་འགྱུར་རོ། །
གི་ཝཾ་དང་། ཤི་ཤུ་ལོ་ལ་དངང་། ངྒ་རཱ་ཛས་ལྷན་ཅིག་སྐར་མ་རྒྱལ་ལ་ཝ་ཌྷ་ཀཱ་
བྱ་སྟེ་ཐིག་ལེས་དབང་དུ་བྱེད་པར་འགྱུར་རོ། །ནྲྀངྒ་རཱ་ཛའི་རྩ་བ་ལ་བདག་ཉིད་
ཀྱི་ཁུ་བས་མིག་སྨན་བྱའོ། །དེ་བཞིན་དུ་རྨ་བྱའི་གཙུག་ཕུད་དང་། ཤི་བའི་ཕྲེང་
བ་དང༌་། ཁྭ་ཏའི་ལྕེ་སྐམ་པོའི་ཕྱེ་མ་གང་གི་མགོ་ལ་བྱིན་པ་དེ་དབང་དུ་འགྱུར་རོ།།
བ་ལང་གི་སོ་དང་བཟའ་བ་དང་བཏུང་བ་བཏགས་ནས་བྱིན་ན་དབང་དུ་འགྱུར་་་་་
རོ༑ །ཁྱབ་འཇུག་གནོན་པའི་རྩ་བ་རྟགས་ལ་བྱུགས་ནས་དགའ་བར་བྱེད་པས་དེ་
བཞིནན་ནོ། །སྐར་མ་རྒྱལ་ལ་ད་དྷུ་རའི་འབྲས་བུ་བཟུང་ནས་སྐར་མ་སྐག་ལ་ཤིང་
ཤུན་ནོ། །མེ་བཞི་ལ་འདབ་མའོ། །ནག་པ་ལ་མེ་ཏོག་གོ། །སྣྲུབས་ལ་རྩ་བའོ། །
ཆ་མཉམ་པའི་ཕྱེ་མ་ལ་སྦྲང་རྩིས་བ་ཌྷ་ཀཱ་རུ་བྱའོ། །རས་བལ་ལ་བཏུམས་ནས་
བསྐམ་པར་བྱས་ཏེ། ཏམྦུ་ལ་ལ་བྱིན་ནས་དུང་གི་ཕྱེ་མས་དབང་དུ་འགྱུར་རོ། །
ཤིང་ཨརྐའི་སོལ་བ་དང་། ཁྱི་སྨྱོན་གྱི་རྐང་པ་གཡས་པའི་མཐེ་བོས་གང་གི་མིང་
བྲིས་ཏེ་ཆེ་གེ་མོ་ཤོག་ཅིག །ཅེས་བརྗོད་པས་འོང་བར་བྱེད་དོ། །དུ་བ་མེད་པའི་
83-1043