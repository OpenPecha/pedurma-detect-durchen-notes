དཔལ་ལྡན་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ།
7047
འགའ་ཞིག་གཟི་བརྗིད་ལྡན་པ་དང་། །འགའ་ཡང་བརྩོན་འགྲུས་ལྡན་པ་དང་། །
འགའ་ཡང་ཕ་རོལ་གནོན་པ་ཆེ། །འགའ་འདིར་དང་པོར་འཇིག་རྟེན་པ།
སླར་ཡང་སྔགས་ལ་མཆོག་གཞོལ་པས། །སླར་ཡང་རྒྱལ་སྲིད་དབང་པོ་སོགས། །
འཁོར་ལོས་སྒྱུར་བར་འགྱུར་བ་ཡིན། །གསང་སྔགས་ཆེན་པོ་ལེགས་སྦས་པ། །
1
བྱིས་པའི་རྣལ་འབྱོར་ལ་མི་བསྟན། །བདེན་པར་སངས་རྒྱས་ཉིད་འདོད་པ།
།
རྒྱུད་ལ་འཇུག་པ་ལ་བསྟན་བྱ། །བདག་གིས་བཤད་པའི་རྒྱུད་འདི་ལ།
།དང་
པོར་དབང་བསྐུར་བྱ་བ་སྟེ། །ཕྱི་ནས་འདི་ནི་བསྟན་པར་བྱ། །རྒྱུད་རྒྱལ་རྒྱུད་ཀྱི་
མཆོག་གྱུར་པ། །སྔགས་དང་བསམ་གཏན་བརྗོད་ཉུང་བ། །བཀླག་པ་ཙམ་གྱིས་
འགྲུབ་པར་འགྱུར། །གང་སྡིག་ལས་ལ་དགའ་བ་དང་།
།དད་པ་དམན་པས་
འགྲུབ་མི་འགྱུར། །གང་ཡང་སྡིག་པ་བྱེད་པ་ཡང་། །བསླབ་པ་འཛིན་པར་བྱེད་
ན་ནི།
།འབད་མེད་དངོས་གྲུབ་ཉིད་འགྲུབ་པར། །འགྱུར་བར་འདི་ནི་ཐེ་ཚོམ་
མེད༑
།དགེ་བ་བཅུ་ལས་བརྩམས་ནས་ནི། ། ཕྱི་ནས་ཆོས་ནི་རབ་གསལ་བྱ། །
དེ་བཞིན་དེ་ཡི་བྱ་བ་ནི། །ཇི་ལྟ་བ་བཞིན་འགྱུར་བ་ཡིན། །ཞེས་པ་རྒྱལ་སྲིད་ཀྱི་
བསླབ་པའི་ལེའུ་སྟེ་བརྒྱད་པའོ།།
བཅོམ་ལྡན་འདས་ཀྱེ་རྒྱལ་པོ་རུ། །གྱུར་པ་ཆོས་ལྡན་ལེགས་འགྱུར་ན། །
ཆོས་དེ་ཡང་ནི་བདག་ལ་གསུངས། །སྔགས་ཀྱི་དེ་ཉིད་མི་ཤེས་དང་། །འདིར་མི་
བསམ་གཏན་མེད་ཉིད་ཀྱི། །སེམས་ཅན་ཐམས་ཅད་བསྒྲལ་དོན་དུ། །སྔགས་ཀྱི་
དེ་ཉིད་རབ་གསལ་བྱས། །བསམ་གཏན་མེད་པར་འགྲུབ་མི་འགྱུར། །བསམ་
གཏན་མེད་ན་དེ་ཉིད་ལས། །རྣམ་པ་གཞན་དུ་རྒྱུར་འགྱུར་བ། །བྱིས་པ་རྣམས་
ནི་སྐྱོ་བར་བྱེད། །དང་པོ་ལྷ་ཡི་གཟུགས་ཀྱིས་ནི། །ལུས་ནི་རྣམ་པར་དག་པར་
83-1051