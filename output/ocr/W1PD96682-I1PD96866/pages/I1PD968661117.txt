དཔལ་ལྡན་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ།
༡༠༨༣
སོ༑ །ལྟེ་བ་ཕྱིན་ཅི་ལོག་པ་ལས་སོ། །བུ་ག་ཐམས་ཅད་མཐོང་བ་ལས་ཕྱོགས་
གསུམ་གྱིས་སོ། །ཧ་འདེབས་པ་གྲང་བར་ཚོར་ན་ཞག་བདུན་གྱིས་སོ། །མིང་
མེད་ཀྱི་རྩ་བར་རི་མོ་ནག་པོ་མཐོང་བ་ལས་ཉི་མ་བཅུ་བརྒྱད་ནའོ། །ཡན་ལག་
ཐམས་ཅད་བསིལ་བར་མཐོང་བ་ལས་ཉི་མ་བཅུ་ཡིས་སོ།
ཐག་བསྐམས་པ་ན་ཟླ་བ་གཉིས་ནའོ།
།ཁྲུས་བྱས་པ་བྱས་མ་
།ལུས་དྲི་ངན་པ་ལས་མཚན་མོ་གསུམ་གྱིས་
སོ༑ །གཅིན་གཡོན་དུ་འཁོར་བ་ལས་ཟླ་བ་དྲུག་གིས་སོ། །ལུས་དང་མིག་རེངས་
ན་ཉི་མ་གཅིག་གིས་སོ། །སྣའི་རྩེ་མོ་མ་མཐོང་བ་ལས་ཟླ་བ་ཕྱེད་ཀྱིས་སོ། །འདི་
དག་དེ་བཞིན་རྣལ་འབྱོར་པས། །ཤེས་ནས་བསམ་གཏན་སྒོམ་ལ་འབད། །རྣལ་
འབྱོར་པས་ནི་ཀློག་པ་དང་། །སྔགས་བཟླས་པ་ལ་བརྩོན་པར་བྱ། །སྲུང་བ་ལྔ་
སོགས་བཀླག་པ་ཡང་། །རང་ངམ་གཞན་གྱིས་བྱ་བའོ། །ཉིན་རེར་ཚོགས་ལ་
ཟས་དང་ནི།
།དགེ་འདུན་ཟས་དང་དེ་བཞིན་གཞན། །དམན་དང་ཞན་ལ་
རྗེས་བརྩེ་བས། །སེམས་ཅན་རྣམས་ལ་རྟག་ཏུ་བྱ། །ཞེས་པ་སྣ་ཚོགས་རྒྱུད་དུ་
གསུངས༑ །ཞེས་སོ། །དེ་ནས་བཅོམ་ལྡན་འདས་མ་ཡིས། །བཅོམ་ལྡན་འདས་
ལ་དམ་པོ་ཡིས། །འཁྱུད་ནས་པདྨས་རྡོ་རྗེ་ནི། །རྒྱས་པར་བྱས་ནས་རབ་གསོལ་
བ༑ །རྫོགས་པའི་རིམ་པའི་རྣལ་འབྱོར་ལ། །སྒོམ་པ་ཇི་ལྟ་བུ་ཞིག་འགྱུར། །
རྣལ་འབྱོར་པ་རྣམས་ཕན་དོན་དུ། །ཞུས་པ་འབྲས་བུར་བཅས་པར་མཛོད།
།
བཀའ་སྩལ་པ། རྫོགས་པའི་རིམ་པའི་རྣལ་འབྱོར་གང༌་། །རྣལ་འབྱོར་བརྩོན་
པའི་རྣལ་འབྱོར་པ། །ཉིན་མཚན་མཉམ་པའི་ཚུལ་དུ་ནི། །སེམས་གཅིག་གིས་
ནི་བསྒོམ་པར་བྱ། །རེ་ཞིག་རང་གི་བུད་མེད་བསམ། ། སྲིད་པའི་ངོ་བོས་ངེས་
པར་རྒྱས། །ཤིན་ཏུ་བརྟན་ཞིང་མངོན་སྦྱོར་བས། །ཇི་བཞིན་ཁོ་ནར་གསལ་
བར་འགྲོ། །དེ་ནས་མ་དང་བུ་མོ་འམ། །རྣལ་འབྱོར་མ་དང་ཚ་མོ་དང་། །
83-1083