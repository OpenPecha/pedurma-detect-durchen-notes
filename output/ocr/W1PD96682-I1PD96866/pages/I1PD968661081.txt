དཔལ་ལྡན་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ།
པར་དཀྲི་བ་བྱིན་ནས་ནི། །འབད་པས་ས་ཀུན་སྦྱང་བར་བྱ། །ས་གཞི་ཡོངས་སུ་
བཟུང་བྱས་ནས། །དཀྱིལ་འཁོར་མཆོག་ནི་བྱ་བ་ཡིན། །རྡུལ་ཚོན་མཛེས་པས་
བྲི་བའམ། །ཡང་ན་འབྲས་ནི་ཐུག་པོ་ཆེ། །ཁ་དོག་ལྔ་པོ་དེ་བཞིན་ལྡན།
།དེ་
བཞིན་སློབ་དཔོན་ལྔ་རྣམས་ཀྱིས། །ཅུང་ཟད་མྱོས་བྱེད་འཐུངས་ནས་ནི། །སྟེང་
གི་རི་མོའི་སྟེང་དུ་ནི། །དགུ་བདག་དཀྱིལ་འཁོར་ཡིད་འོང་།
།གྲྭ་བཞི་རུ་ནི་
ཐོད་པའོ། །རང་གི་འདོད་ལྷའི་རྣལ་འབྱོར་ལྡན། །སྲད་བུས་ཐིག་གདབ་ཤེས་
རབ་ཅན། །ལྷ་མོའི་དཀྱིལ་འཁོར་ཆེས་མང་བ། །རྣམ་པ་ཇི་བཞིན་མངོན་བྲི་བྱ། །
།ཁྱད་པར་དབྱུག་པ་དཀར་པོའོ།
།དབུས་སུ་
འདབ་བཞིར་དེ་བཞིན་བྲི་བྱ་བ།
དབྱུག་པ་དཀར་པོ་ནི། །སྣ་ཚོགས་རྡོ་རྗེ་བཞིན་བྲི་བྱ། །རིགས་ནི་ལྔ་པོ་མཚུངས་
པར་བྱ། །སྐལ་ལྡན་ལེགས་པར་བསླབ་བྱས་ནས། །རྒྱུད་ལ་སོགས་པའི་སྦྱོར་
བས་འདིར། །རབ་ཏུ་འབད་པས་དབང་བསྐུར་སྦྱིན། །སློབ་དཔོན་གསང་བ་
ཤེས་རབ་དང་། །བཞི་པ་དེ་སླར་དེ་བཞིན་ནོ། །སློབ་དཔོན་བཞི་པོ་རྣམས་ཉིད་
ཀྱིས༑ །ཡང་དང་ཡང་དུ་གཏོར་མ་སྦྱིན། ། དྲིལ་བུ་རྡོ་རྗེ་མཉམ་པར་གནས། །
སྣ་ཚོགས་རྒྱན་གྱིས་བརྒྱན་པ་ཡི། །ཀུན་ཏུ་སེར་པོའི་གོས་ཉིད་དང་། །མི་ཡི་
རྒྱན་གྱིས་བརྒྱན་པའོ། །གསེར་དངུལ་ཟངས་ལྕགས་བཞི་ཡིས་ནི།
།བུམ་པ་
དཀྱིལ་འཁོར་ཡང་དག་དགོད། །དབུས་སུ་གསེར་གྱི་བུམ་པ་ཡང་། །སྣ་ཚོགས་
རིན་ཆེན་ལེགས་པར་མཛེས། །གསེར་དངུལ་ཟངས་ལྕགས་ལས་བྱུང་བ།
འཁྲུལ་འཁོར་བཞི་པོ་རྣམས་དང་ནི། །དབུས་སུ་གསེར་གྱི་འཁྲུལ་འཁོར་ནི། །
མེ་ཏོག་དམར་པོས་ལེགས་མཛེས་པའོ། །སླར་ཡང་ཕྱིར་གཞན་དཀྱིལ་འཁོར་
བཞིར༑ །སྡོང་པོ་བཀོད་སོགས་འབད་པས་བཀླག ། །ཕྱི་རུ་ཟས་ཀྱི་ཁང་པ་མལ། །
བཟའ་བ་འདུས་པའི་ལོངས་སྤྱོད་ཀྱང་། །དེ་བཞིན་ཁུར་བ་དང་བཅས་གཞན། །
83-1047