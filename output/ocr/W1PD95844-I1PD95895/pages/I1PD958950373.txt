१७
བསྟན་འགྱུར། ཤེས་ཕྱིན། ༼ག༽ ༩༧
པར་རྗེས་སུ་མ་མཐོང་ངོ་། །ཤེས་པ་དེ་ཕྱི་རོལ་གྱི་གཟུགས་ཀྱི་ཡིན་པར་ཡང་དག་
པར་རྗེས་སུ་མ་མཐོང་ངོ་●།
།ཤེས་པ་དེ་ཕྱི་རོལ་གྱི་ཚོར་བ་དང་། ཕྱི་རོལ་གྱི་་
འདུ་ཤེས་དང་། ཕྱི་རོལ་གྱི་འདུ་བྱེད་རྣམས་དང་། ཤེས་པ་དེ་ཕྱི་རོལ་གྱི་རྣམ་
པར་ཤེས་པའི་ཡིན་པར་ཡང་དག་པར་རྗེས་སུ་མ་མཐོང་ངོ་། །ཤེས་པ་དེ་ཕྱི་ནང་
གི་གཟུགས་ཀྱི་ཡིན་པར་ཡང་དག་པར་རྗེས་སུ་མ་མཐོང་། ཤེས་པ་དེ་ཕྱི་ནང་གི་
ཚོར་བ་དང་། ཕྱི་ནང་གི་འདུ་ཤེས་དང་། ཕྱི་ནང་གི་འདུ་བྱེད་རྣམས་དང་།
ཤེས་པ་དེ་ནི་• ཕྱི་ནང་གི་རྣམ་པར་ཤེས་པའི་ཡིན་པར་ཡང་དག་པར་རྗེས་སུ་མ་
མཐོང་ངོ་། ། ཕྱི་ནང་སྟོང་པ་ཉིད་ཀྱི་སླད་དུ་ཤེས་པ་དེ་གཟུགས་ལས་གཞན་དུ་
ཡང་དག་པར་རྗེས་སུ་མ་མཐོང་། ཤེས་པ་དེ་ཚོར་བ་དང་། འདུ་ཤེས་དང་།
འདུ་བྱེད་རྣམས་དང་། ཤེས་པ་དེ་རྣམ་པར་ཤེས་པ་ལས་གཞན་དུ་ཡང་དག་པར་
རྗེས་སུ་མ་མཐོང་ངོ་།
།གནས་ཀྱི་རྣམ་གྲངས་འདི་ལ་ཀུན་ཏུ་རྒྱུ་ཕྲེང་བ་ཅན་མོས་
པར་གྱུར་ཏོ། །དེ་•འདི་ལ་མོས་པར་གྱུར་ནས་དད་པའི་རྗེས་སུ་འབྲང་ནས་•
ཆོས་ཐམས་ཅད་མི་དམིགས་པའི་སླད་དུ་ཆོས་ཉིད་ཚད་མར་བགྱིས་ནས། རྣམ་
པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ལ་ཞུགས་པར་གྱུར་ཏེ། དེ་དེ་ལྟར་མོས་
པར་གྱུར་ནས་མཚན་མར་ཡིད་ལ་མི་བགྱིད་●པའི་སླད་དུ་དེ་• ཆོས་གང་ཡང་་་
ཡོངས་སུ་མ་བཟུང་ངོ་། །ཆོས་ཐམས་ཅད་གཟུང་•དུ་མེད་པ་དང་། གཏང་•
དུ་མེད་པའི་སླད་དུ་གང་ཞིག་བླང་བར་བགྱི་བ་དང༌་། དོར་བར་བགྱི་བའི་ཆོས་
འགའ་ཡང་དེས་ཉེ་བར་མ་དམིགས་སོ། །ཆོས་ཐམས་ཅད་གཟུང་• དུ་མེད་པ་
དང་། གཏང་• དུ་མེད་པའི་སླད་དུ་དེ་མྱ་ངན་ལས་འདས་པས་ཀྱང་རློམ་སེམས་
སུ་མི་བགྱིད་དོ། །དེ་ཅིའི་སླད་དུ་ཞེ་ན། ཆོས་ཐམས་ཅད་ལ་ཡོངས་སུ་མི་་
འཛིན་པ་དང་། མི་འདོར་བ་གང་ལགས་པ་དེ་ནི་ཤེས་རབ་ཀྱི་ཕ་རོལ་ཏུ་ཕྱིན་
50-346