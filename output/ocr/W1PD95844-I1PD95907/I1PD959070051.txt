བྱང་ཆུབ་སེམས་དཔའི་སྤྱོད་པ་ལ་འཇུག་པའི་ལེགས་པར་སྦྱར་བ།
३१
རྒྱ་སྟར་●གྱི་འབྲས་བུའི་ཁུ་བ་ལ་སོགས་པས་“ཉེ་བར་མཚོན་པའི་ལྷ་བཤོས་རྣམས་
ཀྱང་ཐུབ་པ་དེ་རྣམས་ལ་དབུལ་བར་བགྱི་ཞིང་བསྟབ་པར་བགྱིའོ། །དེ་བཞིན་དུ་
མར་མེའི་རྣམ་པ་གསེར་གྱི་པདྨ་རྣམས་ལ་ཚར་དུ་དངར་ནས་གནས་པའི་རིན་པོ་ཆེ་
ཉྫཱན་མ་སྟ། ཡད་བཞན་
སྒྲོན་མ་སྟེ། ཡིད་བཞིན་གྱི་ནོར་བུ་རིན་པོ་ཆེ་ལ་སོགས་པ་གསལ་ཞིང་སྣང་བར་་
བྱེད་པ་རྣམས་ཀྱང་དེ་རྣམས་ལ་དབུལ་བར་བགྱིའོ། །གཞན་ཡང་ས་གཞི་ལེགས་
པར་བསྟར་•ཞིང་བྱི་དོར་བྱས་པ་དྲི་ཞིམ་པས་"ཉེ་བར་བྱུགས་པ་གང་ཡིན་པ་དེར་་
མེ་ཏོག་གི་སིལ་མ་ཁ་དོག་དང་དབྱིབས་སྣ་ཚོགས་པ་ཡིད་དུ་འོང་བས་སྤེལ་བ་
དགྲམ་ཞིང་དགོད་པར་བགྱིའོ། །གཞལ་ཡས་ཁང་གི་ཁྱད་པར་དབུལ་བ་ནི་སྔར་
ཕུལ་བའི་གཞལ་ཡས་ཁང་གི་ཁྱད་པར་གྱི་ཚོགས་ཀྱི་སྤྲིན་མང་པོ་ལ་དེ་ན་གནས་
པའི་ལྷའི་བུ་མོ་རྣམས་ཀྱིས་•སྦྱར་ཞིང་ཉེ་བར་བླངས་པའི་བསྟོད་པ་དང་། གླུ་
ཤིན་ཏུ་ཡིད་དུ་●འོང་ཞིང་སྙན་པ་དང་ལྡན་པ་དང་། གཞན་ཡང་མུ་ཏིག་དང་།
ནོར་བུ་རྣམས་ཀྱི་ཆུན་འཕྱང་གིས་དེ་ལ་མཛེས་པར་བྱས་པའམ། དེས་མཛེས་
པར་བྱས་པས་མུ་ཏིག་ཆུན་འཕྱང་མཛེས་པ་འབར། །ཞེས་བྱ་བ་ལ་དེ་དག་ཐམས་
ཅད་ཀུན་ནས་འབར་ཞིང་འོད་དང་ལྡན་པ་དང་། རིན་པོ་ཆེའི་གདུགས་དང་།
རྒྱལ་མཚན་དང་། བ་དན་དངང་། བླ་རེ་ལ་སོགས་པ་འོད་དང་བཅས་ཤིང་
སྣང་བའི་རང་བཞིན་ཅན་རྣམས་ཀྱིས་ཕྱོགས་བཅུ་པ་ཐམས་ཅད་ཀྱི་མཐའ་ཡས་
པའི་ནམ་མཁའ་བརྒྱན་ཅིང་འོད་ཀྱིས་ཁྱབ་པར་གྱུར་ལ་དེ་དག་ཀྱང་། བྱམས་པ་
ཆེན་པོའི་རང་བཞིན་ཅན་བྱམས་པ་ཆེན་པོ་གང་ལ་གོམས་ཤིང་མངོན་དུ་མཛད་པ་
རྣམས་ལ་ཁྱབ་པར་དབུལ་བ་སྟེ། སེམས་ཅན་ཐམས་ཅད་ལ་ཕན་ཞིང་བདེ་བར་
འདོད་པས་བསྡུས་པ་ནི་བྱམས་པ་སྟེ།
དེའི་རང་བཞིན་ཅན་གྱི་ཐུབ་པ་རྣམས་ལ་
བསྟབ་པར་བྱའོ་ཞེས་བྱ་བའི་དོན་ཏོ།
།གཞན་ཡང་གདུགས་ཀྱི་མཆོད་པ་ནི་གང་
62-31