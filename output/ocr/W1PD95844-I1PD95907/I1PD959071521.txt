ཆོས་ཐམས་ཅད་རང་བཞིན་མེད་པར་ཉིད་དུ་གྲུབ་པ།
༡༤༩༩
ཕྱིར་རྟག་པར་ཡོད་པ་ལ་སོགས་པར་ཐལ་བར་འགྱུར་རོ། །འོན་ཏེ་རྟག་པ་ཞེས་
བྱ་བའི་ཕྱོགས་ཡིན་ན་ནི་དེའི་ཚེ་ཡང་རྣམ་པར་ཤེས་པ་རྒྱུ་མེད་པ་ཅན་ཁོ་ནར་་་
འགྱུར་ཏེ། བརྟགས་པའི་བདག་ཉིད་ཁོ་ན་ལ་མིག་ལ་སོགས་པར་སྤྱོད་པའི་ཕྱིར་
རོ༑ ༑ །བརྟགས་པའི་བདག་ཉིད་•ལ་ཡང་འགའ་ཡང་ཉེ་བར་སྦྱོར་བ་མེད་པས་་
ཐམས་ཅད་རྒྱུ་མེད་པ་ཅན་དུ་ཐལ་བར་འགྱུར་རོ། །དུ་མ་ལས་དུ་མ་སྐྱེ་ཞེས་བྱ་་
བའི་ཕྱོགས་ཀྱང་རུང་བ་མ་ཡིན་ཏེ། ་མར་མེ་ལ་སོགས་པ་གཅིག་ལས་ཀྱང་རྣམ་་་
པར་ཤེས་པ་ལ་སོགས་པ་འབྲས་བུ་དུ་མ་སྐྱེ་བར་•མཐོང་བའི་ཕྱིར་དང་། མིག་་
ལ་སོགས་པ་དུ་མ་ལས་ཀྱང་རྣམ་པར་ཤེས་པ་ལ་སོགས་པའི་དོན་གཅིག་སྐྱེ་བར་་་
གྲགས་པའི་ཕྱིར་རོ། །གཞན་ཡང་གལ་ཏེ་འབྲས་བུ་ཐམས་ཅད་ལ་རྒྱུ་དུ་མ་ཞིག་་
གིས་བྱེད་ན་ནི་འབྲས་བུ་རེ་རེ་ཡང་དུ་མ་ལས་སྐྱེ་བའི་ཕྱིར་དེ་ཉིད་རྒྱུའི་ཐ་དད་པ་་
ཐ་དད་པར་བྱེད་པ་མ་ཡིན་པར་འགྱུར་ཏེ། ཉེས་པ་སྔ་མ་དང་འདྲའོ། །འོན་
ཏེ་འབྲས་བུ་རེ་རེ་ཁོ་ན་ལ་རེ་རེ་ཁོ་ན་ཞིག་ཉེ་བར་སྦྱོར་ན་ནི་དེའི་ཚེ་གཅིག་ལས་་་་
གཅིག་ཁོ་ན་སྐྱེ་བར་ཁས་བླངས་པར་འགྱུར་ཏེ། དེ་ལས་ཡང་འོག་ནས་འབྱུང་་་་
བའི་ཉེས་པ་ཡོད་པས། འདི་ནི་ཕྱོགས་གཞན་དུ་སྨྲས་པ་མ་ཡིན་ནོ།
།དོན་་་་་
དམ་པར་གཅིག་ལས་དུ་མ་སྐྱེ་ཞེས་བྱ་བའི་ཕྱོགས་ཀྱང་རུང་བ་མ་ཡིན་ཏེ། སྔ་མ་་
་དུ་རྒྱུའི་ཐ་དད་པ་ཐ་དད་པར་བྱེད་པ་ཉིད་མ་ཡིན་པར་ཐལ་བར་འགྱུར་་་
བའི་ཕྱིར་རོ། །འདི་ལྟར་གལ་ཏེ་མིག་བདག་ཉིད་ཀྱི་ཁྱད་པར་གང་གིས་རིགས་་
མཐུན་པའི་སྐད་ཅིག་མ་སྐྱེད་པར་བྱེད་པ་དེ་ཉིད་ཀྱིས་རང་གི་རྣམ་པར་ཤེས་པ་་་
སྐྱེད་•པར་བྱེད་ན་ནི་དེའི་ཚེ་རྒྱུ་ཐ་དད་པ་མེད་ཀྱང་འབྲས་བུ་ཐ་དད་པའི་ཕྱིར་ཇི་
ལྟར་འབྲས་བུའི་ཐ་དད་པ་དང་ཐ་དད་པ་མ་ཡིན་པ་དག་ཏུ་རྒྱུ་མེད་པ་ཅན་དུ་མི་་
འགྱུར།༑ དེ་ལ་གང་གིས་ན་འབྲས་བུ་གཞན་སྐྱེད་པར་འགྱུར་བ་བདག་ཉིད་ཀྱི་་
62-1499