དེ་ཁོ་ན་ཉིད་སྣང་བ་ཞེས་བྱ་བའི་རབ་ཏུ་བྱེད་པ།
7034
པར་དེ་•དེ་མེད་ཕྱིར། །དེ་ཕྱིར་ཤེས་པ་གཉིས་མེད་གྲུབ། །ཁྱེད་ཅག་གཉིས་པོ་
དབེན་པ་ཙམ། །ཇི་སྟེ་སྒྲུབ་པར་འདོད་ན་ནི། །དེ་ནི་གྲུབ་པ་སྒྲུབ་ཡིན་ཏེ། །
གང་ཕྱིར་བདེན་པ་ཉིད་མི་འདོད། །ཡིན་པས་སྒོ་ནས་ཤེས་པ་ལ། །གཉིས་ཀྱི་
རྣམ་པ་དབེན་པ་ཉིད། །སྒྲུབ་ན་འདིར་ཡང་འདོད་པ་དང་། །མི་འགལ་ཕྱིར་
ན་གྲུབ་པ་སྒྲུབ། །དོན་དམ་ཉིད་དུ་མ་སྐྱེས་པའིའི། །རྣམ་ཤེས་བདག་ཉིད་ཆོས་
ཅན་ལ། ༑ །གཉིས་ཀྱི་རྣམ་པ་དབེན་པ་ཉིད། །འདོད་ན་ཡང་དག་གང་ཞིག་ཡིན༎
ཇི་སྟེ་གཉིས་མེད་ངོ་བོ་དང་། །དངོས་པོ་ཉིད་དུའང་རྟོགས་བྱེད་ཅིང་། །ཤེས་
པ་གཉི་ག་སྒྲུབ་འདོད་ན། །དེ་ལྟར་རྗེས་འགྲོ་འདིར་མི་འགྲུབ●། །དཔེ་ནི་
བསྒྲུབ་བྱས་སྟོང་པ་སྟེ། །ཀུན་ཏུ་བརྟགས་པ་བརྗོད་པའི་ཕྱིར། །ཡང་དག་པ་་
ཡི་དངོས་པོ་ཉིད། །དྲོ་བའི་རེག་པ་གྲུབ་པ་མེད། ། ཕྱི་རོལ་དོན་གྱི་ངོ་བོ་རུ། །
དྲོ་བའི་རེག་པ་འདོད་ན་ཡང་། །དེ་ནི་གཉི་གར་མ་གྲུབ་ཅེས། །བརྟག་པ་ཅི་་
ག་མ་བྱས་སམ། །གྲང【དྲོའི་རག་•གཉིས་རྣམ་ཤེས་ཀྱི། །རྣམ་པའི་ངོ་བོར་་་་་
འདོད་ན་ནི། །ཤེས་པ་གཅིག་ལའང་སྣང་བའི་ཕྱིར། །ཡང་དག་ཉིད་དུ་འགལ་
བ་མེད། །སྒྲུབ་པར་བྱེད་པས་སྟོང་པ་ཡི། །དཔེ་འདི་ཡིན་པ་དེ་ཡིས་•མངོན། །
མ་བརྟགས་པ་ཡི་ངོ་བོ་ལ། །དཔེར་བྱེད་ནའང་འདོད་གྲུབ་མེད། །འོན་ཏེའང་
གཉིས་ཀྱི་ངོ་བོ་ཉིད། །བྲལ་བར་གྲུབ་•པའི་དོན་གྱིས་ན། །ཤེས་པའི་དངོས་པོ་
ཉིད་ཀྱང་ནི། །རབ་ཏུ་གྲུབ་ཅེས་སེམས་ན་ནི། །འབྲེལ་པ་རབ་ཏུ་མ་གྲུབ་པས། །
དེ་མི་རིགས་ཏེ་དངོས་པོ་ཡིས། །གཉིས་ཀྱི་རྣམ་པ་དབེན་པ་ལ། །ཁྱབ་པ་གང་
དུའང་མ་གྲུབ་བོ། །གང་དང་གང་ན་གཉིས་མེད་པ། །དེ་དང་དེ་ན་དངོས་་་་
ཡོད་པར། །འདི་ལ་འབྲེལ་པ་བྱ་བའི་ཕྱིར། །མི་མཐུན་ཕྱོགས་སེལ་ཚད་མ་མེད༎
ནམ་མཁའི་མེ་ཏོག་ལ་སོགས་དང་། །གཉིས་དེ་ཉིད་ཀྱིས་•མ་ངེས་འགྱུར། །
62-1435