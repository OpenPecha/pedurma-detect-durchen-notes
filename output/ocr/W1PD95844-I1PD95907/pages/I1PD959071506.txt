7
བསྟན་འགྱུར། དབུ་མ། ༼ས ༡༢༢
དེ་དོན་དམ་པའི་ངོ་བོ་ཁོ་ནར་འགྱུར་གྱི། ཀུན་རྫོབ་པ་ནི་མ་ཡིན་ནོ། །དེ་ཉིད་
ཀྱི་ཕྱིར་ཀུན་ནས་ཉོན་མོངས་པ་དང་རྣམ་པར་བྱང་བ་ལ་སོགས་པའི་རྟགས་དང་
དོན་དམ་པའི་རང་བཞིན་དུ་འབྲེལ་པ་གང་དུ་ཡང་མ་གྲུབ་པས་རྗེས་སུ་དཔག་པས་
གནོད་པ་ཡང་མི་སྲིད་དོ། །དེས་ཕྱིར་•ཀུན་ནས་ཉོན་མོངས་པ་ལ་སོགས་པ་རྒྱུ་་
ཙམ་ཞིག་ཏུ་སྒྲུབ་ན་ནི་གྲུབ་པ་སྒྲུབ་པ་ཉིད་ཡིན་ཏེ།
དེ་ཀུན་རྫོབ་པའི་རྒྱུ་ཡིན་་་
པར་ཁས་ལེན་པའི་ཕྱིར་རོ། །མིང་ལ་ནི་བརྩད་པ་མེད་དེ། བརྫུན་པ་ཡང་་་་་
གྲགས་པར་བསྒྲུབ་•པའི་ཕྱིར་དངང་། ཚད་མས་ཀྱང་གནོད་པའི་ཕྱིར་རོ། །
འཕགས་པ་ལང་ཀར་གཤེགས་པ་ལས། བྱང་ཆུབ་སེམས་དཔའ་དངོས་པོ་ཐམས་
ཅད་རང་བཞིན་མེད་དོ་ཞེས་དམ【བཅས་པར་•མི་བྱའོ་ཞེས་བསྟན་པ་གང་ཡིན་པ་
དེ་ཡང་གཅིག་ཁོ་ནར་རང་བཞིན་མེད་པར་དམ་འཆའ་བ་དགག་པ་ཡིན་པར་ལྟ་སྟེ།
ཀུན་རྫོབ་པའི་རང་བཞིན་ཁས་ལེན་པའི་ཕྱིར་གཅིག་ཁོ་ན་དགག་པ་ནི་རིགས་པ་མ་
ཡིན་ནོ། །དེ་ལྟ་མ་ཡིན་ན་མངོན་སུམ་ལ་སོགས་པས་གནོད་པར་ཐལ་བར་འགྱུར་
བའི་ཡང་གསལ་རབ་ལ། དེ་ལྟ་བུ་རང་བཞིན་མེད་པ་ཉིད་དུ་སྒྲུབ་པར་བྱེད་པའི་
ཚད་མ་ཡང་ཅུང་ཟད་ཀྱང་མེད་དོ། །དམ་བཅས་པ་ཙམ་གྱིས་ཀྱང་འདོད་པའི་་་
དོན་འགྲུབ་པ་མ་ཡིན་ཏེ། ཐམས་ཅད་ཀྱི་•ཐམས་ཅད་དུ་འགྲུབ་པར་ཐལ་བར་
འགྱུར་བའི་ཕྱིར་རོ། །དེ་ལྟ་བས་ན་དོན་དམ་པའི་རང་བཞིན་དགག་པར་བྱའི
སྤྱིར་ནི་མ་ཡིན་ནོ།
།དེ་བས་ཀྱང་དེ་ཉིད་ལས། བློ་གྲོས་ཆེན་པོ་སྣང་བ་དང་མི་
སྣང་བའི་མཚན་ཉིད་ཡིན་པའི་ཕྱིར་བྱང་ཆུབ་སེམས་དཔའ་དངོས་པོ་ཐམས་ཅད་་
རང་བཞིན་མེད་དོ་ཞེས་དམ་བཅའ་བར་མི་བྱའི། བློ་གྲོས་ཆེན་པོ་འོན་ཀྱང་བྱང་
ཆུབ་སེམས་དཔའ་ཆོས་ཐམས་ཅད་སྒྱུ་མ་དང་རྨི་ལམ་དང་འདྲའོ་ཞེས་བསྟན་•པར་
བྱའོ་ཞེས་གསུངས་ཏེ། དེ་ལ་མདོའི་དོན་ནི་སྣང་བའི་མཚན་ཉིད་ནི་ཀུན་རྫོབ་་་་
62-1484