کالم
བསྟན་འགྱུར། དབུ་མ།
१२२
མཆོག་འབྱུང་གནས་ཀྱི་མདོ་ལས་ཀྱང་●། གང་ལ་རང་བཞིན་ཡོད་པ་མ་ཡིན་ཏེ ༎
རང་བཞིན་མེད་པས་གཞན་རྐྱེན་•ཇི་ལྟར་འགྱུར།
གཞན་གྱིས་ཇི་ལྟར་བསྐྱེད།
།རང་བཞིན་མེད་པས་•
།རྒྱུ་འདི་བདེ་བར་གཤེགས་པས་བསྟན་པ་ཡིན། །
ཞེས་གསུངས་སོ། །དེའི་ཕྱིར་ཡབ་དང་སྲས་མཇལ་བའི་མདོ་ལས་ཀྱངང་།
རྟེན་
ཅིང་འབྲེལ་པར་འབྱུང་བ་ལ་•འཇུག་པས་ཆོས་ཀྱི་དབྱིངས་ལ་འཇུག་པ་སྟོན་པ་་་་
བསྟན་ཏེ། བཅོམ་ལྡན་འདས་དེ་ལ་མ་རིག་པ་ནི་མ་རིག་པ་ཉིད་ཀྱིས་མ་མཆིས་
སོ༑ །དེ་ཅིའི་སླད་དུ་ཞེ་ན། འདི་ལྟར་མ་རིག་པ་ནི་རང་བཞིན་དང་བྲལ་བ་
སྟེ༑ ཆོས་གང་ལ་ཡང་རང་བཞིན་མ་མཆིས་པ་དེ་ནི་དངོས་པོ་མ་མཆིས་པའོ། །
གང་ལ་དངོས་པོ་མ་མཆིས་པ་དེ་ནི་ཡོངས་སུ་མ་གྲུབ་པའོ། །གང་ཡོངས་སུ་མ་
གྲུབ་པ་དེ་ནི་མི་སྐྱེ་བའོ། །གང་མི་སྐྱེ་བ་དེ་ནི་མི་འགག་པའོ། །གང་མ་སྐྱེས་མ་
འགགས་པ་དེ་ནི་འདས་པ་ཞེས་གདགས་•པར་བགྱི་བ་མ་ལགས། མ་འོངས་པ་
དང་། ད་ལྟར་བྱུང་བ་ཞེས་གདགས་པར་བགྱི་བ་མ་ལགས་སོ།
།གང་དུས་་་་་
གསུམ་དུ་མི་དམིགས་པ་དེ་ནི་མིང་མ་མཆིས་པ། མཚན་ཉིད་མ་མཆིས་པ་མཚན་
མ་མ་མཆིས་པ། གདགས་སུ་མ་མཆིས་པ་སྟེ། གཞན་དུ་མ་ལགས་ཀྱི་མིང་ཙམ་
དང་། བརྡ་ཙམ་དང་། ཐ་སྙད་ཙམ་དང༌། ཀུན་རྫོབ་ཙམ་དང་། བརྗོད་
པ་ཙམ་དང་། གདགས་པ་ཙམ་དུ་སེམས་ཅན་རྣམས་གཟུད་པའི་དོན་དུ་བགྱི་བ་
མ་གཏོགས་•པར་མ་རིག་པ་དེ་ནི་དོན་དམ་པར་དམིགས་སུ་མ་མཆིས་སོ། །ཆོས་
གང་དོན་དམ་པར་དམིགས་སུ་མ་མཆིས་པ་དེ་ནི་གདགས་སུ་མ་མཆིས་པ་ཐ་སྙད་་
དུ་བགྱིར་མ་མཆིས་པ་བརྗོད་དུ་མ་མཆིས་པ་སྟེ་བཅོམ་ལྡན་འདས་གང་མིང་ཙམ་་་
ཞེས་བགྱི་བ་ནས་གདགས་པ་ཙམ་གྱི་བར་དེ་དག་ཀྱང་ཡང་དག་པར་མ་ལགས་པ་་
ཞེས་རྒྱ་ཆེར་འབྱུང་ངོ་། །དེ་ལྟར་•བྱས་ན། ཆོས་ཀྱི་འཁོར་ལོ་བསྐོར་བ་ན། །
62-946