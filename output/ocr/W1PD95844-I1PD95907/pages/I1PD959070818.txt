عام لا
བསྟན་འགྱུར། དབུ་མ། ༼༽ ༡༢༢
ཞེས་བསྟན་པའི་ཕྱིར་རོ།
།འབྲེལ་བ་ནི་དགོས་པའི་ནང་དུ་འདུས་པའི་ཕྱིར་་་
ལོགས་ཤིག་ཏུ་མ་སྨོས་ཏེ། འདི་ལྟར་བསྟན་བཅོས་ཐམས་ཅད་དམ། ལས་ལ་
ནི་དགོས་པ་ཉིད་ཀྱི་•འབྲེལ་བ་བརྗོད་པར་བྱའི། བྱེད་པའི་མཇུག་ཐོགས་ལ་་
སོགས་པའི་མཚན་ཉིད་ཀྱི་འབྲེལ་བ་གཞན་ནི་བརྗོད་པར་མི་བྱ་སྟེ། བསྟན་་་་
བཅོས་ལ་བྱ་བའི་ཡན་ལག་མ་ཡིན་པའི་ཕྱིར་རོ།
།དཔེར་ན་གསོ་བའི་བསྟན་་
བཅོས་ཇི་ལྟ་བ་དེ་བཞིན་དུ། དགོས་པ་དང་ལྡན་པ་གང་ཡིན་པ་དེ་བརྩམ་པར་་
བྱ་སྟེ། རབ་ཏུ་བྱེད་པ་འདི་ཡང་དགོས་པ་དང་ལྡན་པ་ཡིན་ནོ། །དཔེར་ན་་་་
གསོ་བའི་བསྟན་བཅོས་ལ་●ཇི་ལྟ་བ་དེ་བཞིན་དུ་འབྲེལ་བ་དང་ལྡན་པ་གང་ཡིན་པ་
དེ་རྟོག་པ་སྔོན་དུ་གཏོང་བ་རྣམས་ཀྱིས་གཟུང་•བར་བྱ་སྟེ། རབ་ཏུ་བྱེད་པ་འདི་
ཡང་འབྲེལ་བ་དང་བཅས་པ་ཡིན་ཏེ། རྟོག་པ་སྔོན་དུ་གཏོང་བའི་སྐྱེ་བོ་བདེན་པ་
གཉིས་ཁོང་དུ་ཆུད་པར་བྱ་བའི་ཕྱིར་རོ་ཞེས་བྱ་བ་ལྷག་མའོ། །འདི་ཞེས་བྱ་བ་ནི་
འོག་ནས་འབྱུང་བའི་རབ་ཏུ་བྱེད་པ་ནང་དུ་ཡོངས་སུ་རྫོགས་པའི་ངོ་བོར་བཞག་•
ནས་བརྗོད་པ་ཡིན་ཏེ། མངོན་སུམ་ཉེ་བའི་ཚིག་ཡིན་པའི་ཕྱིར་རོ། །བརྩམས་་
ཏེ་ཞེས་བྱ་བ་ནི། ད་ལྟར་དང་ཉེ་བ་ལ་ད་ལྟར་ཞེས་བཤད་པའི་ཕྱིར་རོ། །
རྣམ་པ་གཅིག་ཏུ་ན་བརྩམས་ལ་ཡོངས་སུ་རྫོགས་པ་མ་ཡིན་པ་ནི་ད་ལྟར་གྱི་དུས་
སོ༑ །བཅོམ་ལྡན་འདས་ཀྱིས་བདེན་པ་གཉིས་ཇི【ལྟ་བ་•བཞིན་དུ་རྣམ་པར་ཕྱེ་ལ།
སློབ་དཔོན་ཀླུ་སྒྲུབ་ཀྱི་ཞལ་སྔ་ནས་ཀྱིས་ཀྱང་གསལ་བར་མཛད་ཟིན་པ་མ་ཡིན་ནམ།
ཅིའི་ཕྱིར་བདེན་པ་གཉིས་རྣམ་པར་དབྱེ་བ་ཇི་ལྟ་བ་བཞིན་དུ་ཁོང་དུ་ཆུད་པར་བྱ་
བའི་ཕྱིར་རབ་ཏུ་བྱེད་པ་འདི་བརྩམས་ཤེ་•ན། གང་གི་ཕྱིར། བདེན་པ་་
གཉིས་པོ་རྣམ་ཕྱེ་ཡང༌་། །ཤིང་རྟ་ཆེ་དག་རྨོངས་ཉིད་ན། །གཞན་རྣམས་སྨོས་
ཀྱང་ཅི་དགོས་ཏེ། །དེ་བས་བདག་གིས་རྣམ་པར་དབྱེ། །ཞེས་བྱ་བ་སྨོས་སོ∶། །
62-796