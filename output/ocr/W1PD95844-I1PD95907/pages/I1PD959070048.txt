२८
_ བསྟན་འགྱུར། དབུ་མ། ༼ཤ༽ ༡༢༡
ལས་གཞན་པའི་རྒྱན་རྣམས་ཀྱིས་ཀྱང་བརྒྱན་པ་དག་ཏུ། དེ་བཞིན་གཤེགས་པ་་
རྣམས་དང་། དེའི་སྲས་རྣམས་ལ་•རིན་པོ་ཆེའི་རང་བཞིན་ལས་བྱས་པའི་བུམ་་
པ་གྲངས་མང་པོ་དུ་མ་དག་སྤོས་དྲི་ཞིམ་པོ་སྣ་ཚོགས་པ་དང་སྦྱར་བའི་ཆུ་ཡིད་དུ་
འོང་བ་དངང་། མེ་ཏོག་གིས་ཀྱང་ལེགས་པར་བཀང་བ་བྱས་པ་དང་། དེ་
བཞིན་དུ་གླུ་སྙན་པ་དང་། རོལ་མོ་སྙན་པ་དང་བཅས་པ་དུ་མ་དག་གིས་སྐུ་ཁྲུས་
གསོལ་བར་བགྱིའོ། །དེ་ནས་དེའི་རྗེས་ལ་ཁྲུས་གསོལ་བ་དེ་དག་གི་སྐུ་ལ་ན་
བཟའི་རྣམ་པ་མཚུངས་པ་མེད་པའི་གོས་གཙང་ཞིང་དྲི་ཞིམ་པོའི་བདུག་པས་རབ་
ཏུ་བསྒོས་ཤིང་བདུག་པས་མཛེས་པར་བྱ་བའི་ཕྱིར་སྐུ་ཕྱི་•བར་བགྱིའོ། །དེ་ནས་
ནི་དེ་དག་ལ་ཁ་དོག་ཚོན་• གྱིས་ལེགས་པར་བསྒྱུར་ཞིང་མཛེས་པར[བྱ་བ་•དང་།
དྲི་ཤིན་ཏུ་ཞིམ་པོས་བསྒོས་པའི་ན་བཟའ་དམ་པ་བདག་གིས་དབུལ་བའམ་དབུལ་
དུ་གཞུག་པར་བྱའོ། །ན་བཟའ་དག་ལ་དྲི་དང་སྤོས་ཀྱིས་བསྒོས་ཤིང་བྱུགས་པ་ནི་
རྒྱན་དང་འདྲ་བར་དྲེགས་པའི་རྒྱུ་ཡིན་པའི་ཕྱིར་བཀག་པ་ཡིན་ལ། ཆོས་ཀྱི་
བདག་པོ་ཡང་རང་ཉིད་ལ་གནས་པར་མཛད་པས་སློབ་མ་རྣམས་རྗེས་སུ་འཇུག་
ཅིང་སློབ་པར་མཛད་པ་མ་ཡིན་ནམ། དེ་ནི་བདེན་མོད་ཀྱི། དད་པས་བྱིན་
པའི་སྤོས་དང་མེ་ཏོག་ལ་སོགས་པས་མིག་ལ་ཕན་པ་ལ་སོགས་པའི་བློས་དེ་ལ་སྤྱོད་
པར་ནི་མངོན་སུམ་སྣང་•བ་ཡིན་གྱི། བརྒྱན་•པའམ་ཆགས་པའི་བློས་ནི་མ་ཡིན་
ལ༑ སངས་རྒྱས་ཀྱི་སྐུ་གཟུགས་ལ་སོགས་པ་ལ་ནི་དེ་ལྟར་བྱས་པ་ཉིད་ཀྱང་
ཉེས་པ་ཡོད་པ་མ་ཡིན་པས་བརྩད་པ་འདིས་ཅི་ཞིག་བྱ། ཁྱིམ་པའི་རྟགས་ཅན་གྱི་
བྱང་ཆུབ་སེམས་དཔའ་རྣམས་ནི་གོས་བཟང་པོ་མཐོ་རིས་ན་ལྷ་ལ་ཡོད་པ་ལྟ་བུ་
སྲབ་ཅིང་ཤིན་ཏུ་ཕྲ་བ་སྣ་ཚོགས་ཤིང་ཁ་དོག་དུ་མས་ཉེ་བར་བསྒྱུར་བས་མཛེས་པ་
གང་ཡིན་པ་དེ་ནི་སྲབ་ལ་འཇམ་པ་སྣ་ཚོགས་མཛེས། །ཞེས་བྱ་བ་སྟེ། དེ་ལྟ་
62-28