གཤིན་རྗེ་གཤེད་ནག་པོའི་ཞི་བའི་སྦྱིན་སྲེག་གི་ཆོ་ག་ཞེས་བྱ་བ།
༢༧༣
གཉིས་ལས། །དྲ་བ་ཟླ་ཚེས་རྡོ་རྗེའི་གཟུགས། །ཁ་དོག་དཀར་པོ་ཉིད་བྱས་ཏེ། །
ཙནྡན་དཀར་པོའི་འོ་མས་བྱུགས། _ །མེ་ཏོག་དཀར་པོ་དུས་གསུམ་གཏོར། །
ནང་དུ་འདབ་བརྒྱད་དཀར་པོ་བྲི། །འཁོར་ལོ་རྡོ་རྗེ་རིན་ཆེན་དང་། །པདྨ་རལ་
གྲི་ཕྱག་རྒྱ་དགོད། །ནང་དུ་རྡོ་རྗེའི་ཕྲེང་བ་སྟེ། །ཁ་ཁྱེར་མེ་རིས་རྣམ་པར་་
བསྐོར༑ །ཐབ་ཀྱི་དབང་དུ་བྱས་པའོ། །བུད་ཤིང་ཚད་ནི་ཁྲུ་གང་ལ། །སྐམ་
པ་དང་ནི་རྙིང་པ་དག །རུལ་དང་སྲོག་ཆགས་རྣམ་སྤངས་ཏེ། །ནྱ་གྲོ་དྷ་དང་
པཱ་ལ་ཤ །ཤ་མི་ཏ་དང་དྲི་བཟངས་དང་། །བྱང་ཆུབ་ཤིང་དང་ཙནྡན་དང་། །
དྲི་ཞིམ་བཟང་པོའི་ཤིང་དེ་དག །ཐབ་ཀྱི་ཁོ་ར་ཁོར་ཡུག་ཏུ། །ཀུ་ཤ་སྔོན་པོ་་་
བཀྲམ་པའི་སྟེང་། །ཐབ་ཁུང་དམའ་བར་ལེགས་བརྩིགས་ལ། །སྦྲང་རྩི་འོ་མ་དྲི་
ཆུས་བྱུག །བུད་ཤིང་དབང་དུ་བྱས་པའོ། །ཡམ་ཤིང་འབྲས་བུ་ཙནྡན་གྱི། །
ཤིང་ངམ་དྲི་ཞིམ་ཤིང་དག་ལ། །རྩེ་མོའི་ཆ་ལས་བྱུང་བ་ཡི། །རློན་དང་་
འདབ་མར་བཅས་པ་སྟེ། །སོར་བཅུའི་ཚད་དུ་མངོན་པར་གསུངས། ། དྲི་ཆུ་འོ་
མས་སྦགས་ལ་བཞག །རྩེ་གཉིས་གས་དང་ཆག་པ་དང་། །འབུས་ཟོས་པ་དང་
སྲོག་ཆགས་བཅས། །ཤུན་པ་མེད་དང་བརླ་བསྐམས་དང་། །ཡོ་དང་རུལ་་་
དང་སྦོམ་པ་དང་། །རིང་ཐུང་ཕྲ་བ་རྣམ་པར་སྤངས། །གདགས་ཡིག་བཏགས་ལ་
བསྲེག་པར་བྱ། །བྱེ་བྲག་དང་ནི་སྡེ་ཚན་ནོ། །ན་མཿཤཱནྟིང་ཀུ་རུ་སྭཱ་ཧཱ། ཨ་མུ་
ཀ་སྱེ་སརྦ་ཏྲེ་ཧ་ཎཾ། སརྦ་བིR་ན། སརྦ་ཛྭ་ར་ཎཾ། སརྦ་བྱཱ་དྷི་ནཾ། སརྦ་རོ་
ག་ནཾ། སརྦ【བི་ཥ་ནཾ●། སརྦ་ཨ་མཾ་ག་ལེ་ནཾ། སརྦ་དུར་ནི་མི་ཏ་ནཾ། སརྦ་
པཱ་པཾ་ཀརྨཱ་པ་ར་ཎཾ། ཤཱནྟིང་ཀུ་རུ་སྭཱ་ཧཱ། ཏིལ་དང་ཡུངས་ཀར་རྒྱལ་པོ་ནི། །
སྡིག་པ་སྦྱང་ཕྱིར་བསྲེག་པར་བྱ། །ཨོཾ་སརྦ་པཱ་པཾ་ད་ཧ་ན་བཛྲ་•ཡ་ཧཱུྃ་ཕཊ་སྭཱ་ཧཱ།
དེ་ནས་མཆོད་བསྟོད་གསོལ་བ་གདབ། །དགང་བླུགས་ཕུལ་ལ་བསྲེག་པར་བྱ། །
24-273