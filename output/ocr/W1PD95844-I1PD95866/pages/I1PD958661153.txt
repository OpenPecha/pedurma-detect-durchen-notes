7730
PADPEDGA བསྟན་འགྱུར། རྒྱུད། ༼རྡ་ PS PA
བར་བྱའོ། །དེ་གོ་ནས་ཀྱང་མཐུན་པའི་གཟུགས་སུ་གནས་པས་མ་ཡིན་པ་ལ་སོམ་
ཉི་འགྱུར་སྲིད་དོ། །དེ་ལྟར་ན་ཡང་དེ་རྒྱས་པར་བྱས་ནས་ས་བཅུ་དང་ལྡན་པའི་
ཚུལ་ནི་འོག་ནས་བཤད་དོ། །ལྷ་མོ་དེ་ལ་འཁྱུད་པར་བྱ། །ཞེས་པ་ནི་རྣམ་པ་་
གསུམ་གྱིས་ཏེ་རིགས་རྣམས་ཀྱི་ཡེ་ཤེས་སྐྱེ་བའི་ཚུལ་གསུམ་གཙོ་བོ་ཡིན་པར་བསྟན་
པའི་ཕྱིར་རོ། །དེ་ནས་བླ་མས་དེ་ཁོ་ན་ཉིད་བཞི་པ་བསྟན་པ་ནི་རྡོ་རྗེ་ཞེས་པ་ལ་
སོགས་པའོ། །བསྙེན་•ཞེས་པ་ནི་རྡོ་རྗེ་དང་པདྨ་ཞེས་སྔོན་གྱི་ཐ་•ཚིག་གོ། །དེ་
ཉིད་ཅེས་པ་ནི་མི་འགྱུར་བ་བསྟེ། འདིས་མི་གནས་པའི་མྱ་ངན་ལས་འདས་པ་ལ་
མི་སླུ་•བར་བྱེད་པའི་ཕྱིར་རོ། །ཕྱི་མ་ལ་ཡང་དེ་བཞིན་དུ་སྦྱར་རོ། །ཉེ་བར་་་
སྒྲུབ་པ་ཞེས་པ་ནི་སྒྲུབ་པ་དང་ཉེ་བའི་ཕྱིར་ཏེ། དེ་མ་ཐག་ཏུ་བསྒྲུབ་•པའི་ཕྱིར་
རོ༑ །དེ་ནས་བསྐུལ་ཞིང་བསྐྱོད་ཙམ་གྱིས། །ཞེས་པ་ནི་བསྒྲུབ་•པ་བརྩམ་པའོ། །
དེ་བརྩམས་པས་སྔོན་དུ་གཡོ་བའི་རྟགས་ལྔ་འབྱུང་སྟེ། སྙིང་ནི་འདར་ཞིང་དྲན་
པ་ཉམས། །ཞེས་པ་ནི་མེ་ལོང་ལྟ་བུའི་ཡེ་ཤེས་ཀྱི་རྟགས་སོ། །སྤྱི་བོ་སྐྲ་གྲོལ་་
ཞེས་པ་ནི་སོ་སོར་ཀུན་དུ་རྟོག་པའོ། །གོས་ཀྱང་འདོར་བ་ནི་ཞེས་པ་ནི་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་རྟགས་སོ། །རྡུལ་གྱིས་ལུས་ཞེས་པ་ནི་མཉམ་པ་ཉིད་ཀྱི་ཡེ་
ཤེས་སོ། །མདོག་དམར་བ་དང་མིག་དམར་བ་ནི་བྱ་བ་•ནན་ཏན་ཏེ། དེ་་་
རྣམས་དང་ལྡན་ནས་ཡང་དང་• ཡང་དུ་བསྐྱོད་པ་ནི་བསྒྲུབ་•པའི་དེ་ཉིད་དོ། །
སེམས་ཁྲལ་མེད་པ་རུ་ཞེས་པ་ནི་བཙལ་•དགོས་པ་མེད་དེ། རྒྱུ་སྔོན་དུ་སོང་བའི་
ཕྱིར་ཏེ་•དེ་ཁོ་ན་ཉིད་བཞི་པ་སྐྱེ་བ་ལ་ཐེ་ཚོམ་མི་བྱའོ། ། རྒྱུ་གང་ཞེ་ན་སྡོམ་་་་
བརྩོན་ཞེས་ཏེ་སྡོམ་པ་དང་བརྩོན་འགྲུས་ཀྱི་རང་བཞིན་ཡིན་པས་ན་རླུང་གི་དཀྱིལ་
འཁོར་ལ་དེ་སྐད་དུ། དེ་ནི་རང་བཞིན་གྱིས་གནས་པའི་དབྱིབས་ཡིན་པ
གཞུའི་●དབྱིབས་ཏེ། ཐབས་ཀྱི་མདས་•མཚན་པའོ། །དེས་སུམ་མདོའི་རང་་
21-1130