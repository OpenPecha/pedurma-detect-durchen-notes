༡༢༤༤
བསྟན་འགྱུར། རྒྱུད། ༼དི ༤༢
ཚིགས་སུ་བཅད་པ་དང་། ཆེད་དུདུ་བརྗོད་པ་དང་། དེ་ལྟ་བུ་བྱུང་བ་དང་།
སྐྱེས་པའི་རབས་དང་། ཤིན་ཏུ་རྒྱས་པ་དང་། རྨད་དུ་བྱུང་བ་ཞེས་བྱ་བའི་•
བཅོམ་ལྡན་འདས་ཀྱི་གསུང་རབ་ཡིན་ལ། དེ་ལས་མདོ་ཙམ་དུ་སྟོན་པས་མདོའི་
སྡེ་་སྟེ། གསུང་རབ་མ་ལུས་པར་མདོར་སྟོན་པའོ། །ཡང་ན་སྐལ་བ་ཇི་ལྟ་བར་
སྐྱེས་བུའི་དོན་སྟོན་པས་ན་མདོའི་སྡེ།འོ། །དབྱངས་ཀྱིས་བསྙད་པ་ནི་གསུང་་་་་་
དབྱངས་ཡན་ལག་དྲུག་ཅུ་དང་ཡང་དག་པར་ལྡན་པའོ། །བསྟོད་པ་སྨྲ་བ་དང་།
ཆོས་སྟོན་པ་ལ་སོགས་པར་འདིས་ལུང་སྟོན་པས་ན། ལུང་སྟོན་པ་སྟེ། ལས་ཀྱི་
ཁྱད་པར་གཟིགས་པས་མ་འོངས་པའི་ཆ་ཉེ་བར་སྟོན་པར་མཛད་པས་སོ།
ཚིགས་སུ་བཅད་པ་ནི་ཚིགས་སུ་བཅད་པར་སྦྱར་རོ། །ཆེད་དུ་བརྗོད་པ་ནི་སྔོན་
མ་བྱུང་བའི་ཡང་དག་པའི་དོན་བཟང་པོ་ཐོབ་པས་ཡོངས་སུ་མགུ་སྟེ། ཨེ【མ་ཧོ་•
སངས་རྒྱས་ཞེས་བྱ་བ་ལ་སོགས་པ་ཉེ་བར་སྨྲ་ཞིང་ལེགས་སོ་ཞེས་བྱ་བ་སྟོན་ཏོ། །
དེ་ལྟ་བུ་བྱུང་བ་ནི་སངས་རྒྱས་ནས་འདས་པའི་སྐྱེ་བ་གཞན་དག་སྟོན་པར་མཛད་་
པའོ།༑ །སྐྱེས་པའི་རབས་ནི་སངས་རྒྱས་ཀྱི་འདས་པ་ལ་སོགས་པའི་སྐུ་ཚེ་བླངས་
པ་སྟོན་པར་མཛད་པའོ། །ཤིན་ཏུ་རྒྱས་པ་ནི་དངོས་པོ་གཅིག་དབྱེ་བ་ཚད་མེད་་
པས་ཉེ་བར་སྟོན་པར་མཛད་པའོ། །རྨད་དུ་བྱུང་བ་ནི་ལས་ཆུང་ངུ་ལ་ཡང་ལས་
ཀྱི་རྣམ་པར་སྨིན་པ་ཚད་མེད་པ་ཉེ་བར་སྟོན་པར་མཛད་པའོ། །དེ་ལྟ་བུ་ནི་དམ་
པ་རྣམས་ཀྱི་ཆོས་ཡིན་པས་ན་དམ་པའི་ཆོས་ཏེ། མཁས་པས་ཤེས་པར་བྱ་བ་ཡིན་
པའི་ཕྱིར་རོ། །དམ་པའི་ཆོས་དེ་ནི་ཀུན་དུ་འགྲོ་བ་ཞེས་བྱ་སྟེ། ཚུལ་གསུམ་ལ་
ཁྱབ་པའོ། །དེ་ཡང་གང་གི་• ཕྱིར་སེམས་ཅན་ཐམས་ཅད་ལ་ཡན་ལག་དགུ་དང་
འདྲེས་པའི་དམ་པའི་ཆོས་ཀྱི་གསུང་རབ་སྟོན་པར་མཛད་པ་ཡིནན་་ལ། རྒྱུ་དེས་ན་
རླུང་གིས་བསྐྱོད་པ་ཞེས་བྱ་བ་རླུང་གིས་བསྐྱོད་ཅིང་གཡོ་བར་བྱས་པའི་བ་དན་གྱི་་
།
21-1244