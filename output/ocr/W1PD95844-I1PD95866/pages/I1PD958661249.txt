१२२७
བསྟན་འགྱུར། རྒྱུད། ༼༣༽ ༤༢
ཞེ་ན། དེའི་ཕྱིར། དུས་གསུམ་བཞུགས་པའི་སངས་རྒྱས་རྣམས། །ཞེས་བྱ་
བ་ལ་སོགས་པ་སྨོས་ཏེ།
འདས་པ་དང་མ་འོངས་པ་དང་། ད་ལྟར་བྱུང་བའི་
སངས་རྒྱས་ཕྱོགས་བཅུ་ན་བཞུགས་པའོ། །དམིགས་ཏེ་ཞེས་བྱ་བ་ནི་•ཉེ་བར་་་་
བསམ་པའོ། །སྣ་ཚོགས་མཆོད་པའི་སྤྲིན་རྣམས་ནི།
།ཞེས་བྱ་བ་ནི་སྙིང་གའི་
ཟླ་བའི་རལ་གྲིའི་•འོད་ཟེར་གྱི་སྒྲ་ལས་བྱུང་བའི་མཆོད་པ། མེ་ཏོག་དང་། བདུག་
སྤོས་དང་། དྲི་དང་། མར་མེ་དང་། ལྷ་བཤོས་དང་། རོལ་མོ་དང་།
གླུ་དང་། གར་དང་། གོས་དང་། ན་བཟའ་ལ་སོགས་པ་རྣམ་པ་སྣ་ཚོགས་པའི་
མཆོད་པའི་ཁྱད་པར་ཅན་•རྣམས་ནི་ཤིན་ཏུ་མང་བའི་ཕྱིར་སྤྲིན་དང་འདྲ་བས་ན་
སྤྲིན་རྣམས་སོ། །སོགས་པ་ཞེས་བྱ་བའི་སྒྲས་ནི་མཆོད་པ་སྔོན་དུ་འགྲོ་བའི་བསྟོད་་
པ་དང་། སེམས་ཅན་རྗེས་སུ་གཟུང་བར་བྱ་བའི་ཕྱིར་སྨོན་ལམ་བྱ་བ་དང་།
གསོལ་བ་གདབ་པ་དང་། བདག་དབུལ་བའོ། །བློ་ལྡན་གྱིས་ཞེས་བྱ་བ་ནི་་་་་
སེམས་བརྟན་པ་སྟེ། རྣམ་པར་གཡེང་བའི་རྟོག་པ་ཐམས་ཅད་དང་བྲལ་བའོ། །
དེ་ལྟར་སྔར་བཤད་པ་དང་འོག་ནས་བཤད་པའི་རྣམ་པས་སངས་རྒྱས་ཀྱི་སྤྱན་སྔར་
སྡིག་པ་བཤགས་པ་ལ་སོགས་པ་བྱའོ། །དགེ་བ་རྣམས་ནི་འཕེལ་བར་བྱ་བའི་ཕྱིར༎
ཞེས་བྱ་བ་ནི། དགེ་བ་རྣམས་ཉེ་བར་བསགས་པའི་ཕྱིར་རོ། །སོགས་པའི་སྒྲས་
ནི་བསོད་ནམས་ཀྱི་རྗེས་སུ་ཡི་རང་བ་དང་། གསུམ་ལ་སྐྱབས་སུ་འགྲོ་བ་དང་།
བྱང་ཆུབ་ཏུ་སེམས་བསྐྱེད་པ་དང་། ལམ་ལ་གནས་པའོ། །མདོར་བསྟན་པ་
འདིའི་བཤད་པ་གསུངས་པ་ནི། གང་ཞིག་ཅེས་བྱ་བ་ལ་སོགས་པ་ཡིན་ཏེ།
དང་པོར་སྡིག་པ་བཤགས་པའོ།
།དེ་ལ་གང་ཞིག་ཐོག་མེད་ཅེས་བྱ་བ་ནི་ཐོག་
མ་མེད་པའི་དུས་ནས་སྡིག་པའི་རྙོག་པ་ཉེ་བར་བསགས་པ་གང་ཡིན་པ་དེ་ཐུགས་་
རྗེས་ཐུགས་ནོན་པའི་སངས་རྒྱས་རྣམས་ཀྱི་སྤྱན་སྔར་བཤགས་ཤིང་རབ་ཏུ་བསྒྲག་•
21-1226