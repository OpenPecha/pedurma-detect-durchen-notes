५२२
PER བསྟན་འགྱུར། རྒྱུད། ༼ཐི༽ JappAB
བུ་སྔོན་•དུ་བྱེད་ཅིང་རྨོངས་པ་རྣམས་ལ་གསུངས་སོ། །དེ་བཞིན་དུ་བསླབ་པའི་
གནས་གཞན་དང་གཞན་དག་ཀྱང་སྐྱེ་བོ་དེ་དང་དེ་རྣམས་ཀྱི་སྐྱོན་དག་ལ་གཟིགས་
ནས༑ བཅོམ་ལྡན་འདས་ཀྱིས་བཅས་ཀྱི། དང་པོ་ནས་རང་བཞིན་གྱིས་་་་་་
ཡོངས་སུ་དག་པའི་ཆོས་ཉིད་ཀྱི་དགོངས་པ་ལ་བརྟེན་•ནས་ནི་མ་ཡིན་ནོ། །ཅིའི་
ཕྱིར་དེ་ལྟར་ཤེས་ཤེ་ན། སྐྱེ་བོའི་སྐྱོན་གྱི་རྒྱུར་འགྱུར་ཏེ། །དེ་ཉིད་ཕྱིར་ན་་་་་་
བཀག་པ་ཡིན། །ཞེས་འབྱུང་བའི་ཕྱིར་རོ། །བསྟེན་ན་ཡེ་ཤེས་ཐོབ་པར་འགྱུར། །
ཞེས་བྱ་བ་ནི་གསོད་པ་ལ་སོགས་པ་བཞིན་དུ་ལྟུང་བ་ཐམས་ཅད་བསྟེན་ན་རྣམ་པ་
ཐམས་ཅད་དུ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོའི་དཀོན་མཆོག་དཔལ་གྱི་རང་་་་་་
བཞིན་གྱི་བྱང་ཆུབ་སེམས་དཔའི་ཏིང་ངེ་●འཛིན་ཐོབ་པར་འགྱུར་རོ་ཞེས་བྱ་བའི་་
དོན་ཏོ། །མོས་པ་སྣ་ཚོགས་པའི་སེམས་ཅན་གྱི་ཚོགས་པའི་•མི་ཕྱེད་པའི་ཏི
འཛིན་འཐོབ་པར་མཛད་པ་ཉིད་ཡིན་པའི་ཕྱིར་རོ། ། རྡོ་རྗེ་བཀོད་པ་སྟེ་རྡོ་རྗེ་་་་
འཆང་ཆེན་པོས་མི་ཕྱེད་པ་དེ་སྐད་ཅེས་བཀའ་སྩལ་ཏོ།
།སྔར་མདོར་བསྟན་པའི་
ཚིག་རྣམས་ཐོས་ནས། ཆོས་ལ་སྨད་དེ་རྒྱལ་བར་གྱུར་པ་རྣམས་ནམ་མཁའ་དང་
མཉམ་པ་གཉིས་སུ་མེད་པའི་ཡེ་ཤེས་རྡོ་རྗེའི་ཏིང་ངེ་འཛིན་གྱིས་བསླངས་•ནས།
སླར་དེ་བཤད་པ་ན་ཡང་རིགས་ཆད་པ་དང་། རིགས་མ་ངེས་པ་རྣམ་པར་སྤྲོས་་
པས་གོ་བ་རྣམས་འབྱུང་བར་འགྱུར་བས་དེ་རྣམས་དང་རྗེས་སུ་མཐུན་པར་བསྟན་
པའི་ཕྱིར་དམ་ཚིག་རྡོ་རྗེ་དཔལ་ལ་སོགས་པའི་བྱང་ཆུབ་སེམས་དཔའ་ཆེན་པོ་་་་་་་
རྣམས་བཅོམ་ལྡན་འདས་ཞེས་བྱ་བ་ལ་སོགས་པས་ངོ་མཚར་ལ་སོགས་པ་སྔོན་དུ་་་
འགྲོ་བ་ཅན་གྱི་སྨོད་པ་བྱེད་པར་གྱུར་ཏེ་བཤད་ཟིན་ཏོ། །འདས་ཤིང་ཞེས་བྱ་བ་
ནི་ཁམས་གསུམ་ལས་ཀུན་དུ་འདས་པའོ། །ཁམས་གསུམ་ལས་ཀུན་དུ་འདས་པ་
ཉིད་ཀྱིས་འཇིག་རྟེན་ཐམས་ཅད་ལས་འདས་པ་སྟེ། ནམ་མཁའི་དབྱིངས་ཀྱི་ཆོས་
21-522