ཀུན་དུ་བཟང་པོའི་སྒྲུབ་པའི་ཐབས་ཀྱི་འགྲེལ་པ།
7244
གཟུགས་དང་། སྒྲ་དང༌་། དྲི་དང་། རོ་དང་། རེག་བྱ་དང་ ཆོས་ཀྱི་
དབྱིངས་བྱིན་གྱིས་བརླབ་པར་བྱའོ། །སྤྱན་ལ་སོགས་པ་བཞིས་ནི་ས་ལ་སོགས་པ་
བྱུང་བ་ཆེན་པོ་རྣམས་བྱིན་གྱིས་བརླབ་པ་རྫོགས་པར་བྱའོ། _ །གཟུགས་དང་
ཞེས་བྱ་བ་ལ་སོགས་པ་ལ་གཟུགས་ནི་གཟུགས་ཀྱི་ཕུང་པོ་སྟེ།
དབང་པོ་ལྔ་དང་་
ཡུལ་འོ། །ཚོར་བ་ནི་ཉམས་སུ་མྱོང་བ་སྟེ་བདེ་བ་དང་སྡུག་བསྔལ་བའོ། __ །
བདེ་བ་ཡང་མ་ཡིན་སྡུག་བསྔལ་བ་ཡང་མ་ཡིན་པའོ། །འདུ་ཤེས་ནི་ཉེ་བར་་་་
འཛིན་པ་སྟེ། བུམ་པ་ལ་འདི་ནི་བུམ་པའོ་སྙམ་པའོ།
།འདུ་བྱེད་ནི་སེམས་་
དང་ཡང་དག་པར་ལྡན་པ་དང་། སེམས་དང་མི་ལྡན་པའོ། །དེ་ལ་སེམས་་
དང་ལྡན་པ་ནི་སེམས་པ་དང་། འདུན་པ་དང་༌། བློ་དང་། དྲན་པ་དང་།
ཡིད་ལ་བྱེད་པ་དང་། ཁྲོ་བ་དང་། འཁོན་དུ་འཛིན་པ་དང་། གཡོ་དང་།
སྒྱུ་•དང་། ཕྲག་དོག་ལ་སོགས་པའོ། །མི་ལྡན་པ་ནི་ཐོབ་པ་དང་། རྙེད་པ་
དང༌་།
འདུ་ཤེས་མེད་པའི་སྙོམས་པར་འཇུག་པ་ལ་སོགས་པའོ། །རྣམ་པར་་་
ཤེས་པ་ནི་ཡིད་དེ། །དྲུག་པོ་འགགས་མ་ཐག་པ་ཡི། །རྣམ་ཤེས་གང་ཡིན་དེ་་་
ཡིད་དོ།
།ཞེས་བཤད་པས་སོ། །དེ་ལྟར་ཕུང་པོ་རྣམ་པ་ལྔ་རྣམ་པར་དག་པའི་
ངོ་བོ་ཉིད་•ནི་དེ་བཞིན་གཤེགས་པ་ལྔ་པོ་ཡིན་ནོ། །དེ་ལྟར་ཕུང་པོ་དང་། སྐྱེ་
མཆེད་དང་། ཁམས་རྣམས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་
པས་བྱིན་གྱིས་བརླབས་ནས་སྤྱན་ལ་སོགས་པའི་ལྷ་མོ་བཞིས་བྱིན་གྱིས་བརླབས་•
ཤིང༌་། སའི་སྙིང་པོ་ལ་སོགས་པ་དང༌་། གཟུགས་རྡོ་རྗེ་ལ་སོགས་པས། མིག་
ལ་སོགས་པ་དང་། གཟུགས་ལ་སོགས་པ་རྣམ་པར་སྦྱངས་ནས་རྣམ་པ་ཐམས་
ཅད་མཁྱེན་པ་ཉིད་ཐོབ་པ་དང་། སེམས་ཅན་ཐམས་ཅད་ཀྱང་རྗེས་སུ་གཟུང་
བའི་ཕྱིར་འོག་ནས་བཤད་པའི་ས་བོན་འདི་རྣམས་ཀྱིས་རབ་ཏུ་དབྱུང་བར་བྱའོ། །
གཞན་མ་ཡིན་
21-1255
21-1257