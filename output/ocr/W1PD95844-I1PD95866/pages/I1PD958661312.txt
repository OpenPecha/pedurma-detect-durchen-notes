ཀུན་དུ་བཟང་པོའི་སྒྲུབ་པའི་ཐབས་ཀྱི་འགྲེལ་པ།
༡༢༨༩
མཛད་པའོ། །རྡོ་རྗེ་སེམས་དཔའ་ཞེས་བྱ་བ་ནི་འཚང་རྒྱ་བ་ཉིད་ཀྱིས་ཐོགས་པ་་
མེད་པའི་ཐུགས་ཐམས་ཅད་དང་ལྡན་པ་ལ་ཕྱག་འཚལ་ལོ་ཞེས་པའོ། །དེ་ནས་་་
དོན་དམ་པར་ཀུན་དུ་བཟང་པོ་ཉིད་ཡིན་པས་ཐུགས་ཐམས་ཅད་ནི་ཐམས་ཅད་ཀྱི་
བདག་ཉིད་ཡིན་པས་ལྷ་རེ་རེ་ཞིང་བསྟོད་པ་མ་བྱས་པ་ཡིན་ནོ། །་འདོད་ཆགས་་
དང་ཞེ་སྡང་དང་གཏི་མུག་དང་ང་རྒྱལ་དང་ཕྲག་དོག་རྣམ་པར་དག་པའི་ངོ་བོ་་་་་
ཉིད་དང་ཡེ་ཤེས་ལྔའི་རང་བཞིན་ནོ། །དེ་བཞིན་གཤེགས་པ་ལྔ་ཡིན་ཏེ། དེ་་
ཡང་། གང་གི་•རང་བཞིན་ཆགས་སྡང་རྣམ་བྲལ་ཡང༌་། །གདུལ་བྱའི་དབང་
གིས་ཁྲོ་ལ་ཁྲོ་བ་དང་། །འདོད་ཆགས་ཅན་ལ་ཆགས་པ་ཅན་ལྟར་སྟོན།
།བྱང་
ཆུབ་མཆོག་གནས་དེ་ལ་ཕྱག་འཚལ་ལོ། །ཞེས་ཇི་སྐད་བཤད་པ་ལྟ་བུའོ། །ད་
ནི་འབར་བའི་ཨོཾ་གྱིས་•ཞེས་བྱ་བ་ལ་སོགས་པས་བདུད་རྩི་མྱང་བ་བཤད་པར་བྱ་སྟེ།
བདུད་རྩི་ལྔ་པོ་དེས་སྙིང་གའི་ཟླ་བའི་དབུས་སུ་ཆུད་པའི་ཟླ་བའི་དཀྱིལ་འཁོར་ལ་་
ཞུགས་•པའི་དཀྱིལ་འཁོར་པ་རྣམས་དེས་ཚིམ་ཞིང་མགུ་བར་བྱའོ། །དེ་ཡང་ཡི་
གེ་ཨོཾ་འབར་ཞིང་འོད་དང་ལྡན་པའི་གཟུགས་ཅན་དེས་•བྱིན་གྱིས་བརླབས་ལ་རླུང་
དང་མེའི་དཀྱིལ་འཁོར་ལ་གནས་པའི་ཐོད་པའི་དབུས་ན་བདུད་རྩི་ལྔ་པོ་གནས་པ་
རླུང་དང་མེའི་དཀྱིལ་འཁོར་དག་གིས་རབ་ཏུ་སྦར་བས་གོང་བུ་དམར་པོ་ལྟ་བུར་་་
བསམས་ལ་ཡི་གེ་ཨ་ཡིས་ཁྲག་ཞུ་བ་ལྟ་བུའི་•རང་བཞིན་ལ་ཨོཾ་གྱིས་བདུད་རྩི་དཀར་
པོར་བྱས་ནས་ཨོཾ་ཨཱཿཧཱུཾ་ཞེས་བྱ་བའི་ཡི་གེ་གསུམ་ལས་བྱུང་བའི་རྡོ་རྗེ་ཡོངས་སུ་གྱུར་
པ་ལས་སངས་རྒྱས་ལྔས་བྱིན་གྱིས་བརླབས་པར་བསམས་ལ་རང་གི་ས་བོན་གྱིས་ཡེ་
ཤེས་ལྔའི་བདུད་རྩིའི་རང་བཞིན་དུ་བྱས་ལ་ཧཱུཾ་ལས་བྱུང་བའི་རྡོ་རྗེའི་འོད་ཟེར་གྱིས་
བཀུག་པའི་ལྕེས་སྙིང་གའི་ཟླ་བར་ཆུད་པའི་དཀྱིལ་འཁོར་གྱི་འཁོར་ལོ་དེས་ཚིམ་་་་
པར་བྱའོ། །དེ་ཡང་། ཟླ་ཉི་རྡོ་རྗེ་ཆུ་དང་དྲི་མར་མེ། །ཐོད་པ་ལ་གནས་མེ་
21-1289