སངས་རྒྱས་ཕལ་པོ་ཆེ་ཞེས་བྱ་བ་ཤིན་ཏུ་རྒྱས་པ་ཆེན་པོའི་མདོ།
༡༡༣
པའི་སྙིང་པོ་ཆོས་ཀྱི་དབྱིངས་དང་། ནམ་མཁའི་ཁམས་ཐམས་ཅད་ཀྱི་སྤྲིན་ཅེས་
བྱ་བ་མངའོ། །དེ་བཞིན་གཤེགས་པའི་ཞབས་བྱིན་པ་གཡོན་པ་རི【དགས་ཨེ་ནེ་
ཡའི་●བྱིན་པ་ལྟ་བུ་ལ། དེ་བཞིན་གཤེགས་པའི་མཚན་གསེཪ་ཁ་དོག་བཟང་་
པོ་ལྟར་ཤིན་ཏུ་འོད་འབར་བའི་འོད་ཟེར་རིན་པོ་ཆེ་ཐམས་ཅད་ཀྱི་འོད་●རྟག་ཏུ་་
འབྱུང་བ་གཤེགས་སྟབས་ཐམས་ཅད་ཀྱི་ཞབས་ཀྱི་འོག་ན་ཞིང་ཐམས་ཅད་རབ་ཏུ་་་
གནས་ཏེ། ཆོས་ཀྱི་དབྱིངས་ཐམས་ཅད་དུ་སངས་རྒྱས་ཀྱི་སྣང་བའི་དབྱིངས་ཀྱིས་
རྒྱས་པར་ཁེབས་ཤིང་། སངས་རྒྱས་ཕལ་པོ་ཆེའི་མེ་ཏོག་ཀུན་ཏུ་རྒྱས་པ་ཆོས་ཀྱི་
དབྱིངས་རྒྱ་མཚོ་ཐམས་ཅད་ཀྱི་སྤྲིན་ཅེས་བྱ་བ་མངའོ། །དེ་བཞིན་གཤེགས་པའི་
ཞབས་བྱིན་པའི་སྤུ་ཡན་ལག་གྱེན་དུ་གནས་པ་ལ། དེ་བཞིན་གཤེགས་པའི་མཚན་
རིན་པོ་ཆེའི་འོད་ཟེར་གྱི་མཛོད་ཕྱོགས་ཐམས་ཅད་དུ་རབ་ཏུ་བཀྱེ་བས། ཕྱོགས་
ཐམས་ཅད་ཀྱི་ཆོས་ཀྱི་དབྱིངས་སུ་འོད་ཟེར་གྱི་དྲ་བ་གཅིག་ཏུ་གྱུར་པའི་སྤུ་ལས་་་་
སངས་རྒྱས་ཀྱི་རྣམ་པར་འཕྲུལ་པ་ཐམས་ཅད་བསྟན་པ། སྤུ་ཐམས་ཅད་ཀྱི་ནང་
དུ་ཞིང་གི་གཟུགས་བརྙན་ཐམས་ཅད་ཁོངས་སུ་ཆུད་པར་སྟོན་པས། ཆོས་ཀྱི་་་་
དབྱིངས་ཀུན་ཏུ【འོད་རབ་ཏུ་"སྣང་བ་ ཡོངས་སུ་སྟོན་པའི་སྤྲིན་ཅེས་བྱ་བ་མངའོ། །
དེ་བཞིན་གཤེགས་པའི་ཞབས་ལ་དེ་བཞིན་གཤེགས་པའི་མཚན་འཛམ་བུ་ཆུ་ཀླུང་་་་
གི་གསེར་དང་། རྡོ་རྗེ་དང་པད་མོ་གསེར་གྱི་མདོག་ཏུ་སྣང་བ་རིན་པོ་ཆེའི་འོད་
ཟེར་འབར་བ་རབ་ཏུ་འགྱེད་པ་འོད་ཟེར་གྱི་དྲ་བས། ཕྱོགས་བཅུའི་ཞིང་རྒྱ་མཚོ་
ཐམས་ཅད་རྒྱས་པར་འགེངས་པའི་སྤྲིན་གྱི་མེ་ཏོག་ཀུན་ཏུ་རྒྱས་པའི་•རིན་པོ་ཆེའི་་་
སྤོས་ཀྱི་འོད་འཕྲོ་བའི་རི་ལས་འཁོར་གྱི་གཞི་ཐམས་ཅད་དུ་བྱང་ཆུབ་སེམས་དཔའི་་
སྤྲུལ་པ་དང་། སྤོས་ཐམས་ཅད་དངང་། རིན་པོ་ཆེའི་ཁ་དོག་ཐམས་ཅད་རྟག་་་་
ཏུ་བཀྱེ་བས་∶ཞབས་ཀྱི་མཐིལ་གཤེགས་སྟབས་གཅིག་ཏུ་བོར་“བས་ཀྱང་ཆོས་ཀྱི་་
37-113