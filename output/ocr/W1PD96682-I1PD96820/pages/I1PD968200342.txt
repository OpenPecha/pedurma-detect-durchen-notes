३२७
བཀའ་འགྱུར། ཕལ་པོ་ཆེ། ༼༽ ༣༧
རྣམས་ཀྱི་སངས་རྒྱས་བསྟན་པ་རྗེས་སུ་རྟོགས་པར་བྱ་བ་རྣམས་སོ། །ཀྱེ་རྒྱལ་་་་
བའི་སྲས་བཅུ་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་ཀུན་ཏུ་བཟང་པོའི་་
སེམས་བསྐྱེད་པ་སྟེ། བཅུ་གང་ཞེ་ན་འདི་ལྟར་སེམས་བསྐྱེད་པ་དེ་ནི་འགྲོ་བ་
ཐམས་ཅད་ཡོངས་སུ་སྐྱོབ་པའི་ཕྱིར་བྱམས་པ་ཆེན་པོ་དང་ལྡན་པའོ། །སེམས་
བསྐྱེད་པ་དེ་ནི་འགྲོ་བ་ཐམས་ཅད་ཀྱི་སྡུག་བསྔལ་ཀྱི་ཕུང་པོ་རང་གི་ལུས[ཀྱིས་ལེན་
པའི་ཕྱིར་སྙིང་རྗེ་ཆེན་པོ་དང་ལྡན་པའོ∶། །སེམས་བསྐྱེད་པ་དེ་ནི་ཅི་བདོག་པ་་་་
ཡོངས་སུ་གཏོང་བའི་ཕྱིར་བཏང་“བ་ཐམས་ཅད་ཡོངས་སུ་གཏང་•བ་སྔོན་དུ་་་་
འགྲོ་བའོ། །སེམས་བསྐྱེད་པ་དེ་ནི་སངས་རྒྱས་ཀྱི་ཆོས་ཐམས་ཅད་ལ་མངོན་པར་
མོས་པས་“ཐམས་ཅད་མཁྱེན་པའི་ཡེ་ཤེས་ཡིད་ལ་བྱེད་པ་སྔོན་དུ【འགྲོ་བའོ∶། །
སེམས་བསྐྱེད་པ་དེ་ནི་བྱང་ཆུབ་སེམས་དཔའི་བསླབ་པ་ཐམས་ཅད་ལ་ནན་ཏན་དུ་་
བྱེད་པས་ཡོན་ཏན་གྱིས་བརྒྱན་པའོ། །སེམས་བསྐྱེད་པ་དེ་ནི་སྐྱེ་བའི་སྐྱེ་མཆེད་་་་
ཐམས་ཅད་དུ་ཉམས་པར་མི་འགྱུར་བས་རྡོ་རྗེ་ལྟ་བུའོ། །སེམས་བསྐྱེད་པ་དེ་ནི་
ཆོས་དཀར་པོ་ཐམས་ཅད་ལ་ཡང་དག་པར་གཞོལ་བས་རྒྱ་མཚོ་ལྟ་བུའོ། །སེམས་
བསྐྱེད་པ་དེ་ནི་གཞན་གྱིས་“ངན་དུ་བརྗོད་པ་དང་ངན་དུ【སྨྲ་བ་དག་“བཟོད་པའི་་
ར་རི་བོ་ཆེན་པོའི་དབང་པོ་དམ་པ་ལྟ་བུའོ། །སེམས་བསྐྱེད་པ་དེ་ནི་སེམས་ཅན་
ཐམས་ཅད་ལ་དབུགས་ཕྱིན་པ་ཆེན་པོས་སྡུད་པའི་ཕྱིར་བདེ་བར་བྱེད་པའོ།
སེམས་བསྐྱེད་པ་དེ་ནི་ཆོས་ཐམས་ཅད་རབ་ཏུ་“དབྱེ་བ་ལ་མཁས་པས་མི་དམྱིགས་་་
པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པས་“རྟོགས་པར་•ཁོང་དུ་ཆུད་པར【བྱ་་་་
བའོ●༑ །ཀྱེ་རྒྱལ་བའི་སྲས་བཅུ་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་་་
ཀུན་ཏུ་བཟང་པོའི་སེམས་བསྐྱེད་པ་སྟེ། དེ་དག་ལ་གནས་ཤིང་བྱང་ཆུབ་སེམས་
དཔའ་རྣམས【མྱུར་དུ་【ཀུན་ཏུ་བཟང་པོའི་ཡེ་ཤེས་ཁོང་དུ་ཆུད【པ་ལ་མཁས་པས་
།
1
37-326