སངས་རྒྱས་ཕལ་པོ་ཆེ་ཞེས་བྱ་བ་ཤིན་ཏུ་རྒྱས་པ་ཆེན་པོའི་མདོ།
མེད་པ་ལ་རྣམ་པར་སྤྱོད་ཅིང་། སྙོམས་པར་འཇུག་པས་ཀྱང་སངས་རྒྱས་ཀྱི་ཕྲིན་
ལས་མཛད་དོ། །ཏིང་ངེ་●འཛིན་ལས་བཞེངས་པ་དེ་དང་དེ་དག་གིས་ཀྱང་་་
་སངས་རྒྱས་ཀྱི་ཕྲིན་ལས་མཛད་དོ། །སྤྱོད་པའི་ཐོག་མ་ལ་ཡོངས་སུ་མྱ་ངན་ལས་་
འདས་པ་ཆེན་པོའི་མཐར་ཐུག་●པའི་བར་དུ་ཐོག་ཬམ་དང་དབུས་དང་ཐ་མའི་་་་
ཚུལ་གྱིས་ཀྱང་“སངས་རྒྱས་ཀྱི་འཕྲིན་“ལས་མཛད་དོ། །ས་འདི་ལ་གཉིས་སུ་མེད་
པས་ཐམས་ཅད་མཐར་ཕྱིན་པར་བྱས་ནས་ཐ་མར་འཇིག་རྟེན་གྱི་གྲངས་ཀྱི་“སྐྱེ་་་་
བ་ཡོངས་སུ་སྟོན་ཏེ། སྐྱེ་བས་ཀྱང་འཇིག་རྟེན་ཐམས་ཅད་དུ་སངས་རྒྱས་ཀྱི་ཕྲིན་
ལས་མཛད་དོ། །གཞོན་“ནུར་གྱུར་པས་ཀྱང་འཇིག་རྟེན་ཐམས་ཅད་དུ་སངས་་་་
རྒྱས་ཀྱི་ཕྲིན་ལས་མཛད་དོ། །བྱང་ཆུབ་སེམས་དཔར་གྱུར་པས་ཀྱང་འཇིག་རྟེན་
ཐམས་ཅད་དུ་སངས་རྒྱས་ཀྱི་ཕྲིན་ལས་མཛད་དོ།
།མངོན་པར་འབྱུང་བས་ཀྱང་
འཇིག་རྟེན་ཐམས་ཅད་དུ་སངས་རྒྱས་ཀྱི་ཕྲིན་ལས་མཛད་དོ། །མངོན་པར་འཚང་
རྒྱ་བས་ཀྱང་འཇིག་རྟེན་ཐམས་ཅད་དུ་སངས་རྒྱས་ཀྱི་ཕྲིན་ལས་མཛད་དོ། །ཆོས་
ཀྱི་འཁོར་ལོ་བསྐོར་བས་ཀྱང་འཇིག་རྟེན་ཐམས་ཅད་དུ་སངས་རྒྱས་ཀྱི་ཕྲིན་ལས་་་་
མཛད་དོ། །ཐབས་མཁས་པ་སྣ་ཚོགས་ཀྱིས་ཀྱང་འཇིག་རྟེན་སྣ་ཚོགས་འཇིག་རྟེན་
ཚད་མེད་པ། འཇིག་རྟེན་ཀུན་“ ཏུ་མཐའ་ཡས་པ་ཕྱོགས་ཀྱི་དྲ་བའི་རྒྱུད་དང༌།
རིགས་●ཐམས་ཅད་ཀྱི་འཇིག་རྟེན་མ་ལུས་པ་ཐམས་ཅད་དུ་སངས་རྒྱས་ཀྱི་ཕྲིན་་་་
ལས་མཛད་དོ། །ཞིང་གི་རྒྱུད་མ་ལུས་པའི་འཇིག་རྟེན་དུ་སངས་རྒྱས་ཀྱི་ཕྲིན་ལས་
མཛད་དོ། །ལས་ཀྱི་རྣམ་པར་སྨིན་པ་མ་ལུས་པའི་འཇིག་རྟེན་དུ་སངས་རྒྱས་ཀྱི་
ཕྲིན་ལས་མཛད་དོ། །སེམས་ཅན་གྱི་རྒྱུད་མ་ལུས་པའི་འཇིག་རྟེན་དུ་སངས་རྒྱས་
ཀྱི་ཕྲིན་ལས་མཛད་དོ། །སྐྱེ་བ་དང་ཤི【འཕོ་བའི་“རྒྱུད་མ་ལུས་པའི་འཇིག་རྟེན་དུ་
སངས་རྒྱས་ཀྱི་ཕྲིན་ལས་མཛད་དོ། །སྤྲུལ་པ་ཆེན་པོའི་རྒྱུད་དང་། སངས་རྒྱས་
37-45