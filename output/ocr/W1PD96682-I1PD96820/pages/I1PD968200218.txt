२०२
བཀའ་འགྱུར། ཕལ་པོ་ཆེ། ༼༽ ༣༧
པ་ཡོངས་སུ་བསྒོམས་པའི་སྟོབས་དང་ཤུགས་སུ་ལྡན་པའི་སེམས་ཅན་བྱང་ཆུབ་ཀྱི་་་
སྣོད་རྣམས་ལ་ཡང་གཟུགས་བརྙན་རབ་ཏུ་འབྱུང་ངོ་། །སེམས་ཅན་ཀུན་གྱིས་་་་
བལྟས་ཀྱང་བདག་བདག་●ལ་མངོན་དུ་གཟིགས་པར་འཛིན་་ཏེ། བསམ་པ་ཇི་ལྟ་
བ་“བཞིན་དུ་ཆོས་ཉན། ཐེག་པ་“གང་གིས་འདུལ་བའི་ས་ཇི་●བཞིན་དུ་རྣམ་་་་
པར་གྲོལ་བར་འགྱུར་ཏེ། སེམས་ཅན་ཇི་ལྟ་བུར་འདུལ་བ་བཞིན་དུ་སྣང་བའི་
ཚུལ་གྱིས། དེ་བཞིན་གཤེགས་པའི་སྐུ་ཡང་རབ་ཏུ་སྟོན་ཏེ། དེ་བཞིན་གཤེགས་
པའི་སྐུ་ཟླ་བའི་དཀྱིལ་འཁོར་དེ་ལ་རྣམ་པར་རྟོག་པ་མི་མངའ་སྤྲོས་པ་མི་མངའ་འོ། །
རྣམ་པར་རྟོག་པ་མི་●མངའ་ཞིང་སྤྲོས་པ་མི་མངའ【ས་ཀྱང་∶།
ཕྲིན་ལས་དེ་དག་
ལ་རབ་ཏུ་སྤྱོད་དོ། །ཀྱེ་རྒྱལ་བའི་སྲས་བྱང་ཆུབ་སེམས་དཔའ་སེམས་དཔའ་ཆེན་
པོས་ཁོང་དུ་ཆུད་པར་བྱ་བའི་སྒོ་དྲུག་པ་“འདིས་ཀྱང་། དེ་བཞིན་གཤེགས་པའི་
སྐུ་བལྟར་ཡོད་པར་“ཤེས་པར་བྱའོ། །ཀྱེ་རྒྱལ་བའི་སྲས་གཞན་ཡང་འདི་ལྟ་སྟེ་་་་
དཔེར་ན། སྟོང་གསུམ་གྱི་སྟོང་ཆེན་པོའི་བདག་པོ་ཚངས་པ་ཆེན་པོ་ནི་ལས་གྲོན་
ཆུང་"ངུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་ལུས་་་་
ཡོངས་སུ་སྟོན་ཏོ། །འོན་ཀྱང་ལུས་ཡོངས་སུ་འབྱེད་པ་མེད་དོ། །ལུས་ཐ་དད་
པར་བྱེད་པ་མེད་དོ། །སྟོང་གསུམ་གྱི་སྟོང་ཆེན་པོར་གཏོགས་པའི་སེམས་ཅན་་་་
རྣམས་ཀྱིས་ཀྱང་བསམ་པ་མཉམ་པ་ཉིད་ཇི་ལྟ་བུ་དང་ལྡན་པའི་ཚུལ་བཞིན་དུ་ལུས་
མཉམ་པ་ཉིད་དུ་མཐོང་ངོ་། །ཀྱེ་རྒྱལ་བའི་སྲས【དེ་བཞིན་དུ་“དེ་བཞིན་གཤེགས་
པ་ཡང་སྐུ་ཡོངས་སུ་འབྱེད་པ་མི་མཛད། སྐུ་ཐ་དད་པར་མཛད་པ་ཡང་མི་མངའ་
བར་འཇིག་རྟེན་གྱི་ཁམས་ཐམས་ཅད་དུ་གཏོགས་པའི་སེམས་ཅན་རྣམས་ལ་ཡང་་་་
བསམ་པ་དང་མོས་པ་ཇི་ལྟ་བ་བཞིན་དུ་སྐུ་ཡོངས་སུ་སྟོན་ཏེ། དེ་བཞིན་གཤེགས་
པའི་སྐུ་ལ་རྣམ་པར་རྟོག་པ་མི་མངའ། སྤྲོས་པ་མི་མངའ་འོ། །ཀྱེ་རྒྱལ་བའི་སྲས་
37-202