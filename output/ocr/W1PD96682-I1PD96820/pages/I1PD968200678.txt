GGR
བཀའ་འགྱུར། ཕལ་པོ་ཆེ། ༼གི༽ ༣༧
ཏིང་ངེ་འཛིན་དེ་བཞིན་གཤེགས་པའི་“ཟླ་བའི་འོད་ནམ་མཁའ་ལྟར་རྡུལ་དང་བྲལ་
བ་དང་། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་
ནམ【མཁའ་ལྟར་•བྱིན་གྱིས་རློབ་པ་དང་། བྱང་ཆུབ་སེམས་དཔའི་ཏིང་ངེ་འཛིན་
ཆོས་ཐམས་ཅད་ལ་དབང་པོའི་རྒྱན་རབ་ཏུ་སྣང་བ་དང་། བྱང་ཆུབ་སེམས་་་
དཔའི་ཏིང་ངེ་འཛིན་ཆོས་ཐམས་ཅད་ཀྱི་དོན་རྣམ་པར་འབྱེད་པའི་སྒྲོན་མ་དང་།
བྱང་ཆུབ་སེམས་དཔའི་●ཏིང་ངེ་འཛིན་སྟོབས་བཅུའི་དཀྱིལ་འཁོར་སྣང་བ་དང་།
བྱང་ཆུབ་སེམས་དཔའི་ཏིང་ངེ་འཛིན་དུས་གསུམ་གྱི་སངས་རྒྱས་དཔལ་གྱི་རྒྱལ་་་་་
མཚན་དང་། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་་་
གཅིག་ཏུ་འདྲེས་པའི་སྙིང་པོ་དངང་། བྱང་ཆུབ་སེམས་དཔའི་ཏིང་ངེ་འཛིན་སྐད་
ཅིག་སྐད་ཅིག་ལ་བརྩམས་པ་ཐམས་ཅད་མཐར་ཕྱིན་པར་བྱེད་པ་དང་།
བྱང་་་
ཆུབ་སེམས་དཔའི་ཏིང་ངེ་འཛིན་བསོད་ནམས་མི་ཟད་པའི་སྙིང་པོ་དང་། བྱང་
ཆུབ་སེམས་དཔའི་ཏིང་ངེ་འཛིན་སངས་རྒྱས་མཐའ་ཡས་པ་མཐོང་བའི་ཡུལ་རབ་་་་
ཏུ་སྣང་བ་དང་། བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་ལ་རྡོ་
རྗེའི་སེང་གེ་ལྟར་རབ་ཏུ་གནས་པ་དང་། བྱང་ཆུབ་སེམས་དཔའི་ཏིང་ངེ་འཛིན་
དེ་བཞིན་གཤེགས་པ་ཐམས་ཅད་ཀྱི་སྤྲུལ་པ་ཡོངས་སུ【བསྟན་པས་ཀུན་ཏུ་རྣམ་པར་
དམིགས་╗པ་མངོན་པར་སྒྲུབ་པ་དང་། བྱང་ཆུབ་སེམས་དཔའི་ཏིང་ངེ་འཛིན་དེ་
བཞིན་གཤེགས་པ་ཐམས་ཅད[ཀྱི་མཉན་•པའི་ཉི་མ་གནོན་པ་དང་། བྱང་ཆུབ་
སེམས་དཔའི་ཏིང་ངེ་འཛིན་དུས་གསུམ་གཅིག་ཏུ་སྤྱོད་པ་དང་། བྱང་ཆུབ་སེམས་
དཔའི་ཏིང་ངེ་འཛིན་ཆོས་ཐམས་ཅད་རང་བཞིན་གྱིས་“རབ་ཏུ་ཞི་བར་སྒྲ་དབྱངས་
ཀུན་ཏུ་སྒྲོགས་∶པ་དང་། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་་་
ཐམས་ཅད་མཐོང་བའི་ས་མཚམས་“འཛིན་པ་དང་། བྱང་ཆུབ་སེམས་དཔའི་
37-662