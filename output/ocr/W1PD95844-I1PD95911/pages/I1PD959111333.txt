११०८
བསྟན་འགྱུར། མདོ་སྡེ།
དང་ཡུལ་མཚུངས་པ་ཡིན་པའི་ཕྱིར་ཉོན་མོངས་པ་དང་མཚུངས་པར་ལྡན་པ་ཡིན་
པར་རྣམ་པར་གཞག་གོ་ཞེས་བྱ་བ་ནི་གཟུགས་ཅན་མ་ཡིན་པ་རྣམས་ལ་འདུ་བའི་་
མཚན་ཉིད་ཀྱི་བར་དུ་སྦྱོར་བ་ནི་ཡོད་པ་མ་ཡིན་པའི་ཕྱིར་རོ། །ཡུལ་དེ་ལས་་
གཞན་ལ་ཤེས་པའི་སྒྲིབ་པའི་དངོས་པོར་འཇུག་པ་ནི་དམིགས་པ་གང་ལ་ཉོན་་་
མོངས་པ་སྐྱེ་བ་དེ་ལས་གཞན་པའི་དམིགས་པ་ལ་ཤེས་པའི་སྒྲིབ་པའི་དངོས་པོར་
འདུག་པ་ནི་ཉོན་མོངས་པ་དང་མཚུངས་པ་མ་ཡིན་པའི་ཕྱིར། ཉོན་མོངས་པ་
དང་མཚུངས་པར་ལྡན་པ་མ་ཡིན་པར་རྣམ་པར་གཞག་སྟེ།
དམིགས་པ་ལ་འདྲེ་
བ་མེད་པའི་ཕྱིར་རོ། །དགེ་བ་ཤེས་པའི་མི་མཐུན་པའི་ཕྱོགས་ཡིན་པའི་ཕྱིར་མི་་
དགེ་བ་ཡིན་པར་རྣམ་པར་གཞག་སྟེ། དེའི་གཉེན་པོ་ཤེས་པ་ཐོབ་པར་བྱ་བ་ལ་་
གུས་པ་བསྐྱེད་པའི་ཕྱིར་རོ་ཞེས་བྱ་བ་ནི་མི་ཤེས་པ་དེ་གཉེན་པོ་ཤེས་པ་ཐོབ་པར་བྱ་
བ་ལ་གུས་པ་བསྐྱེད་པའི་ཕྱིར་རོ་ཞེས་བྱ་བའི་ཐ་ཚིག་གོ། །དེ་ལས་གཞན་པ་ལས་•
ཤེས་པའི་མི་མཐུན་པའི་ཕྱོགས་ཡིན་པའི་ཕྱིར། མི་དགེ་བ་ཡིན་པར་རྣམ་པར་མི་
གཞག་གོ་ཞེས་བྱ་བ་ནི་དགེ་བ་ཤེས་པ་དེ་ལས་གཞན་པའི་ཤེས་པའི་མི་མཐུན་པའི་
ཕྱོགས་ཡིན་པའི་ཕྱིར་ལུང་དུ་མ་བསྟན་པའི་ཤེས་པའི་མི་མཐུན་པའི་ཕྱོགས་ཡིན་
པའི་ཕྱིར་རོ་ཞེས་བྱ་བའི་ཐ་ཚིག་གོ། །མཐོང་བའི་ལམ་གྱི་མི་མཐུན་པའི་ཕྱོགས་་
ཡིན་པའི་ཕྱིར་མཐོང་བས་སྤང་བར་བྱ་བ་ཡིན་ནོ། །བསྒོམ་པའི་ལམ་གྱི་མི་མཐུན་
པའི་ཕྱོགས་ཡིན་པའི་ཕྱིར་བསྒོམ་པས་སྤང་བར་བྱ་བ་ཡིན་ནོ། །དཔེར་ན་ལུས་་་
བ་དང་། ངག་གི་ཐ་སྙད་དོ། །སྒོ་དེ་ནས་ཞེས་བྱ་བ་ནི་ལུས་དང་ངག་གཡོ་བ་
དང་ངག་གཡོ་བ་དང་ཐ་སྙད་གཉིས་བསམ་པའི་དབང་གིས་ཞེས་བྱ་བ་ནི་ལུས་གཡོ་
དང་།
ཐ་སྙད་ཀྱི་སྒོ་ནས་སོ།
།དེ་ཀུན་ནས་སློང་བར་བྱེད་པའི་སེམས་པ་
འཇུག་པ་དང་། ལྡོག་པར་ཀུན་དུ་སྦྱོར་བའི་ཕྱིར་དང་ཞེས་བྱ་བ་ནི་ལུས་དང་
66-1308