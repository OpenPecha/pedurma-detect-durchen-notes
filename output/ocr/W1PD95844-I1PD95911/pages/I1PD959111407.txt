༡༣༨༢
བསྟན་འགྱུར། མདོ་སྡེ།། ༼ཅི༽ ༡༣༠
དང་ཡོངས་སུ་མྱ་ངན་ལས【འདས་པའི་*གནས་སྐབས་ཀྱི་སྔོན་རོལ་དང་། དེའི་
ཚེ་ཡང་དེ་བཞིན་ཉིད་མ་ཉམས་པའི་ངོ་བོ་ཡིན་པའི་ཕྱིར་ཆོས་ཀྱི་དབྱིངས་རྣམ་པར་
དག་པ་ནི་མངོན་པར་རྫོགས་པར་འཚང་རྒྱ་བ་ཡང་མེད། ཡོངས་སུ་མྱ་ངན་་
ལས【འདས་པ་•ཡང་མེད་དོ། །དེ་གཉིས་ནི་དེ་ལ་སྒྲོ་བཏགས་པའི་ངོ་བོ་ཡིན་
པས་ཡང་དག་པ་མ་ཡིན་ཏེ། བྱེདད་པ་པོ་དང་བྱ་བ་དག་ནི་ཀུན་བརྟགས་པའི་ངོ་
བོ་ཉིད་ཡིན་པས་མེད་པའི་ཕྱིར་རོ། །ཆོས་ཐམས་ཅད་ཐུགས་སུ་ཆུད་པ་ནི་བྱང་་
ཆུབ་ཡིན་ནོ་ཞེས་གསུངས་པ་གང་ཡིན་པ་དེ་ཡང་མི་རྟོག་པའི་ཡེ་ཤེས་ལས་དགོངས་
པ་ཡིན་ཏེ། དེ་བཞིན་ཉིད་ལ་དམིགས་པའི་ཡེ་ཤེས་དེ་ཡང་གཉིས་སུ་རྣམ་པར་་་
རྟོག་པ་ཀུན་དུ་མི་འབྱུང་བའི་ཕྱིར།
དེའི་ཚེ་ཡང་མངོན་པར་རྫོགས་པར་འཚང་
རྒྱ་བ་ཡང་མ་ཡིན་ལ། ཡོངས་སུ་མྱ་ངན་ལས་འདའ་བ་ཡང་མ་ཡིན་ནོ། །དེ་
ཉིད་ལ་●དགོངས་ནས་ལྷའི་བུ་ཆོས་ཐམས་ཅད་འབྱུང་བ་མེད་པ་ནི་དེ་བཞིན་་་
གཤེགས་པ་འབྱུང་བའོ་ཞེས་བྱ་བ་དང་། དེ་བཞིན་དུ་ཐོབ་པ་མེད་པ་དང་མངོན་
པར་རྫོགས་•པ་མེད་པ་ནི་ཞེས་བྱ་བ་ལ་སོགས་པ་གསུངས་ཏེ།
ཀུན་བརྟགས་པ་
མེད་པའི་ཕྱིར་དང་། སྐྱེ་བ་ལ་སོགས་པ་རྣམ་པར་རྟོག་པ་མེད་པའི་ཕྱིར་རོ། །
ཀུན་རྫོབ【ཏུ་མི་•དེ་གཉིས་ཀ་མངོན་ཏེ། དེ་བཞིན་གཤེགས་པ་སྤྲུལ་པའི་སྐུས་དེ་
ལྟར་ཀུན་དུ་བསྟན་པས་འདུལ་བར་འགྱུར་བའི་སེམས་ཅན་གྱི་ངོར་དེ་གཉི་ག་སྟོན་
པར་མཛད་དོ། །གལ་ཏེ་ཆོས་●དབྱིངས་སེམས་ཅན་ཐམས་ཅད་དང་ལྡན་ན།
དེ་དག་ཇི་ལྟར་ལོག་པར་སྒྲུབ་པ་ཡིན་ཆོས་ཀྱི་དབྱིངས་ལ་ནི་ལོག་པར་སྒྲུབ་པ་དག་
མེད་དེ་ཡོངས་སུ་དག་པའི་ཕྱིར་རོ། །དེའི་ཕྱིར་བསླབ་པའི་གཞི་བཅའ་བ་དོན་་་
མེད་པར་ཐལ་བར་འགྱུར་ཏེ་སེམས་ཅན་རྣམས[ཀྱིས་ལོག་པར་སྒྲུབ་•པ་མེད་པའི་
ཕྱིར་རམ། ཉན་ཐོས་བཞིན་དུ་ཡོངས་སུ་སྐྱེ་•བ་དང་། ཡོངས་སུ་དག་པ་མེད་
66-1382