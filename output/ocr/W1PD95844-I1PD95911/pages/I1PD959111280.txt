རྟེན་ཅིང་འབྲེལ་པར་འབྱུང་བ་དང་པོ་དང་རྣམ་པར་དབྱེ་བ་བསྟན་པའི་རྒྱ་ཆེར་བཤད་པ།
7244
གིས་དེ་འཕངས་པ་དག་ཇི་ལྟར་སྒྲུབ་པར་བྱེད་པ་སྨྲས་པ་གང་ཡིན་པ་དེའི་བཤད་་
པ་འདི་ཡིན་ནོ། །མངོན་པར་གྲུབ་པ་དེ་གང་ཞེ་ན། མིང་དང་གཟུགས་ལ་
སོགས་པ་འཕངས་པ་གང་ཡིན་པ་དེ་མ་འོངས་པ་ན་སྐྱེ་བའོ་ཞེས་བྱ་བ་ནི་བདག་
ཐོབ་པའོ། _ །མངོན་པར་གྲུབ་པ་གང་ཡིན་པ་དེ་དང་ཞེས་སྨྲས་པ་གང་ཡིན་པའི་་
བཤད་པ་འདི་ཡིན་ནོ། །ཡིད་དུ་འོང་བའི་ལང་ཚོ་དང་སྲོག་ཞིག་པའི་ཕྱིར་རོ་
ཞེས་བྱ་བ་ནི་ཡིད་དུ་འོང་བའི་ལང་ཚོ་ཞིག་པའི་ཕྱིར་དང་།
ཡིད་དུ་འོང་བའི་
སྲོག་ཞིག་པའི་ཕྱིར་རྒ་བ་དང་ཤི་བ་གཉིས་གོ་རིམས་བཞིན་དུ་ཡིན་ཏེ། རྒ་ཤི་
ཉེས་དམིགས་ཡིན་པར་གྲུབ་པ་ཡིན་ནོ། །དེའི་ཉེས་དམིགས་གང་ཡིན་པ་དང་
ཞེས་སྨྲས་པ་དེའི་བཤད་པ་འདི་ཡིན་ནོ། །འཕགས་པའི་བདེན་པ་ལ་རིག་པ་སྐྱེས་
པའི་ཕྱིར་རོ་ཞེས་བྱ་བ་ནི་བདེན་པ་མཐོང་ན་སྡུག་བསྔལ་དང་། ཀུན་འབྱུང་དང་།
འགོག་པ་དང་། ལམ་གྱི་བདེན་པ་ལ་ཟག་པ་མེད་པའི་ཤེས་རབ་ཀྱི་མཚན་ཉིད་་
ཀྱི་རིག་པ་▪སྐྱེས་པ་ཡིན་ནོ། །གལ་ཏེ་མ་རིག་པའི་རྐྱེན་གྱིས་འདུ་བྱེད་མེད་པར་
ཡང་▪ སྲིད་འཕེན་པར་འགྱུར་ན་ནི་དེ་ཡང་འགྱུར་ཏེ། སྲིད་པའི་རྐྱེན་ངེས་པ་་་་
དང་མ་རིག་པའི་རྐྱེན་གྱིས་འདུ་བྱེད་མེད་པ་དག་ཀྱང་ཡང་སྲིད་འཕེན་པར་འགྱུར་
བར་འོང་ངོ་ཞེས་བྱའོ། །དེ་ལྟར་ཐོགས་ན་སྲིད་པ་ལན་བདུན་པ་བདེན་པ་མཐོང་
བ་ཡིན་པར་བསྟན་པ་གང་ཡིན་པ་དེ་ནི་སྔོན་གྱི་མ་རིག་པའི་རྐྱེན་གྱིས་འདུ་བྱེད་ཀྱི་
ཡང་སྲིད་ཁྱད་པར་ཅན་འཕངས་པ་ལྷག་པར་བྱས་པ་ཡོད་པ་ཡིན་ནོ། །འདོད་
ཆགས་དང་བྲལ་བའི་དགྲ་བཅོམ་པ་ཡང་སྔོན་གྱི་འཕེན་པ་ཡོད་དུ་ཟིན་ཀྱང་ཡང་
སྲིད་མངོན་པར་སྒྲུབ་པ་མ་ཡིན་ནོ་ཞེས་བྱ་བ་ནི་གང་གི་ཕྱིར་ཞེས་བྱ་བའི་སྐབས་
དང་སྦྱར་ཏེ། དེ་བས་ན་སྲིད་པའི་རྐྱེན་གྱིས་ལེན་པས་མངོན་པར་སྒྲུབ་པར་བྱེད་
པ་མ་ཡིན་ནོ། །དོན་དེ་ཉིད་བསྡུ་བའི་ཕྱིར་ཚིགས་སུ་བཅད་པ་ལྔ་སྟེ་ཞེས་བྱ་བ་ནི་
66-1255