عالم
བསྟན་འགྱུར། མདོ་སྡེ། ། ༼༽ ༡༣༠gom.
ཡིན་ནོ། །བྱེད་པར་རྣམ་པར་གཞག་པ་ནི་ཇི་སྐད་དུ་སྔོན་གྱི་མཐའ་ལ་སོགས་པ་
མི་ཤེས་པ་ནི་བདག་ཏུ་འཛིན་པ་དང་རྗེས་སུ་མཐུན་པ་དང་། དེ་ལས་གྲོལ་བའི་
བགེགས་བྱེད་པ་ཉིད་ཀྱིས་ན་གཏན་ཚིགས་གཉིས་ཀྱིས་རིག་པར་བྱ་སྟེ། ཇི་སྐད་
དུ་རྣམ་པ་ཐམས་ཅད་དུ་འཇུག་པའི་རྟེན་སྦྱིན་པའི་ལས་ཅན་གྱི་མ་རིག་པ་དང་།
རྣམ་པ་ཐམས་ཅད་དུ་ལྡོག་པའི་བར་དུ་གཅོད་པའི་ལས་ཅན་ཞེས་བསྟན་པ་ཡིན་ནོ། །
མ་རིག་པའི་རྣམ་པར་དབྱེ་བ་རྫོགས་སོ།།
མ་རིག་པའི་རྐྱེན་གྱིས་འདུ་བྱེད་ཅེས་བྱ་བའི་འདུ་བྱེད་གང་ཞེ་ན་ཞེས་བྱ་་་
བའི་འདུ་བྱེད་ཀྱི་སྒྲ་འདི་ཡང་འདུས་བྱས་ཐམས་ཅད་ལ་ཡང་མཐོང་སྟེ། འདུ་
བྱེད་ཐམས་ཅད་མི་རྟག་ཅེས་བྱའོ། །དེའི་ཕྱོགས་གཅིག་ལ་ཡང་མཐོང་སྟེ།
འདུ་བྱེད་ཀྱི་ཕུང་པོ་ཇི་ལྟ་བ་བཞིན་•ནོ། །སེམས་པ་ལ་ཡང་མཐོང་སྟེ། འདུ་་
བྱེད་ཀྱི་ཉེ་བར་ལེན་པའི་ཕུང་པོ་གང་ཞེ་ན། སེམས་པའི་ཚོག་•དྲུག་གོ་ཞེས་བྱ་་
བའོ།༑ །གཟུགས་ཀྱི་ཕུང་པོའི་ཕྱོགས་གཅིག་ལ་ཡང་མཐོང་སྟེ། ཇི་ལྟར་་
དབུགས་རྒྱུ་བ་དང་། རྔུབ་པ་གཉིས་སོ། །རྣམ་པར་རྟོག་པ་དང་། རྣམ་
པར་དཔྱོད་པ་གཉིས་ལ་ཡང་མཐོང་ངོ་། །འདུ་ཤེས་དང་སེམས་པ་ལ་ཡང་མཐོང་
སྟེ༑ འདུ་ཤེས་དང་སེམས་པ་འདུ་བྱེད་ཅེས་བྱ་བ་ཡིན་ནོ། །སྲོག་གི་དབང་པོ་
ལ་ཡང་མཐོང་སྟེ། ཚེའི་འདུ་བྱེད་སྲོག་གི་འདུ་བྱེད་ཅེས་བྱ་བ་ཡིན་ནོ། །དེའི་
ཕྱིར་དམིགས་མི་ཕྱེད་ན་འདིར་མ་རིག་པའི་རྐྱེན་གྱིས་འདུ་བྱེད་ཅེས་བྱ་བ་གང་ཞེ་ན།
དེ་བས་ན་དམིགས་ཀྱིས་དབྱེ་བའི་ཕྱིར་བཅོམ་ལྡན་འདས་ཀྱིས།
འདུ་བྱེད་ནི་་
རྣམ་པ་གསུམ་སྟེ། ལུས་ཀྱི་འདུ་བྱེད་དང་། ངག་གི་འདུ་བྱེད་དང་། ཡིད་་
ཀྱི་འདུ་བྱེད་དོ་ཞེས་གསུངས་སོ། །དེ་ལ་བཅོམ་ལྡན་འདས་ཀྱིས་འདུ་བྱེད་རྣམས་
66-986