འཕགས་པ་སངས་རྒྱས་ཀྱི་སའི་རྣམ་པར་བཤད་པ།
༡༣༦༣
དེ་ཉིད་ཀྱི་ཕྱིར་བསྡུས་པ་ཞེས་བཤད་དེ། དེའི་བདག་ཉིད་དུ་གནས་པའི་
ཕྱིར་རོ། །གཅིག་ཏུ་བྱ་བ་ནི་རང་གི་མཚན་ཉིད་ཀྱིས་བསྡུས་པ་ཡིན་ནོ། །དེ་ལ་
དྲན་པ་ཉེ་བར་གཞག་པ་བཞི་པོ་དག་ནི་སོ་སོར་རྟོག་པའི་•ཡེ་ཤེས་ཀྱིས་བསྡུས་ཏེ།
ལུས་ལ་སོགས་པ་ལ་སོ་སོར་རྟོག་པའི་ཕྱིར་རོ། །ཡང་དག་པར་སྤོང་བ་བཞི་ནི་
བརྩོན་འགྲུས་ཀྱི་རང་བཞིན་ཡིན་པའི་ཕྱིར་ལ་བརྩོན་འགྲུས་རྣམས་ཀྱང་དེ་བཞིན་
གཤེགས་པ་རྣམས་ཀྱི་•ཤེས་རབ་ཀྱིས་ཡོངས་སུ་བསྡུས●། དོར་བ་མེད་ཅིང་་
གཞག་པ་མེད་པའི་མཚན་ཉིད་ཡིན་པས་མཉམ་པ་ཉིད་ཀྱི་ཡེ་ཤེས་ཀྱིས་བསྡུས་སོ། །
ཚད་མེད་པ་བཞི་དང་རྫུ་འཕྲུལ་གྱི་རྐང་པ་བཞི་ནི་ཏིང་ངེ་འཛིན་གྱི་རང་བཞིན་་
ཡིན་པའི་ཕྱིར་སོ་སོར་རྟོག་པའི་ཡེ་ཤེས་ཀྱིས་བསྡུས་ཏེ། ཏིང་ངེ་འཛིན་གྱི་སྒོ་་
རྣམས་ཀྱི་གནས་ཡིན་ནོ་ཞེས་འབྱུང་བའི་ཕྱིར་རོ། །གཞན་གང་དག་བསམ་་
གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་
འཇུག་པ་རྣམས་དང་། ཏིང་ངེ་འཛིན་དང་༌། གཟུངས་ཀྱི་སྒོ་རྣམས་དང་།
ཟག་པ་ཟད་པ་མཁྱེན་པ་དང་། རྫུ་འཕྲུལ་གྱི་མངོན་པར་ཤེས་པ་དག་མ་གཏོགས་
པ་མངོན་པར་ཤེས་པ་རྣམས་དངང་། དེ་བཞིན་དུ་ཉོན་མོངས་པ་མེད་པ་དང་།
སྨོན་ནས་མཁྱེན་པ་དང་། སོ་སོ་ཡང་དག་པར་རིག་པ་དང་། བསྙེལ་བ་མི་
མངའ་བ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། ལམ་
མཁྱེན་པ་དང་། ཐམས་ཅད་དུ་འགྲོ་བ་དང་། ཟག་པ་ཟད་པ་མཁྱེན་པའི་
སྟོབས་དག་མ་གཏོགས་པ་རྣམས་ཀྱང་སོ་སོར་རྟོག་པའི་ཡེ་ཤེས་ཀྱིས་བསྡུས་སོ། །
རྫུ་འཕྲུལ་གྱི་མངོན་པར་ཤེས་པ་ནི་བྱ་བ་སྒྲུབ་•པའི་ཡེ་ཤེས་ཀྱིས་བསྡུས་སོ།
ཟག་པ་ཟད་པ་མཁྱེན་པའི་མངོན་པར་ཤེས་པ་དང་། ཟག་པ་ཟད་པ་མཁྱེན་པའི་
སྟོབས་ནི་ཟག་པ་ཟད་པའི་རྒྱུད་ལ་བརྗོད་པར་འདོད་ན་ནི། འདི་ལ་ཟག་པ་
66-1363