7006
བསྟན་འགྱུར། མདོ་སྡེ། ༼╗ go
བཀྲེས་པ་ཞེས་སྟོན་ཏོ། །དེ་བཞིན་དུ་འཐུང་འདོད་པ་ནི་སྐོམ་པ་སྟེ། དེའི་རྒྱུ་
རེག་བྱའི་བྱེ་བྲག་ལ་སྐོམ་པ་ཞེས་སྟོནན་ཏོ།
།ཆོས་ཐམས་ཅད་ཀྱི་ས་བོན་གྱི་གཞི་་་
གང་ཡིན་པའོ་ཞེས་བྱ་བའི་ཆོས་ཐམས་ཅད་ཀྱི་ས་བོན་གྱི་གཞི་བྱེད་པའི་སྒོ་ནས་་
ཀུན་གཞི་རྣམ་པར་ཤེས་པ་བསྟན་ཏེ།
གཞན་ཆོས་ཐམས་ཅད་ཀྱི་ས་བོན་གྱི་གཞི་
བྱེད་པར་མི་•རིགས་པའི་ཕྱིར་རོ།
།འགོག་པའི་སྙོམས་པར་ཞུགས་པ་རྣམས་
ལ་དེ་ལས་གཞན་པའི་རྣམ་པར་ཤེས་པ་ཡོད་པ་མ་ཡིན་པས་ཆོས་ཐམས་ཅད་ཀྱི་་
ས་བོན་ཆད་པར་ཐལ་བར་འགྱུར་རོ། །ཀུན་གཞི་རྣམ་པར་ཤེས་པ་ནི་གཙོ་བོ་་་
དང་། བདག་གི་རྫས་སུ་གྱུར་པར་ཐལ་བར་ཡང་མི་འགྱུར་ཏེ། མི་རྟག་པ་དང་།
སྡུག་བསྔལ་བ་དང་། སྟོང་པ་དངང་། བདག་མེད་པའི་མཚན་ཉིད་ཡིན་པའི་་་
ཕྱིར་རོ། །གང་དག་གིས་རྣམ་པར་ཤེས་པའི་ཚོགས་དྲུག་ཆོས་ཐམས་ཅད་སྐྱེ་བར་
ནུས་པ་དང་ལྡན་ནོ་ཞེས་པ་དེས་ཀྱང་དེ་ཉིད་གཙོ་བོ་དང་བདག་གི་རྫས་དང་།
ཆོས་མི་མཐུན་པ་ཡིན་པར་བརྗོད་པར་ནུས་ཀྱི་གཞན་ལ་མ་ཡིན་ནོ། །ཆོས་ཐམས་
ཅད་སྐྱེ་བར་ནུས་པ་དང་ལྡན་པ་མ་ཡིན་ནོ་ཞེས་བརྗོད་པར་མི་ནུས་སོ། །མདོ་སྡེ་
པ་རྣམས་ལ་ནི་ལྡན་པ་མ་ཡིན་པའི་འདུ་བྱེད་མེད་པ་ན་གཞན་དུ་ཇི་ལྟར་དགེ་བ་་་
དང་། མི་དགེ་བ་དང་༌། ལུང་དུ་མ་བསྟན་པའི་ཆོས་སྐྱེ་བར་འགྱུར། མདོ་་
སྡེ་ལས་ཀྱང་འདི་སྐད་དུ་སེམས་ཞེས་བྱ་བའམ། ཡིད་དང་རྣམ་པར་ཤེས་པ་ཞེས་
བྱ་བ་ལ་ཡུན་རིང་པོར་དད་པ་ཡོངས་སུ་བསྒོས། ཚུལ་ཁྲིམས་དང་ཐོས་པ་དང་་་
གཏོང་བ་དང་ཤེས་རབ་ཡོངས་སུ་བསྒོས་ན། གོང་དུ་འགྲོ་བར་འགྱུར་ཁྱད་པར་
དུ་འགྲོ་ཞིང་མཐོ་རིས་སུ་འགྲོ་བ་སྟོན་ཏོ་ཞེས་གསུངས་སོ། །ལེན་པའི་རྣམ་པར་་
ཤེས་པ་ཡང་དེ་ཡིན་ཏེ། ས་མཐུན་པ་གཞན་དུ་ཉིང་མཚམས་སྦྱར་བ་ནས་་
བརྩམས་ཏེ་ནམ་མ་ཤིའི་བར་དུ་ལུས་འཛིན་པར་བྱེད་པར་•སྟོན་ཏེ། གཞན་དེ་
66-1046