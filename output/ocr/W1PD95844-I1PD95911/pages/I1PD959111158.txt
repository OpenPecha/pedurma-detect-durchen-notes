རྟེན་ཅིང་འབྲེལ་པར་འབྱུང་བ་དང་པོ་དང་རྣམ་པར་དབྱེ་བ་བསྟན་པའི་རྒྱ་ཆེར་བཤད་པ།
༡༡༣༣
འབའ་ཞིག་ནི་མ་ཡིན་པས་སོ་•ཞེས་སྨྲས་སོ།
།དེ་དག་གི་ཞེས་བྱ་བ་ནི་འདུས་པ་
ཙམ་རེག་པ་ཡིན་པར་སྨྲ་བ་དེ་དག་གིའོ། _ །འདུས་པའི་དོན་ནི་རྒྱུ་དང་འབྲས་
བུའི་དངོས་པོ་ཁོ་ན་ཡིན་ལ། གསུམ་འདུས་པ་ཡང་ལྷན་ཅིག་པའམ་ཞེས་རྒྱས་
པར་འབྱུང་བ་ནི་སློབ་དཔོན་གྱི་ཡིན་ནོ།
།ཇི་ལྟར་རིགས་པར་འབྱུང་བ་ཞེས་བྱ་་
བ་ནི་ལྔ་པོའི་གསུམ་རྣམས་ནི་ལྷན་ཅིག་འབྱུང་ངོ་། །དྲུག་པའི་ནི་རིམ་གྱིས་སོ། །
ཇི་ལྟར་གྲིབ་མ་དང་མྱུ་གུ་བཞིན་ནོ་ཞེས་བྱ་བ་ནི་ཅི་ཞིག་ཅེ་། རྒྱུ་དང་འབྲས་་
བུའི་དངོས་པོ་ལྷན་ཅིག་འབྱུང་བ་ཡིན་དུ་ཟིན་ཀྱང་གཅིག་ལ་གཅིག་རྒྱུ་ཉིད་མ་ཡིན་
ཏེ༑ མྱུ་གུ་ནི་གྲིབ་མའི་རྒྱུ་ཡིན་་ཏེ། དེ་ལྷན་ཅིག་འབྱུང་བ་ཡིན་དུ་ཟིན་ཀྱང་།
དེ་རྒྱུར་བྱས་པའི་གཟུགས་ཡིན་པའི་ཕྱིར་དང་། རང་གི་རྟེན་འབྱུང་བ་ཆེན་པོ་་་
དང་དུས་ཐ་དད་པ་མེད་པའི་ཕྱིར་ཏེ། མྱུ་གུའི་རྒྱུ་ནི་གྲིབ་མ་མ་ཡིནན་ནོ། །དེ་་
ལྟར་ན་རེ་ཞིག་ལྔ་པོའི་གསུམ་རྣམས་ལྷན་ཅིག་འབྱུང་དུ་ཟིན་ཀྱང་རྒྱུ་དང་འབྲས་བུ་
ཡིན་གྱི། གཅིག་ལ་གཅིག་རྒྱུ་ཉིད་ནི་མ་ཡིན་ནོ་ཞེས་བསྒྲུབས་པ་ཡིན་ནོ། །ད་
ནི་དྲུག་པའི་གསུམ་གྱི་དབང་དུ་བྱས་ནས། རིམ་གྱིས་འབྱུང་བ་ཡང་ཇི་ལྟར་རྒྱུ་་་
དང་འབྲས་བུའི་དངོས་པོ་ཡིན། འབྲས་བུའི་དུས་ན་རྒྱུ་ཡོད་པ་ཡང་མ་ཡིན་ནོ་ཞེ་
ན་ཞེས་སྨྲས་སོ། །ཇི་ལྟར་ས་བོན་དང་མྱུ་གུ་རིམ་གྱིས་བྱུང་ཡང་རྒྱུ་དང་འབྲས་བུ་
ཡིན་ལ། མྱུ་གུའི་དུས་ན་ས་བོན་ཡོད་པ་ཡང་མ་ཡིན་པ་བཞིན་ནོ། །ཅིའི་ཕྱིར་
ཞེ་ན། ཅིའི་ཕྱིར་དེ་འགག་•པ་དང་སྐྱེ་བ་གཉིས་དུས་མཚུངས་པ་ཡིན་པའི་ཕྱིར་
ཏེ་ཞེས་སྨྲས་ཏེ། ས་བོན་འགག་པ་དང་། མྱུ་གུ་སྐྱེ་བ་གཉིས་དུས་མཚུངས་
པའི་ཕྱིར་ཞེས་བྱ་བའི་དོན་ཏེ། ས་བོན་འགག་པའི་དུས་གང་ཡིན་པ་ཉིད་མྱུ་གུ་་
སྐྱེ་བའི་དུས་ཉིད་དེ་མ་•ཡིན་ནོ།
།གལ་ཏེ་འབྲས་བུའི་དུས་ན་རྒྱུ་ཡོད་པ་མ་ཡིན་
ན༑ དངོས་པོ་མེད་པ་སྔོན་དུ་སོང་བའི་འབྲས་བུ་ཡིན་པར་ཇི་ལྟར་མི་འགྱུར་ཞེ་
66-1133