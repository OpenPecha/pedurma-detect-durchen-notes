རྟེན་ཅིང་འབྲེལ་པར་འབྱུང་བ་དང་པོ་དང་རྣམ་པར་དབྱེ་བ་བསྟན་པའི་རྒྱ་ཆེར་བཤད་པ།
༡༢༨༣
ཡིན་ན་མ་འོངས་པ་ཡང་ད་ལྟར་བྱུང་བ་ཡིན་པར་འགྱུར་རོ། །འདས་པ་ཡང་དེ་
ལྟར་མ་འོངས་ན་གང་དུ་གང་ལ་ཅི་ཞིག་ནུས་པ་ཡོད། དེ་དག་འདི་ལས་བྱེ་བྲག་
ཡོད་པ་མ་ཡིན་ན་མ་བྱུང་བ་ལས་བྱུང་བ་དང་། བྱུང་ནས་ཀྱང་མེད་པ་ཡིན་པར་
གྲུབ་པ་ཡིན་ནོ། །དེས་ཅིར【འགྱུར་ཅེ་•ན། དེའི་ཕྱིར་དེ་ཉིད་དང་ལྡན་པ་
ཡིན་ན་ཅིའི་ཕྱིར་མ་བྱུང་བ་ལས་བྱུང་བ་ལས∶།
བྱུང་བ་ནས་མེད་པར་ཡང་་
མི་འདོད་ཅེས་སྨྲས་ཏེ། བྱེ་བྲག་ཅན་དེ་ཉིད་ཀྱི་བྱེ་བྲག་རང་གི་མཚན་ཉིད་མ་་
བྱུང་བ་ལས་བྱུང་བ་དང་། བྱུང་ནས་ཀྱང་མེད་པ་ཡིན་པར་ཅིའི་ཕྱིར་མི་འདོད།
དེ་ལྟར་ན་འདུ་བྱེད་འདས་པ་ཁོ་ནའི་རྐྱེན་གྱིས་འདིར་ཉིང་མཚམས་སྦྱོར་བའི་རྣམ་
པར་ཤེས་པ་འགྲུབ་པར་འགྱུར་བ་མ་ཡིན་་ནོ། །དེ་བས་ན་ལས་ཀྱིས་ཀྱང་ཡོངས་་
སུ་བསྒོས་པའི་སྔོན་གྱི་སྐྱེ་བའི་རྣམ་པར་ཤེས་པ་ལས་འདིར་ཉིང་མཚམས་སྦྱོར་བའི་
རྣམ་པར་ཤེས་པ་ཡིན་པར་གདོན་མི་ཟ་བར་ཁས་བླང་བར་བྱའོ། །དེ་ལྟར་ཡིན་་
ན་ཡང་རྣམ་པར་ཤེས་པ་ད་ལྟར་བྱུང་བ་ལྟར་བྱུང་བའི་ཡན་ལག་ཡིན་པར་ཇི་ལྟར་
འགྲུབ་པར་འགྱུར། སྔོན་དང་ཕྱི་མར་གཉིས་གཉིས་བར་དུ་བརྒྱད་ཡིན་ནོ་ཞེས་་
བརྗོད་པར་བྱ་བ་ཡིན་ནོ∶། །ཅི་དུམ་བུ་གསུམ་རྣམ་པར་གཞག་པ་མེད་པ་ཁོ་ན་
ཡིན་ནམ།
རྟེན་ཅིང་འབྲེལ་པར་འབྱུང་བ་ནི་དུམ་བུ་གསུམ་ཡིན་པའི་ཕྱིར་རོ་
ཞེ་ན། སློབ་དཔོན་གྱིས་དེ་ཐམས་ཅད་ཕྱིན་ཅི་མ་ལོག་པར་རྟོགས་པ་དེའི་ཕྱིར་
ཡོད་པ་ཡིན་ཏེ། གཞན་དུ་ཡིན་ནོ་ཞེས་སྨྲས་ཏེ། དུམ་བུ་གསུམ་རྣམ་པར་
གཞག་པ་དེ་ཡང་རྣམ་པ་གཞན་གྱི་ཚུལ་དུ་ཡོད་པ་ཡིན་ཏེ། གང་གིས་ཇི་ལྟར་
གང་འཕངས་པའི་དུམ་བུ་གཅིག་ཡིན་ཏེ། ད་ལྟར་གྱི་མ་རིག་པའི་རྐྱེན་གྱིས་བྱུང་
བའི་འདུ་བྱེད་ཀྱིས་འཕངས་པ་དེ་ནི་རྣམ་པར་ཤེས་པའི་རྒྱུད་ལ་མིང་དང་གཟུགས་
ལ་སོགས་པའི་ས་བོན་ཡོངས་སུ་བརྟས་•པར་བྱས་པ་སྟེ། མིང་དང་གཟུགས་
66-1283