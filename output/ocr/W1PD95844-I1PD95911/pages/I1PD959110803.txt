已已人
བསྟན་འགྱུར། མདོ་སྡེ།
༡༣༠
ངེས་པ་ལ་སྐྱོན་ཡོད་དེ། གལ་ཏེ་རྣམ་པར་ཤེས་པ་ཁོ་ནའི་རྐྱེན་གྱིས་མིང་དང་་་་
གཟུགས་ཡིན་ན་ནི་དགའ་བའི་ཀུན་འབྱུང་བ་ལས་ཀྱང་གཟུགས་ཀུན་འབྱུང་བ་་་་་
དང་། རེག་པའི་ཀུན་འབྱུང་བ་ལས་ཚོར་བ་དང་། འདུ་ཤེས་དང་འདུ་བྱེད་་
རྣམས་ཀུན་འབྱུང་བ་དང་། མིང་དང་གཟུགས་ཀུན་འབྱུང་བ་ལས་རྣམ་པར་་་་་
ཤེས་པ་ཀུན་འབྱུང་བ་ཞེས་བྱ་བའི་མདོ་སྡེ་དང་འགལ་བར་འགྱུར་རོ། །འོན་ཏེ་་
མིང་དང་གཟུགས་ཁོ་ན་རྣམ་པར་ཤེས་པའི་རྐྱེན་གྱིས་ཡིན་ན་ནི་རྫུས་"ཏེ་བྱུང་བ་་
རྣམས་ལས་ལོགས་ཤིག་ནི་མིང་དང་གཟུགས་མེད་པའི་ཕྱིར་སྐྱེ་མཆེད་དྲུག །རྣམ་
པར་ཤེས་པའི་རྐྱེན་གྱིས་མ་ཡིན་པར་འགྱུར་རོ། །རྣམ་པར་ཤེས་པའི་ཡན་ལག་ལ་
ཡང་གསུམ་འདུས་པ་ལས་རེག་པ་མ་ཡིན་པར་འགྱུར་རོ། །འོན་ཏེ་གཉིས་ཀ་ངེས་
པ་ཡིན་ན་ནི་རྣམ་པ་གཉིས་པོ་དེ་དག་ཉིད་སྐྱོན་དུ་འགྱུར་རོ། །འོན་ཏེ་མ་ངེས་པ་
ཡིན་ན་ནི་བཤད་པ་དོན་མེད་པར་འགྱུར་རོ།
།འདིར་ངེས་པ་ཡང་མེད་ལ་ངེས་་
པ་མེད་པའི་སྐྱོན་ཡང་མེད་དེ། གཙོ་བོའི་རྐྱེན་སྟོན་པར་བྱེད་པ་ཡིན་པའི་ཕྱིར་རོ༎
་་ཀྱིས་ཡོངས་སུ་བསྒོས་པའི་རྣམ་གྲངས་ཤེས་པ་ནི་མིང་དང་གཟུགས་ཀྱི་་་་
གཙོ་བོའི་རྐྱེན་ཡིན་ཏེ། དེའི་བྱེ་བྲག་གིས་རིས་མཐུན་པ་དེ་དག་ཐ་དད་པའི་ཕྱིར་
རོ༑ །འབྲས་སཱ་•ལུ་དང་༌། ནས་ལ་སོགས་པའི་མྱུ་གུ་ཐ་དད་པ་ནི་ས་བོན་་་་་
གཙོ་བོར་གྱུར་པ་བཞིན་ནོ། །འདིར་ཡང་སྐྱེ་བའི་རིམ་པ་ཡོངས་སུ་རྫོགས་པ་་་་་
བརྗོད་པར་བཞེད་པས་འདིར་སྐྱེ་མཆེད་དྲུག་གི་རྐྱེན་གྱིས་*གཙོ་བོ་ཡང་རྣམ་པར་་
ཤེས་པ་མ་ཡིན་ནོ། །མདོ་སྡེ་འདི་ལས་ཡན་ལག་རེ་རེ་རྣམ་པར་གཏན་ལ་དབབ་
པའི་ཟླ་ལ་གསུང་རབ་མཐའ་དག་བླངས་ཏེ་བཤད་པར་ནུས་ཤིང༌་། ཁྱད་པར་དུ་
ན་མིང་དང་གཟུགས་ཀྱི་ཡང་ནུས་མོད་ཀྱིས་ཤིན་ཏུ་སྤྲོས་པས་ཆོག་གོ། །རྟེན་ཅིང་
འབྲེལ་པར་འབྱུང་བ་བཤད་པ་ལས་མིང་དང་གཟུགས་རྣམ་པར་དབྱེ་བའོ【། །
66-778