རྟེན་ཅིང་འབྲེལ་པར་འབྱུང་བ་དང་པོ་དང་རྣམ་པར་དབྱེ་བ་བསྟན་པའི་རྒྱ་ཆེར་བཤད་པ།
クイル
ཡིན་པར་གྲགས་པར་འགྱུར་བའམ། ཡིད་ཀྱི་སྐྱེ་མཆེད་ཙམ་ཞིག་ཡིན་པར་གྲགས་
པར་འགྱུར་ཏེ། དེ་ཡང་རྣམ་པར་ཤེས་པའི་ཚོགས་དྲུག་ནི་སྐྱེ་བའི་སྒོའི་དོན་གྱིས་
སྐྱེ་མཆེད་ཡིན་ནོ། །དྲུག་གི་▪སྐྱེ་མཆེད་ནི་སྐྱེ་མཆེད་དྲུག་གོ་ཞེས་སྒྲ་སྦྱར་ན་ནི་
དྲུག་གིས་ཞེས་བྱ་བ་ཡང་གང་ཡིན། སྐྱེ་མཆེད་ཀྱང་གང་ཡིན། རྟོགས་པར་བྱ་
བ་ཅི་ཡིན་པ་ངེས་པར་མ་ཟིན་པས་དེ་ཙམ་ནི་མིང་དང་གཟུགས་ཀྱི་རྐྱེན་གྱིས་མ་་
ཡིན་ནོ། །དྲུག་ལས་སྐྱེ་མཆེད་དམ། དྲུག་ཏུ་སྐྱེ་མཆེད་ཅེས་སྒྲ་སྦྱར་ན་ནི་དྲུག་
ཀྱང་ངེས་པར་བྱར་མེད་ལ། དེ་ལས་དང་དེ་དག་ཏུ་སྐྱེ་མཆེད་ཅེས་བྱ་བ་གཞན་་
ཅི་ཞིག་ཡིན་པ་བརྗོད་པར་བྱ་དགོས་སོ། །དེ་ཙམ་ཡང་མིང་དང་གཟུགས་ཀྱི་རྐྱེན་
གྱིས་མ་ཡིན་ནོ། །དྲུག་དང་སྐྱེ་མཆེད་དང་ཞེས་སྒྲ་སྦྱར་ན་ནི། གཞན་དྲུག་
དང་སྐྱེ་མཆེད་བཅུ་གཉིས་སུ་ངེས་པར་འགྱུར་ཏེ། དྲུག་དང་སྐྱེ་མཆེད་ཙམ་ནི་
མིང་དང་གཟུགས་ཀྱི་རྐྱེན་གྱིས་ཡིན་པར་འདོད་པ་ཡང་མ་ཡིན་ནོ། །སྐྱེ་མཆེད་
དྲུག་རྣམས་དེ་ནི་འདིའི་ཡིན་པས་འདི་ནི་སྐྱེ་མཆེད་དྲུག་གོ་ཞེས་སྒྲ་སྦྱར་ན་ནི་སྐྱེ་
མཆེད་དྲུག་ལ་མ་གཏོགས་པ་སེམས་ཅན་ཞེས་བྱ་བའི་དངོས་པོ་གྲགས་པར་འགྱུར་
བ་དང་སེམས་དང་སེམས་ལས་བྱུང་བའམ། སེམས་ལས་བྱུང་བའི་རྒྱུན་ཙམ་་
གྲགས་པར་འགྱུར་ཏེ། དེ་ཡང་མིང་དང་གཟུགས་ཀྱི་རྐྱེན་གྱིས་ཡིན་པར་དགོངས་
པ་ཡིན་ནོ། །སྐྱེ་མཆེད་རྣམས་སོ་ཞེས་མང་པོའི་ཚིག་ཕྱུང་ནས་སྒྲ་སྦྱར་ན་ནི་སྐྱེ་་་
མཆེད་དྲུག་རྣམས་སོ་ཞེས་བྱ་བ་འགྲུབ་པར་འགྱུར་ཏེ། ཇི་ལྟར་རྩ་བ་ལྔ་རྣམས་སོ་
ཞེས་བྱ་བ་ལྟ་བུའོ། །བདག་ཡོད་པ་མ་ཡིན་ན་ཇི་ལྟར་ན་ནང་གི་ཞེས་བྱ་ཞེ་ན།
དེའི་ཕྱིར་འདི་དག་ལ་བདག་ཏུ་ང་རྒྱལ་སྐྱེད་པར་བྱེད་པས་བདག་ནི་སོ་སོའི་ལུས་་
དང་སེམས་ཀྱི་རྒྱུན་ཡིན་ཏེ། དེའི་དབང་དུ་བྱས་པ་ཡིན་པས་ན་ཞེས་བྱའོ་ཞེས་་་
རྒྱས་པར་སྨོས་སོ། །འདི་དག་ལ་བདག་ཏུ་ང་རྒྱལ་སྐྱེད་པར་བྱེད་པས་བདག་གོ་་
66-1087