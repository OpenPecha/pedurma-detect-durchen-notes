१२०७
_____ བསྟན་འགྱུར། མདོ་སྡེ། ༼╗ ༡༣༠ng pa
གཉིས་སུ་བསྟན་ཏོ། །ཡང་འབྱུང་བ་པའི་སྲེད་པ་ལོགས་ཤིག་ཏུ་བསྟན་པ་ཡང་ཐ་
དད་པར་དབྱེའོ།
།དེ་བས་ན་ལེན་པའི་མཚན་ཉིད་འདུན་པ་དང་འདོད་ཆག
ཀྱང་འདིར་འདུས་པ་ཡིན་ནོ་ཞེས་བྱ་བ་ནི་ཀུན་འབྱུང་གི་བདེན་པ་འདིར་ཡིན་ཏེ།
དགའ་བ་འདོད་ཆགས་དང་ལྡན་པ་དང་དེ་དང་དེ་ལ་མངོན་པར་དགའ་བར་བྱེད་
བ་ལེན་པ་དང་བཅས་པའི་རྣམ་པར་ཤེས་པ་ནི་ས་བོན་ཡིན་ནོ་ཞེས་བྱ་བ་ནི་ཉེ་བར་
འགྲོ་བས་ན་འགྲོ་བ་སྟེ་ལས་དེ་འགྲོ་བ་ནི་ཉེ་བར་འགྲོ་བ་ཡིན་ཏེ། ཇི་སྐད་དུ་་
དོ་ཞེས་གསུངས་པའི་ཕྱིར་རོ། །དེ་དག་མདོ་སྡེ་འདི་ལས་ཇི་ལྟར་རིག་པར་བྱ་ཞེ་
ན་ཞེས་བྱ་བ་ནི་ལས་ནི་ཞིང་། སྲེད་པ་ནི་རླན། རྣམ་པར་ཤེས་པ་ནི་ས་བོན་་
ཞེས་བསྟན་པ་རྣམས་རྟེན་ཅིང་འབྲེལ་པར་འབྱུང་བའི་མདོ་སྡེ་འདིར་ཇི་ལྟར་་་
རིགས་•པར་བྱ་ཞེས་བྱ་བ་ཡིན་ནོ། །དེ་དག་འདིར་བསྟན་པའི་ཕྱིར་སྲིད་པའི་་་
གནས་སྐབས་ཀྱི་ལས་ནི་ཞིང་ཡིན་ནོ་ཞེས་སྨྲས་ཏེ། དེ་ལ་རྣམ་པར་གནས་པའི་་་
ལས་ནི་འདུ་བྱེད་ཀྱི་གནས་སྐབས་དང་སྲིད་པའི་གནས་སྐབས་སོ། །དེ་ལ་འདིར་
སྲིད་པའི་གནས་སྐབས་ཀྱི་ལས་ནི་ཞིང་དུ་བསྟན་པ་ཡིན་ནོ། །དེར་ཉེ་བར་འགྲོ་་
བཅོམ་ལྡན་འདས་ཀྱིས། གལ་ཏེ་བསོད་ནམས་ཀྱི་འདུ་བྱེད་མངོན་པར་འདུ་་་
བྱེད་ན་བསོད་ནམས་ཀྱིས་རྣམ་པར་ཤེས་པ་ཉེ་བར་འགྲོ་བ་ཡིན་ནོ་ཞེས་རྒྱས་པར་་
གསུངས་པ་ཡིན་ཏེ། ལེན་པ་གང་གིས་ལེན་པ་དང་བཅས་པའི་རྣམ་པར་ཤེས་པ་
དེ་ས་བོན་ཡིན་ནོ། །ལེན་པ་དེ་ཉིད་ནི་རླན་ཡིན་ནོ། །རྣམ་པ་དེ་གསུམ་ཞེས་་
བྱ་བ་ནི་ལས་ཞིང་དང་། རྣམ་པར་ཤེས་པ་ས་བོན་དང་། ལེན་པ་རླན་རྣམས་
ཡིན་ནོ། །མ་རིག་པ་ནི་རླན་མི་ཟད་པའི་རྒྱུ་ཡིན་པར་བསྟན་པའི་ཕྱིར་ཞེས་རྒྱས་
པར་འབྱུང་བ་ལ།
རླན་མི་ཟད་པའི་རྒྱུ་ཞེས་བྱ་བ་ནི་ལེན་པའི་རླན་མི་ཟད་པའི་
རྒྱུ་ཞེས་བྱ་བའི་ཐ་ཚིག་གོ། །འདིའི་ནང་ནས་འབྱུང་བ་ཡིན་ཏེ་ཞེས་བྱ་བ་ནི་་་
66-1206