३८
___བསྟན་འགྱུར། མངོན་པ། ༼ཇུ༽ ༡༦༡
གང་གིས་རྣམ་པར་ཤེས་པ་ཤེས་པར་འདོགས་པ་ངོ་བོ་ཉིད་•དེ་ཉིད་ཀྱི་དེ་བཞིན་་
གཤེགས་པས་སྤངས་ཤིང་ཡོངས་སུ་ཤེས་ཏེ། རྩ་བ་བཅད་ཅིང་ཤིང་ཏ་•ལ་མགོ་
བཅད་པ་ལྟར་སྐལ་བ་མཉམ་པར་ཕྱིས་མི་སྐྱེ་བའི་ཆོས་ཅན་དུ་འགྱུར་ཏེ། ཤར་་་
ཕྱོགས་སུ་མ་སོང་། ལྷོ་དང་། ནུབ་དང་། བྱང་ཕྱོགས་སུ་མ་སོང་བ་སྟེ་ཟབ་
ཅིང་རྒྱ་ཆེ་ལ་ཚད་མེད་ཅིང་བགྲང་•དུ་མེད་པའི་མྱ་ངན་ལས་འདས་པ་ཞེས་བྱའོ། །
༸གཽ་ཏ་མ་བདག་དཔེ་བཤད་པར་སྤོབས་སོ། །བེའུ་དེའི་དུས་ལ་བབ་ན་སྤོབས་པར་
གྱིས་ཤིཤིག །གཽ་ཏ་མ་འདི་ལྟ་སྟེ། གྲོང་དང་གྲོང་ཁྱེར་ཐག་མི་རིང་བ་ཞིག་ན་སའི་
གཞི་མཛེས་པར་བྱེད་པ་སཱ་ལའི་ཚལ་ཞིག་ཡོད་པར་གྱུར་ལ། སཱ་ལའི་ཚལ་དེ་ལས་
གཅིག་ལ་ལོ་དུ་མ་ཞིག་ཅི་ལ་གྲངས་མང་དུ་འཕེལ་བ། དེ་ཡང་ཉིན་མཚན་དུ་་་་
ཡལ་ག་རྙིང་ཞིང་པགས་པ་ཤུས་•པ་དང་། ཡལ་ག་དང་འདབ་མ་རིམ་གྱིས་•
ཉམས་ཏེ། དེ་དུས་གཞན་ན་ཤུན་པ་དང་བྲལ། པགས་པ་དང་བྲལ། ཡལ་ག་
དང་ལོ་འདབ་དང་བྲལ་ཏེ་དག་ཅིང་སྙིང་པོ་གནས་པར་འགྱུར་ཏེ། དེ་བཞིན་དུ་
༸གཽ་ཏ་མ་ཆོས་འདུལ་བ། པགས་པ་དང་ཤུན་པ་དང་བྲལ་ཞིང་ཡལ་ག་དང་ལོ་་་་
འདབ་དང་བྲལ་བའི་སྙིང་པོ་གནས་པར་འགྱུར་རོ། །གཽ་ཏ་མ་སྐྱེ་དགུ་ཀུན་གཞི་ལ་
དགའ་ཞིང་། ཀུན་གཞི་ལ་རབ་ཏུ་དགའ་ཞིང་། ཀུན་གཞི་ལ་མངོན་པར་དགའ་བ་
རྣམས་ལ། གཽ་ཏ་མ་ཀུན་གཞི་མེད་པར་ཆོས་རྣམས་ལས་མངོན་པར་བྱང་ཆུབ་སྟེ།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པར་བྱང་ཆུབ་པ་གཽ་ཏ་མ་
མཆིའོ་ཞེས་བྱ་བ་ནས་ཞབས་དྲུང་•ནས་སོང་ངོ་ཞེས་བྱ་བའི་བར་དུའོ། ___།
འདི་ལྟར་མདོའི་ཁུངས་ཆོས་གསུམ་པོ་འདི་དག་འབྲེལ་ཞིང་●འདུས་ལ་ཞེས་་
བྱ་བ་ལ་སོགས་པ་ལ་གླེང་གཞི་ནི་མཉན་དུ་ཡོད་པ་ནའོ།
།དགེ་སློང་དག་རྣམ་
པ་གཉིས་ལ་བརྟེན་ནས་རྣམ་པར་ཤེས་པ་སྐྱེ་བར་འགྱུར་ཏེ། གཉིས་གང་ཞེ་ན།
82-384