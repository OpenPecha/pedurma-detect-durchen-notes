7
བསྟན་འགྱུར། མངོན་པ། ༼ཇུ༽ ༡༦༡ E
པར་སྨིན་པ་སོ་སོར་མྱོང་བར་འགྱུར་བ་ཁྱིམ་གྱི་ལོངས་སྤྱོད་ཆེན་པོ་ཐོབ་པར་འགྱུར་
ཞིང་གོས་ཀྱི་ལོངས་སྤྱོད་ཆེན་པོ་དང་། གནས་ཀྱི་ལོངས་སྤྱོད་ཆེན་པོ་དང་།
མལ་ཆ་དང་སྟན་གྱི་ལོངས་སྤྱོད་ཆེན་པོ་དང་།
ཟས་ཀྱི་ལོངས་སྤྱོད་ཆེན་པོ་དང་།
ཡོངས་སུ་སྤྱོད་•པ་ཆེན་པོ་ཐོབ་པར་འགྱུར་ཞིང་། གཟུགས་དང་སྒྲ་དང་དྲི་དང་
རོ་དང་རེག་བྱ་མཆོག་ཐོབ་པར་འགྱུར་ཏེ། ཁྱིམ་བདག་འདི་ལྟ་བུའི་རང་བཞིན་
གྱི་སྦྱིན་པ་སྦྱིན་ན་རྣམ་པར་སྨིན་པ་འདི་ལྟ་བུ་ལ་རེག་པར་བྱའོ། །ཁྱིམ་བདག་་
སྔོན་བྱུང་བ་འདས་པའི་དུས་ན་བྲམ་ཟེའི་▪ཤིང་སཱ་ལ་ཆེན་པོ་ཞེས་བྱ་བ་བྱུང་སྟེ།
དེས་བྲམ་ཟེ་རྣམས་ལ་སྦྱིན་པ་འདི་ལྟ་བུ་དག་བཏང་སྟེ། གླང་པོ་ཆེ་བརྒྱད་ཁྲི་་་་
བཞི་སྟོང་གསེར་གྱིས་བརྒྱན་ཅིང་གསེར་གྱིས་སྤྲས་པ། གསེར་གྱི་དྲ་བས་གཡོགས་
ཤིང་། གསེར་གྱིས་བཀབ་པ་བྲམ་ཟེ་རྣམས་ལ་སྦྱིན་པ་བཏང་ངོ་། །རྟ་བརྒྱད་
ཁྲི་བཞི་སྟོང་གསེར་གྱིས་བརྒྱན་ཅིང་གསེར་གྱིས་སྤྲས་•པ། གསེར་གྱི་དྲ་བས་་་་་
གཡོགས་ཤིང་གསེར་གྱིས་བཀབ་པ་དག་བྲམ་ཟེ་རྣམས་ལ་སྦྱིན་པ་བཏང་ངོ་། །
ཤིང་རྟ་བརྒྱད་ཁྲི་བཞི་སྟོང་ཤིང་རྟ་བཞི་པོ་རྣམས་ཏེ། གསེར་གྱི་ཤིང་རྟ་རྣམས་་་
དང་། དངུལ་དང་། བཻ་ཌཱུརྱ་དང་། ཤེལ་གྱི་རང་བཞིན་གྱི་ཤིང་རྟ་རྣམས་ཏེ།
སེང་གེའི་པགས་པས་གཡོགས་པ་དངང་། སྟག་གི་པགས་པས་གཡོགས་པ་དང་།
གུང་གི་པགས་པས་གཡོགས་པ་དང་། ལ་བ་དཀར་པོས་གཡོགས་ཤིང་བ་དན་་་་
གྱིས་བརྒྱན་པ་བྲམ་ཟེ་རྣམས་ལ་སྦྱིན་པ་གཏང་•ངོ་། །གསེར་གྱི་གཞོང་པ་བརྒྱད་
ཁྲི་བཞི་སྟོང་དངུལ་གྱི་ཕྱེ་མས་བཀང་པ་དང་། དངུལ་གྱི་གཞོང་པ་བརྒྱད་ཁྲི་བཞི་
སྟོང་གསེར་གྱི་ཕྱེ་མས་བཀང་པ་དག་བྲམ་ཟེ་རྣམས་ལ་སྦྱིན་པ་བཏང་ངོ་། །
གཞལ་ཡས་ཁང་བརྒྱད་ཁྲི་བཞི་སྟོང་གསེར་གྱི་རང་བཞིན་དང་། དངུལ་དང་།
བཻ་ཌཱུརྱ་དང་། ཤེལ་གྱི་རང་བཞིན་བྲམ་ཟེ་རྣམས་ལ་སྦྱིན་པ་བཏང་ངོ་། །
82-414