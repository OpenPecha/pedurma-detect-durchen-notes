ཆོས་མངོན་པའི་མཛོད་ཀྱི་འགྲེལ་བཤད་ཉེ་བར་མཁོ་བ་ཞེས་བྱ་བ།
чер
དང་། དགེ་སྦྱོང་•ཤིང་རུལ་བ་ལྟ་བུ་དང་། དགེ་སློང་སྙིང་པོ་མེད་པ་ཞེས་བྱ་
བ་ནས་གཞན་དག་ཀྱང་སུན་འབྱིན་པར་འགྱུར་དུ་འོང་ངོ་ཞེས་བྱ་བའི་བར་དུ་སྔ་་
མ་བཞིན་དུའོ། །སྟོན་པས་གཞན་ཡང་འདི་སྐད་ཅེས་བཀའ་སྩལ་ཏོ། །ཁ་ན་་
མ་ཐོ་བཅས་ཤིང་འཁྱོག །སྒྱུ་དང་སེར་སྣ་དང་བཅས་ཤིང་། །དབེན་•པར་་་་
སོང་སྟེ་ཉེ་བར་སྤྱོད། །སྡིག་པར་ལྟ་ཞིང་མ་གུས་པ། །བརྫུན་དུ་སྨྲ་ཞིང་མི་ཤེས་
པ༑ །སྡིག་པ་འདོད་ཅིང་ཁྲོ་བ་དང་། །ལྷན་ཅིག་གནས་པ་ཤེས་བྱས་ནས། །
དེ་དག་འདྲེ་ཞིང་འགྲོགས་པ་དག །རྟག་ཏུ་རབ་ཏུ་སྤང་བར་བྱ། །དགེ་སློང་་
མིན་པ་དགེ་སློང་དུ། །སྨྲ་བ་སྲེ་ད་བསལ་བར་གྱིས། །ཤིང་རུལ་དག་ནི་བསལ་•
བར་གྱིས། །སྙིང་པོ་མེད་པ་དོར་བར་གྱིས། །སྡིག་འདོད་རྣམ་པར་སྤངས་ནས་
ནི༑ །སྤྱོད་ལམ་ཕུན་སུམ་ཚོགས་པ་དང་། །དག་ཅིང་རབ་ཏུ་དག་པ་དང་། །
ལྷན་ཅིག་གནས་པར་སེམས་པས་•ན། །དེ་དག་འདུས་ཤིང་ཚོགས་པ་རྣམས། །
སྡུག་བསྔལ་ཐ་མར་བྱེད་པར་འགྱུར། །ཞེས་གསུངས་སོ། །
འདི་ལྟར་དགེ་སྦྱོང་•ནི་རྣམ་པ་བཞི་སྟེ་ཞེས་བྱ་བ་ལ།
དྲུག་ན་•དྲུག་པའི་
མདོའི་སྡོམ་གྱི་ཚིགས་སུ་བཅད་•པ་དང་པོ་ལས་འདི་ལྟར་འདོན་ཏེ། དེ་ནས་་
བཅོམ་ལྡན་འདས་ཕྲེང་བ་ཅན་ནས་ལྗོངས་རྒྱུ་ཞིང་སྡིག་པ་ཅན་དུ་གཤེགས་ནས་ཛ་
ལོ་ཀའི་ཚལ་ན་བཞུགས་སོ། །སྡིག་པ་ཅན་གྱི་གྱད་རྣམས་ཀྱིས་བཅོམ་ལྡན་འདས་་
ཕྲེང་བ་ཅན་ནས་ལྗོངས་རྒྱུ་ཞིང་སྡིག་པ་ཅན་དུ་གཤེགས་ཏེ་ཛ་ལོ་ཀའི་ཚལ་ན་་་
བཞུགས་སོ་ཞེས་ཐོས་ཏེ། ཐོས་ནས་འདུས་ཤིང་ཚོགས་ཏེ།
ཐོས་ནས་འདུས་ཤིང་ཚོགས་ཏེ། རབ་ཏུ་འདུས་
ཤིང་ཚོགས་ནས་བཅོམ་ལྡན་འདས་གང་ན་བ་དེར་ཉེ་བར་སོང་སྟེ། ཉེ་བར་སོང་
ནས་བཅོམ་ལྡན་འདས་ཀྱི་ཞབས་ལ་སྤྱི་བོས་ཕྱག་འཚལ་ཏེ། ཕྱོགས་གཅིག་ཏུ་
འདུག་གོ། །ཕྱོགས་གཅིག་ཏུ་འདུག་ནས། སྡིག་པ་ཅན་གྱི་གྱད་•རྣམས་ལ་
82-549