१३८
བསྟན་འགྱུར། མངོན་པ། ༼༽ ༡༦༢
བུའི་གཟུགས་ཏེ་གནས་པའི་གཟུགས་སྟོན་ཏོ། །འབྱུང་བ་དག་ནི་བཞི་སྟེ་ཞེས་བྱ་
བ་ནི་གྲངས་ངེས་པ་སྟེ། ནམ་མཁའ་•ནི་འབྱུང་བ་ཆེན་པོ་མ་ཡིན་ནོ་ཞེས་དགག་
པའི་དོན་ཏོ། །རང་གི་མཚན་ཉིད་ནི་དེ་རང་ཡང་ཡིན་ལ་མཚན་ཉིད་ཀྱང་ཡིན་་
པས་རང་གི་མཚན་ཉིད་དོ།
།དངོས་པོ་གཞན་ཐམས་ཅད་ལས་བཟློག་པའི་ངོ་བོ་
སྟེ། ༑ དཔེར་ན་ས་ནི་སྲ་བའོ་ཞེས་བྱ་བ་ལྟ་བུའོ། །གང་མང་པོ་དག་ལ་ཐ་མི་་་
དད་པར་ཡོད་པའི་ངོ་བོ་དེ་ནི་སྤྱིའི་མཚན་ཉིད་དེ་དཔེར་ན་མི་རྟག་པ་ཞེས་བྱ་བ་ལ་
སོགས་པ་ལྟ་བུའོ། །རྒྱུར་བྱས་པའི་གཟུགས་ཞེས་བྱ་བ་སྨོས་པ་ལ་རྒྱུར་བྱས་པའི་་
གཟུགས་ཀྱི་དོན་གང་ཡིན་ཞེ་ན། རྒྱུའི་དོན་ནི་རྒྱུར་བྱས་པའི་དོན་ཏོ།
།འབྱུང་
འབྱུང་
བ་ཆེན་པོ་བཞིའི་རྒྱུ་ལས་བྱུང་བའི་གཟུགས་ནི་རྒྱུར་བྱས་པའི་གཟུགས་ཏེ།
བ་ལས་གྱུར་པའི་གཟུགས་ཞེས་བྱ་བའི་ཐ་ཚིག་གོ། །སྲ་བ་དང་གཤེར་བ་དང་ཚ་
བ་དང་གཡོ་བ་ཉིད་དག་གོ་ཞེས་བྱ་བ་ལ། ཉིད་ནི་དེའི་དངོས་པོའོ། །དེ་ལ་•
སྲ་བ་ཉིད་ནི་བརྟན་པ་དང་། _ མཁྲང་བ་ཞེས་བྱ་བ་དང་དོན་གཅིག་གོ། །
གཤེར་བ་ཉིད་ནི་འཛེག་●པའི་བདག་ཉིད་ཅེས་བྱ་བའི་ཐ་ཚིག་གོ། ། །ཚ་བ་ཉིད་ནི་
བསྲེག་པ་ཚིག་པར་བྱེད་ཅེས་བྱ་བའི་ཐ་ཚིག་གོ། །གཡོ་བ་ཉིད་ནི་འགྲོ་བར་བྱེད་
ཅེས་བྱ་བའི་ཐ་ཚིག་གོ། །ལས་ནི་བརྟེན་པ་དང་ཞེས་བྱ་བ་ལ་སོགས་པ་སྟེ། དེ་
ལ་འཛིན་པ་ནི་སའི་ལས་སོ། །སྦྱོར་བ་ནི་ཆུའི་ལས་སོ། །སྨིན་•པར་བྱེད་པ་ནི་
མེའི་ལས་སོ། །བསྐྱོད་པ་ནི་རླུང་གི་ལས་སོ། །དེ་ལ་བསྐྱོད་པ་ནི་འཕེལ་བ་དང་
འགྲོ་བར་བྱེད་པའོ། །འདི་ནི་འདིར་གྲངས་ཇི་ལྟ་བ་བཞིན་ནོ་ཞེས་བྱ་བའི་དོན་ཏོ། །
སྐྱེད་པ་དང་རྟེན་•པ་དང་གནས་པ་དང་རྟོན་•པ་དང་འཕེལ་བར་བྱེད་པའི་དོན་
གྱིས་རྒྱུར་བྱས་པའི་གཟུགས་ཐམས་ཅད་འཛིན་པའི་ཕྱིར་བྱེད་པའི་རྒྱུ་འདི་ནི་རྣམ་
པ་ལྔར་དབྱེའོ། །དེ་དག་ནི་ཆེན་པོ་ཡང་ཡིན་ལ་འབྱུང་བར་ཡང་འགྱུར་བས་ན་་
82-1384