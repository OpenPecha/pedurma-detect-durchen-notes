ཆོས་མངོན་པ་ལ་འཇུག་པ་རྒྱ་ཆེར་འགྲེལ་པ་སྙིང་པོ་ཀུན་ལས་བཏུས་པ་ཞེས་བྱ་བ།
73
སྤངས་པའི་ཕྱིར་རོ། །ཡུལ་གྱི་སྟོབས་ནི་ཡུལ་མངོན་དུ་གྱུར་པའོ། །སྦྱོར་བའི་
སྟོབས་ནི་ཚུལ་བཞིན་མ་ཡིན་པ་ཡིད་ལ་བྱེད་པའོ། །དེ་ལ་ཚོར་བ་གང་ཉོན་་་
མོངས་པ་གང་ལྡན་པ་དེ་དཔྱད་པར་བྱ་སྟེ། དེ་ལ་འདོད་པ་ལ་འདོད་ཆགས་ནི་་
བདེ་བ་དང་ཡིད་བདེ་བ་གཉིས་དང་ལྡན་ནོ།
།ཞེ་སྡང་ནི་སྡུག་བསྔལ་བ་དང་་་་
ཡིད་མི་བདེ་བ་གཉིས་དང་ལྡན་ནོ། །ང་རྒྱལ་ནི་འདོད་པའི་ཁམས་དང་བསམ་་་
གཏན་གཉིས་དང་ས་གསུམ་པོ་དག【ན་ནི་ཡིད་མི་•བདེ་བའི་དབང་པོ་དང་ལྡན་ནོ། །
བསམ་གཏན་གསུམ་པར་ནི་བདེ་བའི་དབང་པོ་དང་ལྡན་ནོ།
།གོང་མ་རྣམས་སུ་
ནི་བཏང་སྙོམས་ཀྱི་དབང་པོ་དང་ལྡན་ནོ། །འཇིག་ཚོགས་ལ་ལྟ་བའི་ས་གསུམ་པོ་
དག་ན་ནི་ཡིད་མི་•བདེ་བའི་དབང་པོ་དང་ལྡན་ནོ། །བསམ་གཏན་གསུམ་པར་
ནི་བདེ་བའི་དབང་པོ་དང་ལྡན་ནོ། །གོང་མ་རྣམས་སུ་ནི་བཏང་སྙོམས་ཀྱི་དབང་
པོ་དང་ལྡན་ནོ། །ལོག་པར་ལྟ་བ་ནི་ཡིད་བདེ་བ་དང་། ཡིད་མི་བདེ་བ་གཉིས་
དང་ལྡན་ནོ། །བསོད་ནམས་བྱེད་པ་རྣམས་ཀྱི་ནི་ཡིད་མི་བདེ་བའི་དབང་པོ་དང་
ལྡན་ནོ་ནོ། །བསོད་ནམས་མ་ཡིན་པ་བྱེད་པ་རྣམས་ཀྱི་ནི་ཡིད་བདེ་བའི་དབང་པོ་་
དང་ལྡན་ནོ། །མཐར་འཛིན་པར་ལྟ་བའི་ནི་ཡིད་བདེ་བའི་དབང་པོ་དང་ལྡན་
ནོ༑ །ས་ལྷག་མ་རྣམས་ན་ནི་ཚོར་བའི་རྫས་གང་ཡོད་པ་དང་ལྡན་པར་ཁོང་དུ་་
ཆུད་པར་བྱའོ། །ཐམས་ཅད་ཀྱང་རྒྱུན་ཆད་པའི་ཚེ་བཏང་སྙོམས་དང་ལྡན་ཏེ།
རྒྱུན་ཆད་པ་ན་བཏང་སྙོམས་ཡོད་པའི་ཕྱིར་རོ།
།ཉོན་མོངས་པ་གང་རྣམས་ཡིན་
པ་ཞེས་བྱ་བ་ནི་བག་ལ་ཉལ【ཞེས་བྱ་བ་•རྣམས་སོ། ཉེ་བའི་ཉོན་མོངས་པ་་་
རྣམས་ཀྱང་དེ་རྣམས་ཡིན་མོད་ཀྱི་ཞེས་བྱ་བ་ནི་ཉེ་བའི་ཉོན་མོངས་པ་ཞེས་ཀྱང་
བྱའོ་ཞེས་བྱ་བའི་ཐ་ཚིག་གོ། །གང་དག་དེ་རྣམས་ལས་གཞན་པ་ཞེས་བྱ་བ་ནི་
བག་ལ་ཉལ་བ་རྣམས་ལས་སོ། །ཉོན་མོངས་པ་ཅན་ཀུན་ནས་ཉོན་མོངས་པའི་
82-1439