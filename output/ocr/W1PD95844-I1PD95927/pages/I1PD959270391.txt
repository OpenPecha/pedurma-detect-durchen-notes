국민스
བསྟན་འགྱུར། མངོན་པ། ༼ཇུ༽ ༡༦༡
ཉེ་བར་ཞི་བ་ན་གནས་པ་དང་། རི་ལ་གནས་པ་དང་། རྒྱན་འཆང་བ་དང་།
རི་དང་དུར་ཁྲོད་འཆང་བ་དང་། རའི་ལ་བ་འཆང་བ་དང་། སྐྲའི་ལ་བ་
འཆང་བ་དང་། ར་དང་སྐྲའི་ལ་བ་འཆང་བ་དང་། པགས་པ་འཆང་བ་དང་།
གཡང་གཞི་འཆང་བ་དང་། པགས་པ་དང་གཡང་གཞི་འཆང་བ་དང་། དཱུར་•
བ་འཆང་བ་དང་། ཙིར་ར་ཉ་འཆང་བ་དང་། དཱུར་•བ་དང་ཙིར་ར་ཉ་་
འཆང་བ་དང་། དྲི་མ་འཆང་བ་དང་། འདམ་འཆང་བ་དང་། དྲི་མ་དང་
འདམ་འཆང་བ་དང་། སྐྲ་འཆང་བ་དང་། ཁ་སྤུ་འཆང་བ་དང་། སྐྲ་དང་
ཁ་སྤུ་འཆང་བ་དང་། སྐྲ་འབྱིད་པ་དང་། ཁ་སྤུ་འབྱིད་པ་དང་།
སྐྲ་དང་ཁ་
སྤུ་འབྱིད་པ་དང་། རྗེས་སུ་མཐུན་ཞིང་ལྟར་གནས་ཏེ། ལག་པ་གཅིག་གནམ་
དུ་བསྒྲེང་བ་དང་། གཡེང་བར་མི་བྱེད་པ་དང་། ཙོག་ཙོག་པོར་འདུག་པ་་་་་
སྤོང་བ་དང་། རྗེས་སུ་མཐུན་པས་གནས་པ་དང་། འབྲས་བུ་ལ་བརྟེན་ཅིང་་
གནས་པ་དང་། འབྲས་བུ་ལ་མལ་སྟན་བྱེད་པ་དང་། མཚོན་ཆ་ལ་བརྟེན་པ་
དང་། མཚོན་ཆ་མལ་སྟན་དུ་བྱེད་པ་དང་། བ་ལང་གི་ལྕི་བས་བྱུགས་མ་ཐག་
པའི་ས་གཞི་ལ་ཉལ་བ་དང་། ཆུའི་ནང་དུ་གནས་པ་དང་། ཇི་སྲིད་དུས་
གསུམ་གྱི་བར་དུ་ཆུར་གནས་པ་དང་། མེ་ལ་ཀུན་དུ་སྤྱོད་པ་ནས་ལན་གསུམ་དུ་
མེ་ལ་ཀུན་དུ་སྤྱོད་པའི་བར་དུའོ། །རྐང་པ་གཅིག་གིས་གནས་པ་དང་། ཉི་མ་
ལ་རྗེས་སུ་ཕྱོགས་ཏེ་•ཉི་མའི་རྗེས་སུ་འཇུག་པ་དང་། ཉེ་བར་གདུང་བ་དུ་མས་
ལུས་ལ་གདུང་ཞིང་ཡོངས་སུ་གདུང་བར་བྱེད་ཅིང་•ཉེ་བར་གདུང་བ་དང་རྗེས་སུ་
མཐུན་ཞིང་གནས་པ་སྟེ། འདི་ནི་བདག་ཉིད་གདུང་ཞིང་བདག་ཉིད་ཡོངས་སུ་་
གདུང་བ་དང་རྗེས་སུ་མཐུན་ཞིང་ལྡན་ལ། གཞན་མི་གདུང་ཞིང་གཞན་ཡོངས་་
སུ་མི་གདུང་བ་དང་མཐུན་ཞིང་ལྡན་པའི་གང་ཟག་ཅེས་བྱའོ།།
82-374