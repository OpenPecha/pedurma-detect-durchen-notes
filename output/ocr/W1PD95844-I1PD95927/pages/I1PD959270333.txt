376
བསྟན་འགྱུར། མངོན་པ། ༼ཇུ༽
767
དྲུག་པ་དྲུང་ན་ཉེ་བར་སྤངས་ཤིང་། ཁང་པ་སྟོང་པ་སྤངས་ཤིང་། གྲོང་་
འཇོམས་པའི་རྐུན་མ་སྤངས་པར་གྱུར་ཅིང་། ཆུ་བོ་ཆེན་པོ་རི་ལས་འབབ་ཅིང་་
རྒྱུན་རིང་ལ་གཏིང་ཟབ་པ་མྱུར་བར་འགྲོ་ཞིང་ཁྱེར་བར་བྱ་བ་ཁྱེར་བར་བྱེད་པ་
རིང་དུ་སྤངས་པར་གྱུར་ཅིང་། ཚུ་རོལ་གྱི་ངོགས་དོགས་པ་དང་བཅས་པ་་་
འཇིགས་པ་དང་བཅས་པ་འཇིགས་པ་ཐ་དད་པས་འཇིགས་སུ་རུང་བ་སྤངས་་་
ཤིང་རིང་དུ་བྱས་པར་འགྱུར་ཞིང་། ཕ་རོལ་གྱི་ངོགས་ཞི་ཞིང་བདེ་བ་དང་གྲུབ་
པ་དང་བདེ་ལེགས་སུ་བརྒལ་ནས་ཕ་རོལ་ཏུ་ཕྱིན་ཏེ་ཚངས་ཤིང་གནས་སོ། །
དགེ་སློང་དག་འདི་ནི་ཇི་སྲིད་དུ་དོན་ཤེས་པར་བྱ་བའི་ཕྱིར་དཔེར་བྱས་པ་ཡིན་གྱི།
འདིའི་དོན་ནི་གཞན་དུ་བལྟ་བར་བྱ་སྟེ། དགེ་སློང་དག་སྒྲོམ【ཅིག་ཅེས་•བྱ་བ་ནི་
ལུས་ཀྱི་ཚིག་བླ་དྭགས་ཏེ། གཟུགས་ཅན་རགས་པ་འབྱུང་བ་ཆེན་པོ་བཞི་ལས་་་་
གྱུར་པ། ཕ་དང་མའི་མི་གཙང་བ་ནུར་ནུར་པོ་ལས་བརྟེན་ཏེ་སྐྱེས་པ། འབྲས་
ཆན་དང་ཟན་དྲོན་གྱིས་གསོས་པ། རྟག་པར་རྒྱུན་དུ་བརྫུན་པ་སླུ་•བ་ཡོངས་སུ་
འཇིག་པའི་ཆོས་ཅན་གྱི་ཚིག་བླ་དྭགས་སོ། །སྦྲུལ་གདུག་པ་བཞི་ཞེས་བྱ་བ་ནི་་་་
འབྱུང་བ་ཆེན་པོ་བཞིའི་ཚིག་བླ་དྭགས་སོ། ། དེ་བཞི་གང་ཞེ་ན།
ས་དང་།
ཆུ་དང་། མེ་དང་། རླུང་ངོ༌་། །དགེ་སློང་དག་སའི་ཁམས་འཁྲུགས་ན་ཡང་
འཆི་བའམ་འཆི་བ་ལ་ཐུག་པ་ཙམ་གྱི་•སྡུག་བསྔལ་མྱོང་བར་འགྱུར་རོ། །གཤེད་
མའི་སྐྱེས་བུ་ལག་ན་རལ་གྲི་ཐོགས་པ་ལྔ་ཞེས་བྱ་བ་ནི་ཉེ་བར་ལེན་པའི་ཕུང་པོ་ལྔའི་
ཚིག་བླ་དྭགས་སོ། །གཤེད་མའི་སྐྱེས་བུ་དྲུག་པ་དྲུང་ན་ཉེ་བ་ཞེས་བྱ་བ་ནི་འདོད་
ཆགས་ཀྱི་ཚིག་བླ་དྭགས་སོ། །གྲོང་སྟོང་པ་ཞེས་བྱ་བ་ནི་ནང་གི་བདག་ཉིད་ཀྱི་སྐྱེ་
མཆེད་རྣམས་ཀྱི་ཚིག་བླ་དྭགས་སོ། །དགེ་སློང་དག་དགེ་སློང་རིགས་ཀྱི་བུ་མིག་ལ་
སྟོང་པ་ཉིད་དུ་ལྟ་•བར་བྱེད་ཅིང་དགེ་སློང་དག་རྣ་བ་དང་། སྣ་དང་། ལྕེ་་་་
82-316