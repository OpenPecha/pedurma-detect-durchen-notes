སོ་སོར་ཐར་པའི་མདོའི་གཞུང་འགྲེལ།
१५
བརྩིག་པར་ཁས་བླངས་ཏེ། 【ཀཱར་ཥཱ་པ་ཎ་•དག་སྦྱར་ཏེ་སྨྲས་པ། བཙུན་པ་་
བདག་ལ【ཀཱར་ཥཱ་པ་ཎ་•དག་ནི་མཆིས་ན། བསོད་ནམས་ཀྱི་གྲོགས་བགྱིད་པ་མ་
མཆིས་སོ། །འདུན་པས་སྨྲས་པ། ཁོ་བོས་ཁྱོད་ཀྱི་བསོད་ནམས་ཀྱི་གྲོགས་བྱས།
འདི་ལྟར་ཁྱེད་ཀྱིས་ཁོ་བོ་དགེ་འདུན【གྱིས་ལག་གི་གླར་•བསྐོར་ཆུག་ཤིག• །
བྲམ་ཟེ་དེ་གཙུག་ལག་ཁང་དུ་སོང་ནས་དགེ་འདུན་ལ་གསོལ་བ་དང་། དེ་ན་
དགེ་འདུན་གྱི་ནང་ན་ཚེ་དང་ལྡན་པ་ཤཱ་རིའི་བུ་དགེ་འདུན་གྱི་གནས་བརྟན་བྱེད་་
པས༑ འདུན་པ་ལ་སྨྲས་པ། ཚེ་དང་ལྡན་པ་འདུན་པ་གང་གི་ཚེ་ཁོ་བོས་རྒྱལ་
བྱེད་ཀྱི་•ཚལ་རྩིག་• ཏུ་བཅུག་པ་དེའི་ཚེ་ཡང་ཁོ་བོ་སུས་ཀྱང་ལག་གི་གླར་●མ་་་
བསྐོས་སོ། །གང་གི་ཚེ་ཚེ་དང་ལྡན་པ་སྐུལ་བྱེད་ཆེན་པོས་གདངས་ཅན་གྱི་ཀུན་་
དགའ་ར་བ་རྩིག་ཏུ་བཅུག་པ་དེའི་ཚེ【ན་ཡང་དེ་•སུས་ཀྱང་ལག་གི་གླར་•མ་བསྐོས་
སོ༑ །ཁྱེད་ཀྱང་གལ་ཏེ་གཙུག་ལག་ཁང་བྱེད་དུ་འཇུད་པར་འདོད་ན་མ་བསྐོས་
པ་ཉིད་དུ་བྱེད་དུ་ཆུག་ཤིག །ཚེ་དང་ལྡན་པ་འདུན་•པས་བསམས་པ། ལྷུང་
བཟེད་ནག་པོ་ཅན་དག་བདག་ཅག་མཐོང་བར་ཡང་མི་དགའ་ན། ལག་གི་གླར་•
བསྐོས་ཏེ་དད་པར་ག་ལ་འགྱུར་སྙམ་ནས། བྲམ་ཟེ་དེའི་གན་དུ་སོང་སྟེ།
【ཀཱར་ཥཱ་པ་ཎ་•དག་བླངས་ནས་སོ་ཕག་མཁན་དང་། ཕྱྭ་མཁན་དང་། ཤིང་
མཁན་དང་། ཞལ་ཞལ་•མཁན་དང་། རི་མོ་མཁན་དང་། གླ་མིའི་གནས་
སུ་སོང་སྟེ། 【ཀཱར་ཥཱ་པ་ཎ་•དག་བྱིན་ནས་དེའི་ཉི་མ་གཅིག་ཁོ་ནས་གཙུག་ལག་
ཁང་ཆེན་པོ་སུམ་རྩེག་▪སྒོའི་སྦུབས་ཀྱི་•གནས་དང་། གཏན་པའི་གནས་དང་།
སྐར་ཁུང་དང་། ཆུ་ཁུང་•གི་གནས་དག་ཀྱང་མ་བཞག་པར་དེ་བཞིན་ཁོ་ནར་་་
སྤྱད་འདྲ་བར་བརྩིགས་ཏེ། དེ་བྲམ་ཟེའི་གན་དུ་སོང་ནས་སྨྲས་པ། བྲམ་ཟེ་་་
ཁྱོད་ཀྱི་གཙུག་ལག་ཁང་ཟིན་གྱིས་ཚུརར་ཤོག །དགེ་འདུན་ལ་ཕུལ་ཅིག །
84-345