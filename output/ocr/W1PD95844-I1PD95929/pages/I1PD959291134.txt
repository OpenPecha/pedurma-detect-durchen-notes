770
བསྟན་འགྱུར། འདུལ་བ། ༼ནུ༽
کا کار
དགོངས་སོ། །ཁ་ཅིག་ནི་གོས་དང་། ཟས་དང་། མལ་ཆ་དང་། སྟན་་
དང་། ནད་ཀྱི་རྐྱེན་སྨན་དང་། གོས་ཀྱི་རིན་ལ་སོགས་པ་རྙེད་པ་དང་།
གཞན་ཅི་རྙེད་ཀྱང་རུང་སྟེ། རྙེད་པ་ཞེས་བྱའོ་ཞེའོ། །བསྔོས་པ་ཞེས་•བྱ་བ་ནི་
གྲུབ་པ་སྟེ། དགེ་འདུན་ལ་འབུལ་ལོ་ཞེས་བྱ་བ་དང་ངེས་པར་ཞེས་བྱ་བའི་བར་་
དུའོ།༑ །གཞན་དག་ནི་དགེ་འདུན་ལ་འབུལ་•ལོ་ཞེས་ལུས་རྣམ་པར་འགྱུར་་་
བའམ༑ ངག་གིས་●ཕྱེའམ། དེ་ལ་མངོན་དུ་བྱེད་པ་ཞེའོ། །ཕུལ་བ་ནི་ཡང་
མི་བསྐུར་•བར་དགེ་འདུན་ཉིད་ལ་དབུལ་བར་བྱའོ། །གང་ཟག་བདག་ཉིད་ལ་
ཞེས་བྱ་བ་ནི་བདག་ཉིད་ལ་བརྟེན་ནས་སོ། །དེ་ལ་ལྟུང་བ་ཅི་•ལྟར་འགྱུར་ཞེ་ན།
གང་ཟག་གཞན་གཅིག་གམ། གཉིས་དག་ལའམ། __མང་པོ་རྣམས་ལའམ།
དགེ་འདུན་ལ་བསྔོས་ཀྱང་རུང་།
བདག་གིར་བསྔོས་ཀྱང་●སྦྱོར་བ་ནི་ཉེས་བྱས་
སོ༑ །རྙེད་ན་སྤང་བའོ། །ཁ་ཅིག་ན་རེ་གང་ཟག་གཞན་གཅིག་ལ་བསྔོས་པ་་
ལས་བདག་ཉིད་ལ་བསྒྱུར་ན་ཉེས་བྱས་སོ་•ཞེའོ། །གང་ཟག་གཅིག་ལ་འདིར་་
བསྔོས་པ་ལས། གང་ཟག་གཞན་གཅིག་གམ། གཉིས་དག་ལའམ། མང་པོ་་་
རྣམས་ལའམ། དགེ་འདུན་ལ་བསྔོས་ཀྱང་རུང་། སྦྱོར་བ་དང་། རྙེད་པ་་་་
ཡང་ཉེས་བྱས་སོ། །དེ་བཞིན་དུ་གཉིས་སམ། མང་པོའམ། དགེ་འདུན་ལ་
བསྔོས་པ་དག་མ་གཏོགས་པ་གཞན་ལ་བསྔོས་པ་དག་•བསྒྱུར་ན། སྦྱོར་བ་དང་།
རྙེད་པ་ན་ཡང་ཉེས་བྱས་སོ། །དགེ་སློང་གི་དགེ་འདུན་གཅིག་ལ་བསྔོས་པ་ལས་་
དགེ་སློང་གི་དགེ་འདུན་གཞན་ནམ། དགེ་སློང་མའི་དགེ་འདུན་ལ་བསྔོས་པ་་་
བསྒྱུར་རམ། དེ་བཞིན་དུ་དགེ་སློང་མའི་དགེ་འདུན་ལ་•བསྔོས་པ་ལས། དགེ་
སློང་གི་དགེ་འདུན་ལའམ། གཉིས་གའི་དགེ་འདུན་ལ་བསྔོས་པ་དང་●།
གཅིག་ལའམ། དགེ་འདུན་བྱེ་བ་ལས་ཕྱོགས་གཅིག་ལ་བསྔོས་པ་ཕྱོགས་གཅིག་ལ་
84-1104