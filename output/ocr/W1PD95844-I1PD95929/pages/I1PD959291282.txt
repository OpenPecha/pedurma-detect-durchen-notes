१२५२
བསྟན་འགྱུར། འདུལ་བ། ༼ནུ༽ ༡༦༦
མ་རྫོགས་པའོ་ཞེས་སྨྲས་པ་•ན། རྩེད་•མོའི་གཞིའི་དབང་དུ་མཛད་དེ། ཉེ་བར་
མ་ཞི་བའི་ཉོན་མོངས་པས་ན་གཉིས་པ་བཅས་སོ།
།བསམས་བཞིན་དུ་ཞེས་•བྱ་
བ་ནི་འགྱོད་པ་དབྱུང་བར་བསམ་•པའོ། །བདེ་བ་ལ་མི་•རེག་པར་ཞེས་བྱ་བ་ནི་་
ཡིད་དུ་མི་འོང་བའོ། །དེ་ཉིད་ཅེས་བྱ་བ་ནི་གཞན་བསམ་•པ་ལ་ལྟུང་བ་མེད་དོ །
དགེ་སློང་གིས་དགེ་འདུན་●གཞི་དེས་རིགས་པའམ་མི་•རིགས་པར་ཡང་རུང་བ་•
བདེ་བ་ལ་མི་རེག་པར་བྱ་བར་བསམས་ནས། དུས་དང་། མཚམས་དང་། སློབ་
དཔོན་དང་། མཁན་པོའི་ཉེས་པས་ཁྱོད་བསྙེན་པར་རྫོགས་པ་མ་ཡིན་ཏེ།
ཡང་
བསྙེན་པར་རྫོགས་པར་བྱ་དགོས་སོ་ཞེས་ཟེར་བ་དང་། ཁྱོད་གནས་ཆེ་གེ་མོ་ཞིག་་
ཏུ་སོང་ནས་སློབ་དཔོན་དང་མཁན་པོའི་ཆོས་གོས་ཕྲོགས་པ་དང་། ཁྱོད་ཀྱིས་ནི་་་
འདུས་བྱས་ཐམས་ཅད་མི་རྟག་གོ་ཞེས་བྱ་བ་ལ་སོགས་●སྨྲས་པས་ན་ཁྱོད་ལ་ཕམ་་
པར་འགྱུར་བ་འབྱུང་ངོ་ཞེས་ཟེར་ན་གལ་ཏེ་དགེ་སློང་ལ་འགྱོད་པ་སྐྱེས་སམ་མ་་་
སྐྱེས་ཀྱང་རུང་སྟེ་ལྟུང་བྱེད་དོ། །བསྙེན་པར་རྫོགས་པ་དང་ཕམ་པར་འགྱུར་བ་མ་་
གཏོགས་པར་དོན་གཞན་གྱི་ཕྱིར་ཟེར་བ་•ན་ཉེས་བྱས་སོ། །བསླབ་པ་བྱིན་པ་དང་
བརྡ་མ་ཕྲད་པ་ལ་འགྱོད་པ་སྐྱེད་པར་བྱེད་ན་ཉེས་བྱས་སོ། །དོན་གཞན་ནམ་
འདུལ་བའི་ཡོ་བྱད་ཀྱི་ཕྱིར་ཉིད་དེ། དུས་ལ་སོགས་པ་ཉེ་བར་བསྡུ་བའམ། ཁྱོད་
ལེགས་པར་བསྙེན་པར་རྫོགས་ཀྱིས་སྤྱོད་ཡུལ་མ་ཡིན་པར་མ་འགྲོ་ཞིག །མ【རུང་་་
བར་•གྱུར་ཏ་རེ་ཞེས་བྱ་བ་ལ་སོགས་པ་ལ་ནི་ལྟུང་བ་མེད་དོ། །དགེ་སློང་ལ་དགེ་་
སློང་དུ་འདུ་ཤེས་•རྣམ་པ་དྲུག་ཏུ་སྦྱར་ཏེ་ལྟུང་བྱེད་གཉིས་དང་། ཉེས་བྱས་བཞིའོ། །
ཁ་ཅིག་ནི་དགེ་སློང་མ་ཡིན་པ་ལ་དགེ་སློང་དུ་འདུ་ཤེས་སམ། དེ་ལས་གཞན་པ་
ལ་དེར་འདུ་ཤེས་པ་ན་ལྟུང་བྱེད་དོ་ཞེས་ཀྱང་ཟེར་རོ། །འགྱོད་པར་གྱུར་ཏམ་མ་་
གྱུར་ཀྱང་རུང་སྟེ∶། གཞན་ཡང་རྣམ་པ་དྲུག་ཏུ་སྦྱར་རོ། །གཉིས་པའོ།། །
84-1252