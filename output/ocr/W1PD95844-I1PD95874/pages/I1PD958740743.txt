༧༢༢ narr བསྟན་འགྱུར། རྒྱུད། ༼ལི༽ ༥༧
ཀྱིས་ཉི་མ་རེ་རེ་ཞིང་མཆོད་པར་བྱའོ་ཞེས་དམ་ཚིག་སྦྱིན་པར་བྱའོ། །སློབ་མ་
འཇུག་པའི་ཆོ་ག་ལྷག་མ་ནི་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་་་་
འཁོར་ཆེན་པོར་གསུངས་པས་བྱའོ། །དེ་ལྟར་སློབ་དཔོན་གྱི་•ལས་ཀྱི་ཆོ་ག་དང་
སློབ་མ་འཇུག་པའི་ཆོ་ག་རྒྱས་པར་བསྟན་ནས། ད་•ནི་འཇིག་རྟེན་གསུམ་ལས་
རྣམ་པར་རྒྱལ་བའི་ལས་ཀྱི་དཀྱིལ་འཁོར་དུ་དམ་ཚིག་དང་•དབང་བསྐུར་བ་ཐོབ་་
པའི་སློབ་དཔོན་གྱི་ལས་ཀྱི་དཀྱིལ་འཁོར་ལས་གསུངས་པའི་དངོས་གྲུབ་ཀྱི་ཡེ་ཤེས་•
བསྟན་པར་བྱ་བ་ནི། རྡོ་རྗེ་རིགས་ཀྱི་ལས་ཀྱི་ཡེ་ཤེས་རྣམས་བསྐྱེད་དེ་ཞེས་་་་་་
གསུངས་སོ། ། རྡོ་རྗེ་རིགས་ཀྱི་ལས་ཀྱི་དཀྱིལ་འཁོར་གྱི་ཡེ་ཤེས་ཞི་བ་ལ་སོགས་་་་
པའི【ཡེ་ཤེས་ཀྱི་•ལས་ཀྱི་དངོས་པོ་ངེས་པ་དེ་བསྐྱེད་ཅིང་བསྟན་པར་བྱ་ཞེས་བྱ་་་་་
བའི་དོན་ཏོ། །དེ་ལ་དང་པོ་ཉིད་དུ་ཞི་བ་ལ་སོགས་པའི་ཡེ་ཤེས་བསླབ་བོ་ཞེས་བྱ་
བ་ནི་ནད་ལ་སོགས་པ་ཞི་བར་བྱེད་པས་ཞི་བ་ཞེས་བརྗོད་དོ། །ཞི་བའི་•ལས་ཀྱི་
དོན་གྱི་ཕྱག་རྒྱ་ནི་ཞི་བ་ལ་སོགས་པའི་ཕྱག་རྒྱ་སྟེ། བྱང་ཆུབ་མཆོག་གི་ཕྱག་རྒྱའོ། །
དེའི་ཡེ་ཤེས་ནི་བསླབ་པའོ། །ཡམ་ཤིང་མངར་པོ་•རྣམས་ཀྱི་མེ། །རབ་སྦར་རྡོ་
རྗེ་ཁྲོ་བོ་ཡི། །ཞེས་བྱ་བ་ནི་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་་་་
འཁོར་ཆེན་པོ་ལས་གསུངས་པའི་རྡོ་རྗེ་ཧཱུཾ་མཛད་ཀྱི་རྣལ་འབྱོར་བྱས་ལ་དེའི་སྔགས་
ཀྱི་བཟླས་པ་འབུམ་བྱས་ནས། ཞི་བ་ལ་སོགས་པའི་ལས་ཀྱི་སྔགས་ཀྱང་•འབུམ་
བཟླས་ལ་དེ་ནས་སྦྱིན་སྲེག་བྱའོ། །དཀྱིལ་འཁོར་བྱས་པའམ། སྔོན་དུ་འགྲོ་བ་
བྱས་ནས་ཞི་བ་ལ་སོགས་པའི་སྦྱིན་སྲེག་བྱའོ། །དེ་སྐད་དུ་ཡང་། སྔོན་འགྲོ་་་་
རྣམས་ནི་བྱས་ནས་ནི། །སྦྱིན་སྲེག་གི་ནི་ལས་རྣམས་བྱ། །ཞེས་གསུངས་སོ། །
ཞི་བའི་ཆོ་ག་ལ་ནི་པླཀྴ་•ལ་སོགས་པ་འོ་མ་དང་བཅས་པ་མངར་བའི་བུད་ཤིང་ལ་
མེ་སྦར་ལ། ཤིན་ཏུ་མཉམ་པར་བཞག་པས་ཡུན་རིང་དུ་བརྟུལ་ཞུགས་སྤྱད་དེ།
29-722