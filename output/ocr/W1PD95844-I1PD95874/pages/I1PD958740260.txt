དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༢ ༣ ༩
དགྱེས་རྒྱལ་པོ་རྡོ་རྗེ་མཆོག །ཅེས་བྱའོ། །རྡོ་རྗེ་དགྱེས་ཁྱོད་ཅེས་བྱ་བའི་•
མཚན་འདི་ནི་མིང་གི་དབང་བསྐུར་བ་སྟེ་དེ་ལྟར་ན་ལྔའོ། །བཛྲ་རཏྣ་ཞེས་བྱ་བ་
ནི་རྡོ་རྗེ་རིན་ཆེན་གྱི་སྙིང་པོའི་སྒོ་ནས་སོ། །རྡོ་རྗེའི་དོན་ཞེས་བྱ་བ་ནི་དེ་བཞིན་
གཤེགས་པ་ཐམས་ཅད་ཀྱི་•དབང་བསྐུར་བ་ཉིད་ཀྱིས་ན་མཆོག་ཏུ་གྱུར་པའི་ཕྱིར་་
རྡོ་རྗེ་བཟང་པོའི་དོན་ཏེ། རྡོ་རྗེ་རྣམས་ཀྱི་དོན་མཛེས་པའོ། །རྡོ་རྗེ་ནམ་་་་་་
མཁའ་ཞེས་བྱ་བ་ནི་རྡོ་རྗེ་རིན་ཆེན་གྱི་འབྱུང་གནས་ཡིན་པ་དང་།
ནམ་མཁའ་་
དང་མཉམ་པའི་འོད་མངའ་བས་ན་རྡོ་རྗེ་ནམ་མཁའོ། །ནོར་བུ་ཆེ་ཞེས་བྱ་བ་ནི་
རྡོ་རྗེ་རིན་ཆེན་གྱི་ཕྱག་རྒྱས་ནམ་མཁའ་ཁྱབ་པར་སྤྲོས་པས་ན་ནོར་བུ་ཆེའོ། །
ནམ་མཁའི་སྙིང་པོ་རྡོ་རྗེས་• ཕྱུག །ཅེས་བྱ་བ་ནི།
ནམ་མཁའི་སྙིང་པོ་ཡང་ཡིན་
ལ༑ རྡོ་རྗེས་ཕྱུག་པ་ཡང་ཡིན་པས་ན། ནམ་མཁའི་སྙིང་པོ་རྡོ་རྗེས་•ཕྱུག །
ཅེས་བྱ་བ་སྟེ། ནམ་མཁའི་སྙིང་པོའི【སྐུ་ནི་•ནམ་མཁའི་སྙིང་པོ་ཉིད་ཡིན་པར་་
ཡང་དག་པར་བརྙེས་པའོ། །རྡོ་རྗེ་སྙིང་པོ་ཞེས་བྱ་བ་ནི་མིང་གི་དབང་བསྐུར་་་་
བའི་སྒོ་ནས་རྡོ་རྗེ་སྙིང་པོ་ཞེས[བྱ་སྟེ། དེ་ལྟར་ན་མཚན་དྲུག་ཡིན་ནོ། །བཛྲ་
ཏེ་ཛ་ཞེས་བྱ་བ་ནི་སྙིང་པོའི་སྒོ་ནས་སོ། །ཆེར་འབར་བ་ཞེས་བྱ་བ་ནི་ནམ་མཁའ་
ཁྱབ་པའི་འོད་མངའ་བའོ། །རྡོ་རྗེ་ཉི་མ་ཞེས་བྱ་བ་ནི་རྡོ་རྗེ་ཉི་མའི་ཕྱག་རྒྱའི་ཚུལ་
གྱི་• སྒོ་ནས་སོ། །རྒྱལ་བའི་འོད་ཅེས་བྱ་བ་ནི་རྒྱལ་བ་རྣམས་ཀྱི་འོད་ཀྱི་མདངས་
འདི་ལ་མངའ་བས་ན་རྒྱལ་བའི་འོད་དེ། ནམ་མཁའ་དང་མཉམ་པ་ཉིད་ཀྱི་ཡེ་་་
ཤེས་ལས་བྱུང་བའི་དེ་བཞིན་གཤེགས་པ་ཕྲ་རབ་བསྡུས་པ་ཉིད་ཀྱིས་ནི∶། དེའི་
མདངས་བརྙེས་པས་རྒྱལ་བའི་འོད་ཅེས་བྱབྱའོ། །རྡོ་རྗེའི་འོད་ཟེར་ཞེས་བྱ་བ་ནི་མི་
ཕྱེད་པའི་འོད་འདི་ལ་མངའ་བས་ན་རྡོ་རྗེའི་འོད་ཟེར་རོ། །གཟི་བརྗིད་ཆེ་•ཞེས་
བྱ་བ་ནི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཤིན་ཏུ་ཕྲ་མོ་དང་མཉམ་པའི་ཉི་
29-239