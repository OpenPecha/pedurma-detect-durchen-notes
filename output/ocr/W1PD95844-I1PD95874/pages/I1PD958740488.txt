དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༤༦༧
བསྒོམས་པ་ན། གང་གི་ཚེ་ཉིན་རེ་ཞིང་དེ་མཐོང་བ་དེའི་ཚེ་རྣལ་འབྱོར་པ་དེའི་་
ལུས་ཐམས་ཅད་རྡོ་རྗེ་ཕྲ་མོའི་རེག་པའི་བདེ་བས་ཚིམ་པར་འགྱུར་རོ། །རྡོ་རྗེ་ཕྲ་
མོའི་གཟུགས་བསྒོམས་པའི་སྟོབས་དེས་གང་གི་ཚེ་རང་གི་ལུས་ཐམས་ཅད་ཁྱབ་་་་་
པར་མཐོང་བ་དེའི་ཚེ་དེ་བཞིན་གཅིག་ཏུ་འཕེལ་བར་འདོད་ན་རྡོ་རྗེ་ཕྲ【མོས་ཁྱབ་
པར་•བསམ་པར་བྱའོ། །དེ་ནས་གྲོང་ལ་སོགས་པར་རོ། །དེ་ནས་ཡང་ཁམས་
གསུམ་པའི་བར་དུ་སྤྲོ་བར་བྱའོ། །དེ་ནས་ཡང་བསྡུ་བ་ནི། སྣའི་རྩེ་མོའི་བར་
དུ་གནས། །ཞེས་བྱ་བ་ནི་གཟུགས་ཀྱི་མཚན་མ་དེ་ཡང་རྡོ་རྗེ་ཕྲ་མོ་ལྟ་བུ་གང་གིས་
ཁམས་གསུམ་ཁྱབ་པ་དེ་བསྡུས་ལ། སྣའི་རྩེ་མོར་གནས་པའི་རྡོ་རྗེ་ཕྲ་མོར་་་་་
བསྒོམས་པའི་སྟོབས་ཀྱིས་གཞུག་པར་བྱའོ་ཞེས་བྱ་བའི་ཐ་ཚིག་གོ། །དེ་ལྟར་སྤྲོ་བ་
དང་བསྡུ་བའི་ཚུལ་གྱིས་རྡོ་རྗེ་ཕྲ་མོ་ཟླ་བ་གསུམ་གྱི་བར་དུ་བསྒོམས་ན་ཅིར་འགྱུར་
ཞེ་ན། དེ་ནས་བརྩམས་ཏེ་ཞེས་བྱ་བ་གསུངས་ཏེ། དེ་ནས་བརྩམས་ཏེ་ཕྱག་རྒྱ་
ཆེན་པོ་ལ་སོགས་པ་གང་ཅི་ཡང་རུང་བ་ཤིན་ཏུ་མཉམ་པར་གཞག་ཅིང་རྩེ་གཅིག་་
པས་བསྒོམས་པའི་ཕྱག་རྒྱ་ཆེན་པོ་ལ་སོགས་པ་དེ་ཀུན་ཏེ། དེ་དག་ཐམས་ཅད་་་
བརྟན་པ་ཉིད་དུ་བྱེད་པར་འགྱུར་ཏེ། མངོན་སུམ་དུ་བྱེད་པར་འགྱུར་རོ། །
ཉིད་ཀྱི་སྒྲ་ནི་ངེས་པར【གཟུང་བ་•དང་ཐ་དད་པའི་རིམ་པ་ཡིན་པར་ཤེས་པར་བྱ་
སྟེ། ༑ བརྟན་པར་བྱེད་པ་ཉིད་ཡིན་ནོ། །ཏིང་ངེ་འཛིན་ཡེ་ཤེས་ནི་རྡོ་རྗེ་ཕྲ་་་་་
མོའི་ཏིང་ངེ་འཛིན་གྱི་• ངེས་པའོ། །དེས་བརྟགས་པ་ནི་བསྒྲུབ་པ་ཞེས་བྱ་བའི་ཐ་
ཚིག་གོ། །དེ་ནས་དེ་རྣམས་ཀྱི་སྙིང་པོ་ནི་འདི་ཡིན་ནོ། །སྣའི་རྩེ་མོར་རྡོ་རྗེ་ཕྲ་
མོ་བསྒོམས་པ་དང་། སྤྲོ་བ་དང་། བསྡུ་བ་དང་། བརྟན་པར་བྱ་བ་རྣམས་་
ཀྱི།༑ །འདི་སྐད་སྟོན་པ་ཡིན་ཏེ། རྡོ་རྗེ་དབྱིངས་ཀྱི་དཀྱིལ་འཁོར་ལས་་
བཤད་པའི་ཆོ་ག་རང་གི་ལྷའི་རྣལ་འབྱོར་བྱས་པའི་རྗེས་ལ། ཆོས་ཀྱི་དཀྱིལ་
29-467