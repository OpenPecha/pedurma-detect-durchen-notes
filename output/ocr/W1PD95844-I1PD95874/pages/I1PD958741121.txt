༡༠༩༨སྟན་འགྱུར། རྒྱུད། ༼ ༥༨
འདུལ་བའི་དཀྱིལ་འཁོར་ཆེན་པོ་ལས་བཤད་པའི་པདྨ་ངེས་པའི་དབང་ཕྱུག་གི་་་་
རྣལ་འབྱོར་རམ། དེའི་རིགས་ཀྱི་རྣལ་འབྱོར་བྱས་ལ། ཕྱིས་ཆོས་ཀྱི་དཀྱིལ་་་
འཁོར་ལས་གསུངས་པའི་པདྨ་ངེས་པའི་དབང་ཕྱུག་གི་ལས་ཀྱི་ཕྱག་རྒྱ་དང་།
དེའི་རིགས་ཀྱི་ལས་ཀྱི་ཕྱག་རྒྱ་བཅིངས་ལ། ཨོཾ་ཀརྨ་•པདྨ་ཧོ། ཞེས་བྱ་བའི་
སྙིང་པོ་འདིས་ཕྱི་རོལ་གྱི་པདྨ་བླངས་ཏེ། དེ་ཉིད་ཀྱི་བསྒོམ་པ་བྱས་ན། མཚན་
ཐོག་ཐག་བསྒོམས་ལ། _ ཕྱིས་ལས་ཀྱི་དུས་སུ་དེ་ཉིད་ཀྱིས་•ལས་ཀྱི་ཕྱག་རྒྱ་པདྨ་་་
བླངས་ཏེ། ཨོཾ་ཀརྨ་•པདྨ་། ཆེ་གེ་མོ་ཉིད་བ་ཤ་མཱ་ན་ཡ་ཧོ། ཞེས་ལན་་
བརྒྱ་རྩ་བརྒྱད་པདྨ་ལ་མངོན་པར་བཟླས་ནས་གང་ལ་བྱིན་པ་དེ་དབང་དུ་འགྱུར་རོ། །
དེ་ལྟར་དངོས་གྲུབ་ཀྱི་ཡེ་ཤེས་བསླབ་པ་བསྟན་ནས། ད་ནི་འགྲོ་བ་འདུལ་བའི་
ཆོས་ཀྱི་དཀྱིལ་འཁོར་ལས་གསུངས་པའི་དངོས་གྲུབ་རྣམས་འགྲོ་བ་འདུལ་བའི་་
དཀྱིལ་འཁོར་ཆེན་པོ་ལས་བཤད་པའི་ཕྱག་རྒྱ་བཞི་པོ་རྣམས་ཀྱིས་དེ་ལས་གསུངས་
པའི་རང་གི་ལྷའི་རྣལ་འབྱོར་བྱས་ལ། ཕྱིས་འགྲོ་བ་འདུལ་བའི་ཆོས་ཀྱི་དཀྱིལ་་
འཁོར་ལས་བཤད་པའི་ཕྱག་རྒྱ་ཆེན་པོ་ལ་སོགས་པ་བཅིངས་ཏེ་བསྒྲུབ་པར་བྱའོ་་་་
ཞེས་བྱ་བའི་དོན་བསྟན་པའི་ཕྱིར། དེ་ནས་ཞེས་བྱ་བ་ལ་སོགས་པ་གསུངས་ཏེ།
དེ་ནས་ཞེས་བྱ་བ་ནི་དངོས་གྲུབ་ཀྱི་ཡེ་ཤེས་བསྟན་པའི་དུས་ཕྱིས་སོ། །ཡེ་ཤེས་ཀྱི་
དཀྱིལ་འཁོར་ནི་འགྲོ་བ་འདུལ་བའི་ཆོས་ཀྱི་དཀྱིལ་འཁོར་རོ། །ཕྱག་རྒྱ་ཆེན་པོ་ནི་
ལུས་ཀྱི་ཕྱག་རྒྱའོ། །དེའི་ཡེ་ཤེས་བསླབ་པའོ། །ཆོས་ཀྱི་དཀྱིལ་འཁོར་ཚུལ་དུ་ནི༎
ཕྱག་རྒྱ་ཆེན་པོ་བསྒྲུབ་པར་བྱ། ། །ཞེས་བྱ་བ་ནི་རྡོ་རྗེ་དབྱིངས་ཀྱི་ཆོས་ཀྱི་•དཀྱིལ་
འཁོར་ལས་གསུངས་པའི་ཚུལ་གྱིས་•ཆོས་ཀྱི་དཀྱིལ་འཁོར་གྱི་ཕྱག་རྒྱ་ཆེན་པོ་བཅིང་
བར་བྱའོ། །དེའི་རིག་པ་ནི་འདི་ཡིན་ཏེ། སངས་རྒྱས་རྡོ་རྗེ་འཛིན་ལ་སོགས། །
ཐམས་ཅད་སྙོམས་པར་ཞུགས་པ་ཉིད། །ཏིང་ངེ་འཛིན་དུ་བཞུགས་པ་དང་། །
29-1098