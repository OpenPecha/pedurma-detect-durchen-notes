བསྟན་འགྱུར། རྒྱུད། ༼ལི༽ ༥༧
མཛུབ་མོ་རལ་གྲི་འདེགས་•པ་འདྲ། །ཞེས་བྱ་བ་ནི་རྣོན་པོའི་གནས་སུ་གསང་་་
བའི་ཁུ་ཚུར་བཅིངས་ཏེ་དེ་བཞིན་གཤེགས་པ་ཐམས་ཅད་གཅོད་པའི་ཚུལ་གྱིས་
གཞག་པར་བྱའོ། །འཁོར་ལོ་བསྐོར་བ་སྟོན་པ་དང་༌། །ཞེས་བྱ་བ་ནི་རྒྱུའི་་
གནས་སུ་གསང་བའི་ཁུ་ཚུར་གྱི་ཕྱག་རྒྱ་ཉིད་འཁོར་ལོ་བསྐོར་བའི་ཚུལ་གྱིས་བསྟན་
པའོ།༑ །ཁ་ནས་རབ་ཏུ་འབྱིན་པ་ནི། །ཞེས་བྱ་བ་ནི་གསང་བའི་གནས་སུ་་་
གསང་བའི་ཁུ་ཚུར་གྱི་ཕྱག་རྒྱ་ནི་ཁ་ནས་གྱེན་དུ་ཚིག་འབྱིན་པའི་ཚུལ་དུ་བྱའོ། །
སྤྱི་བོར་ལུས་མཆོག་དཀྱིལ་འཁོར་བསྐོར། །ཞེས་བྱ་བ་ནི་ལས་ཀྱི་གནས་སུ་གསང་
བའི་ཁུ་ཚུར་གྱི་ཕྱག【རྒྱ་ཉིད་འཁོར་ལོ་བསྐོར་བ་ལྟར་•གར་བྱེད་པའི་ཚུལ་གྱིས་ལུས་
ཐམས་ཅད་ལ་བསྐོར་ལ་སྤྱི་བོར་གཞག་པར་བྱའོ། །[【དཔུང་པ་•སྙིང་ག་རྩིབ་་
ལོགས་རྣམས། །རྡོ་རྗེ་སྲུང་•བ་དེ་བཞིན་བྱ། །ཞེས་བྱ་བ་ནི་སྲུང་•བའི་གནས་་
སུ་གསང་བའི་ཁུ་ཚུར་གྱི་ཕྱག་རྒྱ་གོ་ཆ་འཆིང་བའི་ཚུལ་གྱིས་ཕྲག་པ་གཉིས་དང་
སྙིང་ག་དང་རྩིབ་ལོགས་སུ་སྦྱར་བར་བྱའོ། །མཆེ་བའི་གནས་སུ་གཞག་པ་དང་། །
ཞེས་བྱ་བ་ནི་གནོད་སྦྱིན་གྱི་གནས་སུ་གསང་བའི་ཁུ་ཚུར་གྱི་ཕྱག་རྒྱ་ཉིད་ཁའི་་་
འགྲམ་དུ་མཆེ་བའི་ཚུལ་དུ་གཞག་པར་བྱའོ། །ཁུ་ཚུར་དམ་དུ་བསྡམས་པའོ། །
ཞེས་བྱ་བ་ནི་ཁྲོ་བོ་རྡོ་རྗེ་ཁུ་ཚུར་གྱི་གནས་སུ་གསང་བའི་ཁུ་ཚུར་བཅིངས་ལ་●དམ་
དུ་བསྡམས་པ་ནི་དམ་ཚིག་གི་ཕྱག་རྒྱའོ། ། །ཕྱི་རོལ་དཀྱིལ་འཁོར་ཕྱག་རྒྱ་ནི། །
ཞེས་བྱ་བ་ནི་སྒེག་མོ་ལ་སོགས་པ་ནས་རྡོ་རྗེ་འབེབས་པའི་མཐར་ཐུག་པར་བཅིང་་
བར་བྱབྱའོ། །མཚན་མ་གོ་རིམས་•བཞིན་དུ་བཅིང་། །ཞེས་བྱ་བ་ནི། འཇིག་
རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་ཇི་ལྟར་རྡོ་རྗེ་ཧཱུཾ་ཞེས་བྱ་
བས་ཕྱག་རྒྱར་འགྱུར་བ་དེ་ལྟར་འདིར་ཡང་བྱའོ་ཞེས་བྱ་བའི་•དོན་ཏོ། །འདི་་་
ཉིད་བཤད་པ་ནི། དམ་ཚིག་རྡོ་རྗེ་བཅིངས་པ་ལས། །•ཞེས་བྱ་བ་ལ་རྡོ་རྗེ་་་
29-698