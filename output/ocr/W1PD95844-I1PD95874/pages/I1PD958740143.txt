१२२
བསྟན་འགྱུར། རྒྱུད། ༼ལི》 ༥༧
ཚིག་ནི་རྒྱུའོ། །དེ་ཅིའི་ཕྱིར་ཞེ་ན། སེམས་ཅན་ཐམས་ཅད་ཀྱི་ཁམས་ཞེས་བྱ་་
བ་ལ་སོགས་པ་གསུངས་ཏེ། སེམས་ཅན་གྱི་ཁམས་མ་ལུས་ཤིང་ལུས་པ་མེད་པའི་
སེམས་ཅན་གྱི་ཁམས་ཐམས་ཅད་དོ། །ཐམས་ཅད་འགུགས་པ་དང་ཞེས་བྱ་བ་ནི།
དེ་བཞིན་གཤེགས་པ་ཐམས་ཅད་སྤྱན་དྲངས་པས་བདེ་བ་དང་ཡིད་བདེ་བ་ཐམས་
ཅད་མྱོང་བར་བྱ་བའི་ཕྱིར་རོ། །དེ་བཞིན་གཤེགས་པ་ཐམས་ཅད་འདུ་བའི་
བྱིན【གྱི་རླབས་•ནི་གཅིག་ཏུ་འདུས་པར་མཛད་པའོ། །དེ་ཉིད་ནི་དམ་པའི་
དངོས་གྲུབ་སྟེ་དེའི་ཕྱིར་རོ། །བར་གྱི་ཞེས་བྱ་བའི་སྒྲས་ནི་ས་དང་ཕ་རོལ་ཏུ་ཕྱིན་
པ་ལ་སོགས་པ་བསྡུའོ། །རྡོ་རྗེ་ལྕགས་ཀྱུ་དེ་རྣམས་བྱང་ཆུབ་སེམས་དཔའ་ཆེན་པོ་
གདོན་མི་ཟ་བའི་རྒྱལ་པོ་དེའི་ཞེས་བྱ་བ་ནི་སྔར་གྲུབ་པའོ། །ལག་པར་དེ་བཞིན་
དུ་བྱིན་ནོ་ཞེས་བྱ་བ་ནི། དེ་བཞིན་གཤེགས་པ་ལྔའི་རིན་པོ་ཆེའི་ཅོད་པན་དང་།
དར་དཔྱངས་ཀྱི་དབང་གིས་དབང་བསྐུར་ནས། རྡོ་རྗེ་འགུགས་པ་ཞེས་བྱ་བ།
རྡོ་རྗེ་ལྟར་མི་ཕྱེད་པའི་འགུགས་པས་སྤྱན་འདྲེན་པ་འདི་ལ་མངའ་བས་ན་རྡོ་རྗེ་
འགུགས་པའོ།
།སངས་རྒྱས་ཀུན་གྱི་ཞེས་བྱ་བ་ནི། དེ་བཞིན་གཤེགས་པ་
ཐམས་ཅད་ཀྱིའོ། །རྡོ་རྗེའི་ཡེ་ཤེས་ཞེས་•བྱ་བ་ནི་སྟོང་པ་ཉིད་ཀྱི་ཡེ་ཤེས་སོ། །
དེ་ཉིད་ཀྱིས་ན་བླ་ན་མེད་པ་སྟེ་མཆོག་ཏུ་གྱུར་པའོ། །འདི་ཞེས་བྱ་བ་ནི་བཅོམ་་
ལྡན་འདས་ལས་རྙེད་པ་གང་ཡིན་པའོའོ། །ཅིའི་ཕྱིར་བླ་ན་མེད་པ་ཡིན་ཞེ་ན།
སངས་རྒྱས་ཀུན་གྱི་དོན་གྲུབ་ཕྱིར། །ཀུན་ནས་སྤྱན་དྲངས་དམ་པའོ། །ཞེས་བྱ་
བ་གསུངས་ཏེ། གང་གི་ཕྱིར་སངས་རྒྱས་ཐམས་ཅད་ཀྱི་དོན་ནི་དེ་བཞིན་
གཤེགས་པ་ཐམས་ཅད་སྤྱན་འདྲེན་པས་སེམས་ཅན་གྱི་དོན་གང་ཡིན་པ་དེ་གྲུབ་
ཅིང་རྫོགས་པར་གྱུར་ཏེ། དེའི་ཕྱིར་ཀུན་ནས་ཏེ། ཕྱོགས་བཅུ་ནས་སྤྱན་
འདྲེན་པ་ཡིན་ལ། དེ་ལྟར་ཀུན་ནས་སྤྱན【དྲངས་པ་【ཉིད་ཀྱིས་ན་དམ་པའོ། །
29-122