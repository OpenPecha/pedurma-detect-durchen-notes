དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༤༧༩
འདོད་དང་ཅི་འདོད་པས། །བདག་ཉིད་རྟག་ཏུ་བསྒོམས་ན་•ནི། །སེམས་་
དཔའ་དེ་ཉིད་ཐོབ་པར་འགྱུར། །ཞེས་གསུངས་པའི་ཕྱིར་རོ། །ཇི་སྐད་དུ་་
བཤད་པའི་དངོས་གྲུབ་རྣམས་ནི་རྡོ་རྗེ་དབྱིངས་སུ་གསུངས་པའི་ཕྱག་རྒྱ་བཞི་པ་ལ་
སོགས་པ་རང་གི་ལྷའི་རྣལ་འབྱོར་ཇི་ལྟ་བ་བཞིན་དུ་བྱས་ནས། དེའི་རྗེས་ལ་ཆོས་
ཀྱི་དཀྱིལ་འཁོར་ལས་གསུངས་པའི་ཕྱག་རྒྱ་ཆེན་པོ་ལ་སོགས་པ་བཞི་བཅིངས་ཏེ་
བསྒྲུབ་པར་བྱ་བའམ། ཆོས་ཀྱི་དཀྱིལ་འཁོར་དུ་སྔོན་• དུ་བསྙེན་པ་ལ་སོགས་
པའི་དུས་སུ་ལྷ་མདུན་དུ་སྤྱན་དྲང་བ་བྱས་ནས། ཕྱག་རྒྱ་བཞིས་ཇི་ལྟ་བ་བཞིན་
དུ་རྒྱས་གདབ་པར་བྱ་བ་ཡིན་པས། དེ་ནས་ཞེས་བྱ་བ་ལ་སོགས་པས་ཕྱག་རྒྱ་
བཞི་པོ་གསུངས་པ་ཡིན་ནོ། །དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ནི་ཆོས་
ཀྱི་དཀྱིལ་འཁོར་ལས་གསུངས་པའི་རྣམ་པར་སྣང་མཛད་ལ་སོགས་པ་ངེས་པའི་
ཚུལ་ལོ། །དེ་ཉིད་ནི་རྡོ་རྗེ་སྟེ་དེ་རྣམས་བྱིན་གྱིས་བརླབ་ཅིང་བརྟན་པར་བྱ་བའི་
ཕྱིར་ཏིང་ངེ་འཛིན་གྱི་ཕྱག་རྒྱ་སྟེ། ཆོས་ཀྱི་དཀྱིལ་འཁོར་གྱི་ཕྱག་རྒྱ་དེ་བརླབ་པར་
བྱའོ།༑ །རྡོ་རྗེ་ཕྲ་མོའི་ཚུལ་གྱིས་ནི། །【[ཞེས་བྱ་བ་ནི། རྡོ་རྗེ་སྐྱིལ་མོ་ཀྲུང་་་
བཅས་ལ་ལྕེ་རྐན་ལ་སྦྱར་བར་བྱས་ནས། ལུས་དྲང་པོར་བཞག་སྟེ་མགྲིན་པ་ཅུང་
ཟད་བཀུག་ལ། སྣའི་རྩེ་མོར་•བལྟ་བ་འདི་དང་། སྤྲོ་བ་དང་བསྡུ་བའི་སྦྱོར་བ་
ནི་རྡོ་རྗེ་ཕྲ་མོའི་ཚུལ་ཏེ། རྡོ་རྗེ་ཕྲ་མོའི་ཚུལ་དེས་བསྒོམ་•པར་བྱའོ། །གང་དུ་
ཅི་ཞིག་བསྒོམ་པར་བྱ་ཞེ་ན། རྡོ་རྗེའི་དབུས་སུ་ཞེས་བྱ་བ་གསུངས་ཏེ། སེང་
གེའི་གདན་གྱི་སྟེང་ན་རྡོ་རྗེ་རྩེ་ལྔ་པའི་དབུས་སུ་སངས་རྒྱས་སྐུ་སྟེ། རྣམ་པར་
སྣང་མཛད་ལ་སོགས་པ་དེ་བཞིན་གཤེགས་པའི་སྐུ་སྟེ། ཕྱག་གཉིས་རྡོ་རྗེ་
བཅིང་བར་•བཅིངས། །ཞེས་བྱ་བ་ཇི་སྐད་དུ་གསུངས་པར་རྡོ་རྗེ་ལ་སོགས་པའི་
སྙིང་གའི་མཚན་མར་བདག་ཉིད་བསྒོམ་པར་བྱའོ། །རྡོ་རྗེ་སེམས་དཔའ་ལ་
29-479