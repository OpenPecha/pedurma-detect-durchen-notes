དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥༣ ༩
ཆོས་དང་། ལས་ཀྱི་ཕྱག་རྒྱ་བཅིངས་ཏེ། དེའི་སྙིང་པོ་རྡོ་རྗེའི་ཚིག་གིས་ཟློས་་
ཤིང་བཟླས་པའི་དོན་གྱིས་ཟླ་བའི་དཀྱིལ་འཁོར་ལ་གནས་པའི་རྡོ་རྗེ་སེམས་དཔའ་
བདག་ཉིད་བསྒོམས་ན། ཤིན་ཏུ་མྱུར་བ་ཉིད་དུ་རྡོ་རྗེ་སེམས་དཔར་•འགྱུར་རོ། །
དམ་ཚིག་ཡོངས་སུ་བསྲུངས་པས་མངོན་པར་འདོད་པའི་དོན་འགྲུབ་པར་འགྱུར་རོ་
ཞེས་རབ་ཏུ་བསྟན་པའི་ཕྱིར། དེ་ནས་དཀྱིལ་འཁོར་ཐམས་ཅད་ཀྱི་གསང་བའི་་་
དམ་ཚིག་གི་ཡེ་ཤེས་བསླབ་པོ་ཞེས་བྱ་བ་གསུངས་ཏེ། དེ་བཞིན་གཤེགས་པ་ལ་་་
སོགས་པ་རིགས་ཀྱི་དཀྱིལ་འཁོར་རྣམས་ནི་དཀྱིལ་འཁོར་ཐམས་ཅད་དེ།
དེ་་་
རྣམས་ཀྱི་དམ་ཚིག་ནི་དཀྱིལ་འཁོར་ཐམས་ཅད་ཀྱི་གསང་བའི་དམ་ཚིག་སྟེ།
བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ལ་རྗེས་སུ་ཆགས་ཤིང་ཤིན་ཏུ་ཞེན་་
པ་དེའི་ཡེ་ཤེས་ལ་•བསླབ་པར་བྱའོ། ། འདོད་ཆགས་བྲལ་བ་ལྟ་བུའི་སྡིག །
ཅེས་བྱ་བ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རྒྱབ་ཀྱིས་ཕྱོགས་
པའི་སེམས་ནི་འདོད་ཆགས་དང་བྲལ་བ་སྟེ། དེ་དང་འདྲ་བའི་སྡིག་པ་གཞན་ནི་
མེད་དོ། །གང་ན་མེད་ཅེ་•ན། ཁམས་གསུམ་ན【མེད་ཅེས་•བྱ་བ་སྟེ།
འདོད་པ་དང་། གཟུགས་དངང༌་། གཟུགས་མེད་པའི་མཚན་ཉིད་ཅན་གྱི་
ཁམས་གསུམ་པ་ནའོ། །གང་གི་ཕྱིར་དེ་ལྟར་བཤད་པ་ཡིན་པས།
དེ་བས་ན་
འདོད་ཆགས་དང་བྲལ་བ་ཁྱོད་ཀྱིས་ཀྱང་ནི་མ་བྱེད་ཅིག་ཅེས་བྱ་བ་ཡིན་ཏེ། བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཚན་ཉིད་ཅན། བཅོམ་ལྡན་
འདས་རྡོ་རྗེ་སེམས་དཔའ་ནི། གདུལ་བྱ་རྣམས་ཀྱིས་འདོད་ཅིང་མངོན་པར་
དགའ་བར་བྱ་བ་ཡིན་པས་ན་འདོད་པ་ཞེས་བྱ་སྟེ། དེ་ལ་ཁྱོད་ཀྱིས་ཀྱང་ཆགས་
པ་དང་བྲལ་བར་མ་བྱེད་ཅིག་ཅེས་པ་སྟེ་དེ་སྤངས་པ་ནི་ཉན་ཐོས་དང་རང་སངས་
རྒྱས་ཀྱི་སར་ལྟུང་བ་མ་ཡིན་ནོ་ཞེས་སྟོན་པ་ཡིན་ནོ། །མ་ཧཱ་ས་མ་ཡ་ཧ་ན་ཕཊ།
29-539