དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༣ ༥ ༩
སུ་རྫོགས་པར་འགྱུར་རོ་ཞེས་བྱ་བའི་ཐ་ཚིག་གོ། །རྡོ་རྗེ་བཞད་པས་ཞེས་བྱ་བ་ལ་
སོགས་པ་ལ། རྡོ་རྗེ་བཞད་པའི་ཆོ་ག་དེ【བསྒོམས་པ་བྱས་པས། རྡོ་རྗེ་བཞད་
པའི་ཕྱག་རྒྱ་ཆེན་པོ་གྲུབ་ནས་དེའི་རྗེས་ལ་དེ་བཅིངས་ནས། དེ་བཞིན་གཤེགས་
པ་ཐམས་ཅད་ཀྱི་འཛུམ་པ་ཐོབ་པར་འགྱུར་ལ།
འཛུམ་པ་དེས་སངས་རྒྱས་ཀུན་
དང་མཉམ་ཞིང་མཚུངས་པར་བཞེད་དེ།
སངས་རྒྱས་ཐམས་ཅད་ཀྱི་བཞད་་་
པས་སེམས་ཅན་གྱི་དོན་བྱེད་པར་འགྱུར་རོ།
།རྡོ་རྗེ་ཆོས་ནི་གཉིས་སུ་མེད་པའི་་
ཏིང་ངེ་འཛིན་ཏེ་དེ་འཛིན་པར་མཛད་པས་ན། རྡོ་རྗེ་ཆོས་ནི་འཛིན་པར་འགྱུར༎
ཞེས་བྱ་བའོ། །དེ་ག་ལས་འགྱུར་ཞེ་ན། རྡོ་རྗེ་ཆོས་ཀྱི་ཆོ་ག་ཡིས། །ཞེས་་
གསུངས་ཏེ། རྡོ་རྗེ་ཆོས་ཀྱི་ཕྱག་རྒྱ་ཆེན་པོ་བསྒོམས་པས་སོ། ། རྡོ་རྗེ་རྣོན་པོ་་
བསྒོམས་པ་ཡིས། །ཞེས་བྱ་བ་ནི་བཅོམ་ལྡན་འདས་རྡོ་རྗེ་རྣོན་པོའི་ཕྱག་རྒྱ་ཆེན་་
པོ་བཅིངས་ལ། དེ་བསྒོམས་པས་སངས་རྒྱས་ཀུན་གྱི་ཤེས་རབ་ཀྱི་མཆོག་ཏུ་་
འགྱུར་ཏེ། ཤེས་རབ་ཀྱིས་•ཉོན་མོངས་པ་དང་། ཤེས་བྱའི་སྒྲིབ་པ་ཐམས་་
ཅད་འཇོམས་པའི་མཆོག་ཡིན་པས་ན། ཤེས་རབ་མཆོག་གོ། །རྡོ་རྗེ་འཁོར་ལོ་
བསྟེན་•པས་ཞེས་བྱ་བ་ནི་རྣམ་པར་བསྒོམས་པས་སོ། །ཆོས་ཀྱི་འཁོར་ལོ་བསྐོར་
བར་འགྱུར།
།ཞེས་བྱ་བ་ནི་དཀྱིལ་འཁོར་སྤྲུལ་པར་བྱེད་པའོ། །རྡོ་རྗེ་གསུང་་
གི་ཆོ་ག་ཡིས། །ཞེས་བྱ་བ་ནི་རྡོ་རྗེ་སྨྲ་བའི་ཕྱག་རྒྱ་ཆེན་པོའི་སྦྱོར་བས་སོ།
།
སངས་རྒྱས་གསུང་གི་གྲུབ་པ་ཐོབ། །ཅེས་བྱ་བ་ནི་རྡོ་རྗེ་སྨྲ་བ་ཉིད་དུ་གྲུབ་པའོ། །
རྡོ་རྗེ་ལས་མཆོག་བསྒྲུབས་པས་ན། །ཞེས་བྱ་བ་ནི་རྡོ་རྗེ་ལས་མཆོག་གི་ཕྱག་རྒྱ་་་
ཆེན་པོ་ཡང་དག་པར་བསྒྲུབས་པས་སོ། །རྡོ་རྗེ་ལས་སུ་མྱུར་དུ་འགྱུར། །ཞེས་
བྱ་བ་ནི་རྡོ་རྗེ་ལས་ཀྱི་དངོས་གྲུབ་མྱུར་བ་ཉིད་དུ་ཐོབ་པས་སོ། །རྡོ་རྗེ་གོ་ཆ་་་་་་
བསྐོན་པས་ནི། །ཞེས་བྱ་བ་ནི་རྡོ་རྗེ་གོ་ཆའི་ཕྱག་རྒྱ་ཆེན་པོ་བསྒོམས་པའོ། །རྡོ་
29-359