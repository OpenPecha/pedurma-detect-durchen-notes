དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༡ ༡༥༡
བཞིན་ནོ། །དེ་ལྟར་བཅོམ་ལྡན་འདས་རྣམ་པར་སྣང་མཛད་དང་’*། རྡོ་རྗེ་
སེམས་དཔའ་དང་། རྡོ་རྗེ་སྙིང་པོ་དང་། རྡོ་རྗེ་ལྟ་བ་དངང་། རྡོ་རྗེ་སྣ་ཚོགས་
ཀྱི་དཀྱིལ་འཁོར་བསྐྱེད་པའི་རྒྱུར་གྱུར་པའི་རིག་པ་དམ་པ་འདི་གསུངས་པའི་རྗེས་་
ཐོགས་ལ་བྱང་ཆུབ་སེམས་དཔའ་ཆེན་པོ་འཕགས་པ་ནམ་མཁའི་སྙིང་པོ་དོན་་་
ཐམས་ཅད་གྲུབ་པའི་གཟུགས་ཅན་གྱིས་དེ་བཞིན་གཤེགས་པ་ཐམས་ཅད་ཀྱི་•
དབང་བསྐུར་བའི་རིན་པོ་ཆེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །
དེ་ལ་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བའི་རིན་པོ་ཆེ་ནི་རིན་པོ་
ཆེའི་རིགས་ཏེ། དེ་ལ་དམིགས་ནས་ཐུགས་རྩེ་གཅིག་ཏུ་མཛད་དེ། དེ་བཞིན་
གཤེགས་པ་ཐམས་ཅད་ཀྱིས་དབང་བསྐུར་བ་ཞེས་བྱ་བའི་ཏིང་ངེ་འཛིན་དེ་ལ་་་
སྙོམས་པར་ཞུགས་ནས། དོན་ཐམས་ཅད་གྲུབ་པའི་དཀྱིལ་འཁོར་ཆེན་པོའི་ལྷ་་
རྣམས་སྤྲུལ་པའི་རྣམ་པར་ཐུགས་རྩེ་གཅིག་ཏུ་མཛད་ཅེས་བྱ་བའི་དོན་ཏོ། །
འཕགས་པ་ནམ་མཁའི་སྙིང་པོ་སྙོམས་པར་ཞུགས་མ་ཐག་པའི་རྗེས་ཐོགས་ཉིད་ལའོ། །
དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་ནི་རྣམ་པར་སྣང་མཛད་དང་།
མི་བསྐྱོད་པ་དང་། རིན་ཆེན་འབྱུང་ལྡན་དང་། འོད་དཔག་ཏུ་མེད་པ་དང་།
དོན་ཡོད་གྲུབ་པ་རྣམས་ཀྱི་ཐུགས་ཀ་ལས། རྡོ་རྗེ་ནོར་བུ་རིན་ཆེན་ལྟ་བུའི་འོད་
ཟེར་རྣམས་བྱུང་ནས་ཞེས་བྱ་བ་ནི། ཇི་སྐད་དུ་བཤད་པའི་རྡོ་རྗེ་རིན་པོ་ཆེ་དང་
འདྲ་བའོ། །དེ་དག་གི་འཇིག་རྟེན་གྱི་ཁམས་ཐམས་ཅད་སྣང་བར་བྱས་ཏེ་ཞེས་བྱ་
བ་ནི། ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་དུ་རྡོ་རྗེ་རིན་པོ་ཆེའི་རྣམ་
པས་རང་རང་གི་གཟུགས་སུ་སྣང་བའོའོ། །སེམས་ཅན་ཐམས་ཅད་ནི་རིན་པོ་ཆེའི་
རིགས་ཀྱི་རྣལ་འབྱོར་ལ་མངོན་པར་དགའ་བའི་མཚན་མ་ཐོབ་པའོ། ། དེ་བཞིན་
གཤེགས་པ་ཐམས་ཅད་ནི་རིན་པོ་ཆེའི་རིགས་ཀྱི་དངོས་གྲུབ་སྒྲུབ་•པའི་ཡེ་ཤེས་ཀྱི་
29-1151