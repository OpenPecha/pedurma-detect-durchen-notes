དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༤༦༩
འགྱུར་བ་གང་ཡིན་པ་ཞེས་བྱ་བའི་ཐ་ཚིག་གོ། །ཇི་ལྟ་བུ་ཞེ་ན། བརྟན་པ་ཆེན་
པོས་•ཞེས་བྱ་བའོ། །སེམས་ཀྱིས་ཁྱབ་པའི་ཚུལ་གྱིས་ན།
།ཞེས་བྱ་བ་ནི། ཇི་
ལྟར་རྡོ་རྗེ་ཕྲ་མོས་ཉེ་བར་མཚོན་པའི་སེམས་སྤྲོ་བ་དང་།
བརྟན་པར་བྱ་བ་་
གསུངས་པ་དེ་བཞིན་དུ་སེམས་ཀྱིས་ཁྱབ་པའི་ཚུལ་དེ་ལྟ་བུས་སེམས་ཅན་ཐམས་་
ཅད་ཀྱི་ཡུལ་ལ་བྱམས་པ་དེས་ཁྱབ་པར་བྱའོ།
།འདི་སྐད་སྟོན་པ་ཡིན་ཏེ།
མཛའ་བོ་དང་། དགྲ་བོ་དང་། ཐ་མལ་པའི་དབྱེ་བས་སེམས་ཅན་གྱི་• ཁམས་་
གསུམ་དུ་བྱས་ལ། ཡང་རེ་རེ་ཞིང་ཆུང་ངུ་དང་། འབྲིང་དང་། ཆེན་པོའི་་
དབྱེ་བས་གསུམ་གསུམ་དུ་བྱས་ནས། དང་པོར་• རེ་ཞིག་མཛའ་བོ་ཆེན་པོ་ལ་་
བདེ་བས་བསྡུས་པའི་སེམས་བསྐྱེད་དོ། །དེ་ནས་ནི་བར་མ་ལའོ། །དེ་ནས་ནི་
ཆུང་ངུ་ལའོ། །དེ་ནས་ནི་ཐ་མལ་པ་ཆུང་ངུ་ལའོ། །དེ་ནས་བར་མ་ལའོ། །
དེ་ནས་ཆེན་པོ་ལའོ། །དེ་ནས་དགྲ་བོ་ཆུང་ངུ་ལའོ། །དེ་ནས་བར་མ་ལའོ། །
ང་གི་དགྲ་བོ་ཆེན་པོ་དེ་ལ་བདེ་བས་བསྡུས་པའི་བསམ་པ་མཛའ་བོ་ཆེན་པོ་དང་་
འདྲ་བར་སྐྱེ་བར་བྱེད་པ་དེའི་ཚེ། དེས་བྱམས་པ་ཐོབ་པར་གྱུར་པ་ཡིན་ནོ།
།
དེ་ནས་དེའི་རྗེས་ལ་ཇི་སྐད་དུ་གསུངས་པ་བཞིན་དུ་ཁྱབ་ཅིང་སྤྲོ་བར་བྱའོ།
།
བྱམས་པས་ཁྱབ་པའི་ཚུལ་གྱིས་ནི་ཞེས་བྱ་བ་ནི་སེམས་ཅན་དང་ཕྱོགས་ཀྱི་ཆ་ལ་
སོགས་པ་ལ་བྱམས་པ་སྤྲོ་བའི་ཚུལ་གྱིས་སོ། །།སྙིང་རྗེ་ཅན་ནི་གང་ཡིན་པ། །
ཞེས་བྱ་བ་ལ་ཀ་ནི་བསོད་སྙོམས་•ལ་བྱ་བ་•ལ། བསོད་སྙོམས་▪དེ་འགོག་པས་་
ན་སྙིང་རྗེ་• སྟེ། སེམས་ཅན་གཞན་གྱི་རྒྱུད་དུ་གཏོགས་པའི་སྡུག་བསྔལ་མཐོང་ན།
དེའི་སྡུག་བསྔལ་གྱིས་གཟིར་ཞིང་དེ་ལས་གདོན་པར་འདོད་པས། རང་གི་རྒྱུད་
དུ་གཏོགས་པའི་བདེ་བ་འགོག་ཅིང་སྤྲོ་བར་བྱེད་ཅེས་བྱ་བའི་དོན་དུའོ། །སྙིང་་་
རྗེའི་ངོ་བོ་ཉིད་ནི་སྙིང་རྗེ་ཅན་ནི་གང་ཡིན་པ་ཞེས་བྱ་བ་ནི་རྣལ་འབྱོར་པའོ། ___ །
29-469