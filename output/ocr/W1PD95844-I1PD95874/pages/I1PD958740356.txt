དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༣ ༣ ༥
གང་ཡང་རྡོ་རྗེ་སེམས་དཔའ་ལ་སོགས་པ་ཉིད་འདོད་ཀྱི། [དོན་གྱི་•དངོས་གྲུབ་
ལ་སོགས་པ་མ་ཡིན་པ་དེ་ལ་ནི་བཛྲ་སཏྭ་ཞེས་བྱ་བ་ལ་སོགས་པའི་སྙིང་པོ་སྦྱིན་པར་
བྱའོ།༑ །འདིས་ནི་འདི་སྐད་སྟོན་པ་ཡིན་ཏེ། གང་དོན་གྱི་དངོས་གྲུབ་ལ་
སོགས་པ་བསྒྲུབ་•པར་འདོད་པས་དེ་ལ་སྙིང་པོ་གཉིས་སྦྱིན་པར་བྱའོ། །ཡང་
གང་ཞིག་དཔལ་རྡོ་རྗེ་སེམས་དཔའ་ལ་སོགས་པའི་ཕྱག་རྒྱ་ཆེན་པོའམ།
དམ་
ཚིག་དང་ལས་ཀྱི་ཕྱག་རྒྱ【བསྒྲུབ་པར་•འདོད་པ་དེ་ལ་བཛྲ་སཏྭ་ཞེས་བྱ་བ་ལ་་་
སོགས་པ་རང་གི་ལྷའི་སྙིང་པོ་ཉིད་སྦྱིན་ནོ། །གང་ཞིག་ཆོས་ཀྱི་ཕྱག་རྒྱ་བསྒྲུབ་•
པར་འདོད་པ་དེ་ལ་ཆོས་ཀྱི་ཕྱག་རྒྱ་འབའ་ཞིག་སྦྱིན་པར་བྱ། །སྙིང་པོ་བྱིན་ལ་
ཅི་ཞིག་བྱ་ཞེ་ན། རང་གི་རིགས་ཀྱི་ལྷའི་ཕྱག་རྒྱ་བཞིའི་ཡེ་ཤེས་བསླབ་པར་བྱའོ་་
ཞེས་བྱ་བ་གསུངས་ཏེ། རང་གི་ཡང་ཡིན་ལ་རིགས་ཀྱི་ཡང་ཡིན་པས་ན་རང་གི་་
རིགས་ཏེ།
གང་གི་མེ་ཏོག་རིགས་གང་དུ་བབ་པ་དེ། དེ་བཞིན་གཤེགས་པ་་་
དང་། རྡོ་རྗེ་དང་། པདྨ་དང༌་། ནོར་བུའི་རིགས་ཀྱི་དབྱེ་བས་རྣམ་པ་•བཞི་
སྟེ།༑
འདིས་ནི་རིགས་ཐམས་ཅད་ཀྱི་ཐུན་མོང་གི་ཆོ་ག་སྟོན་ཏོ། །དེ་ལ་རང་་
གི་རིགས་ཀྱི་ལྷ་དེ་བཞིན་གཤེགས་པ་ལ་སོགས་པའི་ཕྱག་རྒྱ་བཞི་ནི། ཕྱག་རྒྱ་ཆེན་
པོ་དང་། དམ་ཚིག་དང་། ཆོས་དང་། ལས་ཀྱི་ཕྱག་རྒྱ་སྟེ། རྣམ་པ་བཞིའོ། །
དེ་རྣམས་ཀྱི་ཡེ་ཤེས་ནི་ཕྱག་རྒྱ་ཆེན་པོ་ལ་སོགས་པའི་ངེས་པ་སྟེ། དེ་བསླབ་པར་
བྱ་ཞིང་ཉེ་བར་བསྟན་པར་བྱའོ། །འདིས་ཀྱང་འདི་སྐད་སྟོན་པ་ཡིན་ཏེ།
སྒྲུབ་
པ་ཐམས་ཅད་ལ་རང་གི་ལྷའི་སྐུ་ལ་མདུན་དུ་ཕྱག་རྒྱ་བཞིས་རྒྱས་གདབ་པར་བྱའོ། །
ཕྱག་རྒྱ་འདི་ལ་མི་མཁས་པ་ཞེས་བྱ་བ་ནི་ཕྱག་རྒྱ་ཆེན་པོ་ལ་སོགས་པ་ཕྱག་རྒྱ་བཞི་་
པོ་འདི་དག་ལ་མི་མཁས་ཤིང་མི་ཤེས་པ་དེ་ལའོ། །གཞན【སུ་ལ་•ཡང་རུང་བ་ལ་
ཞེས་བྱ་བ་ནི་གང་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་མ་ཞུགས་•པ་དེ་ནི་་་་་
29-335