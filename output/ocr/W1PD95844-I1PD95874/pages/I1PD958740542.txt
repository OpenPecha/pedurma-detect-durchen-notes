དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥ ༢ ༡
གཟུངས་དང་། ཆོས་དང་། ལས་ཀྱི་དཀྱིལ་འཁོར་ལས་●གསུངས་པའི་ཆོས་ཀྱི་
ཕྱག་རྒྱ་ཐམས་ཅད་དེ། དེ་རྣམས་ཀྱི་ཆོ་ག་འདིས་•ཚུལ་གྱིས་བཅིངས་ན་•འཕྲལ་
དུ་དབང་དུ་འགྱུར་ཞིང་འགྲུབ་པར་འགྱུར་རོ་ཞེས་བྱ་བའི་ཐ་ཚིག་གོ། །དེ་ནས་
ཕྱག་རྒྱ་ཐམས་ཅད་ཀྱི་ལས་བརྗོད་པར་བྱའོ་ཞེས་བྱ་བ་ནི་རྡོ་རྗེ་དབྱིངས་ལ་སོགས་
པའི་དཀྱིལ་འཁོར་བཞི་ལས་གསུངས་པའི་ལས་ཀྱི་ཕྱག་རྒྱ་ཐམས་ཅད་ནི་ཕྱག་རྒྱ་
ཀུན་ནོ། །དེ་རྣམས་ཀྱི་ལས་ནི་བྱ་བ་སྟེ། དེ་རྣམས་ཀྱིས་•མངོན་པར་འདོད་
པའི་དོན་གྲུབ་པར་འགྱུར་རོ་ཞེས་བྱ་བའི་ཐ་ཚིག་སྟེ་དེ་བརྗོད་པར་བྱའོ། །གླུ་
དང་ཞེས་བྱ་བ་ལ་སོགས་པ་ལ། གླུ་དང་། གར་དང་། རོ་དང་། ཟས་
དང་། སྤྱོད་ལམ་ནི་གླུ་དང་། གར་དང་། རོ་དང་། ཟས་དང་། སྤྱོད་
ལམ་ཞེས་བྱ་སྟེ། དེ་ལ་སོགས་པ་ལས་བདེ་བ་གང་ཞིག་སྐྱེས【པར་གྱུར་•པ་དེ་ལ་
དེ་སྐད་ཅེས་བྱ་སྟེ། དེ་རྣམས་སངས་རྒྱས་ཏེ་དེ་བཞིན་གཤེགས་པ【ཐམས་ཅད་•
ལ་ཕུལ་ན་ལས་ཀྱི་ཕྱག་རྒྱ་དབང་དུ་འགྱུར་རོ།
།དེ་ལ་གླུ་ནི་རྡོ་རྗེ་གླུ་•ལ་སོགས་
པའོ།༑ །གར་ནི་རྡོ་རྗེ་གར་ལ་སོགས་པའོ། །རོ་ནི་ལྷ་དང་ལྷན་ཅིག་ཏུ་གྱུར་
པའི་ཞི་བ་དང་སྒེག་མོ་ལ་སོགས་པ་རང་བཞིན་ཅན་གྱི་ཉམས་སོ། །ཟས་ནི་ཁ་
ཟས་རོ་བརྒྱ་པ་ལ་སོགས་པའོ། །སྤྱོད་ལམ་ནི་འདུག་པ་དང་། འཆག་པ་དང་།
སྡོད་པ་དང་། ཉལ་བའི་མཚན་ཉིད་ཅན་ནམ། སེམས་ཀྱི་སྤྱོད་པ་སྙིང་རྗེ་ཆེན་
པོ་ལ་སོགས་པ་ལ་གནས་པའོ། །འདི་སྐད་སྟོན་པ་ཡིན་ཏེ། ལས་ཀྱི་ཕྱག་རྒྱའི་
སྒྲུབ་•པ་པོས། རྡོ་རྗེ་གླུ་ལ་སོགས་པས་•དེ་བཞིན་གཤེགས་པ་ཐམས་ཅད་ལ་
མཆོད་པ་བྱས་ལ། འཚང་རྒྱ་བ་ཉིད་ལ་སོགས་པའི་སྦྱིན་པས་སེམས་ཅན་གྱི་
ཁམས་ཐམས་ཅད་ཚིམ་པར་བྱས་ལ་བཟླས་བརྗོད་བྱའོ། །དེ་ཡང་། འགྲོ་ཀུན་
སངས་རྒྱས་ཉིད་དང་ནི། །བྱང་ཆུབ་སེམས་དཔའ་ཉིད་ཁོ་ནར། །ཇི་བཞིན་དུ་
29-521