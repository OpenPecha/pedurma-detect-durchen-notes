བསྟན་འགྱུར། རྒྱུད། ༼ལ༽ ༥༧་འུ་ཊརྩཋ་པmpཥིཥ་ཋ་ཌི
གདོན་མི་ཟ་ཞིང་ཐམས་ཅད་དེ། རྣམ་པ་སྣ་ཚོགས་པའི་སེམས་ཅན་གྱི་དོན་བྱ་བ་
དང་། སངས་རྒྱས་ལ་མཆོད་པའི་མཚན་ཉིད་ཅན་གྱི་དགོངས་པ་མཛད་པ་གང་
ཡིན་པ་དེ་ནི་དེ་བཞིན་གཤེགས་པ་ཐམས་ཅད་ཀྱི་གདོན་མི་ཟ་བར་ཐམས་ཅད་ཀྱི་་
དགོངས་པ་མཛད་པ་སྟེ། བཛྲ་ཀརྨ་ ཞེས་བྱ་བའོ། །བླ་ན་མེད་པ་ཡང་དག་་་
པར་རྫོགས་པའི་བྱང་ཆུབ་ཏུ་འཇུག་པའི་སེམས་བསྲུང་བར་སྤྲོ་བ་ནི། དེ་བཞིན་
གཤེགས་པ་ཐམས་ཅད་ཀྱི་བརྩོན་འགྲུས་ཆེན་པོའོ། །དེ་ཉིད་ཀྱི【གོ་ཆ་•ཤིན་ཏུ་་
བརྟན་པོ་གང་ལ་•ཡོད་པ་དེ་ནི་དེ་བཞིན་གཤེགས་པ་ཐམས་ཅད་ཀྱི་བརྩོན་འགྲུས་
ཆེན་པོའི【གོ་ཆ་•ཤིན་ཏུ་བརྟན་•པོ་སྟེ། བཛྲ་རཀྵ་ཞེས【བྱ་བའོ∶། །དེ་བཞིན་
གཤེགས་པ་ཐམས་ཅད་ནི་བཤད་མ་ཐག་པའོ། །དེ་རྣམས་ཀྱི་བསྲུང་བ་ནི་གང་་་
ཆོས་ཐམས་ཅད་རང་བཞིན་གྱིས་•འོད་གསལ་བར་སོ་སོར་རྟོགས་པས་ཡོངས་སུ་་་
སྐྱོང་བ་རྡོ་རྗེ་ལྟར་མི་ཕྱེད་པ་གང་ཡིན་པ་དེ་ནི་གནོད་སྦྱིན་ཏེ། བཛྲ་ཡཀྵ་ཞེས་བྱ་
བའོ།༑ །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ནི་ཇི་་་་་
སྐད་དུ་བཤད་པ་སྟེ། དེ་ཉིད་མི་ཕྱེད་པས་ན་རྡོ་རྗེའོ། །དེ་•བཅིང་བ་ནི་མ་་་་
སྐྱེས་པའི་སྦྱོར་བས་གཅིག་ཏུ་བྱེད་པའོ། །དེ་ཉིད་ནི་ཕྱག་རྒྱ་སྟེ། དེའི་ཡེ་ཤེས་
གང་ལ་ཡོད་པ་དེ་ནི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེ་བཅིང་བའི་ཡེ་ཤེས་རྣམས་ཏེ། བཛྲ་མུཥྚི་ཞེས་བྱ་བའོ། །འདིས་ནི་བཛྲ་་
སཏྭ་ཞེས་བྱ་བ་ལ་སོགས་པའི་སྙིང་པོའི་དོན་གྱི་སྒོ་ནས་•རྡོ་རྗེ་སེམས་དཔའ་ལ་་་་་
སོགས་པའི་སྙིང་པོའི་ཚུལ་གང་ཡིན་པ་དེ་བསྟན་ནས། གཞན་ཡང་དེ་ཉིད་རྡོ་རྗེ་
སེམས་དཔའ་ལ་སོགས་པའི་ཚུལ་གྱིས་སྐུའི་དབྱེ་བ་བསྟན་པ་ནི་ཀུན་དུ་•བཟང་་་་
ཞེས་བྱ་བ་ལ་སོགས་པ་སྨོས་པ་ཡིན་ཏེ། འདི་ལས་ཀུན་ནས་བཟང་ཞིང་དགེ་བར་
གྱུར་པས་ན་ཀུན་དུ་བཟང་པོ་ཡིན་པའམ། རྣམ་པ་ཐམས་ཅད་དུ་བཟང་་་་
29-78