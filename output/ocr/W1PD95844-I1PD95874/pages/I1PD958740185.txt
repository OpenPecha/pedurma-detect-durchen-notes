༡༦ Penpepa བསྟན་འགྱུར། རྒྱུད། ༼ལི] ༥༧Q་ཎ་ཤོ་ཌི་Csnas wamírpkམ་༼ཌོ
མངོན་པར་ཤེས་པ་དྲུག་ཐོབ་པ་ནི་འཇིག་་
ཐམས་ཅད་ཀྱི་ཆོས་ཀྱི་ཡེ་ཤེས་དང་།
རྟེན་དབང་ཕྱུག་ཉིད་• ཐོབ་པའོ། །བར་དུ་ཞེས་བྱ་བའི་སྒྲས་ནི་རྡོ་རྗེ་སེམས་་་
དཔའ་ལ་སོགས་པ་བསྡུའོ། །དམ་པའི་ཆོས་ཀྱི་འཁོར་ལོ་བསྐོར་བ་ཉིད་དང་ཞེས་
བྱ་བ་ལ། དམ་པ་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཆོས་ཡིན་
པས་དམ་པའི་ཆོས་ཏེ། འགྲོ་བ་འདུལ་བའི་དུམ་བུ་ལས་བཤད་པའི་པདྨའི་་་་་་
རིགས་སོ། །དེའི་འཁོར་ལོ་ནི་དཀྱིལ་འཁོར་ཏེ་སྤྲུལ་པ་དང་བྲི་བ་དག་གིས་བསྐོར་
བའི་ངང་ཚུལ་གང་ཡིན་པ་དེ་ནི་དམ་པའི་ཆོས་ཀྱི་འཁོར་ལོ་བསྐོར་བའོ། །དེའི་་
ངོ་བོ་ཉིད་ནི་དམ་པའི་ཆོས་ཀྱི་འཁོར་ལོ་བསྐོར་བ་ཉིད་དོ།
།ཅི་ཞིག་མཛད་ནས་
ཤེ་ན། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྐུའི་•དབང་བསྐུར་ནས་
ཞེས་བྱ་བ་སྟེ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྐུ་ནི་བཅོམ་ལྡན་
འདས་འོད་དཔག་ཏུ་མེད་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ལས་བྱུང་
བའི་ཕྱིར་ཆོས་ཀྱི་སྐུའོ། །དེས་ཉེ་བར་•མཚོན་པའི་དབུ་རྒྱན་གྱི་དབང་སྟེ།
དེས་དབང་བསྐུར་•བ་ནི་དབུ་རྒྱན་ཏེ་དེའི་དབུ་ལ་བཞག་སྟེ། ཆོས་ཀྱི་རྡོ་རྗེ་
བཅིངས་ནས་ཀྱང་།
།མགོ་བོར་བཞག་སྟེ་དེ་དབང་བསྐུར། །སངས་རྒྱས་ཀུན་
གྱིས་འཇིག་རྟེན་གྱི། །དབང་ཕྱུག་གིས་ནི་དབང་བསྐུར་རོ། །ཞེས་འགྲོ་བ་
འདུལ་བའི་དུམ་བུ་ལས་བསྟན་པ་འདིས་དབང་བསྐུར་བའོ། །དེ་ནི་འདི་སྐད་
སྟོན་པ་ཡིན་ཏེ། དམ་པའི་ཆོས་ཀྱི་འཁོར་ལོ་བསྐོར་བ་ཉིད་དང་། ཆོས་ཀྱི་
སྐུའི་དབང་གིས་དབང་བསྐུར་བ་དག་གིས་འདི་ནི་པདྨའི་རིགས་ཀྱི་བདག་པོའི་ངོ་
བོ་ཉིད་དུ་སྟོནན་ཏོ། །དེ་བས་ན་རྡོ་རྗེ་ནོར་བུ་དངང་། རིན་པོ་ཆེའི་རྩེ་མོའི་ཁང་
པ་བརྩེགས་•མར་འགྲོ་བ་འདུལ་བའི་དཀྱིལ་འཁོར་ཇི་ལྟ་བ་བཞིན་དུ་སྤྲུལ་ནས་མི་
བསྐྱོད་པ་ལ་སོགས་པའི་དེ་བཞིན་གཤེགས་པས་•ཡོངས་སུ་བསྐོར་བ་ཡིན་གྱི་རྣམ་་
29-164