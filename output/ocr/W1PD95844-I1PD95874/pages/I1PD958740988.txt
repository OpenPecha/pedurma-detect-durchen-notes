དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༩ ༦༥
ཅད་འདུལ་བའོ། །པདྨའི་རིགས་དེའི་དམ་ཚིག་གི་•རྒྱུར་གྱུར་པ་སྟེ་སྐྱེད་•པར་་
བྱེད་པའི་སྙིང་པོ་ནི་སྒྲའི་གཟུགས་ཏེ།
འགྲོ་བ་ཐམས་ཅད་འདུལ་བའི་དམ་ཚིག་
ཅེས[བྱ་བ་• འདི་གསུངས་ཤིག་པའོ།
།འཕགས་པ་སྤྱན་རས་གཟིགས་དབང་པོའི་
ཐུགས་ལས་ཞེས་བྱ་བ་ནི། གཟུང་བ་དང་འཛིན་པའི་རྣམ་པར་རྟོག་པ་ཐམས་ཅད་
ལས་འཕགས་ཤིང་རིང་དུ་སོང་བས་ན་འཕགས་པའོ།
།སེམས་ཅན་གྱི་ཁམས་་
རྣམས་འདུལ་བར་བྱེད་པ་གང་ཡིན་པ་དང་། རང་གི་རིགས་ལ་གཟིགས་པས་ན་
སྤྱན་རས་གཟིགས་སོ། །དེ་ལ་དབང་པོ་ནི་མངའ་བདག་སྟེ། འཕགས་པ་སྤྱན་
རས་གཟིགས་ཀྱི་དབང་པོའོ། །དེའི་ཐུགས་ལ་ཞེས་བྱ་བ་ནི།
སྙིང་གའི་ཟླ་བའི་
དཀྱིལ་འཁོར་ལ་གནས་པའི་རྡོ་རྗེ་པདྨའི་འཕགས་པ་སྤྱན་རས་གཟིགས་དབང་ཕྱུག་
གི་ཐུགས་དེ་ལས་སོ། །བཅོམ་ལྡན་འདས་རྡོ་རྗེ་འཛིན་པ་དེ་ཉིད་ཅེས་བྱ་བ་ནི་
དེ་བཞིན་གཤེགས་པ་ཐམས་ཅད་ཀྱི་ཐུགས་ལ་གནས་པའི་སེམས་དཔའ་རྡོ་རྗེའི་་་
གཟུགས་•ནི་རྡོ་རྗེ་འཆང་ཆེན་པོའོ། །འཕགས་པ་སྤྱན་རས་གཟིགས་ཀྱི་དབང་་
པོའི་གཟུགས་འཛིན་པ་ཞེས་བྱ་བ་ནི། སངས་རྒྱས་པདྨོ་•ནས་བརྩམས་ནས་པདྨ་
འབེབས་པའི་མཐར་ཐུག་པ་དེའི་ནང་ནས་གང་ལ་འཕགས་པ་སྤྱན་རས་གཟིགས་་
དབང་པོའི་གཟུགས་འཛིན་པ་དེ་ནི་འཕགས་པ་སྤྱན་རས་གཟིགས་དབང་པོའི་་་་་་
གཟུགས་འཛིན་པའོ། །པདྨའི་གདན་ལ་ཟླ་བའི་དཀྱིལ་འཁོར་གྱི་སྟེང་དུ་བཞུགས་
པས་ན་པདྨ་ལ་བཞུགས་པའོ། །རྡོ་རྗེ་རྩེ་ལྔ་པ་ལ་སོགས་པ་ནས་དྲིལ་བུའི་མཐར་
ཐུག་པ་པདྨས་མཚན་པའི་མཚན་མའི་ཕྱག་རྒྱ་འཛིན་པའི་ཕྱིར་ན། ཕྱག་རྒྱའི་་་་་
མཚན་མ་པདྨ་འཛིན་པའོ། ། །ཁ་དོག་སྣ་ཚོགས་པ་ནི་སྔོན་པོ་དང་སེར་པོ་ལ་་་་་་
སོགས་པའོ། །གཟུགས་ནི་དབྱིབས་རིང་བ་དང་ཐུང་བ་ལ་སོགས་པའོ།
།ཆ་་་
ལུགས་ནི་སངས་རྒྱས་པདྨ་ལ་སོགས་པ་•ནས་པདྨ་འབེབས་པའི་བར་ནི་ཆ་བྱད་དོ། །
29-965