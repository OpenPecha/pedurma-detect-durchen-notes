དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥ ༣ ༡
རིགས་ཀྱི་སྙིང་པོས་བྲི་བར་བྱའོ།
།རིན་ཆེན་འབྱུང་ལྡན་གྱི་དཀྱིལ་འཁོར་དང་
འདྲ་བར་དཀྱིལ་འཁོར་བྲིས་ལ། དབུས་སུ་རྨ་བྱའི་གདན་ལ་བཅོམ་ལྡན་འདས་་་
འོད་དཔག་ཏུ་མེད་པ། མི་བསྐྱོད་པའི་གནས་སུ་རྡོ་རྗེ་ཆོས་ཀྱི་པདྨའི་ཕྱག་རྒྱ།
རིན་ཆེན་འབྱུང་ལྡན་གྱི་གནས་སུ་རྣོན་པོའི་ཕྱག་རྒྱ། དོན་ཡོད་པར་གྲུབ་པའི་་་་
གནས་སུ་རྒྱུའི་འཁོར་ལོའི་ཕྱག་རྒྱ། འོད་དཔག་ཏུ་མེད་པའི་གནས་སུ་སྨྲ་བ་ལྕེའི་
ཕྱག་རྒྱ་རང་གི་སྙིང་པོའམ་རིགས་ཀྱི་སྙིང་པོས་•བྲི་བར་བྱའོ། །འོད་དཔག་ཏུ་
མེད་པའི་དཀྱིལ་འཁོར་དང་འདྲ་བར་དཀྱིལ་འཁོར་བྲིས་ལ། དབུས་སུ་ནམ་
མཁའ་ལྡིང་གི་གདན་གྱི་སྟེང་དུ་བཅོམ་ལྡན་འདས་དོན་ཡོད་པར་གྲུབ་པའོ། །མི་
བསྐྱོད་པའི་གནས་སུ་ཟླ་བའི་དཀྱིལ་འཁོར་གྱི་སྟེང་དུ་སྣ་ཚོགས་རྡོ་རྗེ།
རིན་ཆེན་
འབྱུང་ལྡན་གྱི་གནས་སུ་གོ་་ཆ། དོན་ཡོད་པར་གྲུབ་པའི་གནས་སུ་མཆེ་•བ་
གཉིས༑ འོད་དཔག་ཏུ་མེད་པའི་གནས་སུ་ཁུ་ཚུར་གྱི་ཕྱག་རྒྱ་སྔར་བཤད་པའི་་
རང་གི་སྙིང་པོའམ།
རིགས་ཀྱི་སྙིང་པོས་བྲི་བར་བྱ་སྟེ། འདི་ནི་དོན་ཡོད་པར་
གྲུབ་པའི་དཀྱིལ་འཁོར་རོ། །འདི་དག་ཀྱང་རང་རང་གི་ཕྱག་རྒྱ་རྣམས་སུ་བྲིས་ན་
ཞེས་གསུངས་པ་ཡིན་ནོ། །དངོས་གྲུབ་ཐམས་ཅད་ཀྱང་འགྲུབ་བོ། །ཞེས་བྱ་
བ་ནི་རྣམ་པར་སྣང་མཛད་ཀྱི་ཕྱག་རྒྱ་བཞིའི་དཀྱིལ་འཁོར་དུ་དངོས་གྲུབ་གང་
གསུངས་པ། དེ་ཐམས་ཅད་མི་བསྐྱོད་པ་དང་། རིན་ཆེན་འབྱུང་ལྡན་དང་།
འོད་དཔག་ཏུ་མེད་པ་དང་། དོན་ཡོད་པར་གྲུབ་པའི་ཕྱག་རྒྱ་བཞིའི་དཀྱིལ་
འཁོར་དུ་ཡང་འགྲུབ་པར་འགྱུར་རོ་ཞེས་བྱ་བའི་ཐ་ཚིག་གོ། །དེ་ལྟར་ཞེས་བྱ་བ་
ལ་སོགས་པས་ནི་ཕྱིའི་• ཡོ་བྱད་མེད་པར་ཤིན་ཏུ་སྦྱངས་པ་གསུངས་པ་ཡིན་ཏེ།
དེ་ལྟར་ཞེས་བྱ་བ་ནི་ས་ལ་ཇི་ལྟ་བ་བཞིན་དུ་རས་དང་། རྩིག་པ་དང་། ནམ་
མཁའ་དང་གནས་ཐམས་ཅད་དུ་མངོན་པར་བྲིས་པ་རྣམས་སོ།
།དངོས་གྲུབ་
29-531