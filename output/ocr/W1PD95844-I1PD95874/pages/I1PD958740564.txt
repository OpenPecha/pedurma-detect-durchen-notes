དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥ ༤༣
མཆོག་ཡིན་ཏེ།
འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་
ཅད་སྐྱེད་• པར་མཛད་པའི་མཆོག་སྟེ།
དམ་པ་ཡིན་པས་མཚན་ཙམ་འཛིན་པ་
ཡང་འབྲས་བུ་དོན་ཡོད་པར་སྩལ་•བ་ཡིན་ནོ་ཞེས་སྟོན་ཏོ། །ཀྱང་ཞེས་བྱ་བའི་
སྒྲས་ནི་སྒོམ་པར་བྱེད་པ་ལྟ་སྨོས་ཀྱང་ཅི་དགོས་ཏེ། དེ་ནི་ངེས་པ་ཁོ་ནར་
ཐམས་ཅད་འགྲུབ་པར་འགྱུར་རོ། །ཀྱང་ཞེས་བྱ་བའི་སྒྲ་འདི་ཉིད་ཀྱི་དོན་བསྟན་
པ་ནི། དག་པར་བྱས་ནས་བསྒྲུབས་ན་ནི། །སངས་རྒྱས་ཉིད་ཀྱང་བདེ་བ་ཐོབ། །
ཅེས་བྱ་བ་ཡིན་ཏེ་ཆོས་ཐམས་ཅད་རང་བཞིན་གྱིས་རྣམ་པར་དག་པའོ་ཞེས་བྱ་བ་•
འདིས་སྒྲིབ་པ་རྣམ་པར་དག་པས་ན་དག་པར་བྱས་པའོ། །རྡོ་རྗེ་སེམས་དཔའ་་་
འབའ་ཞིག་བསྒྲུབས་ཤིང་བསྒོམས་ན། སངས་རྒྱས་ཉིད་བདེ་ཞིང་དཀའ་བ་སྤྱོད་
པ་མེད་པར་ཚེ་འདི་ཉིད་ཀྱིས་བདེ་བ་མི་ཟད་• ཅིང་མེད་པར་མི་•འགྱུར་རོ། །དེ་
ཡང་སྒྲུབ་•པ་པོས་རྡོ་རྗེ་སེམས་དཔའ་བདེ་བས་•བསྒྲུབས་པས་ན་སྒྲུབ་•པ་པོའི་ཚེ་
འདི་ཉིད་ལ་བྲི་བ་མེད་པས་མི་ཟད་པ་དང་། རྒྱུན་ཆད་པའི་འཇིགས་པ་མེད་
པས་མེད་ཅིང་གོད་པར་མི་འགྱུར་བའི་ཟག་པ་མེད་པའི་བདེ་བ་འགྲུབ་པར་འགྱུར་
རོ༑ །ཡང་ཅིའི་ཕྱིར་སྒྲུབ་• པ་པོས་དགའ་བ་དང་བདེ་བ་བསྒྲུབས་པས་ན།
ཇི་སྐད་དུ་བཤད་པའི་རྡོ་རྗེ་སེམས་དཔའི་བདེ་བ་སྒྲུབ་•པ་པོ་ལ་འགྲུབ་པར་འགྱུར་
ཞེ་ན། རྡོ་རྗེ་ཆོས་ཀྱི་སྦྱོར་བ་ནི། །ཞེས་བྱ་བ་གསུངས་ཏེ། གང་གི་ཕྱིར་ཇི་
སྐད་དུ་བཤད་པའི་རང་བཞིན་གྱིས་•རྣམ་པར་དག་པའི་བསྒོམ་པའི་མཚན་ཉིད་
ཅན་གྱི་རྡོ་རྗེ་ཆོས་ཀྱི་སྦྱོར་བ་འདིས། འདོད་པ་ཀུན་གྱི་•བདེ་བའི་བདེ་བས་•་
སངས་རྒྱས་ཉིད་ཐོབ་པར་འགྱུར་རོ་ཞེས་བྱ་བའི་ཐ་ཚིག་གོ། །དེ་ལ་འདོད་པ་
ཡང་ཡིན་ལ་ཀུན་ཀྱང་ཡིན་པས་འདོད་པ་ཀུན་ཏེ། མཆོད་པ་ཆེན་པོ་དང་།
དབང་བསྐུར་བའི་མཆོད་པ་དང་། ཆོས་ཀྱི་མཆོད་པ་དང་། ལས་ཀྱི་
29-543