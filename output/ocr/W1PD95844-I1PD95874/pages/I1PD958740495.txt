བསྟན་འགྱུར། རྒྱུད། ༩ལི༽ ༥༧
བར་དུ་བསྒོམ་པར་བྱའོ། །སྐྱོ་བར་གྱུར་ན་སྔ་མ་བཞིན་དུ་རང་གི་ལུས་ལ་བཅུག་
ནས་བརྟན་པར་བྱས་ནས་ལྡང་བར་བྱའོ། །དེ་ལྟར་ཉིན་རེ་ཞིང་ཟླ་བ་གཉིས་ཙམ་
གྱི་བར་དུ་བསྒོམ་པར་བྱ་སྟེ། དེ་ནས་མངོན་སུམ་བཞིན་དུ་མཐོང་བར་འགྱུར་རོ༎
དེ་ནས་སངས་རྒྱས་ཀྱི་ཞིང་མ་ལུས་པ་སྙིང་གའི་རྡོ་རྗེ་བྱང་ཆུབ་སེམས་དཔར་•ཁྱབ་
པར་བསམ་པར་བྱའོ།
།སྐྱོ་བར་གྱུར་ན་•བསྡུས་ནས་སྔ་མ་བཞིན་དུ་བརྟན་པར་
བྱས་ལ་ལྡང་བར་བྱའོ། །དེ་ལྟར་ཉིན་རེ་ཞིང་ཟླ་བ་གཅིག་ཙམ་གྱི་བར་དུ་་་་་
བསྒོམས་ལ། ཟླ་བ་མཐར་མཚན་ཐོག་ཐག་བསྒོམས་ན་རྡོ་རྗེ་སེམས་དཔའ་དང་་
འདྲ་བར་འགྲུབ་པར་འགྱུར་རོ། །ཇི་ལྟར་འདིར་རང་གི་ལྷའི་རྣལ་འབྱོར་བྱ་བར་
བཤད་པ་དེ་བཞིན་དུ་འོག་ནས་བཤད་པའི་སྦྱོར་བ་ཐམས་ཅད་ལ་ཡང་ཤེས་པར་་་
བྱའོ།༑ །ཕྱག་ན་རྡོ་རྗེའི་དབྱིབས་ཆེན་པོ། །ཞེས་བྱ་བ་ནི་རྡོ་རྗེ་དབྱིངས་ཀྱི་་་་་
དཀྱིལ་འཁོར་ཆེན་པོ་ལས་གསུངས་པའི་ཕྱག་རྒྱ་ཆེན་པོའི་ཚུལ་ཅན་གྱི་རྡོ་རྗེ་སེམས་
དཔའ་རྡོ་རྗེ་ཕྲ་མོ་•བསྣམས་པ་ཞེས་བྱ་བའི་ཐ་ཚིག་གོ། །འདིར་བཛྲ་པཱ་ཎི་དརྴ་
ཡ【སཱ་རཱུ་བཾ་•ཞེས་བྱ་བ་འདིས་ནི་ཕྱག་ན་རྡོ་རྗེ་བསྐྱེད་པའི་སྙིང་པོ་འདི་ཉིད་ཟློས་་་
ཤིང་སྙིང་གར་རྡོ་རྗེ་སེམས་དཔའི་ཚུལ་དུ་རིམ་གྱིས་བསྒོམ་པ་དང[བསྒྲུབ་པར་•
བྱའོ༑ །རྣམ་པ་ཐམས་ཅད་མཆོག་ལྡན་པའི། །ཞེས་བྱ【བ་ནི་• སྐྱེས་བུ་ཆེན་་་
པོའི་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་དང་ལྡན་པའི་
རྣམ་པར་སྣང་མཛད་དམ་མི་བསྐྱོད་པ་ལ་སོགས་པའི་དེ་བཞིན་གཤེགས་པ་བུདྷ་ཨ་
ནུ【སྐྲྀ་ཏཱ་བྷི་• ཤ་ཞེས་ཟློས་ཤིང་བསྒོམ་པར་བྱའོ། །དེ་ནས་སྔ་མ་བཞིན་དུ་ཐམས་
ཅད་བྱས་པ་ཉིད་དང་བསྒྲུབ་པར་བྱའོ། །རྡོ་རྗེ་ཕྲ་མོའི་ཚུལ་གྱིས་ནི། །ཞེས་བྱ་
བ་ནི་དེ་བཞིན་དུ་རང་གི་ལྷའི་རྣལ་འབྱོར་བྱས་ལ་ས་མནྟ་བྷ་དྲ་ཨ་བྷི་ཤྭ་ཞེས་བྱ་བས།
བདག་ཉིད་སྔ་མ་བཞིན་དུ་ཟླ་བའི་དཀྱིལ་འཁོར་གྱི་གཟུགས་སུ་བསྒོམ་པར་བྱའོ། །
29-474