དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༡༢༢༣
སྔ་མ་བཞིན་དུ་བསྒྲུབས་ལ་གཏེར་གྱི་གནས་སུ་ཆོ་ག་ཐམས་ཅད་རྗེས་སུ་སྤྱད་ལ།
ཇི་སྲིད་དུ་གཏེར་གྱི་ལྷ་དང་ལྷན་ཅིག་ཏུ་བསྒོམས་པ་དེ་མངོན་སུམ་ལྟ་བུར་འགྱུར་རོ། །
དེ་ལྟར་བསྒོམས་•ནས་ཕྱག་རྒྱ་གང་དུ་བསྟན་པར་གྱུར་པ་ན་གཏེར་གྱི་ལྷ་མཐོང་་
བའི་ཚུལ་གྱིས་གཏེར་ཡོད་པའི་ཕྱོགས་དེར་སྟོན་པར་འགྱུར་རོ། །དབང་པོ་་
གཉིས་ནི་མཉམ་སྦྱར་ལ། །གཏེར་རྣམས་ཀུན་དུ་ཚོལ་བྱེད་ཅིང་། །ཞེས་བྱ་བ་
ནི་བཅོམ་ལྡན་འདས་རིན་ཆེན་པདྨའམ་དེའི་རིགས་ཀྱི་རྣལ་འབྱོར་བྱས་ལ། ཨོཾ་་
ཎི་དི་ཛྙཱ་ན་ཨྰ་•བེ་ཤ་མཱ་མ་ཡོ་ག །ཞེས་ལྕེ་ལ་ཡིད་ཀྱིས་བྲིས་ཏེ། སྔ་མ་བཞིན་
དུ་བསྒྲུབས་•པ་བྱས་ལ། གཏེར་ཡོད་པའི་གནས་སུ་སོང་ནས་ཆོ་ག་ཐམས་ཅད་
རྗེས་སུ་སྤྱད་ལ། ཇི་སྲིད་དུ་གཏེར་གྱི་ལྷ་དང་མཉམ་པར་སྦྱོར་བར་བསྒོམས་པ་དེ་
སྲིད་དུ་གཏེར་མཐོང་བར་འགྱུར་རོ།
།དབང་པོ་གཉིས་ཀྱི་ཏིང་འཛིན་གྱིས། །
ལས་ཀྱི་ཕྱག་རྒྱ་བཅིངས་ནས་ནི། །ཞེས་བྱ་བ་ལ་རིན་ཆེན་ཆར་འབེབས་པའམ།
དེའི་རིགས་ཀྱི་རྣལ་འབྱོར་བྱས་ལ། རྡོ་རྗེ་ནོར་བུ་ཆར་འབེབས་རང་གི་སྙིང་གར་
བསམས་ལ། དེའི་སྟེང་དུ། ཨོཾ་སརྦ་ཀརྨ་‧སྤོ་ཊ་ས་མ་ཡོ་ག་ཞེས་བྱ་བ་ཡིད་
ཀྱིས་བྲིས་ལ་སྔ་མ་བཞིན་དུ་བསྒྲུབས་ཏེ། རིན་ཆེན་ཆར་འབེབས་སམ། དེའི་
རིགས་ཀྱི་ལས་ཀྱི་ཕྱག་རྒྱ་བཅིངས་ལ། ཕྱིས་གཏེར་གྱི་གནས་སུ་སོང་ལ་ཆོ་ག་་་་
ཐམས་ཅད་རྗེས་སུ་སྤྱད་ནས། གཏེར་གྱི་ལྷ་དང་ལྷན་ཅིག་མཉམ་པར་སྦྱོར་བས་
ཇི་སྲིད་དུ་བསྒོམས་པ་དེའི་ཚེ་ཕྱག་རྒྱ་གཉིས་སུ་འགྱུར་ཏེ། རང་གྲོལ་བར་འགྱུར་
རོ་ཞེས་བྱ་བའི་དོན་ཏོ། །དེ་ནས་གཏེར་གྱི་ལྷ་གྲུབ་པར་གྱུར་པ་དེས་གཏེར་སྟོན་་
པའི་དངོས་གྲུབ་ཏུ་འགྱུར་རོ། །དེ་ལྟར་•དངོས་གྲུབ་ཀྱི་ཡེ་ཤེས་བསྟན་ནས།
ད་ཐམས་ཅད་གྲུབ་པའི་དཀྱིལ་འཁོར་ཆེན་པོ་ལས་བཤད་པའི་དངོས་གྲུབ་་
རྣམས་དོན་ཐམས་ཅད་གྲུབ་པའི་དཀྱིལ་འཁོར་ཆེན་པོ་ལས་བཤད་པའི་ཕྱག་རྒྱ་་
29-1223