བསྟན་འགྱུར། རྒྱུད། ༩༢ ༥༧77snas >ppp p
པ་དེས་བཤད་པ་ཡིན་ཏེ། མཚན་བདུན་ཅུའོ། །སངས་རྒྱས་ཆེ་ཞེས་བྱ་བ་ནི་
སངས་རྒྱས་ཀྱང་ཡིན་ལ་ཆེན་པོ་ཡང་ཡིན་པས་ན་སངས་རྒྱས་ཆེ་སྟེ། སེམས་
དཔའ་བཅུ་དྲུག་གི་ཏིང་ངེ་འཛིན་ཏོ། །དེ་སྐད་དུ་ཡང་། རྡོ་རྗེ་ཕྲ་མོའི་ཚུལ་
སྦྱར་ལ། ། སྙིང་གར་རྡོ་རྗེ་ལ་སོགས་འཁོར། །བསྒོམས་ན་རྡོ་རྗེ་སེམས་དཔའ་
སོགས༑
།གང་གི་དངོས་གྲུབ་སྦྱིན་པར་བྱེད། །ཅེས་གསུངས་པ་འདིས་ཀྱང་
སེམས་དཔའ་བཅུ་དྲུག་གི་ཏིང་ངེ་འཛིན་གྱི་ངོ་བོ་ཁྱོད་ཡིན་ནོ་ཞེས་བསྟན་པ་ཡིན་ནོ། །
སངས་རྒྱས་སངས་རྒྱས་ཞེས་བྱ་བ་ནི། ཆོས་ཀྱི་དཀྱིལ་འཁོར་དུ་གསུངས་པའི་
སངས་རྒྱས་རྣམ་པར་སྣང་མཛད་ལ་སོགས་པ་ནས། རྡོ་རྗེ་འབེབས་པའི་མཐར་
ཐུག་པ་དེ་དག་ནི་• སངས་རྒྱས་རྣམས་ཀྱི་• སངས་རྒྱས་ཏེ། ཆོས་ཀྱི་དཀྱིལ་འཁོར་
དུ་གསུངས་པའི་དམ་ཚིག་དང་ཆོས་དང་ལས་ཀྱི་ཕྱག་རྒྱའི་ཏིང་ངེ་འཛིན་ནི་སངས་
རྒྱས་ཀྱི་སངས་རྒྱས་སོ། །སངས་རྒྱས་མཆོད་པ་ཞེས་བྱ་བ་ནི། མཆོད་པ་ཆེན་
པོ་ལ་སོགས་པའི་མཆོད་པ་སྟེ། སངས་རྒྱས་ཀྱི་རང་བཞིན་གང་ཡིན་པ་དེ་ཉིད་
མཆོད་པ་ཡིན་པའི་ཕྱིར། ལས་ཀྱི་དཀྱིལ་འཁོར་གྱི་རང་བཞིན་གྱི་རྡོ་རྗེ་འཆང་
ཆེན་པོ་ཡིན་ཏེ། དེ་སྐད་དུ་ཡངང་། ལས་ཀྱི་དཀྱིལ་འཁོར་གྱི་དབང་དུ་བྱས་
ནས་དེ་བཞིན་གཤེགས་པ་ཐམས་ཅད་ཀྱི་མཆོད་པའི་ཕྲིན་• ལས་ཀྱི་ཆོས་ཀྱི་དམ་
ཚིག་གོ་ཞེས་གསུངས་སོ། །མཆོད་པ་ཆེ་ཞེས་བྱ་བ་ནི་བྱང་ཆུབ་ཀྱི་སེམས་ལས་
བྱུང་བའི་དེ་བཞིན་གཤེགས་པ་ཐམས་ཅད་ཀྱི་རིགས་ལ་རྗེས་སུ་ཆགས་པ་ལ་སོགས་
པ་སྤྲོས་པའི་ཕྲིན་• ལས་ཀྱི་མཆོད་པས་ནམ་མཁའ【ཐམས་ཅད་• ཁྱབ་པ་ནི་མཆོད་
པ་ཆེན་པོའོ། །སེམས་དཔའི་•མཆོད་པ་ཞེས་བྱ་བ་ནི་རྣམ་པ་བཅུ་དྲུག་གི་མཆོད་
པའི་ངོ་བོས་རྣམ་པར་སྣང་མཛད་ལ་སོགས་པ་ནས། རྡོ་རྗེ་འབེབས་པའི་མཐར་
ཐུག་པ་ལ་སེམས་དཔའི་མཆོད་པ་འདི་ལ་མངའ་བས་ན་སེམས་དཔའི་མཆོད་པའོ། །
29-556