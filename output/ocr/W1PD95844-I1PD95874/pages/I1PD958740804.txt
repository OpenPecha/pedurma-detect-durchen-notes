ན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༧ ༨ ༣
ཧཱུཾ་མཛད་ཀྱི་ཞབས་ཀྱིས་རེག་པས་བླ་ན་མེད་པའི་བདེ་བ་དང་ཡིད་བདེ་•བ་ཐོབ་སྟེ།
བླ་ན་མེད་པའི་གཟུངས་དང་རྣམ་པར་ཐར་པའི་སྒོ་དང་། ཕ་རོལ་ཏུ་ཕྱིན་པ་་་་
རྟོགས་པར་མཛད་དོ། །དེ་ནས་ཞབས་ཀྱི་འོག་ཏུ་འཆི་འཕོས་ནས་འཇིག་རྟེན་གྱི་་
ཁམས་ཐལ་བས་ཁེབས་པར་སྲིད་པ་ཐ་མ་པའི་བྱང་ཆུབ་སེམས་དཔར་གྱུར་ནས།
དེ་ནས་མངོན་པར་སངས་རྒྱས་སོ། །ལ་ལ་དག་དེར་སྐྱེས་པ་ནི་སེམས་ཀྱི་སྣང་བ་
ཙམ་ཡིན་ནོ་སྙམ་ན∶། དེ་ཡང་རིགས་པ་མ་ཡིན་་ཏེ། གསུངས་པ་མེད་པའི་་་་
ཕྱིར་རོ། །དེ་ལྟར་བཤད་པ་ཡིན་ན། དེ་བཞིན་གཤེགས་པའི་མཐུ་ཆེན་པོ་དང་
འགལ་བར་འགྱུར་རོ། །ཁོ་བོ་ཅག་དེ་བཞིན་གཤེགས་པ་མཐོང་བའི་སྐལ་བ་དང་
མི་ལྡན་པ་ཡང་དེ་བཞིན་གཤེགས་པའི་སྔགས་ལ་གུས་པས་ཚེ་འདི་ལས་• སངས་་་་
རྒྱས་ཉིད་རྙེད་པ་དང་། རྡོ་རྗེ་འཛིན་པ་ཉིད་ཐོབ་པར་འགྱུར་བ་ན་དབང་ཕྱུག་་
ཆེན་པོ་རྒྱལ་ཚབ་ཏུ་གྱུར་པས་ཐོབ་པར་མི་འགྱུར་རོ་ཞེས་བྱ་བའི་• རིགས་པ་དང་་
ཡང་འགལ་བ་ཡིན་ནོ། །དེ་ནས་ཞེས་བྱ་བ་ནི་དབང་བསྐུར་བའི་རྗེས་ཐོགས་ལའོ༎
ལག་ཏུ་རྡོ་རྗེ་མདུང་རྩེ་བྱིན་ནས་ཞེས་བྱ་བ་ནི། དབང་ཕྱུག་ཆེན་པོའི་ལག་པ་
གཡོན་པ་དེར། དེ་བཞིན་གཤེགས་པ་ཐམས་ཅད་ཀྱི་ཕྱག་གཡས་པས་རྡོ་རྗེ་
མདུང་རྩེ་བྱིན་ནས། རྡོ[རྗེ་རིག་*པ་དམ་པོ་"ཞེས་མིང་གི་དབང་བསྐུར་བ་
བྱིན་ནོ། །ཨེ་མའོ་ཞེས་བྱ་བ་ནི་ངོ་མཚར་བའོ། །ཅི་ཞིག་ངོ་མཚར་ཞེ་ན།
ཞབས་མཆོག་གིས་ནི་གང་རེག་པ། །སངས་རྒྱས་ཉིད་དུ་གྲུབ་པ་ཐོབ། །ཅེས་•
བྱ་བ་སྨོས་ཏེ། བདག[ནི་ངོ་མཚར་ཆེ་བའོ། །འདི་སྐད་སྟོན་པ་ཡིན་ཏེ།
རྐང་པས་མནན་ཅིང་ཚར་གཅད་•པ་རྣམས་ཁྲོ་བ་དང་ཁོན་སྐྱེས་པས་ངན་སོང་དུ་
འགྲོ་བར་འགྱུར་ལ། འདིར་ནི་བཅོམ་ལྡན་འདས་ཕྱག་ན་རྡོ་རྗེ་•ཞབས་ཀྱི་་་
མཆོག་གིས་བདག་ལ་རེག་པས་བྱང་ཆུབ་རྟོགས་པའི་རྒྱུར་གྱུར་པས་•ན་ཚར་གཅད་•
29-783