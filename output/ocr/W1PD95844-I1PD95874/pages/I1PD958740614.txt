དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥ ༩ ༣
ཚིག་གི་ཕྱག་རྒྱ་བཅིངས་ལ་དེའི་སྔགས་དང་། ཨོཾ་བཛྲ་མཿཞེས་བྱ་བ་ལན་གསུམ་
བརྗོད་ལ་རང་གི་སྙིང་གར་རྣམ་པར་སྣང་མཛད་ལ་སོགས་པ་གཞུག་•པར་བྱའོ། །
དེ་ལྟར་ཕྱག་རྒྱ་གཞུག་པ་བྱས་ནས། སྐྱིལ་མོ་ཀྲུང་བཅས་ཏེ། རང་གི་སྙིང་གར་
ཟླ་བ་ལ་གནས་པའི་རྡོ་རྗེ་རྩེ་ལྔ་པ་འབར་བའི་དབུས་སུ་ཡི་གེ་ཧཱུཾ་ཡིད་ཀྱིས་བྲི་བར་
བྱའོ༑ །དེ་ཉིད【ཡིད་ཀྱིས་•བརྗོད་པས་ཆོས་ཐམས་ཅད་བདག་མེད་པར་་་
བསྒོམས་ལ། ཡང་ཡི་གེ་ཧཱུཾ་དེ་ཉིད་དང་། དབྱངས་ཡིག་བཅུ་དྲུག་ལས་གྱུར་
པའི་ཟླ་བའི་དཀྱིལ་འཁོར་བསམས་ལ། དེ་ནས་དེའི་སྟེང་དུ་ཡི་གེ་ཧཱུཾ་དང་།
ཡི་གེ་ཀ་ལ་སོགས་པ[སྐར་མའི་•རྣམ་པ་ལྟ་བུ་ལས་ཟླ་བའི་དཀྱིལ་འཁོར་གཉིས་པ་
བསམས་ནས་ཡི་གེ་ཧཱུཾ་དེ་ཉིད་རྡོ་རྗེ་རྩེ་ལྔ་པ་འབར་བ་སྟོང་གསུམ་པའི་སངས་རྒྱས་
ཀྱི་ཞིང་གི་ཚད་དང་མཉམ་པར་བསམ་པར་བྱའོ། །དེ་ནས་རྡོ་རྗེའི་དབུས་སུ་ཡི་་
གེ་ཧཱུཾ་བསམས་ལ། དེ་ཉིད་ཡིད་ཀྱིས་བརྗོད་པར་བྱའོ། །ཡ་ཐ་བཛྲ་ཧཱུཾ་ཀཱ་ར་སྟ་
ཐ་བཛྲ་ཡ་ཐ་བཛྲ【ཏིཥྚ་ཨ་ཧཾ་•ཞེས་བྱ་བ་བསྒོམས་ཏེ། རྡོ་རྗེ་དེ་ལས་རྡོ་རྗེའི་•
རིགས་སྤྲུལ་ནས། དེས་སེམས་ཅན་ཐམས་ཅད་བཏུལ་བ་བྱས་ནས། དེ་ཐམས་
ཅད་རྡོ་རྗེ་ལ་ཞུགས་པར་བསམ་པར་བྱའོ། །དེ་ནས་བཛྲ་སཏྭ་ཨ་ཧཾ་• ཞེས་ཡིད་
ཀྱིས་བརྗོད་ཅིང་། རྡོ་རྗེ་དེ་རྡོ་རྗེ་སེམས་དཔར་བདག་ཉིད་བསྒོམས་ལ།
བསྙེམས་པ་དང་བཅས་པས་རྡོ་རྗེ་གསོར་ཞིང་སླར་ཡང་བཛྲ་སཏྭ་ཨ་ཧཾ་•ཞེས་
བརྗོད་པར་བྱའོ། །རྡོ་རྗེ་སེམས་དཔའ་དེ་ཉིད་རྡོ་རྗེ་ཧཱུཾ་མཛད་དུ་བསྐྱེད་ཅིང་
བསྒོམས་ནས། 【ཧཱུཾ་བཛྲ་ཧཱུཾ་•ཀ་ར་ཨ་ཧཾ་•ཞེས་བྱ་བ་དང་། དེ་ནས་མ་ཧཱ་ས་མ་
ཡ་སཏྭ་ཧཾ་• ཞེས་བྱ་བ་སྤྱིའི་སྔགས་བརྗོད་ཅིང༌་། བྱང་ཆུབ་ཀྱི་སེམས་ཀྱི་རང་
བཞིན་གྱི་གཟུགས་བརྙན་གྱི་བདག་ཉིད་རྡོ་རྗེ་ཧཱུཾ་མཛད་དུ་བསྒོམས་ལ། ཁམས་
གསུམ་རྣམ་པར་རྒྱལ་བའི་ཕྱག་རྒྱ་བཅིངས་ཏེ། ས་མ་ཡ་ཧཾ་•ཞེས་བྱ་བས། རྡོ་
29-593