དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༢ ༤༧
བཤགས་པ་དང་གསོལ་བ་འདེབས་པ་ལ་སོགས་པ་ནི་གཉིས་པའོ། །ཕྱག་རྒྱ་་་་་་
དགྲོལ་བ་ནི་གསུམ་པའོ། །ཆུའི་ཁྲུས་ནི་བཞི་པ་སྟེ། འདི་དག་དང་གོས་གསུམ་
པ་•བརྗེ་བར་ཡང་བྱའོ། །དེ་ལ་སྡོམ་པ་རྣམས་ལ་གནས་པ་ནི་གོས་དང་པོའོ། །
ངོ་ཚ་ཤེས་པ་དང་ཁྲེལ་ཡོད་པ་ནི་གཉིས་པའོ།། ཕྱི་གོས་གཙང་མ་ནི་གསུམ་པ་་་
ཞེས་བྱ་བར་བཤད་དོ། །དེ་ནས་ཕྱག་འཚལ་བ་ལ་སོགས་པ་སྔོན་དུ་འགྲོ་བས།
P
ཉིན[རེ་ཞིང་•སྡོམ་པ་གཟུང་བ་ཡང་ལན་དྲུག་ཏུ་བྱའོ། །དེ་ནས་སྡིག་པ་དྲལ་བ་
དང་ཕྱག་རྒྱ་ཐམས་ཅད་དགྲོལ་བ་ཇི་ལྟ་བ་བཞིན་དུ་བྱས་ལ་རྣལ་འབྱོར་ཆེན་པོ་བྱའོ། །
དེ་ནས་སྙིང་གར་དཀྱིལ་འཁོར་ཇི་ལྟ་བ་བཞིན་དུ་བསྒོམ་•པར་བྱའོ།
།ཡང་ན་་་
རྣལ་འབྱོར་ཆེན་པོ་དང་ལྡན་པས་དང་པོའི་སྦྱོར་བ་དང་། དཀྱིལ་འཁོར་རྒྱལ་པོ་
མཆོག་རྣམ་པར་བསྒོམས་ནས་བསྡུ་བ་བྱས་ལ། ཕྱག་འཚལ་བ་དང་ཆེད་དུ་
བརྗོད་པ་དངང་། རང་གི་སྙིང་གར་དེ་བཞིན་གཤེགས་པ་ཐམས་ཅད་བཞུགས་
པར་ལྷག་པར་མོས་པ་ཡང་བྱས་ནས། དེ་བཞིན་གཤེགས་པ་ཐམས་ཅད་ཀྱི་
ཐུགས་ཀ་ནས་•བྱང་ཆུབ་སེམས་དཔའ་རྣམས་བྱུང་ལ་རང་རང་གི་ཏིང་ངེ་འཛིན་
གྱིས་གནས་ནས་ཆེད་དུ་བརྗོད་པ་ཆེད་དུ་བརྗོད་པར་བསམ་པར་བྱའོ། །དེ་ནས་
དཔལ་རྡོ་རྗེ་སེམས་དཔའ་དང་ལྷན་ཅིག་• ཏུ་གྱུར་པའི་རྣལ་འབྱོར་པས་དེ་བཞིན་་
གཤེགས་པ་ཐམས་ཅད་ལས་ཕྲེང་བའི་དབང་བསྐུར་བ་ལ་སོགས་པ་དབང་བསྐུར་་
བ་ཐམས་ཅད་བླངས་ལ། དེ་བཞིན་གཤེགས་པ་དེ་དག་ཐམས་ཅད་རྡོ་རྗེ་ལྕགས་
ཀྱུ་ལ་སོགས་པས་དགུག་པ་དང་། གཞུག་པ་དང་། བཅིང་བ་དང་། དབང་
དུ་བྱས་ནས། དམ་ཚིག་གི་ཕྱག་རྒྱ་རྣམས་ཀྱིས་བསྒྲུབ་པར་བྱའོ། །དེ་ནས་ཆོས་
དང་ལས་དང་ཕྱག་རྒྱ་ཆེན་པོ་རྣམས་ཀྱིས་རྒྱས་བཏབ་ལ་དབང་བསྐུར་ཏེ། ཕྲིན་
ལས་རྣམས་ལ་ངེས་པར་སྦྱར་བར་བྱའོ། །དེ་ལ་དང་པོ་རེ་ཞིག་རྣམ་པར་སྣང་་་་
29-247