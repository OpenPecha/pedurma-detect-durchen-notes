དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥༦༣
ཡིན་གྱི་ཀླུ་•བདུན་དང་ལྷན་ཅིག་པའི་བསྟོད་པ་བྱས་ཤིང་བསྟོད་པའོ། །གླུར་་
བླང་•གང་ཞིག་སྟོད་•བྱེད་པ། །གང་ཞིག་གླུར་བླངས་པའི་བསྟོད་པ་བྱེད་པ་དེ་་
ནི་རྡོ་རྗེ་འཛིན་འདྲར་འགྱུར་རོ། །དེ་ལྟར་ཡང་དག་པར་འགྱུར་བའི་ཡོན་ཏན་་
བརྗོད་པའི་སྒོ་ནས་བསྟོད་པ་བྱས་པས་སེམས་ཅན་ཐམས་ཅད་ལ་ཕན་པའི་དོན་དུ།
རང་གི་རིགས་ནི་བསྐྱེད་པར་མཛོད། །ཅེས་དེ་བཞིན་གཤེགས་པ་ཐམས་ཅད་ཀྱི་•
དོན་དུ་གཉེར་བ་ཡིན་ནོ། །མགོན་པོ་ཁྱོད་ལ་གསོལ་བ་ནི། །ཞེས་བྱ་བ་ནི།
བསྙེན་བཀུར་སྔོན་དུ་འགྲོ་བའི་དོན་དུ་གཉེར་བ་ནི་དེ་ཉིད་འདིར་གནང་•བ་སྟེར་
བའི་མཚན་ཉིད་ཀྱི་བརྡར་• ཤེས་པར་བྱ་བ་ཡིན་ནོ། །ཐམས་ཅད་སྐྱོབ་པ་དང་
སེམས་ཅན་སྒྲོལ་བས་ན་མགོན་པོའོ། །དེ་བཞིན་གཤེགས་པ་ཐམས་ཅད་རང་
རང་གི་ངོ་བོས་བཞུགས་པ་ལ། དགུག་པ་དང་། གཞུག་པ་དང་། བཅིང་བ་
དང་། དབང་དུ་བྱས་ནས། རང་གི་ཕྲིན་ལས་ལ་སྦྱོར་བས་ན་མངའ་མཛད་
པའོ།༑ །དོན་ནི་དོན་ཏེ་དགོས་པ་ཞེས་བྱ་བའི་ཐ་ཚིག་གོ། །དོན་ཀུན་ནི་
སེམས་ཅན་གྱི་དོན་ཏེ། སེམས་ཅན་ཀུན་དོན་ནོ། །སེམས་ཅན་གྱི་དོན་ཐམས་
ཅད་ནི་སེམས་ཅན་གྱི་དོན་གྱི་འབྲས་བུའི་ཕྱིར། རང་གི་རིགས་ནི་བསྐྱེད་པར་
མཛོད།༑ །ཅེས་གསོལ་བ་འདེབས་པའོ། །དེ་ལྟར་མཚན་བརྒྱ་རྩ་བརྒྱད་པའི་་
བསྟོད་པ་སྔོན་དུ་འགྲོ་བའི་དེ་བཞིན་གཤེགས་པ་ཐམས་ཅད་ཀྱི་དམ་ཚིག་གི་ཕྱག་རྒྱ་
བསྟན་པའི་མཚན་ཉིད་ཀྱི་ཕྱིར་གསོལ་བ་བཏབ་ནས། ད་ནི་•དད་པའི་མཚན་་
ཉིད་ཀྱི་རྗེས་སུ་འབྲངས་ནས་དམ་ཚིག་གི་ཕྱག་རྒྱའི་དབྱེ་བའི་མཚན་ཉིད་ནི། དེ་
ནས་ཞེས་བྱ་བ་ལ་སོགས་པ་གསུངས་ཏེ། དེ་ནས་ཞེས་བྱ་བ་ནི་དེ་མ་ཐག་པའི་་་
དོན་ཏེ། གསོལ་བ་བཏབ་པའི་རྗེས་ཐོགས་ཉིད་ལ་ཞེས་བྱ་བའི་དོན་ཏོ། །བྱང་
ཆུབ་ཀྱི་སེམས་ཀྱི་མཚན་ཉིད་དང་འབྲེལ་པའི་རྣམ་པར་སྣང་མཛད་ལ་སོགས་པའི་
29-563