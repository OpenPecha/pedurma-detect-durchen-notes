དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥༤༧
གི་ཕྱིར་འདི་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་རང་བཞིན་གྱི་
གདུལ་བྱ་ཉན་ཐོས་དང་རང་སངས་རྒྱས་རྣམས་ཀྱི་བྱང་ཆུབ་ཏུ་ཡོངས་སུ་མྱ་ངན་
ལས་འདས་པའི་སེམས་ཀྱི་འཇིགས་པ་ལས་གྲོལ་བར་མཛད་པས། དེའི་ཕྱིར་རྡོ་
རྗེ་མགོན་པོའོ། །འདིས་ཀྱང་བཛྲ་རཱ་ག་ཞེས་བྱ་བའི་སྙིང་པོའི་དོན་གྱི་སྒོ་ནས་
སྟོན་པ་ཡིན་ལ། གང་ལ་•ཁྱད་པར་དུ་བསྟན་པ་མེད་པ་གཞན་དག་ཏུ་ཡང་དེ་
བཞིན་དུ་ཤེས་པར་བྱའོ། །རབ་ཏུ་ལེགས་སོ་ཞེས་བྱ་བས་ཤིན་ཏུ་སྒྲུབ་•པར་
མཛད་པས་ན། རབ་བསྒྲུབ་མཛད་ཅེས་བྱ་སྟེ་ཕ་རོལ་ཏུ་ཕྱིན་པ་དྲུག་གི་སྤྱོད་པའི་
ངོ་བོ་རྡོ་རྗེ་ལེགས་པའོ། །རྡོ་རྗེ་དབང་བསྐུར་•ཞེས་བྱ་བ་ནི། རྡོ་རྗེ་མིང་གི་
དབང་བསྐུར་བ་ནི་རྡོ་རྗེ་དབང་བསྐུར་ཏེ། རྡོ་རྗེ་རིན་ཆེན་ནོ། །དེས་ན་ནམ་
མཁའ་དང་མཉམ་པ་ཉིད་ཀྱི་ཡེ་ཤེས་ཀྱི་བདུད་རྩིའི་ཆུའི་རང་བཞིན་ཅན་གྱིས་
གདུལ་བྱ་རྣམས་ཀྱི་གཟུང་བ་དང་འཛིན་པའི་རྣམ་པར་རྟོག་པའི་དྲི་མ་འཁྲུད་པར་
མཛད་པས་ན་དབང་བསྐུར་བའོ། །རྡོ་རྗེ་འོད་ཅེས་བྱ་བ་ནི་རྡོ་རྗེ་ལྟར་མི་ཕྱེད་་་
པའི་འོད་དེ། འོད་ཟེར་འདི་ལ་མངའ་བས་ན་རྡོ་རྗེ་འོད་དང་། རྡོ་རྗེ་ཉི་མའོ། །
རྡོ་རྗེ་དབལ་ཞེས་བྱ་བ་ནི་བཛྲ་ཧེ་རུ་ཀ་ཞེས་བྱ་བའི་སྙིང་པོའོ།
།རྡོ་རྗེ་བཞད་པ་
ཞེས་བྱ་བ་ལ་བཞད་པ་ནི་འཛུམ་པ་སྟེ། རྡོ་རྗེ་ལྟར་དབྱེར་མི་ཕྱེད་པའི་བཞད་པ་
འདི་ལ་མངའ་བས་ན་•རྡོ་རྗེ་བཞད་པའོ། །ཆོས་ཆེན་པོ་ཞེས་བྱ་བ་ནི་ཆོས་ཆེན་
པོ་འདི་ལ་མངའ་བས་ན་ཆོས་ཆེན་པོ་སྟེ། སྟོང་པ་ཉིད་ཀྱི་ཏིང་ངེ་འཛིན་གྱི་རྡོ་རྗེ་
ཆོས་དེའི་ངོ་བོ་ཐམས་ཅད་སེམས་ཅན་གྱི་དོན་དུ་ཡེ་ཤེས【ཀྱིས་གཟིགས་•པས་ན་
ཆོས་སོ། །རྡོ་རྗེ་རལ་གྲི་ཞེས་བྱ་བ་ནི། རྡོ་རྗེ་ཤེས་རབ་ཀྱི་ཡེ་ཤེས་འདི་ལ་
མངའ་བས་ན་རྡོ་རྗེ་རལ་གྲི་ནི་རྡོ་རྗེ་རྣོན་པོ་སྟེ། མཚན་བཅུའོ། །དེ་བཞིན་དུ་
མཆོག་ཆེན་པོ་ཞེས་བྱ་བ་ནི་མཆོག་ཀྱང་ཡིན་ལ་ཆེན་པོ་ཡང་ཡིན་པས་ན་•མཆོག་
29-547