人〇ク
བསྟན་འགྱུར། རྒྱུད། ༼ལ༽] ༥༧་
ཀྱིའོ།༑ །གཡས་པ་བརྐྱང་བ་དེ་བཞིན་ཏེ། །ཞེས་བྱ་བ་ནི། ལག་ངར་གཉིས་
བཏེག་སྟེ་བརྐྱང་ལ། རླུང་གིས་ཁྱེར་བའི་དར་འཛིན་པའི་ཚུལ་དུ་བྱེད་པ་ནི་རྡོ་རྗེ་
རླུང་གིའོ། །གཡས་པས་འོད་ནི་འབར་བར་བསྟན། །ཞེས་བྱ་བ་ནི། གཡས་
པའི་ཁུ་ཚུར་གྱིས་བརྐྱང་ནས་མེ་འབར་བའི་ཚུལ་དུ་བྱེད་པ་ནི་རྡོ་རྗེ་མེའིའོ། །རྡོ་
རྗེ་ཁུ་ཚུར་བསྐྱོད་པའོ། །ཞེས་བྱ་བ་ནི།
གཡོན་པའི་ཁུ་ཚུར་བསྐྱོད་ཅིང་མདུན་
དུ་གཞག་པ་ནི་རྡོ་རྗེ་འཇིགས་བྱེད་ཀྱིའོ། །བསྒྱིངས་བཅས་མཛུབ་མོ་ཁར་མཆེ་བ།།
ཞེས་བྱ་བ་ནི། གཡོན་པའི་ཁུ་ཚུར་གྱི་མཛུབ་མོ་ལྕགས་ཀྱུ་ལྟར་ཁར་མཆེ་བའི་ཚུལ་
དུ་བཞག་ནས། གཡས་པའི་ཁུ་ཚུར་རྐེད་པར་གཞག་པ་ནི་རྡོ་རྗེ་ལྕགས【ཀྱུའོ། །
དབྱིག་•པ་བསྣུན་ཞིང་མནན་པ་དང་། །ཞེས་བྱ་བ་ནི། གཡོན་པའི་ཁུ་ཚུར་སྤྱི་
བོར་བཞག་ནས་བསྣུན་པ་ལྟར་བྱེད་པ་ནི་རྡོ་རྗེ་དུས་ཀྱིའོ། །དཔུང་པ་བསྐུམ་ཞིང་
དཔྱང་བ་དང་། །ཞེས་བྱ་བ་ནི། གཡོན་པའི་ལག་ངར་བསྐུམ་ལ་དཔྱང་བ་་་་་
ལྟར་བྱས་པ་ནི། རྡོ་རྗེ་བགེགས་ཀྱི་གཙོ་བོའིའོ། །གཡས་པ་གཡོན་གྱིས་འདྲེན་
པའོ།༑ །ཞེས་བྱ་བ་ནི། གཡོན་པའི་ཁུ་ཚུར་གྱི་ལག་ངར་གྱི་ཞགས་པ་གཡས་་་
པའི་ཁུ་ཚུར་གྱིས་འདྲེན་པའི་ཚུལ་དུ་བྱེད་པ་ནི་ཀླུ་རྡོ་རྗེ་དམ་ཚིག་གི་ཕྱག་རྒྱའོ། །
ཨུ་མ་ལ་སོགས་པའི་མ་མོ་རྣམས་ཀྱི་དམ་ཚིག་གི་ཕྱག་རྒྱ་ནི་འཇིག་རྟེན་གསུམ་གྱི་་་་
འཁོར་ལོ་གཟུངས་ཀྱི་དཀྱིལ་འཁོར་དུ་འཆད་པར་འགྱུར་རོ། །ཁྲོ་བོ་རྡོ་རྗེ་ལྕགས་
ཀྱུ་ལ་སོགས་པའི་དམ་ཚིག་གི་ཕྱག་རྒྱ་ནི་འཇིག་རྟེན་གསུམ་ལས་རྣམ་པར་རྒྱལ་བའི་
དཀྱིལ་འཁོར་ཆེན་པོར་བཤད་ཟིན་ཏོ། །རྣམ་པར་སྣང་མཛད་ལ་སོགས་པའི་
ཆོས་ཀྱི་ཕྱག་རྒྱ་ནི་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་
པོར་བཤད་ཟིན་ཏོ། །ཀླུ་རྡོ་རྗེ་ལ་མཐར་ཐུག་པའི་འཇིག་རྟེན་པའི་ལྷ་ཐམས་ཅད་
ཀྱི་ཆོས་ཀྱི་ཕྱག་རྒྱ་ནི། རང་གི་ཆོས་ཀྱི་དཀྱིལ་འཁོར་དུ་གསུངས་པའི་སྔགས་
29-804