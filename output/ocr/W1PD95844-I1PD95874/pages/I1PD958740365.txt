༣༤༤ For བསྟན་འགྱུར། རྒྱུད། ༼ལི༽ ༥༧ e77aop༽ཋ་ཎ་བ
རྒྱ་ཆེན་པོ་ལ་སོགས་པ་བསྒོམ་པ་དང་། བཟླས་པས་དུབ་ན་ངལ་བསོ་ཞིང་ཕྱག་་
རྒྱ་མ་བཅིངས་པར་ཡང་བཟླས་པ་དང་བསྒོམ་པ་བྱ་བའོ།
།དེ་ནས་སྐྱོ་ཞིང་དུབ་་
པ་དང་བྲལ་བ་ན་སླར་•ཡང་ཕྱག་རྒྱ་བཅིངས་ལ་བཟླས་པ་དང་བསྒོམ་པ་བྱ་བའོ། །
འདིས་ནི་འདི་སྐད་སྟོན་པ་ཡིན་ཏེ། གལ་ཏེ་དཀྱིལ་འཁོར་གྱི་བརྟུལ་ཞུགས་་་་་་
རྫོགས་པར་བྱེད་པར་འདོད་ན་དེའི་ཚེ་བདག་ཉིད་བསྲུང་•བ་བྱས་ལ∶། ཁྲུས་ལ་
སྡིག་པ་དྲལ་•བར་བྱའོ། །དེ་ནས་དེ་བཞིན་གཤེགས་པའི་རྣལ་འབྱོར་པས་རྣམ་
སོགས་པའི་ཆོ་ག་ཐམས་ཅད་རྗེས་སུ་སྤྱད་ནས།
སྡིག་པ་དྲལ་“བའི་ཕྱག་རྒྱས་་་་
པར་སྣང་མཛད་ལ་སོགས་པའི་སྐུར་བསྐྱེད་དེ། དེའི་རིགས་ཀྱི་རྣལ་འབྱོར་པས་་
ནི་རྡོ་རྗེ་སེམས་དཔའ་ལ་སོགས་པའི་སྐུར་བསམས་•ཏེ། སེམས་སོ་སོར་རྟོགས་
པ་ལ་སོགས་པའི་རིམ་གྱིས་རང་གི་རྣལ་འབྱོར་བསྒོམས་ཏེ་བདག་ཉིད་རྫོགས་པར་
བྱས་ལ་•དེ་རྣམས་ཀྱི་ཕྱག་རྒྱ་ཆེན་པོ་ཇི་ལྟ་བ་བཞིན་དུ་བཅིངས་ནས་ནམ་མཁའ་
དང་མཉམ་པའི་སྦྱོར་བས་རང་གི་སྙིང་གར་སྟོང་གསུམ་པའི་སངས་རྒྱས་ཀྱི་ཞིང་
དང་མཉམ་པའི་ཟླ་བའི་དཀྱིལ་འཁོར་བསམས་ལ། རྡོ་རྗེ་རྒྱུའི་ཕྱག་རྒྱས་རྡོ་རྗེ་
དབྱིངས་ཀྱི་དཀྱིལ་འཁོར་ཆེན་པོ་སྤྲུལ་ནས། བདག་ཉིད་རྡོ་རྗེ་སེམས་དཔར་
བསམས་ཏེ། འཇུག་པའི་ཆོ་གས་ཞུགས་ལ་དངོས་གྲུབ་ཀྱི་རྡོ་རྗེ་བརྟུལ་ཞུགས་ཀྱི་
བར་གྱི་ཆོ་ག་བྱའོ། །འདི་ནི་འདིར་བདག་ལ་བྱིན་གྱིས་བརླབ་པ་ལ་སོགས་པ་
བྱས་ལ་དེ་ནས་དེའི་རྗེས་ལ་རང་གི་ལུས་ལ་ལྷ་ཐམས་ཅད་བཅུག་སྟེ། རང་གི་
གནས་སུ་བཀོད་ལ། ཕྱག་རྒྱ་བཞིས་རྒྱས་གདབ་པ་བྱས་ནས་བྱིན་གྱིས་བརླབས་
ལ་དབང་བསྐུར་ནས།
མཆོད་པ་ཐམས་ཅད་ཀྱིས་ཡང་དག་པར་མཆོད་དེ་ཐམས་
ཅད་ཀྱི་• སྔགས་རེ་རེ་ཞིང་ཡང་བཟླས་བརྗོད་འབུམ་བྱའོ། _ །གལ་ཏེ་བསྒོམ་པར་
འདོད་ན་དེ་བཞིན་དུ་ལྷ་ཐམས་ཅད་རང་གི་ལུས་ལ་བཅུག་སྟེ། ཆོ་ག་ཐམས་ཅད་
29-344