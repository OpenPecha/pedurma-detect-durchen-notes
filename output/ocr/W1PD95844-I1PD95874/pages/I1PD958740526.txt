དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོ་མངོན་པར་རྟོགས་པ་ཞེས་བྱ་བའི་རྒྱུད་ཀྱི་བཤད་པ་དེ་ཁོ་ན་ཉིད་སྣང་བར་བྱེད་པ་ཞེས་བྱ་བ། ༥༠༥
ཀྱི་དཀྱིལ་འཁོར་ཆེན་པོ་ལས་གསུངས་པའི་རྡོ་རྗེ་སེམས་དཔའི་རྣལ་འབྱོར་བྱས་
པའི་རྗེས་ལ་ལས་ཀྱི་དཀྱིལ་འཁོར་ལས་གསུངས་པའི་བཅོམ་ལྡན་འདས་ཀྱི་ཕྱག་རྒྱ་
ཆེན་པོ་བཅིང་བར་བྱའོ། །དེ་ནས་མདུན་དུ་བཅོམ་ལྡན་འདས་རྡོ་རྗེ་སེམས་
དཔའ་བསྡུས་པ་རས་རིས་ལ་སོགས་པར་• སྤྱན་དྲངས་ལ། ལས་ཀྱི་དཀྱིལ་འཁོར་
ལས་གསུངས་པའི་རྡོ་རྗེ་ལྕགས་ཀྱུ་ལ་སོགས་པའི་ལས་ཀྱི་ཕྱག་རྒྱ་རྣམས་ཀྱིས་
དགུག་པ་དང་། གཞུག་པ་དང་། བཅིང་བ་དང་། དབང་དུ་བྱ་བ་ལ།
ལས་ཀྱི་དཀྱིལ་འཁོར་ལས་གསུངས་པའི་ཕྱག་རྒྱ་བཞིས་རྒྱས་བཏབ་ནས་དབང་
བསྐུར་ལ་མཆོད་པ་ཐམས་ཅད་ཀྱིས་• ཡང་དག་པར་མཆོད་ལ་ཕྱག་བྱས་ནས་དེ་
བཞིན་གཤེགས་པ་ཐམས་ཅད་ཀྱི་དབུས་ན་གནས་པའི་ཡིད་དང་། དེ་ལས་
འཁྱུད་པར་བྱ་ཞིང་ཆོས་ཀྱི་སྐུའི་ཚུལ་དང་གཟུགས་ཀྱི་སྐུའི་ཚུལ་གྱིས་དེ་དང་ལྷན་
ཅིག་བདག་ཉིད་ཐ་མི་དད་ཅིང་དབྱེར་མེད་པར་ཇི་སྲིད་མངོན་སུམ་དུ་རང་ཉིད་
མཐོང་བ་དེ་སྲིད་ཀྱི་བར་དུ་བསྒོམ་པར་བྱའོ། །དེ་ནས་འཇིག་རྟེན་གྱི་ཁམས་
ཐམས་ཅད་ཀྱི་རྡུལ་ཕྲ་རབ་དང་མཉམ་པའི་དེ་བཞིན་གཤེགས་པ་ཐམས་ཅད་ཀྱི་
གཟུགས་དང་ཆོས་ཀྱི་སྐུ་ལ་རང་རང་གི་ངོ་བོ་རྡོ་རྗེ་སེམས་དཔའི་སྐུ་དང་འཁྱུད་
པའི་སྦྱོར་བ་ཉིད་དབུལ་ཞིང་། དེ་བཞིན་གཤེགས་པ་ཐམས་ཅད་རྡོ་རྗེ་སེམས་
དཔར་གྱུར་པ་དེ་• སྲིད་སྐྱོ་བར་མ་གྱུར་པ་ཇི་• སྲིད་ཀྱི་བར་དུ་བསྒོམ་པར་བྱའོ། །
དུབ་པར་གྱུར་ན་སྔ་མ་བཞིན་དུ་བསྡུ་བར་བྱ་ཞིང་བརྟན་པར་བྱས་ལ་ལྡང་བར་བྱའོ། །
དེ་ལྟར་ཉིན་རེ་ཞིང་ཇི་སྲིད་ནམ་མཁའ་ཐམས་ཅད་རྡོ་རྗེ་སེམས་དཔའི་རང་བཞིན་
དུ་མཐོང་བ་དེ་སྲིད་ཀྱི་བར་དུ་བསྒོམ་པར་བྱའོ། །དེ་ནས་མཚན་ཐོག་ཐག་
བསྒོམས་ན་རྡོ་རྗེ་སེམས་དཔའ་དང་འདྲ་བར་འགྱུར་རོ། །ཤིན་ཏུ་ཆགས་པ་•
ཞེས་བྱ་བ་ལ་སོགས་པ་ལ་ཤིན་ཏུ་ཆགས་པ་ཡང་ཡིན་ལ་རྗེས་སུ་ཆགས་པ་ཡང་ཡིན་
29-505