니스
བསྟན་འགྱུར། སྣ་ཚོགས། ༼རྡ༽ ༢༢༥
རེ་ཤེས་པ་རྣམ་པ་དག་ཁྱད་པར་མེད་པའི་ཕྱིར་གང་ཡང་རུང་བ་གཉིས་དག་གོ་་
ཞེས་ཟེར་རོ། །གཞན་དག་ན་རེ་དེ་ཡང་དེ་ལྟ་མ་ཡིན་ཏེ། ཆོས་དང་རྗེས་སུ་་་
ཤེས་པ་དག་སོ་སོར་རྣམ་པ་བཅུ་དྲུག་ཡིན་པའི་ཕྱིར་བདེན་པ་རེ་རེའི་རྣམ་པ་དག
ཀྱང་ཆོས་དང་རྗེས་སུ་ཤེས་པ་ཡིན་པའི་ཕྱིར། གཉི་ག་མ་བཟུང་བར་མ་ལུས་པ་་
གཟུང་བ་མ་ཡིན་པར་ཤེས་ཏེ་དེའི་ཕྱིར་གཉི་ག་མ་སྨོས་སོ་ཞེས་ཟེར་རོ། །གཞན་
དག་ན་རེ་གནས་སྐབས་འདི་དག་ཏུ་རྣལ་འབྱོར་པ་རྣམས་མཆོག་ཏུ་ཡིད་བརྟན་པ་
དེ་ལས་ཉམས་ཏེ་དུས་བྱ་བ་སྲིད་པའི་ཕྱིར་དེ་ཉིད་འབྲས་བུ་ཉིད་དུ་མ་གསུངས་སོ་
ཞེས་ཟེར་རོ། །གཞན་དག་ན་རེ་འདི་ཉིད་ནི་རིམ་པ་བཞིན་ངན་སོང་དང་དེའི་་
རྒྱུ་མི་དང་ལྷའི་འགྲོ་བ་སྟེ། རིམ་པས་རབ་ཏུ་ཕྱེ་བའི་ཕྱིར་འདིར་འདོད་ཆགས་ལ་
སོགས་པ་ཆེན་པོས་ནི་ངན་སོང་དུ་འགྲོ་བ་ཡིན་ནོ་ཞེས་ཟེར་རོ། །འཇིག་རྟེན་
པའི་ལམ་གྱིས་ཐོབ་པའི་འབྲས་བུ་གཉིས་ཞེས་བྱ་བ་ནི་ལན་ཅིག་ཕྱིར་འོང་བའི་་
འབྲས་བུ་དང་། ཕྱིར་མི་འོང་བའི་འབྲས་བུའོ། །དེ་ལ་ནི་ཞེས་རྒྱས་པར་་
འབྱུང་བ་ནི་འདི་སྐད་དུ་དེ་དག་ནི་ཟག་པ་མེད་པའི་ལམ【གྱི་འབྲས་བུ་སྤང་•པ་
ཆེས་མང་བ་ཡིན་གྱིས་འཇིག་རྟེན་པའི་ལམ་གྱི་འབྲས་བུ་ཉིད་ནི་མ་ཡིན་ཏེ། དེ་་
དག་གིས་•མཐོང་བའི་ལམ་གྱི་འབྲས་བུ་སྤངས་པ་བསྡུས་པའི་ཕྱིར་རོ། །དེའི་་
ཕྱིར་དེ་དག་ནི་དགེ་སྦྱོང་གི་ཚུལ་གྱི་●འབྲས་བུ་ཡིན་ནོ་ཞེས་བསྟན་པར་འགྱུར་རོ། །
ཐམས་ཅད་ཀྱི་ཞེས་བྱ་བ་ནི་མཐོང་བའི་ལམ་གྱི་འབྲས་བུ་དང་། བསྒོམ་པའི་ལམ་
གྱི་●འབྲས་བུའི་འོ། །ཐོབ་པ་དེའི་འབྲས་བུར་བསྡུས་པ་གཅིག་སྙེད་པའི་ཕྱིར་
རོ་ཞེས་བྱ་བ་ནི་ཐོབ་པ་ལན་ཅིག་ཕྱིར་འོང་བ་དང་ཕྱིར་མི་འོང་བའི་འབྲས་བུས་
བསྡུས་པ་གཅིག་སྙེད་པའི་ཕྱིར་རོ། །དེ་ཉིད་ཀྱི་ཕྱིར་མདོ་ལས་ཞེས་བྱ་བ་རྒྱས་་
པར་འབྱུང་སྟེ། གང་གི་ཕྱིར་མཐོང་བའི་ལམ་དང༌་། བསྒོམ་པའི་ལམ་གྱི་་
119-574
(