ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
イイミ
པར་ཐར་པ་རྣམས་མ་ཡིན་ཞེ་ན། བཤད་པ་རེ་ཤིག་དང་པོ་ཁོ་ནར་རྒྱུ་རྣམ་པར་་་་
ཐར་པ་རྣམས་མེད་པར་ཟིལ་གྱིས་གནོན་པའི་སྐྱེ་མཆེད་རྣམས་ཡོད་པ་མ་ཡིན་ལ།
རྣམ་པར་ཐར་པ་མེད་པ་དང་ཟད་པར་རྣམས་མེད་པའི་ཕྱིར་དང་དེ་དག་ནི་དེ་ལ་
འཇུག་པ་ལས་བྱུང་བ་ཉིད་ཀྱི་ཕྱིར་རམ་བདེ་བའི་སྙིང་པོ་ལ་མངོན་པར་ཞེན་པ་་
ཉིད་ཀྱི་ཕྱིར་•རྣམ་པར་ཐར་པ་ལ་སོགས་པ་སྒྲུབ་•པར་མི་ནུས་སོ། །ཚད་མེད་པ་
ལ་སོགས་པ་རྣམས་ནི་དེའི་བདེ་བ་དང་རྗེས་སུ་མཐུན་པ་ཉིད་དོ། །ཡང་འདི་
དག་གི་རྣམ་པར་ཐར་པ་ལ་སོགས་པ་རྣམས་དང་གང་ཆོས་གཞན་པ་ཐོབ་པ་དེ་་
ཐམས་ཅད་ཅི་ཞེ་ན། ཟད་པར་གྱི་སྐྱེ་མཆེད་རྣམས་ཐོབ་པ་གང་ཡིན་པ་དེ་ནི་་
ངེས་པར་འདི་དག་ཐམས་ཅད་ཡིན་ནོ། །ཟིལ་གྱིས་●གནོན་པའི་སྐྱེ་མཆེད་་
རྣམས་གང་ཡིན་པ་དེ་ནི་ངེས་པ་རྣམ་པར་ཐར་པ་རྣམས་ཡིན་གྱི། ཟད་པར་་
རྣམས་ནི་གདོན་མི་ཟ་བར་ཡིན་ནོ། །རྣམ་པར་ཐར་པ་རྣམས་གང་ཡིན་པ་དེ་ནི་
འདི་དང་ཅིག་•ཤོས་དག་གདོན་མི་ཟ་བར་ཡིན་ནོ། །གལ་ཏེ་མན་ངག་མེད་པར་
གཟུགས་དང་གཟུགས་མེད་པའི་ཁམས་དག་ཏུ་རྣམ་པར་ཐར་པ་ལ་སོགས་པ་ནི་མི་
སྐྱེ་ན། ཅི་མན་ངག་མེད་པར་གཟུགས་དང་གཟུགས་མེད་པའི་ཁམས་དག་ཏུ་་
ཞེས་བྱ་བ་རྒྱ་ཆེར་འབྱུང་ཞེ་ན། དེ་ནི་•འདོམས་ཤིང་འཆད་པར་བྱེད་པ་པོ་མེད་
དོ༑ །འདི་ལྟར་བསྒྲུབ་•པར་རིག་པར་བྱ་སྟེ། གཟུགས་དང་གཟུགས་མེད་་
པའི་ས་གང་དུ་སྐྱེས་པ་དེའི་གོང་མའི་བསམ་གཏན་དང་གཟུགས་མེད་པར་མངོན་
དུ་བྱེད་པ་གང་ཡིན་པ་དེ་ནི། དེ་བས་ཁྱད་པར་དུ་འཕགས་པས་གཟུགས་མེད་པ་
དང་བསམ་གཏན་གྱི་ཁྱད་པར་རོ། །ཉེ་བ་དང་ཡང་དང་ཡང་དུ་གོམས་པ་ལས་་
སོ་ཞེས་བྱ་བ་ནི། ཉེ་བ་དང་ཡང་དང་ཡང་དུ་གོམས་པ་ལས་∶སོ། །ཇི་ལྟར་ཞེ་
ན་འདོད་པའི་ཁམས་སུ་སྐྱེ་ཤིང་གཟུགས་མེད་པའི་སྙོམས་པར་འཇུག་པ་ཐོབ་པ་
119-883