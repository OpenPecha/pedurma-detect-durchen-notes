ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
३१९
སྐུར་པ་འདེབས་པར་འགྱུར་རོ། །མེད་པ་ཉིད་དེ་དག་གི་རྒྱུ་དང་འབྲས་བུ་དག་་
ལའོ།༑ །གལ་ཏེ་ཡང་མེད་པ་ཉིད་མེད་པའི་སྒོ་ནས་ལྟ་བར་བྱེད་པ་དེ་ལ་སྐུར་པ་
འདེབས་པ་དགག་པར་བྱ་བའི་ཕྱིར་འདས་པ་ཡོད་དོ་མ་འོངས་པ་ཡོད་དོ་ཞེས་་
བཅོམ་ལྡན་འདས་ཀྱིས་གསུངས་པ་ཅི་ཞེ་ན། གང་འདས་པ་དང་མ་འོངས་པ་་
དག་གི་རྒྱུ་དང་འབྲས་བུ་དག་མ་ངེས་པའི་ཕྱིར་རྒྱུ་དང་འབྲས་བུ་ལ་སྐུར་པ་་་
འདེབས་པས་དེ་དག་པའི་ཕྱིར་འདས་པ་ཡོད་པ་ནི་རྒྱུའི་ངོ་བོས་དེས་འཕངས་པའི་
ནུས་པའི་ཁྱད་པར་ལས་འབྲས་བུ་སྐྱེད་པའོ། །མ་འོངས་པ་ཡོད་པ་ནི་འབྲས་བུའི་
ངོ་བོ་●དེས་འཕངས་པའི་ནུས་པའི་ཁྱད་པར་ལས་བྱུང་བར་འགྱུར་རོ་ཞེ་ན། དེ་
དག་བཤད་དོ། །གལ་ཏེ་ཡང་འདས་པ་དང་མ་འོངས་པ་རྫས་ཀྱི་སྒོ་ནས་ཡོད་པ་
དེ་ལྟ་ན་དེ་•ལྟར་བྱུང་བ་བཞིན་འདས་པ་དང་མ་འོངས་པ་ཉིད་དུ་མི་འགྱུར་བ་་་་
དེའི་ཕྱིར་བཅོམ་ལྡན་འདས་ཀྱིས་འདས་པ་ཡོད་དོ་མ་འོངས་པ་ཡོད་ཞེས་བྱ་བའི་་་
གསུང་སྐབས་འབྱེད་པར་མི་འགྱུར་རོ། །གང་གསུངས་པ། རྒྱུས་འཕངས་པའི་
འབྲས་བུ་འབྱིན་པ་ནུས་པ་ལ་གུས་པས་རྣམ་པར་དཔྱད་པར་མི་དམིགས་སོ། །དེ་
ལ་འདི་ནི་ཡང་དག་པར་རྣམ་པར་དཔྱད་པ་ལ་གུས་པས་དེའི་ཕྱིར་གནས་བརྟན་་་
རྣམས་ཀྱིས་རྟོགས་པ་མ་ཡིན་ནོ། །ནུས་པ་མེད་པར་དངོས་པོ་སོ་སོར་ངེས་པ་རྒྱུ་
དང་འབྲས་བུའི་འབྲེལ་པ་མི་རུང་ངོ་། །དེ་ཡང་ནུས་པ་མེད་ན་དངོས་པོ་རྣམས་
ཀྱི་རང་བཞིན་ཐམས་ཅད་ལ་ཐམས་ཅད་ནུས་པར་ཐལ་བར་དེའི་ཕྱིར་རྒྱུ་ཉིད་ལས་
འབྲས་བུ་བཞིན་དུ་དེའི་ཁྱད་པར་ཁས་བླང་བར་བྱའོ། །དེའི་ཕྱིར་ཡིད་ཅེས་བྱ་་་
བའི་སྒྲ་ནི་ཚིག་གི་ཕྲད་ཡིན་པའི་ཕྱིར་ཏེ་ཞེས་བྱ་བ་སྨོས་ཏེ། ཚིག་ཕྲད་སྨོས་པ་ནི་
བརྗོད་པའི་ངོ་བོ་དགག་པའི་ཕྱིར་ཏེ། དུས་གསུམ་གྱི་ཡུལ་ཅན་ཉིད་དུ་ཤེས་པར་
བྱ་བའི་ཕྱིར་རོ། །གལ་ཏེ་འདི་བརྗོད་པ་ཡིན་ན་ནི་འདིར་འདིའི་འདས་པ་ཡོད་དོ། །
119-319