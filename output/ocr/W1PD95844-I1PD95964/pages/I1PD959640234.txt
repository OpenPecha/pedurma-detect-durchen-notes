२२०
བསྟན་འགྱུར། སྣ་ཚོགས།
२२५
བ་ནི། ཡུལ་ དུ་བྱུང་བ་དང་བཅས་པ་ཡིན་ཏེ། དེ་དག་ཀྱང་འདུས་བྱས་
ཐམས་ཅད་དང་། ནམ་མཁའ་དང་སོ་སོར་བརྟགས་“པ་མ་ཡིན་པས་འགོག་པའོ༎
ཐར་པ་བླ་ན་མེད་པ་ཡིན་ཞེས་བྱ་བ་ནི་ཕུལ་དུ་དབྱུང་དུ་མེད་ཅེས་བྱ་བའི་ཐ་ཚིག་གོ། །
དགེ་བ་དང་རྟག་པའི་ཕྱིར་ཞེས་བྱ་བ་ལ།
དགེ་བ་ཡིན་པའི་ཕྱིར་ལུང་མ་བསྟན་་
ལས་དང་། འདུས་མ་བྱས་པ་ཡིན་པའི་ཕྱིར་འདུས་བྱས་ལས་ཀྱང་སྟེ། ཉོན་་་
མོངས་པ་ཅན་དང་ལུང་མ་བསྟན་ལས་ཁྱད་པར་དུ་འཕགས་སོ། །རྟག་●པའི་་་་
ཕྱིར་འདུས་བྱས་ཐམས་ཅད་ལས་ཁྱད་པར་དུ་འཕགས་ཏེ། དེ་ཉིད་ཀྱི་ཕྱིར་དེ་་་་
དག་ཐམས་ཅད་ལས་ཁྱད་པར་དུ་འཕགས་པ་དེའི་ཕྱིར་ཆེས་ཁྱད་པར་དུ་འཕགས་
པ་ཡིན་ནོ་ཞེས་བྱའོ། །སློབ་དཔོན་བཙུན་པ་བློ་གྲོས་བརྟན་པས་ཉེ་བར་བཀོད་པ་
ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ་དོན་གྱི་དེ་ཁོ་ན་ཉིད་ཅེས་བྱ་
བ་ལས་མཛོད་ཀྱི་གནས་བཞི་པ་ལས་བསྟན་པ་ཞེས་བྱ་བ་རྫོགས་པའོ།། །
●འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་སྣ་ཚོགས་ལས་ལས་
སྐྱེས་ཞེས་བཤད་པ་ཞེས་བྱ་བ་སྨོས་ཏེ། ཐལ་མ་ཐག་པའི་མཛོད་ཀྱི་གནས་ལས།
གང་འཇིག་རྟེན་སྣ་ཚོགས་པ་འདི་ནི་དབང་ཕྱུག་ལ་སོགས་པ་རྣམས་ཀྱིས་བློ་སྔོན་དུ་
བཏང་སྟེ་འདོད་རྒྱལ་དུ་བྱས་པ་མ་ཡིན་གྱི། འོ་ན་ཅི་ཞེ་ན། ལས་རྣམས་
སྲིད་པ་འཕེན་པ་དང་འགྲུབ་པ་ལ་རྒྱུར་གྱུར་པའི་ཕྱིར་ལས་ལས་སྐྱེས་ཞེས་རྒྱས་པར་
བསྟན་པ་ཡིན་ནོ། །འོ་ན་འདོད་ཆགས་དང་བྲལ་བ་རྣམས་ཀྱི་ལུས་དང་ངག་དང་
ཡིད་རྣམས་ཀྱིས་དགེ་བའི་ལས་དག་བྱེད་པས་འདི་དག་གིས་སྲིད་པ་མངོན་པར་མི་
འཕེན་ཞིང་མངོན་པར་མི་འགྲུབ་པ་མ་ཡིན་ནམ་ཞེ་ན། ལས་ཙམ་གྱིས་མངོན་་་་
པར་འགྲུབ་པ་དང་འཕེན་པར་མི་འདོད་ཀྱི། ལས་དེ་དག་ཕྲ་རྒྱས་ཀྱི་དབང་གིས་
119-220