ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
444
གང་ཡང་རུང་བ་ཡིན་ཏེ། རྗེས་སུ་ཤེས་པ་བཞི་རྣམས་དང་འགོག་པ་དང་ལམ་ལ་
ཆོས་ཤེས་པ་དག་གོ། །དེ་ལྟར་བྱས་ན་འདི་རྣམ་པ་བཅུ་དྲུག་སྟེ་བདེན་པ་བཞི་ལ་
དམིགས་པའོ། །རྡོ་རྗེ་ལྟ་བུ་རྣམས་ཀྱི་བྱེ་བྲག་ནི་རྣམ་པ་མང་པོ་ཞིག་ཏུ་བརྗོད་དེ་
ཞེས་བྱ་བ་ནི་ས་དགུ་པ་ཡང་གྲུབ་པ་ཡིན་ནོ། །མི་ལྕོགས་པ་མེད་པས་བསྡུས་པ་
ཞེས་བྱ་བ་ནི་གང་གི་ཚེ་མི་ལྕོགས་པ་མེད་པ་ལ་བརྟེན་ནས་སྲིད་པའི་རྩེ་མོ་ལ་འདོད་
ཆགས་དང་བྲལ་བར་བྱེད་པ་དེའི་ཚེ་ན་རྡོ་རྗེ་ལྟ་བུ་མི་ལྕོགས་པ་མེད་པས་བསྡུས་པ་
ཡིན་ནོ། ། སྲིད་པའི་རྩེ་མོའི་སྡུག་བསྔལ་དང་ཀུན་འབྱུང་ལ་དམིགས་པ་ཞེས་བྱ་བ་
རྒྱས་པར་འབྱུང་བ་ནི་མི་ལྕོགས་པ་མེད་པ་ལ་བརྟེན་ནས་སྲིད་པའི་རྩེ་མོའི་སྡུག་་
བསྔལ་དང་ཀུན་འབྱུང་ལ་མི་རྟག་པ་ལ་སོགས་པའམ་རྒྱུ་ལ་སོགས་པའི་རྣམ་པ་དག་
ཏུ་རྟོགས་པ་ན་སྡུག་བསྔལ་དང་ཀུན་འབྱུང་ལ་རྗེས་སུ་ཤེས་པའི་རྣམ་པ་དག་དང་་
མཚུངས་པར་ལྡན་པ་བརྒྱད་དོ། །སྡུག་བསྔལ་དང་ཀུན་འབྱུང་ཤེས་པ་ཆོས་ཤེས་་
པ་ཡང་ཞེས་བྱ་བ་དེའི་ཕྱིར་རྗེས་སུ་ཤེས་པ་སྨོས་སོ། །འགོག་པ་དང་ལམ་ཤེས་་
པ་ཡང་ངོ་ཞེས་བྱ་བ་དེའི་ཕྱིར་སྡུག་བསྔལ་དང་ཀུན་འབྱུང་སྨོས་སོ། །རྡོ་རྗེ་ལྟ་
བུའི་ཏིང་ངེ་འཛིན་གྱི་རྣམ་པ་ནི་ཤེས་རབ་སྟེ་རྣམ་པ་དང་མཚུངས་པར་ལྡན་པའི་་
བྱེ་བྲག་ལས་བརྒྱད་དུ་འགྱུར་ཏེ། སྡུག་བསྔལ་གྱི་རྣམ་པ་བཞི་དང་ཀུན་འབྱུང་གི་
རྣམ་པ་བཞི་དང་མཚུངས་པར་ལྡན་པའི་ཕྱིར་རོ། །འགོག་པ་དང་ལམ་ལ་ཆོས་་་
ཤེས་པའི་ཞེས་བྱ་བ་ལ། འདིར་ཡང་ཁྱད་པར་དང་ཁྱད་པར་ཅན་གྱི་ངོ་བོ་སྔ་མ་
བཞིན་དུ་འདོད་པ་ན་སྤྱོད་པའི་འདུ་བྱེད་པ་•རྣམས་འགོག་པའི་གཉེན་པོ་ཡིད་་
ལ་བྱེད་པའི་སྒོ་ནས་རྣམ་པ་བརྒྱད་དང་མཚུངས་པར་ལྡན་པའི་བྱེ་བྲག་ལས་ཀྱང་་་
བརྒྱད་དུ་འགྱུར་རོ། །འགོག་པ་དང་ལམ་ལ་ཆོས་ཤེས་པ་དག་བསྒོམ་པའི་ལམ་ལ་
ཁམས་གསུམ་གྱི་གཉེན་པོ་ཡིན་པའི་ཕྱིར་འགོག་པ་ལ་རྗེས་སུ་ཤེས་པའི་རྣམ་པ་དག་
119-555