ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
བྱས་པ་ནི་ཕལ་ཆེ་བ་སྟེ། དགེ་བ་བཞི་ནི་མང་བ་ཡིན་ལ། ལུང་དུ་མ་བསྟན་པ་
ནི་གཉིས་ཡིན་པས་སོ། །ཤེས་པ་མངོན་སུམ་དུ་བྱ་བ་ནི་སྔོན་གྱི་གནས་ཤེས་པ་་་
མངོན་སུམ་དུ་•བྱ་བ་དང་། འཆི་འཕོ་བ་དང་སྐྱེ་བ་ཤེས་པ་མངོན་སུམ་དུ་བྱ་བ་
དང་། ཟག་པ་ཟད་པ་ཤེས་པ་མངོན་སུམ་དུ་ཤེས་པ་ཞེས་རེ་རེ་ལ་སྦྱར་བར་བྱའོ།།
གཞན་དག་ནི་མ་ཡིན་ཞེས་བྱ་བ་ནི་ལྷའི་རྣ་བ་དང་མིག་དང༌་། གཞན་གྱི་སེམས་
ཤེས་པའི་མངོན་པར་ཤེས་པ་རྣམས་སོ། །གོ་རིམས་བཞིན་དུ་ཞེས་བྱ་བ་ནི་སྔོན་་
གྱི་གནས་རྗེས་སུ་དྲན་པ་•ནི། སྔོན་གྱི་མཐའ་ལ་ཀུན་ཏུ་རྨོངས་པ་ཟློག【པར་བྱེད་
དོ●༑ །འཆི་འཕོ་དང་སྐྱེ་བ་ཤེས་པས་ནི་བར་ལ་ཀུན་ཏུ་རྨོངས་པ་ཟློག་•པར་་་་
བྱེད་དོ། །ཟག་པ་ཟད་པ་ཤེས་པས་ནི་འདི་ལས་སྲིད་པ་གཞན་མི་ཤེས་སོ་ཞེས་ཕྱི་
མའི་མཐའ་ལ་ཀུན་ཏུ་རྨོངས་•པ་སེལ་བར་བྱེད་དོ། །སློབ་དཔོན་འདུས་བཟང་
ན་རེ་ནི་འཆི་འཕོ་བ་དང་སྐྱེ་བའི་མངོན་པར་ཤེས་པས་ནི་ཕྱི་མའི་མཐའ་•ལ་ཀུན་
ཏུ་རྨོངས་པ་ཟློག་པར་བྱེད་དོ། །ཟག་པ་ཟད་པའི་མངོན་པར་ཤེས་པས་ནི་བར་་
ལ་ཀུན་ཏུ་རྨོངས་པ་ཟློག་པར་བྱེད་དོ་ཞེས་ཟེར་རོ། །ཡང་མངོན་པར་ཤེས་པ་་
གསུམ་ཁོ་ན་རིགས་གསུམ་ཡིན་ནོ་ཞེས་བྱ་བ་ནི་འདི་ཇི་ལྟར་ཤེས་ཤེ་ན། འདི་་
ལྟར་མི་སློབ་པའི་སྔོན་གྱི་གནས་རྗེས་སུ་དྲན་པ་ཤེས་པ་མངོན་དུ་བྱེད་པའི་རིག་པ་
དང་། མི་སློབ་པའི་འཆི་འཕོ་བ་དང་སྐྱེ་བ་ཤེས་པ་མངོན་དུ་བྱེད་པའི་རིག་་
པ་དང་། མི་སློབ་པའི་ཟག་པ་ཟད་པ་ཤེས་པ་མངོན་དུ་བྱེད་པའི་རིག་པ་ཞེས་་
གསུངས་སོ། །ཟག་པ་ཟད་པ་མངོན་དུ་བྱ་བ་ཁོ་ན་མི་སློབ་པའི་རིག་•པ་ཡིན་ནོ་
ཞེས་བྱ་བ་ནི་རང་བཞིན་དང་རྒྱུད་ཀྱིས་ཀྱང་ཡིན་ནོ། །གཞན་དག་ནི་རྒྱུད་ཀྱི་སྒོ་
ནས་ཡིན་གྱི་རང་བཞིན་གྱིས་ནི་མ་ཡིན་ཏེ། དེ་ཉིད་ཀྱི་ཕྱིར་དེ་གཉིས་ནི་སློབ་པ་
ཡང་མ་ཡིན་ལ། མི་སློབ་པ་ཡང་མ་ཡིན་ནོ་ཞེས་བྱ་བ་སྨོས་ཏེ་ཟག་པ་དང་བཅས་
119-777