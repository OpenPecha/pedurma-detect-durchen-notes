५०२
བསྟན་འགྱུར། སྣ་ཚོགས། ༼རྡ༽ ༢༢༥
ད་པའི་འབྲས་བུ་ཡིན་ཏེ་དེའི་སྟོབས་ཀྱིས་བསྐྱེད་པའི་ཕྱིར་རོ། །དེའི་སྤང་བྱ་
ཉོན་མོངས་པ་རྣམས་སྤངས་པ་ཡང་བརྒྱད་ཅུ་རྩ་དགུ་སྟེ། སྐྱེས་བུ་བྱེད་པའི་་
འབྲས་བུ་འདུས་མ་བྱས་རྣམས་ཀྱང་དགེ་སྦྱོང་ཚུལ་གྱི་འབྲས་བུ་ཡིན་ནོ། །[སྤང་
བའི་•ཐོབ་པ་འགོག་པ་དང་ཐོབ་པ་གཅོད་པའི་ཕྱིར་རྣམ་པར་གྲོལ་བའི་ལམ་དགུ་
པ་ཡང་དགེ་སྦྱོང་གི་ཚུལ་ཏེ། དེ་དག་ཀྱང་བར་ཆད་མེད་པའི་ལམ་གྱི་རྒྱུ་མཐུན་་
པ་དང་སྐྱེས་བུའི་བྱེད་པའི་འབྲས་བུའོ། །དེ་ལྟར་ན་བར་ཆད་མེད་པའི་ལམ་་
འདུས་བྱས་རྣམས་དགེ་སྦྱོང་ཚུལ་གྱི་●འབྲས་བུར་ཐལ་བར་འགྱུར་རོ་ཞེ་ན།
འདི་ནི་དེ་ལྟར་མ་ཡིན་ཏེ། བར་ཆད་མེད་པའི་ལམ་གྱི་●དབང་གིས་རྣམ་པར་་་
གྲོལ་བའི་ལམ་སྐྱེ་ཞིང་དེས་དེ་སྐྱེ་བའི་གེགས་བསལ་•བའི་ཕྱིར་དེའི་མཇུག་ཐོགས་་
སུ་ངེས་པར་སྐྱེའོ། །རྣམ་པར་གྲོལ་བའི་ལམ་གྱི་•དབང་གིས་བར་ཆད་མེད་པའི་
ལམ་སྐྱེ་བ་ནི་མ་ཡིན་ནོ། །ཡོད་པ་རྣམས་ཀྱང་དུས་གཞན་དུ་སྦྱོར་བས་གཞན་གྱི་
སྐྱེ་བ་སྲིད་པ་དངང་། དེ་ལྟར་ཤིན་ཏུ་མི་འཐད་པའི་ཕྱིར་དང་། བར་ཆད་མེད་་་
ལམ་ཐམས་ཅད་རྣམ་པར་གྲོལ་བའི་ལམ་གྱི་•འབྲས་བུར་འགྱུར་བ་མ་ཡིན་པའི་་་་
ཕྱིར་འདིར་ཐལ་བར་འགྱུར་བ་མེད་དོ། །དེ་ལྟ་ན་འོ་ན་ཞེས་བྱ་བ་ནི་གལ་ཏེ་དགེ་
སྦྱོང་ཚུལ་གྱི་འབྲས་བུ་རྣམས་བརྒྱད་ཅུ་རྩ་དགུ་ཡིན་ནའོ། །སངས་རྒྱས་ཀྱིས་་
གསུངས་པ་ཁ་བསྐང་བར་བྱ་དགོས་པར་འགྱུར་རོ་ཞེས་བྱ་བ་ནི། དེས་གསུངས་
པ་ལས་ཐ་དད་པའི་འབྲས་བུ་ཡོད་པའི་ཕྱིར་རོ། །ཆེད་དུ་གཏད་ནས་སྐོང་བ་ནི་
ཁ་སྐོང་བ་སྟེ། ཁ་ཉེ་བར་བསྐང་ཞེས་བྱ་བའི་དོན་ཏོ། །བྱ་མི་དགོས་ཏེ་མདོ་
ལས་བསྟན་པ་ནི་དགོངས་པ་ཅན་ཡིན་པའི་ཕྱིར་རོ། །འདིར་དགོངས་པ་གང་་
ཞིག་ཡིན་ཞེ་ན། འབྲས་བུ་མང་པོ་ཞིག་ཡོད་མོད་ཀྱི། འབྲས་བུ་བཞིར་་
གཞག་པ་ནི་རྒྱུ་ལྔ་སྲིད་པའི་ཕྱིར་རོ། །ཞུགས་པ་དང་འབྲས་བུའི་ལམ་བཏང་བ་་
119-572