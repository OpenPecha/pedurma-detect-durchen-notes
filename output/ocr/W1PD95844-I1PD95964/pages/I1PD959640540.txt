५२७
བསྟན་འགྱུར། སྣ་ཚོགས། ༼རྡ༽ ༢༢༥
གཏི་མུག་རྣམས་སོ། །གཞན་དག་ན་རེ་སྐྱེ་བ་བདུན་པ་ཁོ་ན་ལ་ཟག་པ་ཟད་པའི་
ཕྱིར་དབང་པོ་ཡོངས་སུ་སྨིན་ཏེ། བརྒྱད་པ་ལམ་ཡིན་ཞེས་ཟེར་རོ། །ངེས་པ་འདི་
ཅིས་བྱས་ཤེ་ན། ལམ་དེའི་རང་བཞིན་ཡིན་པའི་ཕྱིར་ཏེ། གལ་ཏེ་སྦྲུལ་གོམ་
པ་བདུན་པས་ཟིན་པ་བཞིན་ནོ། །ངེས་པ་དེ་ཕན་ཆད་དུ་ཚེ་མི་གནས་པས་དཔེ་
མ་ཡིན་ནོ། །གལ་ཏེ་ཡང་ལམ་འདིའི་རང་བཞིན་ཡང་དེ་དང་འདྲ་བར་གང་གིས་
འཕགས་པའི་ལམ་བསྐྱེད་པའི་སྲིད་པ་བརྒྱད་པོ་•མི་འགྲུབ་པོ་•ཞེ་ན་མ་ཡིན་ནོ། །
འོ་ན་བདེན་པ་མཐོང་བའི་གེགས་སུ་ཅིའི་ཕྱིར་མི་འགྱུར་ཞེ་ན། ལམ་ཁོ་ནས་དེ་་
བསྐྱེད་པས་སྲིད་པ་བརྒྱད་པོར་●འགྲུབ་པར་མི་འགྱུར་རོ། །ཅི་སྟེ་སྲིད་པ་བརྒྱད་
པོ་●མྱོང་བར་འགྱུར་བའི་ལས་བྱས་ཤིང་བསགས་པ་ལ་ལམ་གྱི་•ནུས་པ་མི་འཇུག་
པ་ཉིད་དུ་ཡང་མི་འགྱུར་ཞིང་། བདེན་པ་མཐོང་བའི་གེགས་བརྒྱད་པོ་•ལ་དེ་་་
ཡོངས་སུ་མྱ་ངན་ལས་འདའ་བར་འགྱུར་བས་འདི་ལ་འགལ་བ་ཅི་ཞིག་ཡོད།
གང་གསུངས་པ་ཀུན་ཏུ་སྦྱོར་བ་བདུན་ལུས་པའི་ཕྱིར་ཞེས་བྱ་བ་དེ་ལ་ཡང་ནུས་པ་
མེད་དེ། འདོད་པ་ལ་འདུན་●པ་དང་གནོད་སེམས་དག་ཁོ་ནས་སྲིད་པ་བདུན་
དུ་འཁོར་བའི་ཕྱིར་དང་། གོང་མའི་ཆ་དང་མཐུན་པ་རྣམས་ཀྱིས་འདོད་པའི་་་་
ཁམས་ཀྱི་སྐྱེ་བ་འགྲུབ་པར་མི་ནུས་པའི་ཕྱིར་རོ། །དེ་བས་ན་• ཆོས་ཉིད་ཀྱིས་་
གང་ཅི་ཡང་རུང་བའི་ངེས་པས་འདི་སྐྱེད་པའི་ནུས་པ་བརྗོད་པར་མི་ནུས་སོ། །
ཡང་ལམ་གྱི་ནུས་པ་ཅི་ཞེ་ན། འདི་ཆོས་ཉིད་གཞན་གྱིས་ཞེས་བརྗོད་པར་བྱའོ། །
བར་སྐབས་སུ་ཡང་འཕགས་པའི་ལམ་མངོན་དུ་མི་བྱེད་ཅིང་ཞེས་བྱ་བ་ནི་སྐྱེ་བ་
བདུན་ཚུན་ཆད་དུ་ཞེས་བྱ་བའི་དོན་ཏོ། །དེ་སྲིད་སྲིད་པའི་ལས་དུ་མ་མྱོང་བར་
འགྱུར་བས་ན། དེ་སྲིད་དུ་སྲིད་པ་མྱོང་བར་འགྱུར་བའི་ལས་སྟོབས་བསྐྱེད་པའི་
ཕྱིར་ཞེས་བྱ་སྟེ་ནུས་པ་བསྐྱེད་པའི་ཕྱིར་ཞེས་བྱ་བའི་དོན་ཏོ། །སངས་རྒྱས་འབྱུང་
119-526