420
བསྟན་འགྱུར། སྣ་ཚོགས། ༼རྡ༽ ༢༢༥
མཐུན་པ་དགྲ་བཅོམ་པ་ཐམས་ཅད་ཀྱི་ཐུན་མོང་བ་དེ་•ཉིད་མི་སྐྱེ་བ་ཤེས་པ་སྟེ་་
ལྷག་པར་གྲོལ་བ་སྔོན་དུ་སྐྱེའོ། །རྡོ་རྗེ་ལྟ་བུའི་མཇུག་ཐོགས་སུ་མི་སྐྱེ་བ་ཤེས་པ་མི་
སློབ་པའི་ཡང་དག་པའི་ལྟ་བའམ་ཟད་པ་ཤེས་པ་སྟེ་མི་སྐྱེ་བ་ཤེས་པའི་དང་པོ་ཉིད་
དུ་ཐོབ་པའི་ཕྱིར་རོ། །ཡོངས་སུ་ཉམས་པ་སྲིད་པའི་ཕྱིར་ཞེས་བྱ་བ་ལ། འདི་
ནི་ཉོན་མོངས་པ་སྐྱེ་བ་སྲིད་པ་ཡིན་ནོ་ཞེས་སྟོནན་ཏོ།
།མི་སྐྱེ་བ་ཤེས་པ་རྡོ་རྗེ་ལྟ་་་
བུའི་མཇུག་ཐོགས་སུ་ཐོབ་པོ། །མི་གཡོ་བའི་ཆོས་ཅན་གྱི་སྐད་ཅིག་མ་ལ་ཟད་པ་
ཤེས་པ་དང་སྐད་ཅིག་མ་གཞན་ལ་ནི་སྔ་མ་ལས་རབ་ཏུ་གྱུར་པའི་མི་སྐྱེ་བ་ཤེས་པ་་
རྣམ་པ་གཉིས་འདིས་བཤད་པ་ཡིན་ནོ། །དེ་ལ་ནི་མི་སྐྱེ་བ་ཤེས་པའི་མཇུག་•
ཐོགས་སུ་མི་སྐྱེ་བ་ཤེས་པ་ཉིད་སྐྱེ་སྟེ། མི་སློབ་པའི་ཡང་དག་པའི་ལྟ་བའོ། །
གང་གི་ཕྱིར་ཟད་པ་ཤེས་པ་ནི་དེ་•ནི་དགྲ་བཅོམ་པ་ཐམས་ཅད་ལ་ཞེས་པ་སྟེ།
རྡོ་རྗེ་ལྟ་བུའི་ཏིང་ངེ་འཛིན་གྱི་མཇུག་ཐོགས་དགྲ་བཅོམ་པ་ཐམས་ཅད་ཀྱིས་མི་སློབ་
པའི་ཡང་དག་པའི་ལྟ་བ་འཐོབ་•པོ། །ཁ་ཅིག་གིས་རེས་འགའ་མངོན་དུ་བྱེད་དེ།
སྔར་ཇི་སྐད་བཤད་པ་བཞིན་དེས་ཉོན་མོངས་པ་ཡང་དག་པར་ཞི་བའི་སྒོ་ནས་ཞེས་
བྱ་བ་ལ། ཁ་ཅིག་ན་རེ། ཁམས་དང་འགྲོ་བ་དང་སྐྱེ་གནས་རྣམས་སུ་འཁོར་་
བའི་ངལ་བ་བསལ་བས་ན་དགེ་སྦྱོང་ངོ་ཞེས་ཟེར་རོ། །སློབ་དཔོན་ནི་ཉོན་མོངས་
པ་ཞི་བར་བྱེད་པའི་ཕྱིར་ཞེས་སོ། །དེའི་ངོ་བོ་ནི་དགེ་སྦྱོང་གི་ཚུལ་ཏེ། དེའི་་
ངོ་བོར་བྱེད་པས་དེའི་ངོ་བོ་སྟེ། འདིས་ཉོན་མོངས་པ་དང་བྲལ་བར་བྱེད་ཅིང་་་
སེལ་བར་བྱེད་ཅེས་བྱ་བའི་ཐ་ཚིག་གོ། །སོ་སོ་སྐྱེ་བོ་ནི་གཏན་དུ་ཞི་བར་བྱེད་པ་
མ་ཡིན་པའི་ཕྱིར་ཞེས་བྱ་བ་ལ། སོ་སོའི་སྐྱེ་བོ་ནི་ཅི་ཡང་མེད་པའི་སྐྱེ་མཆེད་་
ཀྱི་བར་ལས་འདོད་ཆགས་དང་བྲལ་བ་ཡང་དོན་དམ་པའི་དགེ་སྦྱོང་མ་ཡིན་ཏེ།
ཉེས་པའི་འཕྲོ་དང་བཅས་པའི་ཕྱིར་དང་། ཉེས་པ་བསམ་གཏན་མ་ཞི་བའི་ཕྱིར་
119-570