人〇〇
བསྟན་འགྱུར། སྣ་ཚོགས། ༼༣༽ ༢༢༥
འདོད་པ་ན་སྤྱོད་པའི་ཚེ་ཁོ་ན་རྟོན་པ་ཡིན་ནོ། །ཚེ་དང་དྲོད་འདྲེས་པ་དག་ནི་མ་
ཡིན་ཞེས་བྱ་སྟེ། ཚེ་དང་དྲོད་འདྲེས་པ་ཉིད་ནི་འདོད་པ་ན་སྤྱོད་པའི་ཚེ་ཉིད་ལ་
དགོངས་ནས་གསུངས་ཀྱི། ཁམས་གསུམ་པ་ནི་མ་ཡིན་ནོ། །རྣམ་པར་ཤེས་་
པའི་རྐྱེན་གྱིས་མིང་དང་གཟུགས་ཞེས་བྱ་བ་ལ། རྣམ་པར་ཤེས་པའི་རྐྱེན་ཞེས་བྱ་
བ་ནི་རྣམ་པར་ཤེས་པའི་རྐྱེན་ཐམས་ཅད་དོ།
།རྣམ་པར་ཤེས་པ་མིང་དང་་
གཟུགས་ཀྱི་རྐྱེན་དུ་གསུངས་ཏེ། འདུ་བྱེད་ཀྱི་རྐྱེན་གྱིས་འདོད་པར་གཏོགས་པ་་
དང་གཟུགས་སུ་གཏོགས་པ་དང་གཟུགས་མེད་པར་གཏོགས་པ་ཐམས་ཅད་དམ།
འོན་ཏེ་མིང་དང་གཟུགས་ཐམས་ཅད་རྣམ་པར་ཤེས་པའི་རྐྱེན་ཅན་ཞེས་དེ་ལྟར་སྨྲ་
ཞེ་ན། མིང་དང་གཟུགས་ཐམས་ཅད་རྣམ་པར་ཤེས་པའི་རྐྱེན་ཅན་ནོ་ཞེས་ངེས་
པར་གཟུང་གི། རྣམ་པར་ཤེས་པ་ཐམས་ཅད་མིང་དང་གཟུགས་ཀྱི་རྐྱེན་ནི་མ་
ཡིན་ནོ། །དེ་གང་གི་ཕྱིར་གཟུགས་མེད་པ་ན་སྤྱོད་པ་འདུ་བྱེད་ཀྱི་རྐྱེན་ཅན་རྣམ་
པར་ཤེས་པ་ནི་མིང་ཁོ་ནའི་རྐྱེན་ཡིན་▪གྱི་མིང་དང་གཟུགས་ཀྱི་མ་ཡིན་ཏེ། དེ་་
ན་མིང་དང་གཟུགས་འགའ་ཡང་མེད་པའི་ཕྱིར་རོ། །འདོད་པའི་ཁམས་ན་འདུ་
བྱེད་ཀྱི་རྐྱེན་ཅན་རྣམ་པར་ཤེས་པ་ནི་བལྟོས་“པ་མེད་པར་ཡོད་ཅེས་སོ། །རྣམ་་
པར་ཤེས་པ་འོང་བ་དང་འགྲོ་བ་དགག་པ་ཞེས་བྱ་བ་ནི། འཇིག་རྟེན་སྔ་མ་ནས་
སྲིད་པ་བར་མའི་རྒྱུན་གྱིས་སྐྱེ་བ་ནི་འོང་བའོ། །དེ་ཁོ་ན་བཞིན་དུ་འདི་ནས་་
འཇིག་རྟེན་ཕ་རོལ་ཏུ་སྐྱེ་བ་ནི་འགྲོ་བའོ། །ཅི་དེ་དག་ཐམས་ཅད་ཅེས་བྱ་བ་ནི་་
གཟུགས་དང་ཚོར་བ་དང་འདུ་ཤེས་དང་འདུ་བྱེད་རྣམས་སོ། །དེ་དག་བཀག་
ཅེས་བྱ་བ་ནི་རྣམ་པར་ཤེས་པ་ཁོ་ན་འོང་བ་དང་འགྲོ་བ་བཀག་པའོ། །འོན་ཏེ་་
འགའ་ཞིག་ཀྱང་ཞེས་བྱ་བ་ནི། གཟུགས་ལ་སོགས་པའི་ནང་ནས་གང་ཡང་རུང་
བ་ཞིག་གོ། །མེ་ནཱ་པི་བི་ནཱ་པི་བི་ཛྙཱ་ནཱ་ནྡྷསྱཱ་ག་ཏི་པྲ་ཏི་ཥེ་རྡོན་ཏུ་ས་མུ་དི་ཏཻ་རེ་བེ།
119-800