५१२
བསྟན་འགྱུར། སྣ་ཚོགས།
२२५
གཉིས་སུ་འགྱུར་རོ། །དོན་ཤེས་པར་བྱེད་པའི་ཞེས་བྱ་བ་སྨོས་ཏེ། སྡུག་བསྔལ་
ལ་སོགས་པའི་བདེན་པ་ཁོང་དུ་ཆུད་པར་བྱེད་ཅེས་བྱ་བའི་ཐ་ཚིག་གོ། །ཡང་ན་
འཕགས་པའི་ལམ་ཐམས་ཅད་ཀྱང་ཞེས་བྱ་བ་ནི།
མཐོང་བ་དང་བསྒོམ་པ་དང་
མི་སློབ་པའི་ལམ་གྱི་བདག་ཉིད་ཅན་ནོ། །དེའི་ཕྱིར་དེ་ལྟར་ན་ཆོས་ཀྱི་འཁོར་ལོ་
ལན་གསུམ་དུ་བཟླས་ཏེ་རྣམ་པ་བཅུ་གཉིས་སུ་གྲུབ་པར་གྱུར་ཏེ། ལན་གསུམ་དུ་
བཟླས་པས་ལམ་གསུམ་བསྡུས་པའི་ཕྱིར་དང་། བཟླས་པ་རེ་རེ་ལ་མིག་ལ་སོགས་
པ་སྐྱེ་བའི་ཕྱིར་རོ། །ཇི་ལྟར་ལམ་ཆོས་ཀྱི་འཁོར་ལོ་ཡིན་ཞེ་ན། དེའི་ཕྱིར་་
གདུལ་བྱའི་རྒྱུད་ལ་འཇུག་པའི་ཕྱིར་ཞེས་སྨོས་སོ། །ཇི་ལྟར་དེ་བསྐོར་བ་ཡིན་ཞེ་ན།
དེ་ནི་གཞན་གྱི་རྒྱུད་ལ་ཞེས་བྱ་བ་སྨོས་ཏེ། གཞན་གྱི་རྒྱུད་ལ་ནི་འཕགས་པ་ཀཽཎྜི་
ནྱའི་རྒྱུད་•ལའོ། །མཐོང་བའི་ལམ་བསྐྱེད་པའི་ཕྱིར་བསྐོར་བར་བརྩམ་•པས་་་་
བསྐོར་བ་•ཞེས་བྱ་སྟེ་དང་པོར་བསྐོར་ཞེས་བྱ་བའི་ཐ་ཚིག་གོ། ། །དགེ་སྦྱོང་གི་་
ཚུལ་གྱི་འབྲས་བུའི་སྐབས་ཡིན་པས་ཡང་ཁམས་གང་དུ་ཞེས་བྱ་བ་རྒྱ་ཆེར་འབྱུང་བ་
འདི་ཡང་དཔྱད་•པར་བྱའོ། །འདོད་པར་གསུམ་ཐོབ་ཅེས་བྱ་བ་ནི། རྒྱུན་ཏུ་
ཞུགས་པ་དང་ལན་ཅིག་ཕྱིར་འོང་བ་དང་ཕྱིར་མི་འོང་བའི་འབྲས་བུ་རྣམས་སོ། །
གཞན་དུ་ནི་མ་ཡིན་ནོ་ཞེས་བྱ་བ་ནི་གཟུགས་དང་གཟུགས་མེད་པའི་ཁམས་དག་ཏུ་
སྟེ༑ འདོད་པའི་ཁམས་ན་གནས་པ་ཁོ་ན་ལ་ཁམས་གཉིས་ལས་འདོད་ཆགས་་་
དང་བྲལ་བ་སྲིད་པའི་ཕྱིར་དང་སྐྱེ་བ་དང་བཅས་པའི་ཕྱིར་རོ། །འབྲས་བུ་གཉིས་
ནི་ཞེས་བྱ་བ་ནི་རྒྱུན་ཏུ་ཞུགས་པའི་འབྲས་བུ་དང་ལན་ཅིག་ཕྱིར་འོང་བའི་འབྲས་་
བུའོ།༑ །འདོད་པའི་ཁམས་ལ་འདོད་ཆགས་དང་མ་བྲལ་བར་ཐོབ་པར་བྱ་བ་་
ཞེས་བྱ་བ་ནི། གཟུགས་དང་གཟུགས་མེད་པའི་ཁམས་སུ་སྐྱེས་པས་ནི་དེ་ཐོབ་་
པར་མི་ནུས་ཏེ། འདོད་པའི་ཁམས་ལ་འདོད་ཆགས་དང་བྲལ་བའི་ཕྱིར་རོ། །
119-582