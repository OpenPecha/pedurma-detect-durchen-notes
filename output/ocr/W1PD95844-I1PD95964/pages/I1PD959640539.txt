ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
५२५
ལ་དགོངས་ཏེ་ཞེས་གསུངས་སོ་ཞེས་བྱ་བར་ངེས་སོ། །འདི་ལ་ཤེས་པར་བྱེད་པ་་
ཅི་ཞིག་ཡོད་ཅེས་བྱ་བ་དེ་ཉིད་ཀྱི་ཕྱིར་གོང་ཁོ་ན་བཤད་མ་ཐག་པ་ལ་ཤེས་པར་བྱེད་
པ་མདོའམ་རིགས་པ་ཅི་ཞིག་ཡོད་ཅེས་པའོ། །སློབ་དཔོན་གྱིས་• འདི་སྐད་དུ་ལྷ་
རྣམས་དང་ཞེས་རྒྱ་ཆེར་གསུངས་ཏེ། གཞན་དུ་ན་ལྷ་དང་མི་རྣམས་སུ་ཞེས་པ་་
ཉིད་འཆད་ཀྱི། ལྷ་རྣམས་དང་མི་རྣམས་སུ་ཞེས་བྱ་བར་ནི་མ་ཡིན་ནོ། །དེ་་
ཁོ་ནར་འོངས་ནས་ཡོངས་སུ་མྱ་ངན་ལས་འདའོ་ཞེས་བྱ་བ་ནི། དེ་ནི་ལྷའི་་
ལུས་བདུན་ལས་གཞན་མིའི་སྲིད་པ་བདུན་དུ་འགྱུར་རོ། །དེ་•བཞིན་དུ་ཕན་་
ཚུན་དུ་སྟེ་མིའི་བདུན་ལས་གཞན་ལྷའི་སྲིད་པ་བདུན་དུ་འགྱུར་རོ་ཞེས་པའོ། །
རྒྱུད་ཡོངས་སུ་སྨིན་པའི་ཕྱིར་རོ་ཞེས་བྱ་བ་ནི་རྒྱུད་ཡོངས་སུ་སྨིན་པ་སྟེ་ལམ་གྱི་ཉོན་
མོངས་པ་མ་ལུས་པ་སྤངས་པ་རྒྱུན་བཅད་པ་དང་རྗེས་སུ་མཐུན་པའི་ལམ་སྟེ།
དེའི་རང་བཞིན་ནི་དེའི་རྣམ་པའོ། །གང་གིས་•ན་དུས་དེ་སྲིད་ཀྱིས་རྒྱུད་ཡོངས་
སུ་སྨིན་པར་འགྱུར་ཏེ། རྒྱུད་ཡོངས་སུ་སྨིན་པས་སྲིད་པ་བརྒྱད་པ་ཉིང་མཚམས་
སྦྱོར་བ་མེད་པའོ། །སྦྲུལ་གོམ་པ་བདུན་པས་ཟིན་པ་ལྟ་བུ་ཞེས་བྱ་བ་ལ།
དཔེར་ན་སྦྲུལ་གོམ་པ་བདུན་པས་ཟིན་པ་•ནི་གོམ་པ་བདུན་བོར་ན་གདོན་མི་ཟ་་
བར་འཆིའི་ཕན་ཆད་དུ་ཡང་མ་ཡིན་ཚུན་ཆད་དུ་ཡང་མ་ཡིན་ཏེ་དུག་གི་རིགས་དེ་
ནི་དེ་ལྟ་བུ་ཡིན་ནོ། །རིམས་ཉིན་བཞི་པ་བཞིན་ཞེས་བྱ་བ་ནི་གང་ཞིག་ཉི་མ་བཞི་
ཞིག་རིམས་ཀྱིས་འདེབས་ཀྱི། སྔར་ཡང་མ་ཡིན་ལ་ཕྱིས་ཀྱང་མ་ཡིན་ནོ། །ཐ་་
མའི་ཆ་དང་མཐུན་•པ་གཉིས་ཞེས་བྱ་བ་ནི་འདོད་པ་ལ་འདུན་པ་དང་གནོད་་
སེམས་ཏེ། འདོད་པའི་ཁམས་ལ་འདོད་ཆགས་དང་མ་བྲལ་བའི་ཕྱིར་རོ། །
གོང་མའི་ཆ་དང་མཐུན་པ་ལྔ་ཞེས་བྱ་བ་ནི། འདོད་ཆགས་གཉིས་པོ་གཟུགས་
དང་གཟུགས་མེད་པའི་འདོད་ཆགས་དང་། རྒོད་པ་དང་། ང་རྒྱལ་དང་།
119-525