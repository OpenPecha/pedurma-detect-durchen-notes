ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
44
སྲིད་པའི་གཉེན་པོ་ཡིན་པའི་ཕྱིར་ཞེས་བྱ་བ་ནི། མི་རྟག་པ་ལ་སོགས་པའི་རྣམ་་
པ་རྣམས་ཀྱིས་སྲིད་པ【ལ་རྒྱབ་ཀྱིས་•ཕྱོགས་པར་བྱེད་པའི་ཕྱིར། འདི་དག་ལ་
རིས་མཐུན་པ་འཕེན་པའི་ནུས་པ་ཡོད་པ་མ་ཡིན་པའོ། །གཉིས་ནི་འོག་ན་•ཡོད་
པའམ་ཞེས་བྱ་བ་ལ་ཆོས་མངོན་པ་པ་རྣམས་ནི་འདི་མི་འདོད་དེ། ཐོས་པ་དང་་
བསམ་པ་ལས་བྱུང་བ་དག་ནི་ངེས་པར་འབྱེད་པའི་ཆ་དང་མཐུན་པར་མི་འཐད་་་
པའི་ཕྱིར་རོ། །རྟེན་གྱི་སྒོ་ནས་ནི་བཞི་ཆར་ཡང་འདོད་པའི་རྟེན་ཅན་ཡིན་ཏེ།
དེ་ཁོ་ན་ངེས་པར་•འཇུག་པ་ཡོད་པའི་ཕྱིར་རོ། །གསུམ་ནི་མི་དག་གི་ནང་ན་་་་
ཞེས་བྱ་བ་ནི་བཟོད་པ་ཆེན་པོ་དང་ཆོས་མཆོག་མ་གཏོགས་པའོ། །འདི་དག་གི་་
དང་པོ་མི་དག་གི་ནང་ཁོ་ནར་སྐྱེ་བར་བྱེད་དོ། །གླིང་གསུམ་དུ་ཞེས་བྱ་བ་ནི་སྒྲ་
མི་སྙན་མ་གཏོགས་པར་རོ། །བཞི་པ་ནི་ལྷ་དག་གི་ནང་དུ་ཡང་ཞེས་བྱ་བ་ནི་་
འདོད་པ་ན་སྤྱོད་པ་རྣམས་སུ【སྐྱེད་པར་•བྱེད་དོ་ཞེས་བྱ་བའོ། །གཞན་དག་ན་རེ་
བཟོད་པ་ཆེན་པོ་དང་ཆོས་མཆོག་སྐྱེ་བ་ནི་ལྷ་དག་གི་ནང་དུ་ཡང་ངོ་ཞེས་ཟེར་རོ། །
གཞན་དག་ནི་སྦྱངས་པ་བྱས་པ་ནི་འདི་དག་ལྷ་དག་གི་ནང་དུ་ཡང་སྐྱེད་དོ་ཞེས་་་་
ཟེར་རོ། །གསུམ་ནི་སྐྱེས་པ་དང་བུད་མེད་ཀྱིས་*གཉི་གའི་རྟེན་ཅན་དག་འཐོབ་•
པོ་ཞེས་བྱ་བ་ནི་རེ་རེས་ཀྱང་སྐྱེས་པ་དང་བུད་མེད་ཀྱི་ཞེས་པའི་དོན་ཏེ། འདི་་་
ཡང་ཚེ་རབས་གཞན་དུ་འཆི་"འཕོ་བའི་དབང་དུ་བྱས་ནས་བཤད་པའོ།
།གཉི་
གའི་རྟེན་ཅན་ཐོབ་པར་འགྱུར་ཞེས་བྱ་བ་ལ། གལ་ཏེ་མཐོང་བའི་ཆོས་ཁོ་ན་ལ་་
མཚན་ཡོངས་སུ་གྱུར་ནས་ཆོས་ཀྱི་མཆོག་སྐྱེད་པ་ཉིད་དང་ཚེ་རབས་གཞན་གྱི་སྲིད་
པ་ལ་བུད་མེད་ཀྱི་དངོས་པོ་སོ་སོར་བརྟགས་པ་མ་ཡིན་པས་འགོག་པ་འཐོབ་པ་་
ཉིད་དོ། །གལ་ཏེ་སྐྱེས་པའི་རྟེན་ལས་མི་འཐོབ་པ་དེ་ལྟ་ན【སྐྱེས་པའི་•རྟེན་ལ་
ཐོབ་པ་དེ་དང་མི་ལྡན་པའི་སྐྱོན་ནོ། །སྐྱེས་པས་ནི་སྐྱེས་པའི་རྟེན་ཅན་ཁོ་ན་སྟེ།
119-495