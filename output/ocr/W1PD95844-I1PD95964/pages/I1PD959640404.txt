བསྟན་འགྱུར། སྣ་ཚོགས། ༼རྡ༽ ༢༢༥
ལས་སྐྱེས་པ་ཉིད་སྤྱིར་འདོད་ཆགས་བཞིན་དུ་སྒྱུ་ཡིན་པར་ཡང་འགྱུར་རོ། །ངོ་ཚ་
མེད་པ་དང་ཁྲེལ་མེད་པ་དག་དང་•དབང་བ་ནི་མ་ཡིན་ཏེ། ཉོན་མོངས་པ་ཐམས་
ཅད་དང་མཚུངས་པར་ལྡན་པའི་ཕྱིར་དང་མི་དགེ་བ་ཉོན་མོངས་པ་དང་མཚུངས་
པར་ལྡན་པའི་ཕྱིར་རོ། །དེའི་ཕྱིར་སྲེད་པ་བཞིན་དུ་སྒྱུ་ཉིད་སྐྱོ་བའི་རྣམ་པར་མི་
འགྱུར་ལ། ངོ་ཚ་མེད་པ་དང་རྒོད་པ་དག་ནི་རང་དབང་མ་ཡིན་པའི་ཕྱིར་སྐྱོ་བའི་
རྣམ་པར་ཡང་མི་འགལ་ལོ། །འདི་ཡང་དེར་དགའ་བའི་རྣམ་པ་དང་སྐྱོ་བའི་རྣམ་
པའི་རྒྱུ་མཐུན་པར་གྲུབ་པོ། །འདི་ནི་རེ་ཞིག་དགའ་བའི་རྣམ་པ་དང་སྐྱོ་བའི་་་་
རྣམ་པའི་རྒྱུ་མཐུན་པ་ཞེས་བརྗོད་པར་བྱའོ། །དེ་ནི་དུ་མའི་བདག་ཉིད་ཡིན་པའི་
ཕྱིར་ཆོས་ཀྱི་དབྱེ་བས་རང་དབང་དང་གཞན་དབང་ཞེས་བྱ་བ་ཁྱད་པར་རོ། །
རང་གི་རྒྱུད་ཉིད་ལས་སྲེད་པའི་རྒྱུ་མཐུན་པའི་འབྲས་བུ་སྟེ་སྐྱོ་བའི་རྣམ་པར་མི་་
【འཐད་དོ། །རྒྱུད་ཐ་དད་པ་ལས་ནི་ཁོང་ཁྲོ་བཞིན་དུ་སྐྱོ་བའི་རྣམ་པར་ཡང་མི་
འགལ་ལོ། །སྒྱུ་དང་མཚུངས་པར་ལྡན་པའི་སེམས་ཀྱང་འགའ་ཞིག་ཏུ་སྐྱེ་བར་་་་
འགྱུར་རོ། །ནུས་པའི་བདག་ཉིད་བརྗོད་པར་འདོད་པ་མ་ཡིན་ཞེས་བྱ་བ་ལ་སོགས་
པས་དེ་ཉིད་ལ་དོགས་པ་སྟེ་དེ་དང་མཚུངས་པར་ལྡན་པ་ལ་ཡང་སྐྱོ་བའི་སེམས་་
སྲིད་པའི་ཕྱིར་རོ། །མ་རིག་པ་བཞིན་དུ་ཞེས་བྱ་བ་ལ། ཉོན་མོངས་པའམ་ཉེ་བའི་
ཉོན་མོངས་པ་གང་དང་ཡང་མཚུངས་པར་ལྡན་པ་བཀག་པ་མེད་པ་དེ་བཞིན་དུ་་་
བཏང་སྙོམས་ཀྱང་ཡིན་ནོ་ཞེས་བྱ་བའོ། །མི་དགེ་བའི་ས་མང་པོ་པ་ཡིན་པའི་ཕྱིར་
དང་ཞེས་བྱ་བ་ནི་ངོ་ཚ་མེད་པ་དང་ཁྲེལ་མེད་པའོ། །ཉོན་མོངས་པའི་ས་མང་པོ་པ་
ཡིན་པའི་ཕྱིར་རོ་ཞེས་བྱ་བ་ནི་རྨུགས་པ་དང་རྒོད་པའོ། །རྣམ་པར་ཤེས་པའི་་་་
ཚོགས་དྲུག་ལ་ནི་མི་དགེ་བ་དང་ཉོན་མོངས་པ་ཅན་སྲིད་པས་དེའི་ཕྱིར་དབང་པོ་་
ལྔ་ཆར་དང་མཚུངས་པར་ལྡན་ཏེ་ཞེས་བྱ་བ་སྨོས་སོ། །མདོ་ལས་འདོད་པ་ལ་་་་
119-390