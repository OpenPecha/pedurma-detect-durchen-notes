११७
བསྟན་འགྱུར། སྣ་ཚོགས། ༼རྡ༽ ༢༢༥
གནས་སྐབས་ནི་རྟོག་པ་ཡིན་ལ་གནས་སྐབས་མ་ཡིན་པ་ནི་དཔྱོད་པའོ། །རྣམ་་་
པར་མི་གཡེང་པའི་གནས་སྐབས་ནི་དཔྱོད་པའོ། །རབ་ཏུ་ཞི་བར་གྱུར་པའི་་
གནས་སྐབས་ནི་ནང་རབ་ཏུ་དང་བའོ། །རྫས་གཞན་མེད་ན་ཇི་ལྟར་ཞེས་རྒྱས་་་
པར་འབྱུང་བ་ལ། སེམས་ལས་བྱུང་བ་ནི་སེམས་ལ་ཡོད་པ་ཡིན་ཏེ།
སེམས་་་
ཉིད་སེམས་ལས་བྱུང་བ་ཡིན་པར་ནི་མི་རིགས་སོ་ཞེས་བྱ་བའོ། །ཆོས་གཞན་་
འབའ་ཞིག་ཏུ་མ་ཟད་ཀྱི། སེམས་ལ་ཡོད་པའི་གནས་སྐབས་ཀྱི་བྱེ་བྲག་ཞེས་བྱ་བ་
ཡང་སེམས་ལས་བྱུང་བ་ཡིན་ནོ་ཞེས་ཟེར་རོ། །འདི་ནི་བསྟན་བཅོས་ཀྱི་གྲུབ་པའི་
མཐའ་མ་ཡིན་ནོ་ཞེས་བྱ་བ་ནི་རྟོག་པ་ལ་སོགས་པ་དག་རྫས་གཞན་མ་ཡིན་པའམ།
སེམས་ཀྱི་གནས་སྐབས་ཀྱི་བྱེ་བྲག་སེམས་ལས་བྱུང་བ་ཡིན་ནོ་ཞེས་བྱ་བའོ། །རྣམ་
པར་བསྒྱུར་བའི་མདོ་ལས་ཞེས་བྱ་བ་རྒྱས་པར་འབྱུང་སྟེ། རྣམ་པར་བསྒྱུར་•
བའི་མདོ་ལས་ནི་དབང་པོ་ལྔ་ནི་ཡིད་མི་བདེ་བའི་དབང་པོ་དང་། སྡུག་བསྔལ་་
གྱི་དབང་པོ་དང་། ཡིད་བདེ་བའི་དབང་པོ་དང་། བཏང་སྙོམས་ཀྱི་དབང་པོ་
དང༌་། དགེ་སློང་དག་གིས་ཡིད་མི་བདེ་བའི་དབང་པོ་སྐྱེས་པས་▪སྐྱེས་སོ་ཞེས་
ཡང་དག་པ་ཇི་ལྟ་བ་བཞིན་རབ་ཏུ་ཤེས་སོ། །འདུ་བྱེད་དེའི་འབྲས་བུ་རྒྱུ་དང་་
བཅས་རྐྱེན་དང་བཅས་རྣམ་པ་དང་གཞི་•དང་བཅས་པ་ཡང་དག་པ་ཇི་ལྟ་བ་་་
བཞིན་རབ་ཏུ་ཤེས་སོ། །འདུ་བྱེད་གང་དག་གི་རྒྱུ་གང་ཡིན་པ་དེ་ཉིད་ཅེས་བྱ་བ་
ནས་ཡིད་མི་བདེ་བའི་དབང་པོ་ལས་སྐྱེས་པའི་འདུ་བྱེད་དེ་དག་གི་རྒྱུ་ཇི་སྲིད་པ་་་་
དང་། འདུ་བྱེད་གང་དག་གི་རྒྱུ་གང་དག་མི་རྟག་པ་ནས་ཇི་སྲིད་མི་རྟག་པའི་རྒྱུ་
དང་རྐྱེན་ལ་བརྟེན་ནས་སྐྱེས་པ་དང་། ཡིད་མི་བདེ་བའི་དབང་པོ་གང་ལས་རྟག་
པར་འགྱུར་བ་དང་། ཡིད་མི་བདེ་བའི་དབང་པོ་བྱུང་ཞིང་སྐྱེས་པ་ལ་རྟག་ཏུ་་
རྗེས་སུ་ལྟ་ཞིང་གནས་པ་དང་བསམ་གཏན་གྱི་ལྟ་བ་དང་འགོག་པར་རྗེས་སུ་ལྟ་བ་
119-826