ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
477
བདག་གིས་•ཁང་པ་བརྩེགས་•མ་ཆེན་པོའི་རྨང་ལ་རྐང་པ་མ་བཞག་པར་རྩིག་པ་
ལ་གཞག་པར་བྱའོ། །རྩིག་པ་ལ་མ་གཞག་པར་ཕྱམ་པོ་ལ་གཞག་པར་བྱའོ། །
ཕྱམ་པོ་ལ་མ་བཞག་པར་གཡོགས་མ་ལ་གཞག་པར་བྱའོ་ཞེས་སྨྲ་ན།
དེ་སྐད་དུ་་
མ་སྨྲ་ཞིག་ཅེས་བརྗོད་པར་བྱའོ། །དེ་ཅིའི་ཕྱིར་ཞེ་ན། ཁང་པ་བརྩེགས་•མའི་
རྨང་ལ་རྐང་པ་མ་བཞག་པར་ཞེས་བྱ་བ་ནས་གནས་མེད་ཅིང་སྐབས་མེད་དོ་ཞེས་་
བྱ་བའི་བར་སྔ་མ་བཞིན་ནོ། །དེ་བཞིན་དུ་ཁྱིམ་བདག་གང་ཁོ་ན་སྡུག་བསྔལ་་་་
འཕགས་པའི་བདེན་པ་རྟོགས་ནས་ཞེས་བྱ་བ་ནས་རྒྱས་པར་འདི་ནི་གནས་ཡོད་དོ་
ཞེས་བྱ་བའི་བར་ཏེ། ཁྱིམ་བདག་གང་ཞིག་སྡུག་བསྔལ་འཕགས་པའི་བདེན་པ་་
རྟོགས་ནས་ཀུན་འབྱུང་དང་འགོག་པ་དང་ལམ་འཕགས་པའི་བདེན་པ་རྟོགས་སོ། །
དེ་སྐད་སྨྲ་ན་ལེགས་སོ་ཞེས་བརྗོད་པར་བྱའོ། །དེ་ཅིའི་ཕྱིར་ཞེ་ན། འདི་ནི་
གནས་ཡོད་དེ་གང་སྡུག་བསྔལ་འཕགས་པའི་བདེན་པ་རྟོགས་ནས་ཇི་སྲིད་ལམ་་
འཕགས་པའི་བདེན་པ་རྟོགས་པའི་བར་འདི་ནི་གནས་ཡོད་དོ། །དཔེར་ན་ཁང་
པ་བརྩེགས་•མའི་རྨང་ལ་རྐང་པ་བཞག་པ་ནས་ཇི་སྲིད་ཕྱམ་པོ་●དང་གཡོགས་•མ་
ལ་བཞག་སྟེ་ཕྱིན་ན་ལེགས་སོ་ཞེས་བརྗོད་པར་བྱའོ། །དེ་བཞིན་དུ་ཁྱིམ་བདག་་་
སྡུག་བསྔལ་འཕགས་པའི་བདེན་པ་དེས་•བྱ་བ་སྔ་མ་བཞིན་ཏེ། དེའི་ཕྱིར་ཁྱིམ་
བདག་འཕགས་པའི་བདེན་པ་བཞི་པོ་མ་རྟོག་པ་རྟོག་པར་བྱ་བའི་ཕྱིར་རྣལ་འབྱོར་
དུ་བྱའོ། །དེ་ནས་ཁྱིམ་བདག་མགོན་མེད་ཟས་སྦྱིན་སོང་ངོ་ཞེས་བྱ་བའི་བར་དུའོ༎
ཁྱིམ་བདག་མགོན་མེད་ཟས་སྦྱིན་གྱིས་ཇི་སྐད་ཞུས་པ་དེ་བཞིན་དུ་དགེ་སློང་ཞིག་་་
གིས་ཀྱང་ཞུས་ཏེ། དཔེའི་ཁྱད་པར་ནི་དགེ་སློང་གང་ཞིག་འདི་སྐད་དུ་བདག་་
གིས་•བང་རིམ་བཞི་ཡོད་པའི་ཐེམ་སྐས་ལ་ཐེམ་སྐས་ཐ་མ་ལ་མ་གཟེགས་པར་་
གཉིས་པ་ལ་གཟེགས་པར་བྱའོ། །གཉིས་པ་ལ་མ་གཟེགས་པར་གསུམ་པ་ནས་་
119-511