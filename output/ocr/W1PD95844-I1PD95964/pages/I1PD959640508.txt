བསྟན་འགྱུར། སྣ་ཚོགས། ༼རྡ༽ ༢༢༥
ངེས་པར་འབྱེད་པའོ། །དེ་ཡང་འཕགས་པའི་ལམ་ཉིད་ཡིན་གྱི་གཞན་ནི་མ་ཡིན་
ནོ༑ །ཅིའི་ཕྱིར་ཞེ་ན། དེའི་ཕྱིར་དེས་ཐེ་ཚོམ་སྤང་བའི་ཕྱིར་ཞེས་བྱ་བ་རྒྱས་་
པར་འབྱུང་སྟེ། འཕགས་པའི་ལམ་གྱིས་ཐེ་ཚོམ་སྤང་བའི་ཕྱིར་བདེན་པ་རྣམས་་
ངེས་པར་རྣམ་པར་འབྱེད་པས་འབྱེད་པ་ཞེས་བྱ་སྟེ། དེ་ཉིད་ངེས་པར་འབྱེད་པ་
སྟེ་གཞན་མ་ཡིན་ནོ་ཞེས་སྟོན་པར་བྱེད་དོ། །ཇི་ལྟར་འབྱེད་པར་བྱེད་ཅེ་ན།
འདི་ནི་སྡུག་བསྔལ་ཞེས་རྒྱས་པར་འབྱུང་སྟེ།
དེའི་ཆ་ནི་མཐོང་བའི་ལམ་གྱི་་
སྡུག་བསྔལ་ལ་ཆོས་ཤེས་པའི་བཟོད་པ་དེ་
ཕྱོགས་གཅིག་•ཡིན་ཏེ་ཞེས་བྱ་བ་ནི།
འདྲེན་པའི་ཕྱིར་རོ། །ཐོས་པ་དང་“བསམ་པ་ལས་བྱུང་བ་དག་གིས་ནི་ཞེས་བྱ་་
བ་ལ་ཐོས་པ་དང་བསམ་པ་ལས་བྱུང་བ་དག་གིས་ནི་བརྒྱུད་●པས་ངེས་པར་འབྱེད་
པ་ཡིན་གྱི་དངོས་སུ་མ་ཡིན་ཏེ་བསྐལ་པའི་ཕྱིར་རོ། །དེ་དག་གིས་བསྡུས་པའི་་་་
ཕྱིར་རོ་ཞེས་བྱ་བ་ནི་དེ་དག་དང་ལྡན་པའི་ཕྱིར་རོ།
།མཐོང་བའི་ལམ་ནི་ས་དྲུག་
པ་ཡིན་པས་མཐོང་བའི་ལམ་གྱི་འཁོར་རྣམས་ཀྱང་ངེས་པར་འབྱེད་པའི་ཆ་དང་
མཐུན་པ་སྟེ། དེའི་ཕྱིར་གོང་མ་གཟུགས་དང་གཟུགས་མེད་པའི་ཁམས་ན་སྲིད་་
པ་མ་ཡིན་ཏེ་མཐོང་བའི་ལམ་མེད་དོ། །དེ་ཉིད་ལ་རྒྱུ་གསུངས་པ། འདོད་་
པའི་ཁམས་ལ་དམིགས་པའི་ཕྱིར་རོ་ཞེས་བྱ་བ་སྨོས་ཏེ། མཐོང་བའི་ལམ་ནི་
འདོད་པའི་ཁམས་ལ་དམིགས་པ་ཡིན་ནོ། །གཟུགས་མེད་པ་དག་ནི་འདོད་པའི་
ཁམས་ལ་དམིགས་པ་མ་ཡིན་ཏེ། རིང་བ་བཞིས་རིང་བའི་ཕྱིར་རོ། །དེ་ཡང་་
སྔར་ཡོངས་སུ་ཤེས་པར་བྱ་བ་ཡིན་པའི་ཕྱིར་རོ་ཞེས་བྱ་བ་སྨོས་ཏེ། འདོད་པའི་་
ཁམས་ནི་རིགས་པའི་ཕྱིར་གཟུགས་དང་གཟུགས་མེད་པའི་ཁམས་ཀྱི་སྔར་ཡོངས་སུ་
ཤེས་པར་བྱ་ཞིང་སྤང་བར་བྱ་བ་ཡིན་ནོ། །རྣམ་པར་སྨིན་པ་དང་བཅས་པའི་་་་
ཕྱིར་དེ་དག་གི་རྣམ་པར་སྨིན་པ་ནི་གཟུགས་ཀྱི་ཁམས་ཀྱི་ཕུང་པོ་ལྔ་ཡིན་ནོ། །
119-494