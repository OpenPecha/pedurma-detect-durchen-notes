ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२२५
པར་ལྡན་པ་གསུངས་པས་ཆོས་མངོན་པར་མཚུངས་པར་ལྡན་པ་ཁོ་ན་ཕྲ་རྒྱས་སུ་་་
བཞེད་ཀྱི་ལྡན་པ་མ་ཡིན་པ་ནི་མ་ཡིན་ནོ། །ཆོས་མངོན་པ་དང་འགལ་ལོ་ཞེ་ན།
གཞན་དག་ན་རེ་འགལ་བ་མེད་དེ་མཚུངས་པར་ལྡན་པ་ལ་བཞེད་པའི་ཕྱིར་རོ་ཞེས་
ཟེར་རོ། །མི་ལྡན་པ་ཕྲ་རྒྱས་སུ་གྲུབ་ན་མཚུངས་པར་ལྡན་པ་ལ་བཞེད་པ་དགོས་
པ་ཅན་དུ་འདིར་བརྟག་པར་བྱ་སྟེ་གཞན་དུ་མ་ཡིན་ནོ། །ཕྲཕྲ་རྒྱས་དང་བཅས་པ་
ནི་རྗེས་སུ་འབྲེལ་པ་དང་བཅས་པ་ཞེས་བྱ་བའི་དོན་ཡིན་པའི་ཕྱིར་རོ་ཞེས་བྱ་བ་་་་
འབྱུང་སྟེ། ཉོན་མོངས་པ་རྣམ་པ་དགུ་ལས་ཕྱི་མ་ཕྱི་མ་སྔ་མ་སྔ་མའི་རྗེས་སུ་
འབྲེལ་པ་ཡིན་ཏེ།
འདི་ལྟར་བསྒོམས་པས་སྤང་བར་བྱ་བའི་ཉོན་མོངས་པ་རྣམ་
པ་བརྒྱད་སྤངས་སུ་ཟིན་ཀྱང་། རྗེས་སུ་འབྲེལ་པ་རྣམ་པ་དགུ་ཡོད་པ་ཉིད་ཡིན་་
པས་དེའི་ཕྱིར་མ་ལུས་པར་སྤངས་པ་ལ་དགོངས་ནས་ཕྲ་རྒྱས་དང་བཅས་པ་སྤོང་་་
བར་བྱེད་དོ་ཞེས་གསུངས་ཏེ་རྗེས་སུ་འབྲེལ་པ་དང་བཅས་པ་ཞེས་བྱ་བའི་དོན་ཏོ། །
དེ་ལ་འདིའི་སྐྱེ་བ་རྣམ་པ་དུ་མ་སྟེ། མདོ་ལས་སྡིག་པ་མི་དགེ་བའི་ཆོས་མ་ལུས་པ་
འགག་གོ་ཞེས་གསུངས་ཏེ། རྗེས་སུ་འབྲེལ་པ་མེད་པར་ཕྲ་རྒྱས་དང་བཅས་པ་་་་
འགག་གོ་ཞེས་དགོངས་པའོ། །གཞན་དག་ན་རེ་རྒྱུ་མཐུན་པ་འཇུག་པའི་ནུས་པ་
ནི་རྗེས་སུ་འབྲེལ་པའོ་ཞེས་ཟེར་རོ། །མདོ་ལས་ཕྲ་རྒྱས་ཀྱི་སྒྲ་འབྱུང་བ་ནི་ཐོབ་
པ་ལ་བཏགས་པ་ཡིན་པས་མདོ་དང་འགལ་བ་མེད་དོ། ། །དཔེར་ན་མི་སྡུག་
བསྔལ་ཞེས་བྱ་བ་བཞིན་ནོ་ཞེས་བྱ་བ་ལྟར་རྒྱུ་ལ་འབྲས་བུ་བཏགས་པའི་ཕྱིར་དང་།
སྡུག་བསྔལ་ནི་ཚོར་བའི་བྱེ་བྲག་ཡིན་ལ་དེའི་རྒྱུ་ཡིན་པའི་ཕྱིར་མེ་ལ་ཡང་སྡུག་་་
བསྔལ་ཞེས་བརྗོད་པ་དེ་བཞིན་དུ། འདིར་ཡང་ཐོབ་པ་ཕྲ་རྒྱས་ཀྱི་“རྒྱུ་ཡིན་པས་
ཕྲ་རྒྱས་ཀྱི་སྒྲས་བརྗོད་དེ●། ཕྲ་རྒྱས་དང་བཅས་པ་སྤོང་བར་བྱེད་དོ་ཞེས་བྱ་བ་ནི།
ཐོབ་པ་དང་བཅས་པ་སྤོང་བར་བྱེད་པའོ། །མཚན་ཉིད་པ་ཡིན་ཏེ་ཞེས་བྱ་བ་●ལ།
119-225