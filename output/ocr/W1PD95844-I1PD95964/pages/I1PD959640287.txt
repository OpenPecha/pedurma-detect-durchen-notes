ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
༢༧༣
སྙམ་པའི་ང་རྒྱལ་ལ་སོགས་པ་བཞིན་དེ་དག་ཀྱང་ཀུན་ཏུ་སྤྱོད་པར་ཐལ་བར་འགྱུར་
རོ་ཞེ་ན། སྤངས་པའི་ཕྱིར་ཡང་རྒྱུ་ལས་འབྲས་བུ་སྐྱེ་བ་འབའ་ཞིག་མ་ཡིན་ལ།
མ་སྤངས་པ་ཉིད་ཀྱི་ཕྱིར་དང་འཇིག་ཚོགས་ལ་ལྟ་བ་ལ་སོགས་པ་སྤངས་པའི་ཕྱིར་་
ང་རྒྱལ་གྱི་རྣམ་པ་ལ་སོགས་པ་རྣམས་ཀྱི་སོ་སོར་•བརྟགས་མིན་གྱི་འགོག་པ་ཐོབ་་
པར་བྱེད་དོ། །ཅིག་ཤོས་ལ་འདི་དག་མ་ཡིན་ཞེས་བྱ་བ་ནི་ང་རྒྱལ་གྱི་རྣམ་པ་ལ་
སོགས་པ་འདི་དག་ཅིག་ཤོས་ལ་མཚུངས་པ་མ་ཡིན་པས་སྐྱོན་མེད་དེ། ཡང་ཀུན་
ཏུ་འགྲོ་བའི་དོན་ཅི་ཞེ་ན། ཟག་པ་དང་བཅས་པའི་དངོས་པོ་ཐམས་ཅད་ལ་་་་་
དམིགས་པའི་དོན་ཏོ། །རྣམ་པ་ལྔ་ཐམས་ཅད་ཟག་པ་དང་བཅས་པའི་དངོས་པོ་
སྟེ། ༑ འདི་གང་ཡིན་པ་དེ་ལྟར་སྐྱེ་བ་དག་མེད་ཅེས་བྱ་བ་ལ། འདིར་རང་གི་་
རྒྱུད་ཀྱི་ཚོར་བ་བདག་ཏུ་ཉེ་བར་འགྲོ་བ་མ་ཡིན་ནོ། །འོ་ན་དེ་ཉིད་ཆོས་ཅི་ལས་
སྐྱེས་ཤེ་ན། དེ་ལྟར་ལེགས་“པར་སྤྱད་པ་དང་ཉེས་པར་སྤྱད་པར་ཡོད་པར་
མཐོང་བ་ལས་སྐྱེའོ། །དེ་ནི་འདི་ལྟར་འགྱུར་ཏེ་བདག་གི་ལས་དང་འབྲས་བུ་ལས་
བྱུང་བའི་ནུས་པ་ཐམས་ཅད་བྱེ་བྲག་མེད་པར་འབྱིན་ནོ། །འདོད་ཆགས་ལ་
སོགས་པ་རྣམས་ནི་མཐོང་བ་དང་ཐོས་པ་དང་བརྟགས་པ་ལ་རབ་ཏུ་འཇུག་སྟེ།
གང་གིས་གྲོང་གི་ཆོས་སྤྱོད་པ་ལས་འདོད་ཆགས་སྐྱེའོ། །འདི་ནི་དེའི་ཁ་དོག་དང་
དབྱིབས་ཀྱི་ཁྱད་པར་དང་བགྲོད་པ་དང་ཉལ་བ་རྣམས་ལ་ཞུགས་པ་ལས་མ་ཡིན་ཏེ།
དེ་དག་ནི་ཀུན་ཏུ་འགྲོ་བའི་ཕྲ་རྒྱས་ཀྱི་དབང་དུ་བྱས་པའི་ཕྱིར་རོ། །དེ་ལྟར་ཀུན་
ཏུ་འགྲོ་བའི་དོན་བཤད་དོ། །ཚོགས་པ་མཐའ་དག་གི་དབང་དུ་བྱས་པའི་ཕྲ་རྒྱས་
ནི་རྒྱུ་ལ་“དམིགས་པའི་ཕྲ་རྒྱས་ཀྱི་ངོ་བོས་ཀུན་ཏུ་འགྲོ་བ་དེ་དང་མཚུངས་པར་ལྡན་
པ་རྣམས་སོ། །རྒྱུ་ལ་དམིགས་པའི་ངོ་བོ་དག་ཁོ་ན་དེའི་རིགས་“ཅན་ཏེ་རྒྱུའི་ངོ་
བོ་ཉིད་ཀྱིས་སོ། །ལྟ་བ་གཞན་དག་ལ་རང་གི་ཁམས་མཐའ་དག་ལ་དམིགས་པ་་
119-273