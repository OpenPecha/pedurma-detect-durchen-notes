کالا
བསྟན་འགྱུར། སྣ་ཚོགས། ༼རྡ ༢༢༥
【སྤངས་པས་•ན་ཚངས་པའོ།
།དགེ་སྦྱོང་དང་ཚངས་པའི་མཚན་ཉིད་ཐུན་མོང་
དུ་ནི་དགེ་སྦྱོང་ཉིད་ཚངས་པ་སྟེ། ཚངས་པའི་དངོས་པོ་ནི་མཚུངས་པའི་ཚུལ་ལོ། །
ཟག་པ་མེད་པའི་ལམ་དང་ལྡན་པའི་ཕྱིར་ཚངས་པར་གྱུར་པ་ཡིན་ཏེ།
དགེ་སྦྱོང་
གི་ཚུལ་ཁོ་ན་མཚུངས་པའི་ཚུལ་ལོ།
པའི་ཕྱིར་ཞེས་བྱ་བ་ནི། བླ་ན་མེད་པའི་ཟག་པ་མེད་པའི་ལམ་དང་ལྡན་པའི་
ཕྱིར་རོ། །དེ་འདིའི་ཡིན་པས་འཁོར་ལོ་སྟེ་མངོན་པར་འབྲེལ་པ་གང་གིས་ཞེ་ན།
།ཚངས་པའི་ཚུལ་བླ་ན་མེད་པ་དང་ལྡན་་
དེའི་ཕྱིར་དེས་བསྐོར་བའི་ཕྱིར་ཞེས་སྨོས་སོ། །མྱུར་བར་འགྲོ་ཕྱིར་རྩིབས་སོགས་•
ཀྱིས༑ །ཞེས་བྱ་བ་ནི་མྱུར་བར་འགྲོ་བ་ལ་སོགས་པའི་ཕྱིར་དང་། རྩིབས་ལ་་
སོགས་པའི་ཕྱིར་ཞེས་བྱ་བའི་ཐ་ཚིག་གོ། །འདི་ནི་མཐོང་བའི་ལམ་འཁོར་ལོ་རིན་
པོ་ཆེ་དང་ཆོས་མཐུན་པ་ཡིན་ཏེ། དེ་ལ་འདིས་རིམ་པས་བགྲོད་པར་བྱེད་པས་་་
སམ་ཡང་ངེས་པར་བསོད་ནམས་ཀྱི་རིམ་པ་བཞིན་མྱུར་བར་འགྲོ་ཞིང་འགྲོ་བས་་་་
འཁོར་ལོ་སྟེ། དེ་བཞིན་དུ་མཐོང་བའི་ལམ་སེམས་ཀྱི་སྐད་ཅིག་བཅོ་ལྔས་བདེན་
པ་རྣམས་མངོན་པར་རྟོགས་པའི་ཕྱིར་མྱུར་བར་འགྲོ་བ་དང་འདྲ་བ་ཡིན་ནོ། །
ཡང་ན་སྐད་ཅིག་མ་གཉིས་པ་མི་སྐྱེ་བའི་སྒོ་ནས་ཏེ། འཁོར་ལོ་རིན་པོ་ཆེས་རྒྱབ་
མ་འདོར་ཞིང་མདུན་མ་ལ་འཇུག་པ་དང་ཆོས་མཐུན་པར་ཆོས་ཀྱི་འཁོར་ལོས་ཀྱང་
སྟེ༑ མཐོང་བའི་ལམ་ཡང་བར་ཆད་མེད་པའི་ལམ་འདོར་•ཞིང་རྣམ་པར་གྲོལ་
བའི་མངོན་དུ་གྱུར་པའི་སྒོ་ནས་འཇུག་པ་ཡིན་ནོ། །ཡང་ན་སྡུག་བསྔལ་ལ་སོགས་
པའི་ཡུལ་འདོར་ཞིང་། ཀུན་འབྱུང་ལ་སོགས་པའི་ཡུལ་ལ་འཇུག་པའི་ཕྱིར་་
འདོར་བ་དང་འཇུག་པ་ཡིན་ནོ། །འཁོར་ལོ་དང་ཆོས་མཐུན་པ་ནི་གཅིག་•པར་
མ་ཡིན་པར་བདེན་པ་མཐོང་བའི་ཕྱིར། མ་རྒྱལ་བ་རྒྱལ་བར་བྱེད་པ་དང་། །
རྒྱལ་བ་རྣལ་དུ་འགོད་པའི་ཕྱིར་འཁོར་ལོས་སྒྱུར་•བའི་འཁོར་ལོ་དང་ཆོས་མཐུན་ཏེ།
119-576