ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
५११
ཕྱིར་མི་འོང་བའི་འབྲས་བུ་ནི་དགྲ་བཅོམ་པ་བཞིན་དུ་འདོད་པ་ལ་འདོད་ཆགས་
དང་བྲལ་བ་ཁོ་ནས་ཐོབ་པར་བྱ་བ་ཡིན་ནོ། །འོ་ན་ཅིའི་ཕྱིར་དེ་གཟུགས་དང་་་
གཟུགས་མེད་པའི་ཁམས་དག་ཏུ་མི་འཐོབ་ཅེ་ན། དེའི་ཕྱིར་གོང་ན་མཐོང་ལམ་
མེད་ཅེས་བྱ་བ་སྨོས་ཏེ། འདོད་ཆགས་དང་བྲལ་བ་སྔོན་དུ་འགྲོ་བས་ནི་མཐོང་་་
བའི་ལམ་གྱིས་ཕྱིར་མི་འོང་བའི་འབྲས་བུ་ཐོབ་པ་ཡིན་ལ། མཐོང་བའི་ལམ་་
ཁམས་གོང་མ་ལ་བརྟེན་པ་ཡོད་པ་མ་ཡིན་པས་དེར་སྐྱེས་པ་དག་གིས་ཕྱིར་མི་འོང་
བའི་འབྲས་བུ་མི་ཐོབ་བོ། །རེ་ཞིག་•གཟུགས་མེད་པ་དག་ན་ནི་ཞེས་བྱ་བ་ལ་
གཟུགས་མེད་པ་དག་ན་ནི་གཟུགས་མེད་པས་བདག་མེད་པ་སྟོན་པའི་སྒྲ་མེད་ལ།
གཞན་གྱི་སྒྲ་མེད་པར་ཡང་དག་པའི་ལྟ་བ་སྐྱེ་བ་ནི་ཡོད་པ་ཡང་མ་ཡིན་ནོ། །
ཁམས་འོག་མ་ལ་མི་དམིགས་པའི་ཕྱིར་རོ་ཞེས་བྱ་བ་ལ་གཟུགས་མེད་པའི་ཁམས་སུ་
སྐྱེས་པ་དག་འདོད་པའི་ཁམས་ལ་མི་དམིགས་པའི་ཕྱིར་ལ། །འདོད་པ་ན་སྤྱོད་་་
པའི་སྡུག་བསྔལ་ནི་དང་པོར་ལྟ་བར་བྱ་བ་ཡིན་པའི་ཕྱིར་མཐོང་བའི་ལམ་དེ་ལ་་
བརྟེན་•པར་མི་རིགས་སོ། །མི་སྐྱེ་བའི་ཕྱིར་ཞེས་བྱ་བ་ནི་སྐྱེ་བ་ཆུང་བའི་ཕྱིར་རོ། །
གང་གསུངས་པ་གྲོགས་པོ་དག་མ་འཇིགས་ཤིག་མེ་ལྕེ་འདི་ནི་འདི་ཚུན་ཆད་དུ་འོང་
བ་མ་ཡིན་ནོ་ཞེས་གསུངས་པས་སྐྱོ་བ་ནི་འདིར་འཇིགས་པའི་སྒྲས་བརྗོད་དེ། སྐྱོ་
བ་དང་འཇིགས་པ་དག་ལ་ཐ་དད་དུ་བྱ་བ་ཅི་ཞེ་ན། འཇིགས་པ་དང་ནི་རྒྱུ་་
མཚན་དམིགས་ཏེ་དོན་མེད་པ་ལ་དོགས་པ་སྐྱེ་བའི་སེམས་ཏེ་འཇིགས་པ་གང་ལ་་་
རྣམ་པར་དཔྱད་པ་སྔོན་དུ་འགྲོ་བའི་སེམས་སྐྲག་པ་ཞེས་བྱ་བའི་ཐ་ཚིག་གོ། །
རྣམ་པར་དཔྱད་པ་སྔོན་དུ་འགྲོ་བའི་སྐྱོ་བ་འདུ་བྱེད་ལ་མངོན་པར་མི་དགའ་བ་ནི་
ཀུན་ཏུ་སྐྱོ་བ་སྟེ། ཀུན་ཏུ་རྨོངས་པ་དང་འཇིགས་པའི་སེམས་དང་ངེས་པར་་
འབྱུང་བ་སྐྱེ་བས་སྐྱོ་བ་ཞེས་བྱའོ། །སྙོམས་པར་འཇུག་པའི་བདེ་བ་ལ་ཆགས་པའི་
119-583