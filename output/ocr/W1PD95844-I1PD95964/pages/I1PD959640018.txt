བསྟན་འགྱུར། སྣ་ཚོགས།
२२५
བཞིན་དུ་ཡང་བོང་ཚད་དང་གཟུགས་དང་དབང་པོ་ཚང་བ་དང་མ་ཚང་བ་མཐོང་
བའི་ཕྱིར་རོ།
།བྱ་བ་དག་ལ་མཉམ་པོར་འཇུག་པ་ན་ཁ་ཅིག་གིས་བྱ་བའི་འབྲས་
བུ་ཐོབ་ལ། ཁ་ཅིག་ནི་ངལ་བ་འབའ་ཞིག་ཏུ་འགྱུར་ན་དེ་ནི་མ་མཐོང་བའི་རྒྱུ་་་
མེད་པར་མི་རུང་ངོ་། །འགའ་ཞིག་གིས་བློ་སྔོན་དུ་བཏང་ནས་བྱས་པ་ཡང་མ་་་
ཡིན་ཏེ་དེ་ནི་བཀག་པའི་ཕྱིར་རོ། །དེ་ལ་སེམས་ཅན་གྱི་འཇིག་རྟེན་སྣ་ཚོགས་
ནི་ཁམས་དང་འགྲོ་བ་དང་སྐྱེ་གནས་དང་ཚད་དང་ཚེ་ལ་སོགས་པའི་བྱེ་བྲག་གིས་
བཤད་དོ། །སྣོད་ཀྱི་འཇིག་རྟེན་གྱི་སྣ་ཚོགས་པ་ནི་གཞལ་མེད་ཁང་དང་།
གླིང་དང་རི་དང་རླུང་གི་དཀྱིལ་འཁོར་ལ་སོགས་པའི་བྱེ་བྲག་གིས་བཤད་དོ།
སུས་ཀྱང་བློ་སྔོན་དུ་བཏང་སྟེ་བྱས་པ་ནི་མེད་དོ་ཞེས་བྱ་བ་ནི་སྤྲུལ་པ་པོས་སྤྲུལ་པ་་
ལྟར་རོ། །གལ་ཏེ་རྒྱུ་མེད་པའམ་མཐོང་བའི་རྒྱུ་ཅན་ནམ། བློ་སྔོན་དུ་བཏང་་
སྟེ་མ་ཡིན་ན་དེའི་ཕྱིར་འོ་ན་ཅི་ལྟ་བུ་ཞེ་ན། སེམས་ཅན་རྣམས་ཀྱི་ལས་ལས་
འཇིག་རྟེན་སྣ་ཚོགས་སྐྱེས་ཞེས་བྱ་བ་སྨོས་ཏེ།
གང་ཅི་རིགས་པར་འབྲས་བུ་
བཞིའི་སྒོ་ནས་ལས་ཀྱི་འབྲས་བུ་མ་ཡིན་པའི་དངོས་པོ་གཞན་གྱི་སྐྱེ་བ་དེ་ནི་འགའ་
།འབྲེི་ག་ལ
ཡང་ཡོད་པ་མ་ཡིན་ནོ། །འདི་ག་ལས་ཤེ་ན། ལས་རྣམས་ཀྱི་འབྲས་བུ་མ་ཡིན་
པའི་དངོས་པོ་གཞན་གྱི་སྐྱེ་བ་དེ་ནི་འགའ་ཡང་ཡོད་པ་མ་ཡིན་ནོ། །འདི་ག་ལས་
ཤེ་ན། ལས་རྣམས་ཀྱི་ནུས་པ་མཐོང་བའི་ཕྱིར་རོ། །འབྲས་བུ་ཡིད་དུ་འོང་བ་
དང་ཡིད་དུ་མི་འོང་བ་བསྐྱེད་པ་ལ་ལས་རྣམས་ཀྱི་ནུས་པ་མངོན་སུམ་ཉིད་དུ་སྣང་
སྟེ༑ དཔེར་ན་ཞིང་པའི་འབད་པ་ལས་ཞིང་རྨོ་བ་ལ་སོགས་པའི་འབྲས་བུ་
འབྱུང་བ་དང་། གཞན་གྱི་ཆུང་མ་ལ་འགྲོ་བ་ལས་འབྲས་བུ་མི་འདོད་པ་ལ་་་
སོགས་པ་འབྱུང་ངོ་། །ཁ་ཅིག་ནི་འབད་པ་མེད་པར་མངལ་ནས་འཐོན་པ་བཀྲུས་
པ་མན་ཆད་དུ་བདེ་བར་མཐོང་ལ། ཁ་ཅིག་ནི་སྡུག་པར་མཐོང་ངོ་། །འདིར་
119-4
1