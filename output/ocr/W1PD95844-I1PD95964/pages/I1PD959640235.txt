ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२२१
ཉེ་བར་བསགས་པར་གྱུར་པ་ལས་ཇི་སྐད་བཤད་པའི་མཚན་ཉིད་དང་རབ་ཏུ་དབྱེ་
བ་རྣམས་དང་ལྡན་པ་རྣམ་པར་སྨིན་པར་ངེས་པར་གནས་ཏེ། རྣམ་པར་སྨིན་པ་
འཕེན་ནུས་པར་འགྱུར་རོ་ཞེས་བྱ་བའི་ཐ་ཚིག་གོ། །དེ་ཉིད་ཀྱི་ཕྱིར་རྟེན་ཅིང་་་་
འབྲེལ་པར་འབྱུང་བ་བསྟན་པ་དག་ལས་ཕྲ་རྒྱས་རྣམས་ཁོ་ན་དང་པོར་བཀོད་དོ། །
གལ་ཏེ་དེ་ལྟ་ན་དགྲ་བཅོམ་པ་ལ་ཡང་ཅིའི་ཕྱིར་སྲིད་པ་མངོན་པར་འགྲུབ་པར་མི་
འགྱུར་ཏེ། དེ་ལ་ཡང་ཡང་སྲིད་ཀྱི་རྣམ་པར་སྨིན་པ་འཕེན་པའི་ལས་དགེ་བ་དང་
མི་དགེ་བ་དུ་མ་ཡོད་པ་ཡིན་ནོ་ཞེ་ན། དེའི་ཕྱིར་ཕྲ་རྒྱས་མེད་པར་ནི་སྲིད་པ་
མངོན་པར་འགྲུབ་པར་མི་ནུས་ཏེ་ཞེས་བྱ་བ་སྨོས་ཏེ། དགྲ་བཅོམ་པ་ལ་ནི་ལས་་
ཡོད་དུ་ཟིན་ཀྱང་ཁམས་གསུམ་པའི་ཕྲ་རྒྱས་ཡོད་པ་མ་ཡིན་པས་ལྷན་ཅིག་བྱེད་པའི་
རྒྱུ་མེད་པའི་ཕྱིར་ཡང་སྲིད་མངོན་པར་འགྲུབ་པར་མི་ནུས་སོ།
།དེའི་ཕྱིར་སློབ་་་
དཔོན་བཙུན་པ་སྒྲ་གཅན་འཛིན་བཟང་པོས། སྐྱེ་བོ་བྱིས་པས་ཞོན་པ་སྐྱེ་བ་ཡི། །
ཤིང་རྟ་ཉོན་མོངས་ལས་ཀྱི་ཕང་ལོ་ཅན། །འདི་ནི་ཉོན་མོངས་ཕང་●ལོ་གཅིག་་་
ཉམས་པས། །ལས་ཀྱི་ཕང་ལོ་གཅིག་པུ་འཁོར་མ་ཡིན། །ཞེས་གསུངས་སོ། །
གང་གི་ཕྱིར་སྲིད་པའི་འཕེན་པ་དང་སྲིད་པ་འགྲུབ་པ་ལ་ཕྲ་རྒྱས་གཙོ་བོའི་རྒྱུ་ཡིན་
པ་དེའི་ཕྱིར་སྲིད་པའི་རྩ་བ་ཕྲ་རྒྱས་ཡིན་པར་རིག་པར་བྱ་སྟེ། དེ་ཡོད་ན་ཡོད་་་
པའི་ཕྱིར་དང་། དེ་མེད་ན་མེད་པའི་ཕྱིར་དང་དང་པོའི་རྒྱུ་ཡིན་པའི་ཕྱིར་རོ། །
བྱ་བ་བཅུ་བྱེད་དེ་ཞེས་བྱ་བ་ནི། འབྲས་བུ་བཅུ་བྱེད་པའོ། །རྩ་བ་བརྟན་པར་
བྱེད་དོ་ཞེས་བྱ་བ་ནི་ཉོན་མོངས་པའི་ཐོབ་པ་འཇུག་ན་གཉེན་པོ་ཐག་རིང་དུ་གྱུར་
པས་ཐོབ་པ་རྣམས་བཅད་དཀའ་བའི་ཕྱིར་དང་བརྟན་པའི་ཕྱིར་རོ། །རྩ་བ་ནི་་་
ཐོབ་པའོ། །རྒྱུད་གནས་པར་བྱེད་དོ་ཞེས་བྱ་བ་ནི་ཡང་དང་ཡང་རྒྱུན་ཆགས་སུ་་
གཞན་སྐྱེད་པར་བྱེད་པའི་ཕྱིར་རོ། །ཞིང་དུ་སྒྲུབ་པར་བྱེད་དོ་ཞེས་བྱ་བ་ནི་རྟེན་
119-221