ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
७२५
སངས་རྒྱས་རྣམས་ཆོས་ཀྱི་རྗེས་སུ་འབྲང་བའི་རིགས་ཅན་ཡིན་ཡང་དབང་པོ་མི་་་་
མཚུངས་པ་བཞིན་ནོ། །འོ་ན་ལམ་རྣམས་སུ་འབྲིང་པོ་ཅིའི་ཕྱིར་མ་སྨོས་ཤེ་ན།
མངོན་པར་མི་གསལ་•བ་ཡིན་ཏེ། འཇིག་རྟེན་ན་ཡང་མཆོག་དང་ཐ་མ་དག་གི་
ཆོས་ཁོ་ནའི་དོན་རབ་ཏུ་གསལ་བ་ཡིན་གྱི་འབྲིང་པོ་ནི་མ་ཡིན་པ་བཞིན་ནོ་ཞེས་་
ཟེར་རོ། །འདིས་ལམ་རྣམ་པ་གཉིས་སོ་སོར་བཤད་དོ། །དྲན་པ་ཉེ་བར་་
གཞག་པ་བཞི་ནི་ལུས་དང་ཚོར་བ་དང་སེམས་དང་ཆོས་དྲན་པ་ཉེ་བར་གཞག་གོ། །
ཡང་དག་པར་སྤོང་བ་བཞི་ཞེས་བྱ་བ་ནི་སྡིག་པ་མི་དགེ་བའི་ཆོས་སྐྱེས་པ་རྣམས་
【སྤང་བའི་• ཕྱིར་ཞེས་བྱ་བ་དང་། མ་སྐྱེས་པ་རྣམས་མི【སྐྱེ་བའི་•ཕྱིར་ཞེས་བྱ་
བ་དང་། དགེ་བའི་ཆོས་མ་སྐྱེས་པ་རྣམས་བསྐྱེད་པའི་ཕྱིར་ཞེས་བྱ་བ་དང་།
དགེ་བའི་ཆོས་སྐྱེས་པ་རྣམས་གནས་པ་དང་ཞེས་བྱ་བའོ། །རྫུ་འཕྲུལ་གྱི་རྐང་པ་་
བཞི་ཞེས་བྱ་བ་འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་
འཕྲུལ་གྱི་རྐང་པ་དང་། བརྩོན་འགྲུས་ཀྱི་ཏིང་ངེ་འཛིན་དང་སེམས་ཀྱི་ཏིང་ངེ་་་
འཛིན་དང་། སྤྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་་་
འཕྲུལ་གྱི་རྐང་པ་རྣམས་སོ། །འདུན་པའི་བདག་པོའི་རྐྱེན་ལས་སྐྱེས་པའི་ཏིང་ངེ་
འཛིན་ནི་འདུན་པའི་ཏིང་ངེ་འཛིན་ཏེ། དེ་བཞིན་དུ་བརྩོན་འགྲུས་དང་སེམས་་
དང་སྤྱོད་པའི་ཏིང་ངེ་འཛིན་རྣམས་ལ་ཡང་བརྗོད་པར་བྱའོ། །འདུན་པ་དང་་
རྩོལ་བ་དང་དད་པ་དང་ཤིན་ཏུ་སྦྱངས་པ་དང་དྲན་པ་དང་ཤེས་བཞིན་དང་སེམས་
པ་སྟེ། འདུན་པ་འདི་དག་ནི་སྤོང་བའི་འདུ་བྱེད་དོ། །སྤོང་བའི་འདུ་བྱེད་་
འདི་ཉིད་ལ་སྔོན་དུ་འགྲོ་བ་འདུན་པའི་ཏིང་ངེ་འཛིན་ཏེ། གཉི་ག་ཡང་འདུན་་་
པའི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་ཞེས་བྱ་སྟེ།
དེ་བཞིན་དུ་ལྷག་མ་རྣམས་ལ་ཡང་བརྗོད་པར་བྱའོ། །རྫུ་འཕྲུལ་གྱི་རྐང་པ་ནི་རྫུ་
119-625