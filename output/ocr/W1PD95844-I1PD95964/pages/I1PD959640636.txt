७२२
བསྟན་འགྱུར། སྣ་ཚོགས། ༼རྡ༽ ༢༢༥
པར་ཅན་མངོན་པར་སྒྲུབ་•པར་བྱེད་པའི་ལམ་གསུམ་མ་གཏོགས་པ་གང་ཡིན་པ་་
ལྟ་བུའོ། །གལ་ཏེ་གང་གི་མཇུག་ཐོགས་སུ་བར་ཆད་མེད་པའི་ལམ་སྦྱོར་བའི་ལམ་
ཡིན་ན། དེ་ལྟ་ན་ཆོས་ཀྱི་མཆོག་གི་སྔ་རོལ་གྱི་ལམ་གང་ཡིན་པ་དེ་ལ་ཇི་སྐད་དུ་
བརྗོད་པར་བྱ་ཞེ་ན། སྦྱོར་བའི་ལམ་ཁོ་ན་ཡིན་མོད་ཀྱི་དེ་ནི་ཐག་རིང་བ་ཡིན་ནོ་
ཞེས་བྱ་བ་འདི་ནི་ཆོས་མཆོག་དག་ལས་འདིའི་ཁྱད་པར་ཡིན་ནོ། །སྒྲ་བྱེ་བྲག་ཏུ་
བཤད་པ་དྲི་བའི་ཕྱིར་ཅིའི་•ཕྱིར་ལམ་ཞེས་བྱ་བ་སྨོས་སོ། །མྱ་ངན་ལས་འདས་་
པའི་ལམ་ཡིན་ནོ་ཞེས་བྱ་བ་ལ། ལམ་དང་བཤུལ་ཞེས་བྱ་བ་ནི་རྣམ་གྲངས་བསྟན་་
པའོ།༑ །ཇི་ལྟར་འདི་མྱ་ངན་ལས་འདས་པའི་ལམ་ཡིན་ཞེ་ན། དེའི་ཕྱིར་དེ་་་
ནས་དེར་འགྲོ་བའི་ཕྱིར་ཞེས་བྱ་བ་སྨོས་སོ། །ལམ་དེ་ནས་མྱ་ངན་ལས་འདས་་་་
པར་འགྲོ་བའི་ཕྱིར་རོ། །འདིས་ནི་མྱ་ངན་ལས་འདས་པ་འཚོལ་•བའི་ཕྱིར་འདི་
ནི་ཞེས་བྱ་བ་ནི་མྱ་ངན་ལས་འདས་པ་རྗེས་སུ་ཚོལ་ཞེས་བྱ་བའི་དོན་ཏོ། །རྣམ་་
པར་གྲོལ་བ་དང་ཁྱད་པར་ཅན་དང་ལམ་དག་ཇི་ལྟར་ན་ལམ་ཉིད་ཡིན་ཞེས་བྱ་བ་
ནི་སྦྱོར་བ་དང་བར་ཆད་མེད་པའི་ལམ་དག་ཁོ་ནས་ཉོན་མོངས་པ་སྤོང་བར་ནུས་ཀྱི།
རྣམ་པར་གྲོལ་བ་དང་ཁྱད་པར་གྱི་ལམ་དག་གིས་ནི་མ་ཡིན་ཏེ། ཉོན་མོངས་པ་་
རྣམས་སྤངས་•ཟིན་པའི་ཕྱིར་རོ་སྙམ་དུ་བསམས་•པའོ། །དེ་དང་འདྲ་བ་དང་་
རེས་རེ
ཆེས་ཆེ་བ་ཡིན་པའི་ཕྱིར་ཏེ་ཞེས་བྱ་བ་ལ། དེ་དག་ནི་སྤངས་པའི་ལམ་དང་འདྲ་
བ་ཡིན་ཏེ་རབ་ཏུ་དབྱེ་བ་དང་དམིགས་པ་དང་རྣམ་པ་འདྲ་བའི་ཕྱིར་རོ།
།ཆེས་
ཆེ་བ་ནི་རྒྱུ་རྒྱས་པའི་ཕྱིར་རོ། །དེའི་ཕྱིར་དེ་དག་ཀྱང་ལམ་ཉིད་ཡིན་ནོ།
།དེ་་
དག་ནི་གོང་ནས་གོང་དུ་ཕྱིན་པར་•བྱེད་པའི་ཕྱིར་ཡང་ལམ་ཉིད་ཡིན་ནོ།
།དེ་་
ལྟ་ན་ཁྱད་པར་གྱི་ལམ་ཉིད་ཡིན་པ་ཉམས་པར་འགྱུར་ཏེ་དེའི་གོང་ན་ལམ་མེད་་
པའི་ཕྱིར་རོ་ཞེ་ན། དེའི་ཕྱིར་ཕུང་པོ་ལྷག་མ་མ་ལུས་པར་འཇུག་པའི་ཕྱིར་རོ་
119-622