१००
བསྟན་འགྱུར། སྣ་ཚོགས།
२२५
དམ་ཁྱད་པར་དུ་འཕགས་པ་ཉིད་ཅེས་བྱ་བའོ། །སློབ་དཔོན་གྱིས་གཞག་པར་བྱ་
བ་གང་ཡིན་པ་ཞེས་སྨོས་ཏེ། གཞག་པར་འོས་པས་ན་གཞག་པར་བྱ་བ་སྟེ།
དེ་ཇི་ལྟར་ན་ལུང་དུ་མ་བསྟན་པར་འགྱུར།
དོན་དང་ལྡན་པའི་ཕྱིར་རོ་ཞེས་བྱ་་
བ་ནི་དོན་ཡང་དག་པར་ལྡན་པའི་ཕྱིར་རོ་ཞེས་བྱ་བའི་ཐ་ཚིག་གོ། །རྣམ་པར་་་
དབྱེ་བར་ནི་མི་བྱ་སྟེ་ཞེས་བྱ་བ་ནི། འདས་པ་དག་དང་མ་འོངས་པ་དག་དང་དེ་•
ལྟར་བྱུང་བ་དག་དང་ཞེས་བྱ་བ་ལ་སོགས་པ་དེ་ལྟ་བུའོ། །གང་གི་ཚེ་དེ་གཉིས་་
ཅུང་ཟད་ཀྱང་མ་འདྲིའི་ཞེས་བྱ་བ་ནི་བཙུན་པ་དགའ་བྱེད་ཀྱིའོ། །གང་གི་ཚེ་དེ་
དག་ཅེས་རྒྱས་པར་འབྱུང་བ་ལ། གང་གི་ཚེ་དེ་དག་ནི་ཡོན་ཅན་དང་། གང་
ཞིག་ཅུང་ཟད་ཀྱང་མི་འདྲི་བར་ཆོས་དག་སྨྲོས་ཤིག་ཅེས་གསོལ་བ་འདེབས་པ་་
འབའ་ཞིག་ཏུ་ཟད་པའོ། །ཆོས་ནི་གཟུགས་ལ་སོགས་པ་རབ་ཏུ་དབྱེ་བ་དང་་
བཅས་པ་རྒྱས་པ་འདི་དག་ཡིན་ནོ་ཞེས་བྱ་བར་དེ་དག་ལ་ཅུང་ཟད་ཀྱང་ལུང་མི་་
སྟོན་•གྱི་འདས་པ་དང་། མ་འོངས་པ་དག་དང་། ད་ལྟར་བྱུང་བ་དང་།
ཆོས་མང་པོ་ཞིག་ཡོད་ན་ཞེས་བྱ་བར་འདྲི་བ་འབའ་ཞིག་ཏུ་མ་ཟད་ན་དེ་ཇི་ལྟར་དེ་
གཉིས་ཀྱི་དྲི་བ་ཡིན། ཇི་ལྟར་ན་ལུང་དུ་བསྟན་པ་ཡིན། སློབ་དཔོན་གྱིས་གང་
ཞིག་ཅེས་བྱ་བས་ཆོས་མངོན་པ་པའི་ཕྱོགས་གཞུང་འཛུགས་པར་བྱེད་དོ། །དེ་མི་
ཤེས་པ་གང་ཞིག་ལ་མ་སྨྲོས་ཤིག་ཅེས་ཟེར་ན་ཅི་དེས་ལམ་མ་དྲིས་པ་ཡིན་ནམ།
དྲི་བ་ཉིད་ཀྱིས་དེ་ལུང་བསྟན་པའི་ཕྱིར་ཞེས་བྱ་བ་ལ། འདིར་ཆོས་ཀྱི་རྣམ་པར་་
དབྱེ་བས་མཐར་ཕྱིན་ན་འདྲི་བ་པོའི་མངོན་པར་འདོད་པའི་དོན་ཁོང་དུ་ཆུད་པས་
དེ་ལུང་བསྟན་པར་འགྱུར་རོ། །གང་ཞིག་མ་བཤད་པར་འདི་མི་རྟོགས་ལ།
བཤད་པས་རྟོགས་•པ་དེ་ལ་དེ་ལུང་བསྟན་པས་ལུང་བསྟན་པར་བྱ་སྟེ། དེས་་་་
ཞེས་བྱ་བ་ནི་བཙུན་པ་དགའ་བྱེད་དོ། །འདི་ལྟར་གང་ཞིག་ལམ་སྨྲོས་ཤིག་ཅེས་་
119-300