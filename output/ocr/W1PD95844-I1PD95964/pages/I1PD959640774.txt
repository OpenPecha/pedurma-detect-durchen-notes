२७०
བསྟན་འགྱུར། སྣ་ཚོགས། ༼རྡ༽ ༢༢༥
སུམ་ཚོགས་པར་རྗེས་སུ་དཔག་པ་བཞིན་ནོ་ཞེས་སློབ་དཔོན་འདུས་བཟང་ཟེར་རོ། །
དེ་ལྟ་མོད་ཀྱི་སློབ་པ་དང་སོ་སོ་སྐྱེ་བོ་དག་ལ་ཡོད་པའི་ཤེས་པ་འདི་ལྟ་བུ་དེ་ནི་སྨོན་
ནས་ཤེས་པ་མ་ཡིན་ཏེ་འཁྲུལ་པའི་ཕྱིར་རོ། །གང་ཉན་ཐོས་ཆེན་པོ་རྣམས་མ་་་་
འོངས་པའི་དོན་ལ་ཉན་པ་དེ་ནི་འཁྲུལ་པ་མ་ཡིན་ཏེ་སྨོན་ནས་ཤེས་པ་དང་ཅིག་་་་
ཤོས་ཀུན་རྫོབ་ཤེས་པས་མཐོང་བ་བརྡ་•སྤྲོད་པའི་ཕྱིར་རོ། །སྨོན་ནས་ཤེས་པ་་་
དང་སྔོན་གྱི་གནས་རྗེས་སུ་དྲན་པ་དག་ལ་ཁྱད་པར་ཅི་ཞེ་ན། རང་དང་སྤྱིའི་་་་
མཚན་ཉིད་ཀྱི་ཡུལ་ཅན་ནི་སྔ་མ་དང་སྤྱིའི་མཚན་ཉིད་ཀྱི་•ཡུལ་ཅན་ནི་ཕྱི་མ་ཉིད་དོ། །
སྤྱིའི་ཡུལ་ཅན་ཉིད་•ཀྱང་ཡུལ་ཆེས་ཤིན་ཏུ་གསལ་གཡོ་བ་གང་ཡིན་པ་ནི་སྨོན་ནས་
ཤེས་པས་ཤེས་སོ་ཞེས་བྱ་བ་ཁྱད་པར་རོ། །དེ་བཞིན་དུ་གཞན་གྱི་སེམས་པ་ད་
ལྟར་བྱུང་བའི་ཡུལ་ཅན་དང་སྨོན་ནས་ཤེས་པའི་ཁྱད་པར་ཇི་ལྟར་རིགས་པར་་་
བརྟག་•པར་བྱའོ། །དམིགས་པ་དང་ས་དང་རང་གི་ངོ་བོའི་བྱེ་བྲག་ཅེས་བྱ་བ་ལ།
བྱེ་བྲག་གི་སྒྲ་ནི་རེ་རེ་དང་སྦྱར་ཏེ། དམིགས་པའི་བྱེ་བྲག་དང་རང་གི་ངོ་བོའི་བྱེ་
བྲག་ཅེས་བྱ་བ་ཐ་དད་དུ་བརྗོད་དོ། །ཉོན་མོངས་པ་མེད་པ་ལས་ཞེས་སྦྱར་རོ། །
ཐོགས་•མེད་ཅེས་བྱ་བ་ནི་ཐོགས་པར་མི་ནུས་པས་ན་ཐོགས་•མེད་དེ། ཐོགས་་
པ་མ་ཡིན་ཞེས་བྱ་བའི་དོན་ཏོ། །མིང་དང་ཚིག་•དང་ཡི་གེའི་ཚོགས་ཞེས་བྱ་བ་
ལ༑ དོན་ལ་ཡོངས་སུ་གཞོལ་བའི་ཕྱིར་མིང་སྟེ། དོན་ལ་འདུད་པར་བྱེད་་
པའི་ཕྱིར་ཞེས་བྱ་བའི་དོན་ཏོ། །འདིས་དོན་རྟོགས་པར་བྱེད་པས་ན་ཚིག་གོ། །
སྒྲའི་དོན་ལ་བལྟོས་པ་མེད་པའི་བློ་ལས་གང་གི་ཚེ་ཚིག【དེ་དག་ཡིག་▪གེ་ཀ་ཙ་ཊ་ཏ་
པ་ལ་སོགས་པ་དེ་དག་སྒྲའི་དོན་ལ་བལྟོས་པ་མེད་པའི་བློའི་གནས་སྐབས་སུ་ཡོད་་
པ་ཉིད་ཀྱིས་དམིགས་པ་ཉིད་དུ་འགྱུར་བར་ནུས་པ་མ་ཡིན་ནོ། །གང་ཡང་དེ་ལ་
དམིགས་པ་དེ་དོན་ཅུང་ཟད་ཀྱང་སྐྱེས་པར་མི་བྱེད་དོ། །མི་གསལ་བ་དང་བྲལ་་
119-760