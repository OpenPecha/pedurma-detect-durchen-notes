كام لا
བསྟན་འགྱུར། སྣ་ཚོགས། ༼རྡ༽ ༢༢༥
ཞེས་བྱ་བ་ནི་མིག་ལ་སོགས་པའོ། །ཇི་ལྟར་ན་དེ་དག་གཟུགས་ཅུང་ཟད་ཡོད་་
པར་འདོད་ཅེས་བྱ་བ་ནི་གཟུགས་མཐའ་དག་ཡོད་པ་མ་ཡིན་པས་གཟུགས་ཅུང་་
ཟད་ཡོད་པ་ཞེས་བྱ་བ་མི་འདོད་པར་བསམ་པའོ། །བོང་ཚོད་ཆུང་བའི་ཕྱིར་རོ་་
ཞེས་བྱ་བ་ལ་ཅི་སྟེ་གཟུགས་མཐའ་དག་མེད་པ་མ་ཡིན་པས་གཟུགས་ཅུང་ཟད་དུ་
བརྗོད་དོ་ཞེ་ན། འོ་ན་བོང་ཚོད་ཆུང་བའི་ཕྱིར་ཞེས་བྱ་བ་ཆུའི་སྲོག་ཆགས་རྣམས་
ལ་ཡང་ཞེས་བྱ་བ་རྒྱ་ཆེར་འབྱུང་སྟེ། ཆུའི་སྐྱེ་བོ་ལྟར་མི་སྣང་བ་རྣམས་ལ་ཡང་་་
གཟུགས་མེད་པར་ཐལ་བར་འགྱུར་རོ།
།གལ་ཏེ་དང་བའི་ཕྱིར་རོ་ཞེས་བྱ་བ་ནི་་
ཅི་སྟེ་གཟུགས་དང་བའི་ཕྱིར་དེ་དག་གཟུགས་ཅུང་ཟད་ཡོད་པ་ཡིན་གྱི་ཚད་ཆུང་་་
བའི་ཕྱིར་ནི་མ་ཡིན་ནོ་སྙམ་ན། སྲིད་པ་བར་མ་དང་གཟུགས་ན་སྤྱོད་པ་རྣམས་་
ལ་ཡང་ཐལ་བར་འགྱུར་ཏེ། དེ་དག་ནི་དང་བའི་ཕྱིར་རྡོ་རྗེའི་རང་བཞིན་གྱི་རི་་
དག་ལ་ཡང་ཐོགས་པ་མེད་པར་འགྲོ་བས་དེའི་ཕྱིར་དེ་དག་ལ་ཡང་གཟུགས་མེད་་་
པར་ཐལ་བར་འགྱུར་རོ། །གང་ལས་ཆེས་དང་བ་མེད་པ་ཡིན་ནོ་ཞེས་བྱ་བ་ནི་་་
འདོད་པ་ན་སྤྱོད་པའི་གཟུགས་ལས་གཟུགས་ན་སྤྱོད་པ་དང་ལ། གཟུགས་ན་
སྤྱོད་པ་བས་གཟུགས་མེད་པ་ན་སྤྱོད་པ་དང་བ་ཡིན་ཞིང་། དེ་ལས་ཆེས་དང་བ་
གཞན་མེད་དེ། དེའི་ཕྱིར་གཟུགས་མེད་པ་དེ་དག་ཁོ་ན་ཡིན་གྱི། སྲིད་པ་བར་
མ་དང་གཟུགས་ན་སྤྱོད་པ་ནི་མ་ཡིན་ནོ་ཞེ་ན་སྲིད་པའི་རྩེ་མོ་ཁོ་ན་གཟུགས་མེད་་་
པར་འགྱུར་གྱི། ནམ་མཁའ་མཐའ་ཡས་སྐྱེ་མཆེད་ལ་སོགས་པ་གསུམ་ནི་མ་ཡིན་
ཏེ༑ དེ་ལས་གཞན་པ་གཟུགས་ཆེས་དང་བ་མེད་པའི་ཕྱིར་རོ། །ཅིའི་ཕྱིར་ཞེ་
ན་སྙོམས་པར་འཇུག་པ་བཞིན་དུ་སྐྱེ་བ་ཁྱད་པར་དུ་འཕགས་པའི་ཕྱིར་རོ་ཞེས་བྱ་་
བ་འབྱུང་སྟེ། ཇི་ལྟར་ནམ་མཁའ་མཐའ་ཡས་སྐྱེ་མཆེད་ལ་སོགས་པའི་སྙོམས་་
པར་འཇུག་པ་དག་ཆེས་ཤིན་ཏུ་ཁྱད་པར་དུ་འགག་པའི་དབྱེ་བས་གནས་པ་དེ་་
119-796