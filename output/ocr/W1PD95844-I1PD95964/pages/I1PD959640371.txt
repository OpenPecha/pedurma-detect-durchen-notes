ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
342
སྔར་བཤད་པ་བཞི་དང་། ལམ་མཐོང་བས་སྤང་བར་བྱ་བ་གསུམ་དང་། དེ་་
བཞིན་དུ་གཟུགས་དང་གཟུགས་མེད་པ་ན་སྤྱོད་པ་རྣམས་སོ། །ཟག་པ་མེད་པ་་་
ཡང་ཞེས་བྱ་བ་ལ། དེ་ལ་ཅི་ལྟར་རིགས་པར་བཅུ་གཉིས་རྒྱས་པར་འགྱུར་ཏེ།
འདོད་པ་དང་གཟུགས་དང་གཟུགས་མེད་པ་སྤྱོད་པ་རྣམས་ལ་འགོག་པ་མཐོང་་
བས་སྤང་བར་བྱ་བ་མ་གཏོགས་པ་སོ་སོར་བཞིའོ། །ཟག་པ་མེད་པ་ནི་འདོད་
པ་ན་སྤྱོད་པའི་མིག་གི་དབང་པོའི་ཆོས་ཤེས་པའི་ཕྱོགས་དང་མཐུན་པ་ཡིན་ལ།
གཟུགས་ན་སྤྱོད་པའི་ནི་རྗེས་སུ་ཤེས་པའི་ཕྱོགས་དང་མཐུན་པ་ཡིན་ནོ། །འདི་་་
དཔྱད་•པར་བྱའོ། །ཕྲ་རྒྱས་གང་དག་གིས་སེམས་གང་ཞིག་ཕྲ་རྒྱས་དང་བཅས་
པ་ཞེས་བརྗོད་ལ། ཅི་ཕྲ་རྒྱས་དེ་དག་སེམས་དེ་ལ་རྒྱས་པར་འགྱུར་ཞེ་ན།
འདི་ལ་ངེས་པ་མེད་དེ་མ་སྤངས་པ་རྒྱས་པར་འགྱུར་གྱི། སྤངས་པ་ནི་རྒྱས་པར་་
མི་འགྱུར་རོ། །འདི་སྐད་དུ་བསྟན་བཅོས་ལས། རྒྱས་པར་འགྱུར་བ་ཡང་ཡོད།
རྒྱས་པར་མི་འགྱུར་བ་ཡང་ཡོད་དོ། །གང་རྒྱས་པར་འགྱུར་ཞེ་ན། སེམས་དེ་་
དང་མཚུངས་པར་ལྡན་པ་དང་དེ་ལ་དམིགས་པ་སྤང་མ་སྤངས་པའི་ཕྲ་རྒྱས་གང་་་
དག་ཡིན་པའོ། །རྒྱས་པར་མི་འགྱུར་བ་གང་ཞེ་ན། སེམས་དེ་དང་མཚུངས་་་
པར་ལྡན་པ་སྤངས་པའི་ཕྲ་རྒྱས་གང་དག་ཡིན་པའོ།
།ཡང་ཕྲ་རྒྱས་དང་བཅས་་་
པའི་སེམས་གང་ཞིག་ཡིན་ལ། དེ་དག་ཇི་ལྟར་ཕྲ་རྒྱས་བཅས་པ་ཡིན་ཞེ་ན།
རེ་ཞིག་ཕྲ་རྒྱས་དང་བཅས་པ་ནི་ཇི་སྐད་དུ་བཤད་པའི་ཁམས་གསུམ་པ་རྣམ་པ་་
བཅོ་ལྔལྔའོ། །རྣམ་པ་གཉིས་ཀྱིས་ན་ཕྲ་རྒྱས་དང་བཅས་པ་ཞེས་བྱ་སྟེ། རྒྱས་
པར་འགྱུར་བའི་ངོ་བོ་དང་། ལྷན་•ཅིག་པའི་ངོ་བོས་སོ། །དེ་དང་མཚུངས་་་
པར་ལྡན་པའི་ཕྲ་རྒྱས་སྤངས་པའི་སྤངས་པ་རྣམས་ཀྱིས་དེ་ལ་དམིགས་པ་ཡང་་་
སྤངས་པ་ནི་མ་ཡིན་ནོ། །ཇི་སྲིད་དུ་ཕྲ་རྒྱས་དེའི་ཐོབ་པ་དག་གིས་སེམས་དེའི་་
119-357