کام
བསྟན་འགྱུར། སྣ་ཚོགས། ༼༣༽ ༢༢༥
འཕགས་པའི་གང་ཟག་ཚེ་གཞན་དུ་བུད་མེད་ཉིད་ཐོབ་པ་མ་ཡིན་ནོ། །ངེས་པར་
འབྱེད་པའི་ཆ་དང་མཐུན་པ་གསུམ་རྣམས་སུ་མཚན་ཡོངས་སུ་གྱུར་པ་དེ་དག་གཉི་
གའི་རྟེན་ཅན་ཡང་ཕན་ཚུན་རྒྱུ་ཉིད་དུ་སྒྲུབ་•པར་བྱེད་དོ། ། །ཆོས་ཀྱི་མཆོག་བུད་
མེད་ཀྱི་རྟེན་ཉིད་གཉི་ག་འཕགས་པའི་རྒྱུ་སྟེ། སྐྱེས་པ་ཉིད་ཐོབ་པ་སྲིད་པའི་ཕྱིར་
རོ༑ །སྐྱེས་པའི་རྟེན་ཉིད་ཀྱིས་ནི་རྟེན་དེས་བུད་མེད་ཉིད་སོ་སོར་བརྟགས་པའི་
འགོག་པ་• ཐོབ་པ་མེད་པའི་ཕྱིར་རོ། །ས་བོར་ནས་ཡང་ས་འཕོ་བ་ཞེས་བྱ་བ་ནི་
་གཞན་སྐྱེ་བ་ནས་གཞན་སྐྱེད་པར་བྱེད་པ་མ་ཡིན་ནོ་ཞེས་སྟོན་པར་བྱེད་དོ། །
རིས་མཐུན་པ་གཏོང་བས་འདོར་གྱི་ས་འཕོ་བས་མ་ཡིན་ནོ། །སོ་སོ་སྐྱེ་བོ་ས་གང་
བའི་ངེས་པར་འབྱེད་པའི་ཆ་དང་མཐུན་པ་འཐོབ་•པར་འགྱུར་བ་ཡང་དེའི་གོང་་
དུ་སྐྱེ་བ་ན་ངེས་པར་འབྱེད་པའི་ཆ་དང་མཐུན་པ་དག་གཏོང་བ་མ་ཡིན་ནམ་ཞེ་ན།
འདི་ནི་ཡོད་པ་མ་ཡིན་ཏེ། རིས་མཐུན་པ【གཏོང་བ་ཁོ་ནས་གཏང་བའི་ ཕྱིར་་
རོ༑ །འཆི་བའི་སྲིད་པ་ལ་གནས་པའི་དེ་དག་འདོར་བ་ནི་བར་མ་དོའི་སྲིད་པས་
འདོར་རོ། །དེའི་ཕྱིར་གོང་དུ་སྐྱེ་བ་ལ་དེ་མེད་པ་ལ་ནི་གང་ཞིག་འདོར་བ་ནི་འཆི་
བ་ཁོ་ནས་སོ་ཞེས་བྱའོ། །སོ་སོ་སྐྱེ་བོ་ཁོ་ན་དེ་ལྟར་གཏོང་ངོ་ཞེས་བྱ་བ་ཏི་• ལྟར་
ཤེས་ཤེ་ན། བསྟན་བཅོས་ལས་སྒོ་ང་དང་ནུར་ནུར་པོ་ལ་སོགས་པར་གྱུར་པའི་སོ་
སོ་སྐྱེ་བོ་ནི་ལུས་དང་ལྡན་གྱི་ལུས་ཀྱི་ལས་ནི་མ་ཡིན་ནོ་ཞེས་འབྱུང་བའི་ཕྱིར་རོ། །
འཕགས་པའི་གང་ཟག་ནི་དེ་ལྟ་མ་ཡིན་ཏེ། དེའི་དགེ་བའི་རྩ་བའི་རྒྱུད་ནི་མཐོང་
བའི་ལམ་གྱིས་ཉེ་བར་སྦྲེལ་བའི་ཕྱིར་རོ། །ཚེ་དེ་ཉིད་ལ་གདོན་མི་ཟ་བར་ཞེས་བྱ་
བ་ནི། མི་ལྕོགས་པ་མེད་པ་དང་བསམ་གཏན་ཁྱད་པར་ཅན་གྱི་ས་པ་དག་བསྐྱེད་
པས་ནི་ཚེ་དེ་ཉིད་ལ་གདོན་མི་ཟ་བར་བདེན་པ་རྣམས་མཐོང་བ་མ་ཡིན་ནོ། །
གཞན་དག་ན་རེ་དངོས་གཞིས་དེ་ཉིད་ལ་མྱ་ངན་ལས་འདའ་བར་འགྱུར་ཏེ་ཡིད་་་
119-496