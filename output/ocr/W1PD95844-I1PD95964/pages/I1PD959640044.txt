१०
བསྟན་འགྱུར། སྣ་ཚོགས། ༼རྡ༽ ༢༢༥
པ་མ་ཡིན་ཞིང་རྣམ་པར་རིག་བྱེད་མ་ཡིན་པ་ཡང་མེད་དོ། །དེའི་ཕྱིར་གདོན་མི་
ཟ་བར་རྣམ་པར་རིག་བྱེད་མ་ཡིན་པ་ཁས་བླང་བར་བྱ་སྟེ།
དེ་ལྟ་མ་ཡིན་ཏེ་རྣམ་
པར་རིག་བྱེད་མ་ཡིན་པ་མེད་ན་ནི་ལས་ཀྱི་ལམ་མི་འགྲུབ་པར་འགྱུར་རོ། །ཡང་
ལུང་བསྒོ་ནས་ལས་ཀྱི་ལམ་ཡིན་པར་འགྱུར་རོ་སྙམ་ན།
དེའི་ཕྱིར་ལུང་བསྒོ་བ་་་
ཙམ་ནི་ཞེས་བྱ་བ་རྒྱས་པར་སྨོས་སོ།
།དེ་ཉིད་ལ་རྒྱུ་སྨོས་པ་ནི་ལས་དེ་མ་བྱས་་་་
པའི་ཕྱིར་རོ་ཞེས་བྱ་བའོ།
།ལུང་བསྒོ་བའི་ཚེ་སྲོག་གཅོད་པ་ལ་སོགས་པའི་ལས་་
དེ་ལ་བྱས་པའི་ཕྱིར་ཏེ། ལས་མ་བྱས་པར་ནི་དངོས་གཞིའི་ལས་ཀྱི་ལམ་རིགས་པ་
མ་ཡིན་ནོ། །ལས་བྱས་པ་ནི་●ལས་ཀྱི་ལམ་དུ་འགྱུར་རོ་སྙམ་པའི་དོགས་•པ་
བསལ་བའི་ཕྱིར། · བྱས་སུ་ཟིན་ཀྱང་དེའི་རང་གི་ངོ་བོ་ལ་ཁྱད་པར་མེད་པའི་ཕྱིར་
རོ་ཞེས་སྨོས་ཏེ། ལས་བྱ ས་སམ་མ་བྱས་ཀྱང་རུང་སྟེ། ལུང་བསྒོ་བ་ལ་ནི་
བདག་ཉིད་ཀྱི་ཁྱད་པར་མེད་ན། སྔ་མ་དང་ཕྱི་མ་ཁྱད་པར་མ་སྐྱེས་པ་དེ་ནི་ཇི་་
ལྟར་ཕྱིས་ལས་ཀྱི་ལམ་དུ་འགྱུར། སྐྱེ་མཆེད་བཅུ་གཅིག་གིས་མ་བསྡུས་པ་ཞེས་བྱ་
བ་ནི་ཆོས་ཀྱི་སྐྱེ་མཆེད་མ་གཏོགས་པ་ལྷག་མ་བཅུ་གཅིག་གོ། །ཡིད་ཀྱི་སྐྱེ་མཆེད་
ལྟར་གཟུགས་ཅན་མ་ཡིན་པའོ་ཞེས་ནི་མ་གསུངས་སོ། །དགོས་པ་ཅི་ཞིག་ཡོད་་་
པར་འགྱུར་ཞེས་བྱ་བ་རྒྱས་པར་འབྱུང་ངོ་། །སྙོམས་པར་ཞུགས་པ་ལ་ལུས་དང་་
ངག་གི་ལས་ཀྱི་མཐའ་རྣམས་མི་རུང་ཕྱིར་ཏེ། ལམ་ལ་སྙོམས་པར་ཞུགས་པ་ནི་་་
ཚིག་ཏུ་མི་སྨྲ་ཞིང་ལུས་མི་གཡོ་ལ་ཆོས་གོས་ལ་སོགས་པ་ཚོལ་བ་ཡང་མ་ཡིན་ནོ།
།
མི་རུང་བའི་ཕྱིར་རོ་ཞེས་བྱ་བ་ནི་མི་སྲིད་པའི་ཕྱིར་རོ་ཞེས་བྱ་བའི་ཐ་ཚིག་གོ།
།
མི་སྲིད་པ་ནི་དེ་དག་ཀུན་ནས་སློང་བའི་སེམས་རྣམས་ཁ་ཕྱིར་བལྟས་ཏེ་འཇུག་པའི་
ཕྱིར་རོ།
།དེའི་ཕྱིར་གདོན་མི་ཟ་བར་རྣམ་པར་རིག་བྱེད་མ་ཡིན་པ་ཁས་བླང་་་་
བར་བྱ་སྟེ། དེ་མེད་ན་ནི་ལམ་ཡན་ལག་བརྒྱད་པ་ཞེས་བྱ་བ་འགལ་བ་ཡིན་ནོ།
119-30