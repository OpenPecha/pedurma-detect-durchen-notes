५०
བསྟན་འགྱུར། སྣ་ཚོགས། ༼༩༽༽ ༢༢༥
བཅས་པ་དང་བསྒོམ་པས་སྤང་བར་བྱ་བས་རྣམ་པར་རིག་བྱེད་ཀུན་ནས་སློང་བར་
བྱེད་དེ་གང་ཡང་རུང་བ་ཞིག་མ་ཚང་བས་ནི་མ་ཡིན་ནོ། །ཅིའི་ཕྱིར་ཞེ་ན།
བརྟགས་ཤིང་དཔྱད་ནས་ཚིག་ཏུ་སྨྲའི་མ་བརྟགས་མ་དཔྱད་པར་ནི་མ་ཡིན་ནོ་ཞེས་
འབྱུང་བའི་ཕྱིར་ལ། མཐོང་བས་སྤང་བར་བྱ་བ་ནི་ཁ་ནང་དུ་བལྟས་ནས་འཇུག་
པའི་ཕྱིར་རྣམ་པར་རིག་བྱེད་ཀུན་ནས་སློང་བར་མི་ནུས་སོ། །བསྒོམ་པར་བྱ་བ་་
ནི་ཁ་ཕྱིར་བལྟས་ཏེ་འཇུག་པའི་ཕྱིར་ནུས་ན་འདོད་པའི་ཕྱིར་ན་ནི་བསྒོམ་པས་སྤང་
བར་བྱ་བ་བསྒྲིབས་པ་མ་ཡིན་ཏེ། འཇིག་ཚོགས་དང་མཐར་འཛིན་པར་ལྟ་
བ་ལས་མ་གཏོགས་པའི་བསྒྲིབས་ལ་ལུང་དུ་མ་བསྟན་པ་གཞན་མེད་པའི་ཕྱིར་ལ།
དེ་གཉིས་ཀྱང་མཐོང་བས་སྤང་བར་བྱ་བ་ཡིན་པའི་ཕྱིར་རོ། །ཚངས་པའི་འཇིག་
རྟེན་གྱི་གོང་ན་རྟོག་པ་དང་དཔྱོད་པ་དག་ཡོད་པ་ཡང་མ་ཡིན་ཏེ། དེའི་ཕྱིར་་་་
གང་ཡང་རུང་བ་དང་བྲལ་བའི་ཕྱིར་བསམ་གཏན་གཉིས་པ་ལ་སོགས་པ་དག་ན་་་
རྣམ་པར་རིག་བྱེད་མེད་ལ། འདོད་པའི་ཁམས་ན་བསྒྲིབས་པ་ཡང་མེད་དོ། །
འདོད་པའི་ཁམས་ན་ཀུན་ནས་སློང་བ་མེད་པས་བསྒྲིབས་པ་མེད་དོ་ཞེས་བྱ་བས་་་
རྣམ་པར་དཔྱོད་པ་སྐྱེས་པས་འདྲི་བ་ནི་ཡང་ཅི་ཀུན་ནས་སློང་བའི་དབང་ཁོ་ནས་་
ཆོས་རྣམས་ཀྱི་ཞེས་བྱ་བ་རྒྱས་པར་འབྱུང་བའོ། །ཐར་པ་དམ་པའི་དོན་དུ་དགེ་་
ཞེས་བྱ་བས་ནི་དོན་གྱི་ངོ་བོ་ཉིད་དང་མཚུངས་པར་ལྡན་པ་དང་ཀུན་ནས་སློང་་་་་
བས་དགེ་བ་ནི་ཀུན་རྫོབ་ཏུ་ཡིན་ནོ་ཞེས་བསྟན་པར་འགྱུར་རོ། །དེ་ནི་གཅིག་ཏུ་
ཤིན་ཏུ་དགེ་བ་མ་ཡིན་ཏེ་འདུ་བྱེད་དང་འགྱུར་བའི་སྡུག་བསྔལ་དག་གིས་བདེ་བ་་
མ་ཡིན་པའི་ཕྱིར་རོ། །མྱ་ངན་ལས་འདས་པ་ཞེས་བྱ་བ་རྒྱས་པར་འབྱུང་བས་ནི་
འདིར་དགེ་བའི་དོན་ནི་བདེ་བའི་དོན་ཡིན་ནོ་ཞེས་སྟོན་ཏོ། །དེ་ལྟར་རྣམ་པར་་
སྨིན་པ་བདེ་བ་ཉིད་ཀྱིས་ཕུང་ཁྲོལ་ཐམས་ཅད་སེལ་བའི་དོན་གྱིས་ལྷག་མ་རྣམས་་་
119-50