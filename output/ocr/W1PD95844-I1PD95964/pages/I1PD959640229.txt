ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२१५
ཡིན་པར་སྨྲ་སྟེ། ཇི་ལྟར་སྲོག་གཅོད་པ་ནི་ཞིང་བཟང་ངམ་ངན་ཡང་རུང་སྟེ།
ཐམས་ཅད་དུ་འབྲས་བུ་ཡིད་དུ་མི་འོང་བ་ཡིན་པ་དེ་བཞིན་དུ། སྦྱིན་པ་ཡང་་་་
ཞིང་བཟང་ངམ་ངན་ཡང་རུང་སྟེ་ཐམས་ཅད་དུ་འབྲས་བུ་ཡིད་དུ་འོང་བ་ཁོ་ན་་་་་
ཡིན་ནོ། །ཞིང་གི་ཁྱད་པར་གྱིས་ནི་འབྲས་བུ་ཆེ་བའམ་ཆུང་བའམ་འབྲས་བུ་མེད་
པར་འགྱུར་གྱི་འབྲས་བུ་ཡིད་དུ་མི་འོང་བར་ནི་མི་འགྱུར་རོ། །འཆལ་བའི་ཚུལ་་
ཁྲིམས་མི་དགེའི་གཟུགས། །ཞེས་བྱ་བ་ནི་འཆལ་བའི་ཚུལ་ཁྲིམས་ལུས་དང་ངག་
གི་རང་བཞིན་ཡིན་པའི་ཕྱིར་ཏེ། དེ་ནི་སྲོག་གཅོད་པ་སྦྱོར་བ་དང་མཇུག་དང་་་
བཅས་པ་ནས་ཚིག་ཀྱལ་པའི་བར་ཡིན་ནོ། །དེའི་ཕྱིར་མི་དགེ་བའི་གཟུགས་སྤོང་
བ་དེ་ནི་ཚུལ་ཁྲིམས་ཡིན་ནོ། །ཡང【འཆལ་བའི་【ཚུལ་ཁྲིམས་སྤོང་བ་ཁོ་ན་ཚུལ་
ཁྲིམས་ཡིན་ནམ་ཞེ་ན་སྨྲས་པ་མ་ཡིན་ཏེ་སངས་རྒྱས་ཀྱིས་ནི་བཅས་པ་ཡང་ངོ་། །
དུས་མ་ཡིན་པའི་ཟས་ཟ་བ་ལ་སོགས་པ་བཅས་པའི་ཁ་ན་མ་ཐོ་བ་སྤོང་བ་རྣམ་པ་་
གཉིས་ཀྱང་ཚུལ་ཁྲིམས་ཡིནན་ནོ། །བསླབ་པ་མནོས་པ་ཞེས་བྱ་བ་ནི་བཅས་པའི་་་
ཁ【ན་མ་•ཐོ་བ་ནི་རང་བཞིན་གྱིས་འཆལ་བའི་ཚུལ་ཁྲིམས་མ་ཡིན་གྱི། འོ་ན་ཅི་
ཞེ་ན། དེ་ནི་བསླབ་པ་མནོས་པ་གང་ཡིན་པ་དེ་ལ་འཆལ་བའི་ཚུལ་ཁྲིམས་སུ་་་་
འགྱུར་རོ། །བཟློག་པས་མ་དག་པའོ་ཞེས་བྱ་བ་ནི། གང་ཡང་རུང་བ་མ་ཚང་
བ་དང་མ་དག་པ་ཞེས་བྱ་བའི་དོན་ཏོ། །རེ་ཞིག་འཆལ་བའི་ཚུལ་ཁྲིམས་ཀྱིས།
ཞེས་རྒྱས་པར་འབྱུང་བ་ལ། འཆལ་བའི་ཚུལ་ཁྲིམས་ནི་ཆེད་དུ་བསམས་ནས་་་་་
ལྟུང་བ་ཕྱུང་བའོ། །འཆལ་བའི་ཚུལ་ཁྲིམས་ཀྱི་རྒྱུ་ནི་ཆགས་པ་ལ་སོགས་པ་ཉོན་་
མོངས་པ་དང་ཉེ་བའི་ཉོན་མོངས་པ་རྣམས་སོ། །ཚུལ་ཁྲིམས་དེ་ཉིད་ཀུན་སློང་དུ་
གྱུར་པའི་ཉོན་མོངས་པ་དང་ཉེ་བའི་ཉོན་མོངས་པ་རྣམས་ཀྱི་གཉེན་པོ་ནི་དྲན་པ་་
ཉེ་བར་གཞག་པ་རྣམས་ཏེ། དེ་དང་རྗེས་སུ་མཐུན་པའི་ཕྱིར་དང་ཕན་འདོགས་
119-215