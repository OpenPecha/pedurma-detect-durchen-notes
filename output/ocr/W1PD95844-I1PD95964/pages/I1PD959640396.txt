३८२
བསྟན་འགྱུར། སྣ་ཚོགས།
२२५
གནོད་སེམས་སོ། །སེམས་རྣམས་དགུག་•པ་དང་སྐྲག་པ་དང་བརྡེག་པ་དང་་
འཆིང་བ་ལ་སོགས་པའི་ལམ་ལ་ཞུགས་པ་ནི་རྣམ་པར་འཚེ་བའོ། །ཁྲོ་བ་ནི་དེ་
གཉིས་ལས་གཞན་པ་སེམས་ཅན་དང་སེམས་ཅན་མ་ཡིན་པ་དག་ལ་ཀུན་ནས་་་
མནར་སེམས་པ་ཡིན་ཏེ། དཔེར་ན་དགེ་སློང་ཚུལ་ཁྲིམས་དང་ལྡན་པ་རྣལ་འབྱོར་
དང་ལྡན་པ་ཡོངས་སུ་གཏོང་བ་ལྟ་བུའོ།
།འཆབ་པ་ནི་ཁ་ན་མ་ཐོ་བ་འཁྱུད་པའོ་
ཞེས་བྱ་བ་ལ་ཁ་ན་མ་ཐོ་བ་ནི་སྨད་པར་བྱ་བ་སྟེ། ཚུལ་ཁྲིམས་དང་སྤྱོད་པ་དང་
འཚོ་•བ་རྒུད་པ་དག་ཡིན་ལ། འཁྱུད་པ་ནི་དེ་སྦེད་པར་འདོད་པའི་རྒྱུ་སྟེ། སྡིག་་
།གོ་་
པ་ནང་དུ་གཞག་པ་ཕྱིར་མི་མངོན་པར་བྱེད་པའོ་ཞེས་བྱ་བའི་དོན་ཏོ།
རིམས་བཞིན་དུ་ཤེས་པ་དང་མི་ཤེས་པ་རྣམས་ཀྱི་ཡིན་ནོ་ཞེས་བྱ་བ་ནི། རྒྱལ་པོ་ལ་
སོགས་པས་ཤེས་པ་རྣམས་ཀྱི་ནི་བདག་ལ་རྙེད་པ་དང་བཀུར་སྟི་མེད་པར་འགྱུར་རོ་
སྙམ་དུ་སྲེད་པའི་རྒྱུ་མཐུན་པ་ཡིན་ནོ། །མི་ཤེས་པ་རྣམས་ཀྱི་ནི་མ་རིག་པའི་རྒྱུ་
མཐུན་པ་ཡིན་ཏེ། ལས་བདག་གིར་བྱ་བ་ཉིད་དུ་མ་དང་པོ་•ནི་ཁ་ན་མ་ཐོ་བ་
འཆབ་ཀྱི་གཙང་མར་བྱ་བའི་ཕྱིར་གཞན་གྱི་ཐད་དུ་འཆག་•པར་མི་བྱེད་དོ། །
འདིའི་མཚན་ཉིད་བརྗོད་པར་བྱ་སྟེ། རྙེད་པ་དང་བཀུར་སྟི་དང་གྲགས་པས་ཡིད་
ངེས་པར་བཅིངས་པས་རང་གི་ཉེས་པར་སྤྱོད་པ་མི་མངོན་པར་བྱེད། འདོད་པས་•
སྲེད་པ་དང་རྨོངས་•པའི་རྒྱུ་མཐུན་པའི་སེམས་ཉེ་བར་ཉོན་མོངས་པ་ནི་འཆབ་པ་
ཞེས་བྱ་བ་ཡིན་ནོ། །ཁྲེལ་མེད་པ་མ་རིག་པའི་རྒྱུ་མཐུན་པ་ཇི་ལྟར་ཡིན་ཞེ་ན།
གང་གི་ཕྱིར་ཁྲེལ་མེད་པ་འཇིག་པར་མི་ལྟ་བ་ཡིན་པའི་ཕྱིར་རོ། །ཐེ་ཚོམ་ལས་་་
འགྱོད་ཅེས་བྱ་བ་ནི་ཉོན་མོངས་པ་ཅན་བརྗོད་པའི་ཕྱིར་རོ། །དེ་ལ་རྒྱུ་ནི་གཞན་
འདྲིད་པའོ་ཞེས་བྱ་བ་ནི། གཞན་འདྲིད་པའི་བསམ་པས་ལོག་པ་ཉེ་བར་སྟོན་པའི་
རྒྱུར་གྱུར་པ་ཡང་དག་པའི་ཏིང་ངེ་འཛིན་གྱིས་གཞོམ་བྱར་གྱུར་པ་སེམས་མ་ཞི་བ་་
119-382