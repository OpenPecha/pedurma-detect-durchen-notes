१२०
བསྟན་འགྱུར། སྣ་ཚོགས། ༼རྡ༽ ༢༢༥
ཁོ་ན་བདེ་བ་མ་ཡིན་ནོ་ཞེས་བྱ་བར་ཤེས་སོ། །བྱེ་བྲག་ཏུ་སྨྲ་བ་རྣམས་ན་རེ།
བདེ་བའི་དབང་པོ་མདོ་ལས་བདེ་བའི་སྒྲས་བརྗོད་པའི་ཕྱིར་མདོ་དང་འགལ་བ་་
མེད་དོ་ཞེས་ཟེར་རོ།
།འདི་ནི་འདིར་མདོ་ལས་བསམ་གཏན་གྱི་ཡན་ལག་ཏུ་མ་་
བཞག་སྟེ། ཤིན་ཏུ་སྦྱངས་པ་བདེ་བའི་དབང་པོར་མི་འདོད་དོ། །བདེ་བའི་རྒྱུ་
ཉིད་ཀྱི་ཕྱིར་ཤིན་ཏུ་སྦྱངས་པ་བསམ་གཏན་གྱི་ཡན་ལག་ཏུ་རྣམ་པར་བཞག་པ་ལ་་
བདེ་བའི་སྒྲས་བརྗོད་དོ། །དཔེར་ན་བདེ་བ་གསུམ་སྤངས་པ་བདེ་བ་ལས་ཕྱིར་་་
ཕྱོགས་པ་འགོག་པའི་བདེ་བ་ཞེས་བྱ་བ་ལྟ་བུའོ། །འདི་ནི་སྔར་ཉིད་དུ་ནི ཐི་•
ཏམ༑ གང་གི་ཕྱིར་བསམ་གཏན་གསུམ་པའི་ཤིན་ཏུ་སྦྱངས་པར་བདེ་བར་་་་
བརྗོད་ཅེ་ན། གལ་ཏེ་སྙོམས་པར་ཞུགས་པ་ལ་ཇི་ལྟར་ལུས་ཀྱི་རྣམ་པར་ཤེས་པ་་
འབྱུང་ཞེས་བྱ་བ་ནི་དེ་དག་གི་བདེ་བའི་དབང་པོ་ཐམས་ཅད་ལུས་ཀྱི་ཡིན་པ་ཁས་
བླངས་ནས་སྙོམས་པར་ཞུགས་པ་ལ་ནི་ལུས་ཀྱི་རྣམ་པར་ཤེས་པ་ཀུན་ཏུ་འབྱུང་བར་
མི་རུང་སྟེ། ཁ་ཕྱིར་བལྟས་•པར་འཇུག་པའི་ཕྱིར་དང་རྣམ་པར་ཤེས་པ་གཉིས་
ཅིག་ཅར་མེད་པའི་ཕྱིར་རོ་ཞེས་བྱ་བའོ། །ཏིང་ངེ་འཛིན་གྱི་ཁྱད་པར་ལས་སྐྱེས་་
པ་ཞེས་བྱ་བ་ནི་ཏིང་ངེ་འཛིན་གྱི་ཁྱད་པར་ནི་བསམ་གཏན་གསུམ་པ་སྟེ། དེ་་
ལས་སྐྱེས་པ་ནི་ཏིང་ངེ་འཛིན་གྱི་ཁྱད་པར་ལས་སྐྱེས་པའོ། །ཤིན་ཏུ་སྦྱངས་པ་་
ཞེས་བྱ་བ་ནི། དེ་ལ་ཤིན་ཏུ་སྦྱངས་པ་ཞེས་བྱ་བ་སྟེ་ལུས་མཉེན་པར་བྱེད་པའི་་་
ཕྱིར་རོ། །བདེ་བ་མྱོང་བར་འགྱུར་བ་ཞེས་བྱ་བ་ནི་བདེ་བའི་ཡུལ་ལོ། །ལུས་ལ་
རྒྱས་པའི་ཕྱིར་རོ་ཞེས་བྱ་བ་ནི་ལུས་ལ་ཁྱབ་པའི་ཕྱིར་རོ། །སྙོམས་པར་ཞུགས་•
པ་ལ་ལུས་ཀྱི་རྣམ་པར་ཤེས་པ་འབྱུང་བ་ནི་དེ་ལྟ་བུའོ།
།བྱེ་བྲག་ཏུ་སྨྲ་བ་རྣམས་
ན་རེ། །དེར་གནས་སྐབས་ལ་འདོད་པ་མ་ཡིན་ཏེ་འདིར་མངོན་པར་དབེན་པའི་
དགའ་བ་དང་བདེ་བ་ལས་སྐྱེས་པར་གྱུར་པ་རྣམས་ཀྱིས་དེའི་ལུས་ཀྱི་གནས་ངན་་་
119-820