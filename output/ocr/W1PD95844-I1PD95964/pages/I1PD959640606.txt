५९२
བསྟན་འགྱུར། སྣ་ཚོགས།
२२५
པས༑ དེའི་ཕྱིར་དགྲ་བཅོམ་པ་ལས་ཡོངས་སུ་ཉམས་●པས་ཡོངས་སུ་ཉམས་
པར་འགྱུར་བ་ནི་མ་ཡིན་ནོ། །དེ་ནི་དང་པོ་ཁོ་ནར་མི་སློབ་པའི་གནས་སྐབས་་་
ཡིན་ན། གང་སོ་སོ་སྐྱེ་བོའི་གནས་སྐབས་སུ་དབང་པོ་སྦྱངས་པས་ཐོབ་པ་ལྟ་ཅི་་
སྨོས།༑ སློབ་པས་ཀྱང་སོ་སོ་སྐྱེ་བོའི་གནས་སྐབས་སུ་དབང་པོ་སྦྱངས་པས་གང་་
ཐོབ་པ་དེའི་ཕྱིར་ཡོངས་སུ་ཉམས་པ་མ་ཡིན་ནོ། །རིགས་ཁྱད་པར་ཅན་རྙེད་པའི་
ཕྱིར་ཞེས་བྱ་བ་ནི། དེས་ཀུན་ནས་དྲངས་པའི་རིགས་གང་ཡིན་པ་དེ་སྙེད་པའི་་་
ཕྱིར་ཡོངས་སུ་མི་ཉམས་ཏེ། འཕེལ་བ་ཁོ་ནར་འགྱུར་གྱི་ཡོངས་སུ་ཉམས་པར་མི་་་
འགྱུར་རོ། །འདི་སྐད་བཤད་པར་འགྱུར་ཏེ། ཡོངས་སུ་ཉམས་པའི་ཆོས་ཅན་
དབང་པོ་སྦྱངས་པས་རྟོགས་པའི་སྐལ་བ་ཅན་ཐོབ་པ་དེ་སློབ་པར་གྱུར་ཅིང་རིགས་
དེ་ལས་ཀྱང་ཡོངས་སུ་ཉམས་ན་ལུགས་ལས་བཟློག་པ་གནས་པ་ལས་མི་བསྐྱོད་•
པའི་རིགས་ནས་འཆི་བར་སེམས་པའི་ཆོས་ཅན་གྱི་རིགས་ཀྱི་བར་ལ་མི་གནས་སོ། །
འོ་ན་ཅི་ཞེ་ན། ཡོངས་སུ་ཉམས་པའི་ཆོས་ཅན་གྱི་རིགས་ཁོ་ན་ལ་གནས་སོ། །
འདིར་རིགས་ལ་●གནས་པའི་སྒོ་ནས་རིགས་ཀྱི་ཁྱད་པར་ཐོབ་པས་དབང་པོ་སྦྱངས་
པ་ཐོབ་པ་ལས་ཀྱང་རིགས་ལས་ངེས་པར་ཉམས་པར་འགྱུར་རོ། །དེ་ཁྱད་པར་གྱི་་
འབྲས་བུ་དོར་ནས་འབྲས་བུ་ཐོབ་པ་འཕེལ་བར་བྱེད་དོ། །དེའི་ཕྱིར་བསྟན་བཅོས་
ལས་རིགས་ལས་ཡོངས་སུ་ཉམས་ཀྱང་འབྲས་བུ་ལས་ཡོངས་སུ་ཉམས་པར་མི་་་་
འགྱུར་ཏེ། རིགས་གོང་མ་ཡོངས་སུ་ཉམས་ཀྱང་རིགས་འོག་མས་བསྡུས་པའི་འབྲས་
བུ་དེ་ཉིད་ལ་གནས་པའི་ཕྱིར་རོ། །མཐར་གྱིས་པ་དབང་པོ་རྣོན་པོ་རྣམས་ནི་
ཡོངས་སུ་སྦྱངས་པ་བཞིན་མཐར་གྱིས་པ་ལས་ཡོངས་སུ་ཉམས་པ་མེད་དེ། ཅིའི་
ཕྱིར་ཞེ་ན་འབད་པས་ཐོབ་པའི་•རིགས་ནི་དབང་པོ་འཕོ་བས་འདོད་པ་སྟེ།
འབད་པ་མེད་པར་ཐོབ་པ་མེད་པའི་ཕྱིར་ཉེ་བར་བསགས་པར་•འབད་པས་ཐོབ་་
119-592