ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२५
གཞན་ལ་ཡོད་པ་མ་ཡིན་ཏེ། དེའི་ཕྱིར་དེ་རྣམས་ཕྱིན་ཅི་ལོག་ཉིད་རྣམ་པར་་་་་
གཞག་གོ། །ལོག་པར་ལྟ་བ་དང་ཆད་པར་ལྟ་བ་གཉིས་ངེས་པར་རྟོག་པ་དང་་་་
གཅིག་ཏུ་ཕྱིན་ཅི་ལོག་ཡིན་མོད་ཀྱི།
སྒྲོ་འདོགས་པར་བྱེད་པ་ནི་མ་ཡིན་ཏེ།
རྫས་འཇིག་པར་ཞུགས་པའི་ཕྱིར་རོ། །ཚུལ་ཁྲིམས་དང་བརྟུལ་ཞུགས་མཆོག་ཏུ་་
འཛིན་པ་ནི་སྒྲོ་འདོགས་པར་བྱེད་ཅིང་ངེས་པར་རྟོག་པའི་བདག་ཉིད་ཡིན་མོད་ཀྱི་
གཅིག་ཏུ་ཕྱིན་ཅི་ལོག་པ་ནི་མ་ཡིན་ནོ། །དེ་ཙམ་གྱིས་དག་པར་དམིགས་པའི་་་་
ཕྱིར་ཞེས་བྱ་བ་ལ་ཉི་ཚེ་བ་དང་དུས་གཞན་ན་དག་པ་ཡིན་པས་འདོད་པ་ལ་འདོད་
ཆགས་དང་བྲལ་བ་ལ་སོགས་པ་སྲིད་པའི་ཕྱིར་ཡིན་ན། བདེ་བ་དང་གཙང་བར་
ཕྱིན་ཅི་ལོག་པ་དག་ཀྱང་འདིར་ཐལ་བར་འགྱུར་རོ། །དེ་ཙམ་གྱིས་བདེ་བ་དང་་
གཙང་བར་དམིགས་པས་དེའི་ཕྱིར་ལྟ་བ་བཞི་ལས་ཞེས་བརྗོད་པར་བྱའོ། །དེ་་་་
ཙམ་གྱིས་ཀྱང་བདེ་བ་ཉིད་དང་གཙང་བ་ཉིད་མ་ཡིནན་ཏེ། ཇི་ལྟར་ཚུལ་ཁྲིམས་་་
དང་བརྟུལ་ཞུགས་མཆོག་ཏུ་འཛིན་པས་བྱས་པའི་ལུས་དང་ངག་ཉེས་པར་སྤྱོད་པ་
ལས་དབེན་པའི་མཚན་ཉིད་ནི་དག་པ་ཉིད་དོ་ཞེས་རྣམ་གྲངས་ཀྱི་སྡུག་བསྔལ་བདེ་
བ་ཉིད་དོ་ཞེས་གཟུང་བའི་ཕྱིར་རོ། །ལྟ་བ་མཆོག་ཏུ་འཛིན་པ་ནི་མཐའ་གཅིག་་
ཏུ་ཕྱིན་ཅི་ལོག་ཡིན་ལ། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ནི་མ་
ཡིན་ནོ། །དེ་ཙམ་གྱིས་དག་པར་དམིགས་པའི་ཕྱིར་ལྟ་བ་གསུམ་ཁོ་ན་ལས་ཞེས་་
རིགས་སོ། །ཁ་ཅིག་ནི་ཚུལ་ཁྲིམས་དང་བརྟུལ་ཞུགས་ཀྱིས་བྱས་པ་ཕྱིན་ཅི་ལོག་གོ་
ཞེས་ཟེར་རོ། །ཉོན་མོངས་པ་གཞན་དག་ནི་ཞེས་བྱ་བ་ནི་འདོད་ཆགས་ལ་སོགས་
པ་བཞི་རྣམས་སོ། །དེ་དག་སྒྲོ་འདོགས་པར་བྱེད་པ་དང་ལོག་པར་འཇུག་པ་ཡིན་
མོད་ཀྱི་ངེས་པར་རྟོག་པ་ནི་མ་ཡིན་ནོ། །ཐེ་ཚོམ་ནི་ལོག་པར་འཇུག་པ་ཡིན་མོད་
ཀྱི་སྒྲོ་འདོགས་པ་དང་ངེས་པར་རྟོག་∶པ་མ་ཡིན་ནོ། །དེའི་ཕྱིར་ཕྱིན་ཅི་ལོག་མ་
119-257