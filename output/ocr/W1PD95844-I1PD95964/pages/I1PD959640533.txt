ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
476
ལ་ཞུགས་པ་ལན་ཅིག་ཕྱིར་འོང་བའི་འབྲས་བུ་དང་ཕྱིར་མི་འོང་བའི་འབྲས་བུ་ལ་་
སོགས་པའོ། །དེའི་ཕྱིར་འབྲས་བུ་ཐོབ་པར་བྱ་བ་ཐམས་ཅད་ཅེས་བྱ་བ་སྨོས་སོ། །
མཐོང་བའི་ལམ་གྱིས་བསྒོམ་པས་སྤང་བར་བྱ་བ་མི་སྤོང་བའི་ཕྱིར་དང་ཞེས་བྱ་བ་ནི།
དགྲ་བཅོམ་པ་ཉིད་ནི་སྲིད་པའི་རྩེ་མོ་པའི་བསྒོམ་པས་སྤང་བར་བྱ་བ་སྤངས་པ་་
ལས་འཐོབ་ན། མཐོང་•བའི་ལམ་གྱིས་བསྒོམ་པས་སྤང་བར་•བྱ་བ་སྤོང་བ་མ་་
ཡིན་ནོ། །སྔར་ཡང་སྲིད་པའི་རྩེ་མོ་ལས་འདོད་ཆགས་དང་བྲལ་བ་མི་སྲིད་པའི་་
ཕྱིར་རོ་ཞེས་བྱ་བ་ནི་སྔོན་སོ་སོ་སྐྱེ་བོའི་*གནས་སྐབས་ན་འཇིག་རྟེན་པའི་ལམ་གྱིས་
ད་པའི་རྩེ་མོ་ལས་འདོད་ཆགས་དང་བྲལ་བ་མི་སྲིད་པའོ། །དེ་ཡན་ཆད་ན་ས་
གཞན་མེད་པས་དེའི་ཕྱིར་དགྲ་བཅོམ་པ་ཉིད་ནི་དང་པོ་ཉིད་དུ་ཐོབ་པར་མི་ནུས་སོ། །
དད་པ་དང་ཤེས་རབ་ལྷག་པས་མོས་པ་དང་མཐོང་བས་རབ་ཏུ་ཕྱེ་བའི་ཕྱིར་རོ་་་་་
ཞེས་བྱ་བ་ནི་དང་པོ་ལྷག་པར་མོས་པས་རབ་ཏུ་ཕྱེ་བའི་ཕྱིར་དད་པས་མོས་པ་ཡིན་
གྱི། དེ་ལ་ཤེས་རབ་མེད་པ་ཉིད་ནི་མ་ཡིན་ལ་ཤེས་རབ་ལྷག་པས་མཐོང་བས་་་
རབ་ཏུ་ཕྱེ་བའི་ཕྱིར་མཐོང་བས་ཐོབ་པ་ཡིན་གྱི་དེ་ལ་དད་པ་མེད་པ་ནི་མ་ཡིན་ནོ། །
རྣམ་པ་ལྔ་སྤངས་ཀྱང་ཞེས་བྱ་བ་ནི་འདོད་པའི་ཁམས་ལ་སྔར་འཇིག་རྟེན་པའི་ལམ་
གྱིས་བསྒོམ་པས་སྤང་བར་བྱ་བ་རྣམ་པ་གཅིག་སྤངས་པ་ནས་ཇི་སྲིད་ཅི་ཡང་མེད་་
ཀྱི་སྐྱེ་མཆེད་ཀྱི་འདོད་ཆགས་དང་བྲལ་བའི་བར་སེམས་བཅུ་དྲུག་ལ་གནས་པ་རྒྱུན་
ཏུ་ཞུགས་པའི་འབྲས་བུ་ནས་ཕྱིར་མི་འོང་བའི་བར་དུ་བརྗོད་དོ། །ལན་ཅིག་ཕྱིར་•
འོང་བའི་འབྲས་བུ་ལ་ཞུགས་པ་ཞེས་མི་བྱ་ཞེ་ན་ཞེས་བྱ་བ་ལ། འབྲས་བུ་ཐོབ་ན་
ཞེས་བྱ་བ་རྒྱས་པར་འབྱུང་སྟེ། ལམ་གྱི་སྒོ་ནས་གང་ཟག་བརྒྱད【རྣམ་པར་•
གཞག་ལ། འབྲས་བུའི་སེམས་ཀྱང་འབྲས་བུའི་ཁྱད་པར་གྱི་ལམ་གཉེན་པོ་ཅན་་
ཉོན་མོངས་པའི་གཉེན་པོ་ཉིད་དོ། །དེའི་གཉེན་པོ་མ་ཡིན་ཡང་ལམ་ཐོབ་པས་་་
119-519