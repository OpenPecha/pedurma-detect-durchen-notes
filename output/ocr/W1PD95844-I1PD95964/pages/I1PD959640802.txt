已人人
བསྟན་འགྱུར། སྣ་ཚོགས། ༼རྡ༽ ༢༢༥
པར་བྱ་སྟེ་ཞེས་པའོ། །དེ་ལ་དང་པོ་ཁོ་ནར་བསམ་གཏན་རྣམས་ལས་བརྩམས་ཏེ་
གཙོ་བོ་ཡིན་པའི་ཕྱིར་རོ། །ཇི་ལྟར་གཙོ་བོ་ཡིན་ཞེ་ན། །དེའི་ཕྱིར་ཡོན་ཏན་་
ཐམས་ཅད་ཀྱི་རྟེན་ཡིན་•པའི་ཕྱིར་ཞེས་བྱ་བ་སྨོས་སོ།
།གཟུགས་མེད་པ་རྣམས་
ཀྱང་ཡོན་ཏན་གྱི་རྟེན་ཡིན་མོད་ཀྱི། །ཡོན་ཏན་ཐམས་ཅད་ཀྱི་རྟེན་ནི་མ་ཡིན་་
པས་དེ་དག་སྔར་མ་བརྗོད་དེ་དེའི་མཇུག་•ཐོགས་སུ་སྐྱེ་བའི་ཕྱིར་རོ། །བསམ་་་
གཏན་དག་ནི་རྣམ་གཉིས་ཞེས་བྱ་བ་ནི་རྒྱུ་དང་འབྲས་བུའི་བསམ་གཏན་གྱི་དབྱེ་་་
བས་སོ། །དེ་ཉིད་ཀྱི་ཕྱིར་སྐྱེ་བ་དང་སྙོམས་•པར་འཇུག་པའི་བསམ་གཏན་གྱི་བྱེ་
བྲག་གིས་ཞེས་བྱ་བ་སྨོས་སོ། །དེ་ལ་སྐྱེ་བའི་བསམ་གཏན་ནི་འབྲས་བུའོ། །
སྙོམས་པར་འཇུག་པའི་བསམ་གཏན་ནི་རྒྱུའོ།
།དེ་དག་ཀྱང་བཞི་བསམ་གཏན་་
དང་པོ་ནས་བཞི་པའི་བར་རོ་•ཞེས་བྱ་བ་ནི་འདི་དག་ཁོ་ནས་བསམ་གཏན་རྣམས་
བསྡུས་ཤིང་ཏིང་ངེ་འཛིན་རྣམས་རྣམ་པར་གཞག་གོ། །སངས་རྒྱས་བཅོམ་ལྡན་་
འདས་རྣམས་འདི་དག་ཁོ་ནས་ཇི་ལྟར་ཡེ་ཤེས་ཀྱི་ཁྱད་པར་རྣམས་སྒྲུབ་པར་མཛད་
པ་དེ་ལྟར་ཉན་ཐོས་དང་སངས་རྒྱས་རྣམས་ཀྱིས་ཏིང་ངེ་འཛིན་དེ་དག་གི་མིང་ཡང་
མི་ཤེས་སོ། །འདི་ལྟར་མདོར་བསྡུས་པ་ལས་བསམ་གཏན་བཞིའོ། །དགེ་བ་རྩེ་
གཅིག་པ་ཞེས་བྱ་བ་ལ། །འདི་ནི་སྙོམས་པར་འཇུག་པའི་བསམ་གཏན་གྱི་ཐུན་་་
མོང་གི་མཚན་ཉིད་དོ། །སེམས་རྩེ་གཅིག་པ་ཉོན་མོངས་པ་ཅན་དང་ལུང་དུ་མ་་
བསྟན་པ་ཡང་ཡོད་པས་དགེ་བ་སྨོས་སོ། །དགེ་བ་གཡེང་བ་ཡང་ཡོད་པས་རྩེ་་་་
གཅིག་པ་སྨོས་སོ། །སེམས་རྩེ་གཅིག་པས་•ནི་བསམ་གཏན་ཡིན་ཏེ་ཞེས་བྱ་བ་་་
དང་•སེམས་ལས་བྱུང་བ་●མ་སྨོས་པ་ནི་སེམས་གཙོ་བོ་ཡིན་པའི་ཕྱིར་རོ། །ཏིང་
ངེ་འཛིན་གྱི་རང་བཞིན་ཡིན་པའི་ཕྱིར་རོ་ཞེས་བྱ་བ་ནི་བསམ་གཏན་རྣམས་ལ་་་
དམིགས་པ་གཅིག་པའི་རང་བཞིན་ཡིན་པའི་ཕྱིར་རོ། །རྗེས་འབྲང་བཅས་ན་
119-788