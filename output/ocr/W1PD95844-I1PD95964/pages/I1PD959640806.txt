حمل
བསྟན་འགྱུར། སྣ་ཚོགས། ༼རྡ༽ ༢༢༥
ཕངས་སུ་དག་པའ་གཅུ་བ་ན་བ
དང་སེམས་ཡོངས་སུ་དག་པའི་གཙོ་བོ་ནི་བསམ་གཏན་བཞི་ཡིན་ནོ་ཞེས་གསུངས་
སོ༑ །དེའི་ཕྱིར་བསམ་གཏན་སེམས་ལས་གཞན་དུ་རྟོགས་པར་མི་བྱ་སྟེ། འོ་
ན་ཅི་ཞེ་ན་སེམས་རྩེ་གཅིག་པ་ཁོ་ན་བསམ་གཏན་ནོ།
།དེའི་ཕྱིར་ཏིང་ངེ་འཛིན་
ནི་སེམས་ལས་གཞན་མ་ཡིན་ནོ། །དཔེར་ན་ལྷག་པའི་ཚུལ་ཁྲིམས་ཀྱི་བསླབ་པ་་་
ཚུལ་ཁྲིམས་ཁོ་ན་ཡིན་པ་དང་། ལྷག་པའི་ཤེས་རབ་ཀྱི་བསླབ་པ་ཤེས་རབ་ཁོ་ན་
ཡིན་གྱི་དེ་ལས་གཞན་མ་ཡིན་པ་བཞིན་ནོ། །དེ་ལྟར་མདོ་དེ་ཉིད་ལས་ཚུལ་་
ཁྲིམས་ཡོངས་སུ་དག་པའི་གཙོ་བོ་དང་ལྟ་བ་ཡོངས་སུ་དག་པའི་གཙོ་བོ་དང་རྣམ་་
པར་གྲོལ་བ་ཡོངས་སུ་དག་པའི་གཙོ་བོ་ཡང་ཚུལ་ཁྲིམས་དང་ལྟ་བ་དང་རྣམ་པར་་
གྲོལ་བ་ལས་དོན་གཞན་མ་ཡིན་པ་དེ་བཞིན་དུ་སེམས་ཡོངས་སུ་དག་པའི་གཙོ་བོ་་
ཡང་སེམས་ལས་དོན་གཞན་མ་ཡིན་ནོ་ཞེས་མདོ་ལས་ཁོང་དུ་ཆུད་དོ། །དེ་ལྟ་ན་
འོ་ན་ནི་ཞེས་བྱ་བ་ལ་གལ་ཏེ་བསམ་གཏན་དག་ཏིང་ངེ་འཛིན་གྱི་རང་བཞིན་ཡིན་
ན་ཏིང་ངེ་འཛིན་ཐམས་ཅད་བསམ་གཏན་གྱི་རང་བཞིན་དུ་ཐལ་བར་འགྱུར་ཏེ་་་་
ཞེས་བྱ་བ་ནི། ཏིང་ངེ་འཛིན་དགེ་བ་དང་ཉོན་མོངས་པ་ཅན་དང་ལུང་དུ་མ་་་་
བསྟན་པ་རྣམས་ཀྱང་བསམ་གཏན་དུ་ཐལ་བར་འགྱུར་རོ་ཞེ་ནའོ། །མ་ཡིན་ཏེ་་་
ཕུལ་དུ་ཕྱིན་པ་དང་ལྡན་པ་ལ་ཞེས་བྱ་བ་རྒྱས་པར་འབྱུང་བ་ནི་ཕུལ་དུ་ཕྱིན་པ་དང་
ལྡན་པའི་ཏིང་ངེ་འཛིན་གང་ཡིན་པ་དེ་ལ་བསམ་གཏན་ཞེས་མིང་དུ་བཏགས་ཀྱི་་་
ཏིང་ངེ་འཛིན་ཙམ་ནི་མ་ཡིན་ཏེ། དེའི་•ཕྱིར་ཏིང་ངེ་འཛིན་ཐམས་ཅད་བསམ་
གཏན་དུ་ཐལ་བར་མི་འགྱུར་རོ། །ཉི་མ་བཞིན་ནོ་ཞེས་བྱ་བ་ནི་གང་ཞིག་ཡུལ་དུ་
ཕྱིན་པར་སྣང་བ་དང་ལྡན་པ་དེ་ཉིད་ལ་ཉི་མ་ཞེས་བྱ་བའོ། །སྲིན་བུ་མེ་ཁྱེར་ལ་
སོགས་པ་དག་ནི་ཉི་མ་མ་ཡིན་ནོ། །ཟུང་དུ་འབྲེལ་པར་ངང་གིས་འབྱུང་བའི་་་་
ཕྱིར་ཞེས་བྱ་བ་ལ། ཟུང་དུ་འབྲེལ་པ་ནི་ཟུང་དུ་འཇུག་པ་སྟེ་འབྲེལ་ཞེས་བྱ་བའི་
119-792