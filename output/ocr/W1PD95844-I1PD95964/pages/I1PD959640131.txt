ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
འདིས་འཁྲུ་བར་བྱེད་པས་ན། འཁྲུ་བར་བྱེད་པའི་འདག་ཆལ་ལོ་ཞེས་བྱ་བ་་་
འཐོབ་པ་བཞིན་དུ་འཁྲུ་བར་འགྱུར་བའི་འདག་ཆལ་ཞེས་བྱ་བ་ཡིན་པས་དེ་བཞིན་
དུ་ལས་གང་གིས་བདེ་བ་མྱོང་བར་བྱེད་པ་དེ་ནི་བདེ་བ་མྱོང་བར་བྱེད་པའོ་ཞེས་བྱ་
བ་ཡང་ཡིན་་ནོ། །ངོ་བོ་ཉིད་ཀྱིས་མྱོང་བར་འགྱུར་བ་ནི་ཚོར་བ་རྣམས་སོ་ཞེས་བྱ་
བ་ནི། ཚོར་བ་བདེ་བ་མྱོང་ན་ཞེས་ཇི་སྐད་དུ་གསུངས་པ་“ལྟ་བུ་སྟེ། ངོ་བོ་་་་
ཉིད་ཀྱིས་ཏེ་མྱོང་བའི་མཚན་ཉིད་ཀྱིས་མྱོང་བར་འགྱུར་བ་ནི་ངོ་བོ་ཉིད་ཀྱིས་མྱོང་་
བར་འགྱུར་བའོ། །གཟུགས་སོ་སོ་●ཡང་དག་པར་མྱོང་བར་འགྱུར་ཞེས་བྱ་བ་ལ།
གཟུགས་སོ་སོར་ཉམས་སུ་མྱོང་བར་འགྱུར་གྱི། གཟུགས་ལ་འདོད་ཆགས་ནི་མ་་
ཡིན་ཏེ་དེ་མ་སྐྱེས་པའི་ཕྱིར་རོ། །གདོན་མི་ཟ་བ་མྱོང་བར་འགྱུར་བ་མ་ཡིན་ནོ་་
ཞེས་བྱ་བའི་“འབྲས་བུའི་ཕྱིར་མ་ངེས་པའི་ཕྱིར་རོ། །གལ་ཏེ་མ་ངེས་པ་ན་ཇི་་་་
ལྟར་བདེ་བ་མྱོང་བར་འགྱུར་བ་ཡིན་ཞེ་ན། གལ་ཏེ་དེས་བདེ་བ་ཉིད་རྣམ་པར་་
སྨིན་པར་བྱེད་དོ་ཞེ་ན་ནི་ཚོར་བ་རྣམ་པར་སྨིན་པར་འགྱུར་བས་བདེ་བ་མྱོང་བར་
འགྱུར་བ་ཡིན་ཏེ་སྡུག་བསྔལ་མྱོང་བར་འགྱུར་བ་དང་། བདེ་བ་ཡང་མ་ཡིན་སྡུག་
བསྔལ་ཡང་མ་ཡིན་པ་མྱོང་བར་འགྱུར་བ་ཡང་“དེ་དང་འདྲའོ། །རྣམ་པ་གཉིས་
སུ་ཕྱེ་ནས་ཞེས་བྱ་བ་ལ། མཐོང་བའི་ཆོས་ལ་སོགས་པའི་གནས་སྐབས་སུ་མ་ངེས་
ལ༑ རྣམ་པར་སྨིན་པར་ངེས་པ་འདི་ནི་གཅིག་ཡིན་་ནོ། །གནས་སྐབས་ལ་་་་
ངེས་ལ་རྣམ་པར་སྨིན་པར་མ་ངེས་པ་ནི་གཉིས་པའོའོ། །སྟོབས་དང་ལྡན་པ་ནི་་་་
ཆོས་སྟོབས་“དང་ལྡན་པ་སྟེ། ལས་གཞན་དག་གིས་བར་དུ་གཅོད་“པར་མི་ནུས་
པའི་ཕྱིར་རོ། །ཆུང་ཆེས་པ་ནི་ཉུང་ཆེས་པ་སྟེ། དུས་ཐུང་བའི་ཕྱིར་རོ། །
རྩོམ་པའི་དབང་གིས་ཞེས་བྱ་བ་ནི། དབང་དུ་བྱས་པའི་སྐྱེས་པ་དེ་ཉིད་ལ་རྣམ་་
པར་སྨིན་པའི་མགོ་གཟུགས་ཞེས་བྱ་བའི་དོན་ཏོ། །【[མེད་པ་“དེ་རྣམ་པར་གཞག་
119-117