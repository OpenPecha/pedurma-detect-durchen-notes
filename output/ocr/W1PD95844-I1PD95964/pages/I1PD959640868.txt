१५०
བསྟན་འགྱུར། སྣ་ཚོགས། ༼རྡ༽ ༢༢༥
གཞིའི་ས་ཉིད་ཀྱི་ཕྱིར་བསམ་གཏན་རྣམས་ལ་ཉམས་པར་ལྟ་བའི་ཕྱིར་རོ། །ལྟ་
བར་བྱེད་པའི་དོན་གྱིས་མཐོང་བ་དང་ཤེས་པའི་རང་བཞིན་གྱིས་མཐོང་བ་ནི་ཤེས་
པས་མཐོང་བ་སྟེ། མིག་གི་དབང་པོས་ཀྱང་མཐོང་བས་སོ། །དེའི་ཁྱད་པར་གྱི་
ཕྱིར་ཤེས་པ་སྨོས་སོ། །ཡང་ན་ཤེས་པ་ཡང་ཡིན་ལ་མཐོང་བ་ཡང་ཡིན་པ་ངེས་་་
པའི་ཕྱིར་ཏེ། ཤེས་པའི་ཕྱིར་དང་ལྟ་བའི་ཕྱིར་དང་མཐོང་བའི་ཕྱིར་ཤེས་པ་དང་
མཐོང་བ་སྟེ། ཤེས་པ་དང་མཐོང་བ་ངེས་པ་དང་རྟོགས་པ་ཞེས་བྱ་བའི་དོན་ཏོ། །
སྟོན་པ་འདི་ནི་བདག་ཉིད་ལ་ཉེ་བར་གཏོང་བ་ཡིན་ཏེ་ཞེས་བྱ་བ་ནི།
བཅོམ་་
ལྡན་འདས་ཀྱི་●ལྷའི་སྤྱན་གྱིས་སེམས་ཅན་འཆི་འཕོ་བ་དང་སྐྱེ་བ་ཉམ་ང་བར་་
གནས་པ་གཟིགས་ནས་དེ་དག་སྐྱོབ་པའི་ཕྱིར་བསམ་གཏན་དང་རྣམ་པར་ཐར་པ་
དང་ཏིང་ངེ་འཛིན་ལ་སྙོམས་པར་འཇུག་པ་མངོན་དུ་མཛད་དོ། །དེའི་ཕྱིར་ལྷའི་
མིག་ཁོ་ན་ལ་ཤེས་པ་དང་མཐོང་བའི་ཕྱིར་ཞེས་བཤད་དོ། །གཞན་དག་ན་རེ་རྒྱུ་
ལ་འབྲས་བུ་ཉེ་བར་བཏགས་•ནས་སྣང་བའི་འདུ་ཤེས་ནི་ཤེས་པ་དང་མཐོང་བའི་
ཕྱིར་ཏིང་ངེ་འཛིན་བསྒོམ་•པའོ་ཞེས་ཟེར་རོ། །སྦྱོར་བ་ལས་བྱུང་བློ་དབྱེ་འགྱུར། །
ཞེས་བྱ་བ་ལ་དེ་དག་ནི་ཁམས་གསུམ་པ་འདོད་པ་ན་སྤྱོད་པའི་རྣམ་པར་རིག་བྱེད་
མ་ཡིན་པའི་ཚུལ་ཁྲིམས་ནས་བཟུང་སྟེ། མི་སྡུག་པ་དང་དབུགས་རྔུབ་པ་དང་་་་
འབྱུང་བ་དྲན་པ་ལ་སོགས་པ་དང་། ཅི་རིགས་པར་ཐོས་པ་དང་བསམ་པ་དང་།
བསྒོམ་པ་ལས་བྱུང་བ་དང་། ཟག་པ་མེད་པ་དང་། རྣམ་པར་ཐར་པའི་སྒོ་
དང༌་། ཐོད་རྒལ་གྱིས་སྙོམས་པར་འཇུག་པ་དང་། ཟག་པ་ཟད་པ་ཤེས་པ་ལ་
སོགས་པ་སྟེ། ཆོས་འདི་རྣམས་ཀྱི་ཤེས་རབ་མངོན་པར་འཕེལ་བར་འགྱུར་རོ། །
འདི་དག་ལ་ཤེས་རབ་ཀྱི་རྣམ་པས་ཆོས་དེ་རྣམས་ལ་འཇུག་པས་ཤེས་རབ་རབ་ཏུ་་
དབྱེ་བའི་ཕྱིར་འཇུག་པའོ། །སྦྱོར་བ་ལས་བྱུང་བ་ཞེས་བྱ་བས་ནི་སྐྱེས་ནས་ཐོབ་་
119-854