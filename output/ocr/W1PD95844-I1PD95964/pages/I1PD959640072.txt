५५
བསྟན་འགྱུར། སྣ་ཚོགས། ༼རྡ༽ ༢༢༥
པར་རིག་བྱེད་ཀྱི་བྱ་བ་དེ་ལ་དེའི་དུས་སུ་ཀུན་ནས་བསླང་བ་དེའི་ནུས་པ་ཅི་ཞིག་་་
ཡོད།༑ འོ་ན་སེམས་མེད་པའི་ཞེས་བྱ་བ་ལ་སོགས་པ་ལ། བསྙེན་པར་རྫོགས་
པར་འདོད་པས་དགེ་སློང་གི་དགེ་འདུན་ལ་གསོལ་བ་བཏབ་ནས་འགོག་པ་ལ་་་
སྙོམས་པར་ཞུགས་པའི་ལུས་ཀྱི་རྣམ་པར་རིག་བྱེད་སྡོམ་པའི་ནང་དུ་འདུས་པ་དེ་
སྡོམ་པ་སྐྱེ་བའི་དུས་སུ་དེ་ལ་དུས་ཀྱི་ཀུན་སློང་མེད་པར་ཇི་ལྟར་སྐྱེ་ཞེ་ན་ཞེས་བྱ་བའོ། །
མཐོང་བས་སྤང་བྱའི་རྣམ་ཤེས་ནི་ཞེས་བྱ་བ་ནི་མཐོང་བས་སྤང་བར་བྱ་བ་ནི་རབ་
ཏུ་འཇུག་པར་བྱེད་པ་ཁོ་ན་ཡིན་གྱི། མཐོང་བས་སྤང་བར་བྱ་བ་ཁོ་ན་རབ་ཏུ་
འཇུག་པར་བྱེད་པ་ནི་མ་ཡིན་ནོ། །ཇི་ལྟར་རབ་ཏུ་འཇུག་པར་བྱེད་པ་ཡིན་ཞེ་ན།
དེའི་ཕྱིར་དེ་ཀུན་ནས་•སློང་བར་བྱེད་པ་ཞེས་བྱ་བ་རྒྱས་པར་སྨོས་ཏེ།
མཐོང་་་
བས་སྤང་བར་བྱ་བའི་སེམས་ལུས་དང་ངག་གིས་ཀུན་ནས་སློང་བར་བྱེད་པ་རྟོག་
པ་དང་དཔྱོད་པ་དག་གི་གཞིར་གྱུར་པའི་ཕྱིར་ཀུན་ནས་བསླང་བ་ཞེས་བྱ་བ་སྟེ་་་་་
དངོས་སུ་ནི་མ་ཡིན་ནོ་ཞེས་སྟོན་ཏོ། །བྱ་བའི་དུས་ན་མེད་པའི་ཕྱིར་ཞེས་བྱ་བ་ནི།
མཐོང་བས་སྤང་བར་བྱ་བའི་རབ་ཏུ་འཇུག་བྱེད་མེད་པའི་ཕྱིར་རོ། །འདིར་ཡང་
བྱ་བ་གཅིག་དང་དུ་མ་ལ་སྤྱོད་པའི་སེམས་སྲིད་དེ། བྱ་བ་གཅིག་དང་ལྷན་ཅིག་་
ཉིད་དེ་གཞན་དུ་ན་བྱ་བ་སྐད་ཅིག་མའོ། །དེས་ཀུན་ནས་བསླང་བའི་ཞེས་བྱ་བ་
ལ་སོགས་པ་ནི་དེའི་དུས་ཀྱི་ཀུན་ནས་བསླང་བའི་དབང་དུ་བྱས་ནས་བརྗོད་པ་ཡིན་
གྱི།༑ རྒྱུའི་ཀུན་ནས་བསླང་བ་ནི་མ་ཡིན་ནོ། །ཇི་ལྟར་ཞེ་ན། གལ་ཏེ་མཐོང་
བས་སྤང་བར་བྱ་བ་དེ་ཡང་རྗེས་སུ་འཇུག་པར་བྱེད་པ་ཡིན་ན་ནི་དེའི་ཕྱིར་མཐོང་
བས་སྤང་བར་བྱ་བའི་རྗེས་སུ་འཇུག་པ་དེས་ཀུན་ནས་བསླང་བའི་ལུས་དང་ངག་གི་
རྣམ་པར་རིག་བྱེད་ཀྱི་གཟུགས་གང་ཡིན་པ་དེ་ཡང་མཐོང་བས་སྤང་བར་བྱ་བ་ཡིན་
པར་འགྱུར་ན། འདོད་པ་ན་ཡང་ཬམ་ཡིན་ཏེ། དེའི་ཕྱིར་མཐོང་བས་སྤང་་་་་
119-58