746
བསྟན་འགྱུར། སྣ་ཚོགས། ༼རྡ༽ ༢༢༥
འཚེ་བ་སྤོང་བར་འགྱུར་རོ། །དགའ་བས་ནི་མི་དགའ་བ་སྤོང་བར་འགྱུར་རོ། །
བཏང་སྙོམས་པས་ནི་འདོད་པའི་འདོད་ཆགས་དང་གནོད་སེམས་སྤང་•བར་་་
འགྱུར་རོ་ཞེས་གསུངས་ཏེ། དེའི་ཕྱིར་བཞི་ཁོ་ན་ཡིན་གྱི། མ་ཚང་•བ་དང་
ལྷག་པ་མ་ཡིན་ནོ། །དེ་ལ་གནོད་སེམས་དང་ལྡན་པ་རྣམས་ནི་སེམས་ཅན་ཡོངས་
སུ་སྨིན་པ་འདོད་པའི་སེམས་པ་ཅན་ཁོང་ཁྲོ་བས་ལག་པ་དང་བོང་བ་དང་དབྱུག་•
པ་ལ་སོགས་པས་སེམས་ཅན་རྣམས་ལ་རྣམ་པར་མཐོ་•འཚམ་པ་རྣམ་པར་འཚེ་་་་
བའི་ཡུལ་ལ་མངོན་པར་བརྩོན་པ【དག་པའི་•ཆོས་རྣམས་ལ་མི་གནས་པའི་རྒྱུ་ཅན་
མངོན་པར་མི་དགའ་ཞིང་འདོད་པའི་ཡོན་ཏན་གྱི་ཡུལ་ཉོན་མོངས་པ་ཅན་གྱི་ཆོས་
རྣམས་ལ་མངོན་པར་སྲེད་ཅིང་ཆོག་མི་ཤེས་པའི་མཚན་ཉིད་ཅན་ནོ། །ཁ་དོག་
གི་འདོད་ཆགས་གཉེན་པོ་ནི་མི་སྡུག་པའོ་ཞེས་བྱ་བ་ནི་རྣམ་པར་བསྔོས་པ་དང་།
རྣམ་པར་དམར་བ་ལ་སོགས་པ་ལ་དམིགས་པའི་སྒོ་ནས་རྒྱབ་ཀྱིས་ཕྱོགས་པའི་ཕྱིར་
རོ༑ །འཁྲིག་•པའི་འདོད་ཆགས་ཀྱི་གཉེན་པོ་ནི་བཏང་སྙོམས་སོ་ཞེས་བྱ་བ་ནི།
འཁྲིག་•པའི་འདོད་ཆགས་ནི་སེམས་ཅན་རྣམས་ལ་སྡུག་པའི་མཚན་མ་ལྷག་པར་སྒྲོ་
བཏགས་པ་སྔོན་དུ་འགྲོ་བ་ཡིན་པའི་ཕྱིར་ལ། བཏང་སྙོམས་ནི་སྡུག་•པ་དང་མི་
སྡུག་•པའི་མཚན་མ་ལ་མ་རེག་པར་སེམས་ཅན་ཙམ་དུ་མ་གཏོགས་པ་ཡིན་ཏེ།
དེ་ལྟར་འཁྲིག་*པའི་འདོད་ཆགས་ཀྱི་གཉེན་པོ་ནི་བཏང་སྙོམས་ཡིན་ནོ་ཞེས་བྱེ་་་་
བྲག་ཏུ་སྨྲ་བ་ཟེར་རོ། །འདི་སྐད་དུ་ཞེས་བྱ་བ་རྒྱས་པར་འབྱུང་བ་ལ།
འཁྲིག་
པའི་འདོད་ཆགས་ནི་ཁ་དོག་དང་དབྱིབས་དང་བསྙེན་བཀུར་དང་། རེག་བྱའི་་
སྒོ་ནས་འབྱུང་བ་ལ། མི་སྡུག་པ་ཡང་དེ་སུན་འབྱིན་པའི་རྣམ་པར་ཞུགས་པས་་་
འཁྲིག་●པའི་འདོད་ཆགས་ཀྱི་གཉེན་པོར་རིགས་ལ། བཏང་སྙོམས་ནི་ཕ་དང་མ་
དང་བུ་ལ་སོགས་པ་མི་རྟོག་པའི་ཕྱིར་དང་། སེམས་ཅན་ཙམ་དུ་འཛིན་པའི་ཕྱིར་
119-856