१२०
བསྟན་འགྱུར། སྣ་ཚོགས།
२२५
གྱི་གཞན་ནི་བྱེད་དོ། །དེ་ཉིད་ཀྱི་ཕྱིར། གཞན་རྣམ་པ་གསུམ་ནི་བྱེད་དོ་ཞེས་
བྱ་བ་སྨོས་ཏེ། དེ་ནི་སླར་འོང་བའི་གོ་སྐབས་ཡོད་དོ། །འཕགས་པ་གཞན་
དུའང་མྱོང་མི་བྱེད། །ཅེས་བྱ་བ་ལའང་ཞེས་བྱ་བའི་སྒྲས་ནི་སྐྱེས་ནས་མྱོང་བ་ཡང་
བྱིས་པ་མ་ཡིན་པར་རྟོགས་ཏེ། དེ་ལ་ནི་ཡོངས་སུ་ཉམས་པའམ་སླར་འོང་བ་ཡོད་
པ་མ་ཡིན་ཏེ། བརྟན་●པའི་ཕྱིར་དང་ཁྱད་པར་དུ་འགྲོ་བའི་ཕྱིར་རོ། །བརྟན་
པ་ཞེས་བྱ་བ་ནི་མི་བརྟན་པ་གཅད་•པའི་ཕྱིར་ཏེ། མི་བརྟན་པ་ནི་སྐྱེས་ནས་་་་་
མྱོང་བར་འགྱུར་བས། ལན་གྲངས་གཞན་ལ་མྱོང་བར་འགྱུར་བ་བྱེད་པ་ཡིན་ཏེ།
ཡོངས་སུ་ཉམས་པ་ལ་ཡང་སྐྱེ་བ་སྲིད་པའི་ཕྱིར་རོ། །འདི་ནི་ཡང་ས་འོག་མར་་་
འོང་བར་རུང་བ་“མ་ཡིན་ནོ་ཞེས་བྱ་བ་ནི། ཕྱིར་མི་འོང་བ་རྣམས་ཁྱད་པར་དུ་
འགྲོ་བ་ཡིན་པའི་ཕྱིར་རོ། །འོག་ན་ཡོད་ན་ཡི་འོག་མའོ། །མ་ངེས་པ་དང་ཞེས་
བྱ་བ་ལ། རྣམ་པར་སྨིན་པར་མ་ངེས་པ་དང་། གང་དུ་སྐྱེས་པ་དེར་མཐོང་་་་
བའི་ཆོས་ལ་མྱོང་བར་འགྱུར་བ་ནི་བྱེད་དོ། །གང་ལས་འདོད་ཆགས་དང་བྲལ་་་
བས་གོང་མ་པ་ནི་ས་འོག་མ་ལ་རྣམ་པར་སྨིན་པ་མེད་དོ། །འབྲས་བུ་ལས་དེ་་་་་
ཡོངས་སུ་ཉམས་པར་ནི་ཡོད་དོ། །དེ་ལྟར་འདོད་པ་ལ་འདོད་ཆགས་དང་བྲལ་བ་
ལས་ཡོངས་སུ་ཉམས་ཤིང་། སྲིད་པའི་རྩེ་མོ་ལས་འདོད་ཆགས་དང་བྲལ་བའི་་་་
ཕྱིར་འདོད་པ་ན་སྤྱོད་པའི་སྐྱེས་ནས་མྱོང་བར་འགྱུར་བ་དང་ལན་གྲངས་གཞན་ལ་
མྱོང་བར་འགྱུར་བའི་ལས་ཀྱི་རྣམ་པར་སྨིན་པ་མངོན་པར་འགྱུར་བར་ནུས་པ་མེད་
དོ༑ །གང་ཡང་འདོད་པ་ལ་འདོད་ཆགས་དང་བྲལ་བ་དང་སྲིད་པའི་རྩེ་མོ་ལས་
འདོད་ཆགས་དང་བྲལ་བ་ལས་དེ་ཡོངས་སུ་ཉམས་པས་ཕྱིར་མི་འོང་བའི་འབྲས་བུ་
དང་དགྲ་བཅོམ་པའི་“འབྲས་བུ་ལས་ཡོངས་སུ་ཉམས་པ་ཡིན་ནོ། །འབྲས་བུ་་་་
ལས་ཡོངས་སུ་ཉམས་པ་ནི། ཇི་སྲིད་འབྲས་བུ་དེ་མ་ཐོབ་ཀྱི་བར་དུ་འཆི་བ་མེད་
119-120