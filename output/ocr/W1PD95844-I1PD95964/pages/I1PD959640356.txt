३०२
བསྟན་འགྱུར། སྣ་ཚོགས། ༼རྡ༽ ༢༢༥
བར་བྱ་བ་དང་འགོག་པ་དང་ལམ་མཐོང་བས་སྤང་བར་བྱ་བ་དག་ཀྱང་ཟག་པ་་
དང་བཅས་པ་དང་ཟག་པ་མེད་པ་ལ་དམིགས་པ་ལ་གཅིག་ཏུ་བྱས་ནས་བཤད་དོ། །
བསྒོམ་པས་སྤང་བར་བྱ་བ་ཉོན་མོངས་པ་ཅན་དང་ཉོན་མོངས་པ་ཅན་མ་ཡིན་པ་་
གཅིག་ཏུ་བྱས་ནས་བཤད་དོ། །ཟག་པ་མེད་པ་ཡང་ཆོས་དང་རྗེས་སུ་ཤེས་པའི་་
ཕྱོགས་དང་མཐུན་པ་གཅིག་ཏུ་བྱས་ནས་བཤད་དོ། །རེ་ཞིག་•སྡུག་བསྔལ་དང་
ཞེས་བྱ་བ་རྒྱས་པར་འབྱུང་ངོ་། །དེ་ལ་སྡུག་བསྔལ་དང་ཀུན་འབྱུང་མཐོང་བས་་
སྤང་བར་བྱ་བ་གོ་རིམས་•བཞིན་དུ་ཕྲ་རྒྱས་བཅུ་དང་བདུན་དང་། དེ་དག་དང་
ལྷན་ཅིག་འབྱུང་བ་དང་། དེ་རྣམས་ཀྱི་ཐོབ་པ་རྗེས་སུ་འབྲང་བ་དང་བཅས་པ་་
དག་དངང་། བསྒོམ་པས་སྤང་བར་བྱ་བ་བཞི་དང་དེ་རྣམས་ཀྱི་ཐོབ་པ་རྗེས་སུ་་་་
འབྲང་བ་དང་བཅས་པ་དག་དང་། གཟུགས་གཞན་ཐམས་ཅད་ལ་ཡང་ཉོན་་
མོངས་པ་ཅན་མ་ཡིན་པའི་ཆོས་རྣམས་སོ། །དེ་བཞིན་དུ་འགོག་པ་མཐོང་བས་་་
སྤང་བར་བྱ་བའི་ཕྲ་རྒྱས་བདུན་དང་དེ་དག་དང་ལྷན་ཅིག་འབྱུང་བ་དང་། དེའི་
ཐོབ་པ་རྗེས་སུ་འབྲང་བ་དང་བཅས་པ་དག་དང་། ལམ་མཐོང་བས་སྤང་བར་བྱ་
བ་བརྒྱད་དང་དེ་དག་དང་ལྷན་ཅིག་འབྱུང་བ་དང་དེ་རྣམས་ཀྱི་ཐོབ་པ་རྗེས་སུ་་
འབྲང་བ་དང་བཅས་པ་དག་སྟེ། དེ་བཞིན་དུ་གཟུགས་དང་གཟུགས་མེད་པའི་་
ཁམས་དག་ཏུ་ཡང་ཅི་རིགས་པར་རིག་པར་བྱའོ། །རང་གི་ཁམས་པ་གསུམ་སྟེ་་་
ཞེས་བྱ་བ་རྒྱས་པར་འབྱུང་སྟེ། སྡུག་བསྔལ་མཐོང་བས་སྤང་བར་བྱ་བའི་ཆོས་་
འདོད་པ་ན་སྤྱོད་པ་ནི་སྡུག་བསྔལ་མཐོང་བས་སྤང་བར་བྱ་བའི་རྣམ་པར་ཤེས་པ་་
འདོད་པ་ན་སྤྱོད་པ་དང་། ཀུན་འབྱུང་མཐོང་བས་སྤང་བར་བྱ་བ་ཀུན་ཏུ་འགྲོ་་
བ་དང་མཚུངས་པར་ལྡན་པ་དང་། བསྒོམ་•པས་སྤང་བར་བྱ་བ་ཉོན་མོངས་པ་
ཅན་མ་ཡིན་པ་མ་འོངས་པས་བསྡུས་པ་དང་། བསམ་གཏན་གྱི་དངོས་གཞིས་་
119-342