२१
བསྟན་འགྱུར། སྣ་ཚོགས།
२२५
ཡང་མ་ཡིན་ལ་དེ་ལ་ལེན་པར་བྱེད་པ་འགའ་ཡང་མེད་མོད་ཀྱི། མོས་པའི་དབང་
གིས་བསོད་ནམས་མཆོག་ཏུ་འབྱུང་བ་མེད་པ་ཡང་མ་ཡིན་པ་དེ་བཞིན་དུ་སྙིང་རྗེ་་
ལ་གནས་པའི་ཡང་ཡིན་ཏེ། དེ་ཕྱིར་བྱམས་པ་ལ་སོགས་པ་བཞིན་དུ་ལེན་པ་་་
མེད་པའི་མཆོད་རྟེན་ལ་ཡང་དེའི་ཡོན་ཏན་ལ་ལྷག་པར་མོས་པའི་རང་གི་སེམས་ཁོ་
ན་ལས་བསོད་ནམས་སུ་མངོན་པར་འདོད་པར་བྱའོ། །སྦྱིན་པ་དང་མཆོད་པར་
བྱ་བ་དོན་མེད་པ་ཡང་མ་ཡིན་ཏེ། ལས་དེ་ཀུན་ནས་སློང་བར་བྱེད་པའི་དད་པ་
ནི་ཆེས་མཆོག་ཡིན་པའི་ཕྱིར་རོ།
།སྦྱིན་པ་དང་མཆོད་པར་བྱ་བའི་བྱ་བ་སེམས་་
པའི་དད་པ་གང་ཡིན་པ་དེ་མཆོག་ཉིད་ཡིན་པ་ནི་ལུས་དང་ངག་རབ་ཏུ་འཇུག་་་་་
པར་བྱེད་པ་ཉིད་ཡིན་པའི་ཕྱིར་རོ། །གཞན་ལ་ཕན་བཏགས་པ་དང་གནོད་པ་ལ་
བལྟོས་པའམ། ལེན་པར་བྱེད་པ་ལ་བལྟོས་ནས་སེམས་དང་སེམས་ལས་བྱུང་བ་་
རྣམས་དགེ་བ་དང་མི་དགེ་བ་ཉིད་དུ་འགྱུར་བ་ཡང་མ་ཡིན་ཏེ། འོ་ན་ཅི་ཞེ་ན་་
དགེ་བ་དང་མི་དགེ་བའི་རྩ་བ་དང་མཚུངས་པར་ལྡན་པ་ལ་བལྟོས་ནས་ཡིན་ནོ། །
དེ་ལྟ་མ་ཡིན་ན་གཞན་ལ་གནོད་པ་བྱ་བའི་ཕྱིར་གོས་དང་ཟས་དང་དུག་ལ་སོགས་
པའི་སྦྱིན་པར་བྱེད་པ་ལ་ཡང་བསོད་ནམས་སུ་འགྱུར་ཏེ། དེ་ན་ཡང་ལེན་པ་པོ་་
དང་གཞན་ལ་ཕན་བཏགས་པ་ཡོད་པ་ཡིན་ནོ། །གལ་ཏེ་ཞིང་བཟང་པོ་ལ་ཞེས་་
བྱ་བ་རྒྱས་པར་འབྱུང་ངོ་། །གཅེར་བུ་པ་དག་ཆོམ་རྐུན་ལ་སོགས་པ་ལ་བྱིན་ན་་
འབྲས་བུ་ཡིད་དུ་མི་འོང་བར་འགྱུར་ཏེ། སྦྱིན་པའི་འབྲས་བུ་ཡིད་དུ་འོང་བ་དང་
ཙཽ་རོ་ཞེས་ཟེར
མི་འོང་བ་ནི་ཞིང་གི་དབང་གིས་ཡིན་པའི་ཕྱིར་རོ་ཞེས་ཟེར་རོ། །གཅེར་བུ་པ་་་
རྣམས་ཀྱི་ཆོས་འདི་ནི་ཉེས་པར་བཤད་པ་ཞིག་སྟེ། འདི་ལྟར་ན། ངན་པའི་་་
ཞིང་ལའང་འབྲས་ཡིད་འོང་ཞེས་བྱ་བ་འབྱུང་ངོ་། །ཞིང་གི་དབང་གིས་འབྲས་བུ་
ཡིད་དུ་འོང་བར་འགྱུར་རོ་ཞེས་ནི་མི་སྨྲའོ། །འོ་ན་ཅི་ཞེ་ན། འབྲས་བུ་མཆོག་
119-214