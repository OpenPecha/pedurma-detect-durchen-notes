ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
༣ ༨ ༣
ནི་སྒྱུ་སྟེ། འཇིག་རྟེན་ནི་རང་གི་དོན་བསྒྲུབ་•པའི་ཕྱིར་གཞན་བསླུ་བའི་ཐབས་ལ་
འཇུག་ཅིང་། སྒྱུའི་གཞི་ལུས་དང་ངག་གི་ལས་ཉེ་བར་བསྒྲུབ་པ་དེ་ལ་སྒྱུ་ཞེས་བྱ་སྟེ།
རྫུ་འཕྲུལ་བཞིན་ནོ། །གཡོ་ནི་སེམས་གྱ་གྱུ་བ་སྟེ་ཞེས་བྱ་བ་ལ། གཡོ་ནི་རང་དང་
གཞན་གྱི་ནང་གི་བསམ་པ་འཁྱུད་•པ་དང་མི་གསལ་བར་བྱེད་པའི་ཐབས་སུ་བྱེད་
པའི་སེམས་གྱ་གྱུ་བའོ། །སྒྱུ་དང་གཡོ་དག་གི་ཁྱད་པར་ཅི་ཞེ་ན། གཞན་འདྲིད་
པར་བྱེད་པས་སྒྱུ་ཡིན་ལ། རང་གི་རྒྱུད་ཀྱི་བསམ་པ་སྦེད་པས་གཡོ།འོ།
།འདི་དག་
གིས་“རྒྱུ་མཐུན་པའི་བྱ་བའི་ཁྱད་པར་ཡང་འཆད་པར་འགྱུར་རོ། །རྒྱགས་པ་ནི་
བཤད་ཟིན་ཏོ་ཞེས་བྱ་བ་ལ། གཞན་དག་ན་རེ་ལང་ཚོ་དང་ནད་མེད་པ་དང་འཚོ་•
བ་ལ་སོགས་པ་ཕུན་སུམ་ཚོགས་པ་ཀུན་ཏུ་ཆགས་པ་ལས་སྐྱེས་པའི་སེམས་ལས་བྱུང་
བ་ནི་རྒྱགས་པའོ་ཞེས་ཟེར་རོ། །གཞན་དག་ནི་འདུ་བྱེད་ཀྱི་རྒྱུན་ལ་མངོན་པར་་
དགའ་བའི་སེམས་ལ་གཞན་ལ་བལྟོས་པ་མེད་པར་བདག་ཉིད་ལ་འབྱུང་བ་སྔོན་དུ་
འགྲོ་བ་ནི་རྒྱགས་པའོ་ཞེས་ཟེར་རོ། །ཁ་ན་མ་ཐོ་བ་དང་བཅས་པའི་དངོས་པོ་ལ་
དམ་དུ་འཛིན་པ་ཞེས་བྱ་བ་ནི། གང་ཡོད་པས་འདི་དག་གིས་གཟུང་དཀའ་བ་
འཛིན་པའོ་ཞེས་བསྟན་ཏོ། །གཞན་དག་ཁོ་ན་ལས་ངེས་པར་འབྱུང་བར་འདོད་
པ་དང་མི་གཏོང་བ་ནི་ཁོང་ཁྲོ་བ་དང་ཁོན་དུ་འཛིན་པའོ་ཞེས་ཟེར་རོ། །ཁྲོ་བ་་
དང་ཁོན་དུ་འཛིན་པ་དག་གི་ཁྱད་པར་བརྗོད་པར་བྱ་སྟེ། རྣོ་ཞིང་ཆུང་བར་གནས་
པ་ནི་ཁྲོ་བའོ། །དམ་ཞིང་ཆུང་བར་གནས་པ་ནི་ཁོན་དུ་འཛིན་པའོ་ཞེས་སོ། །
དེ་ཉིད་ཀྱི་ཕྱིར་དེའི་མཚན་ཉིད་བརྗོད་པ་བྱ་སྟེ། ཁྲོ་བ་ལ་གནས་པས་དེའི་དངོས་་
པོ་དང་རྗེས་སུ་འབྲེལ་པར་བྱས་པའི་སེམས་ཀྱིས་རྟོག་པ་ནི་ཁོན་དུ་འཛིན་པ་ཞེས་་
བྱའོ༑ །རྣམ་པར་འཚེ་བ་ནི་མཐོ་འཚམ་པའོ་ཞེས་བྱ་བ་ནི། གཞན་ལ་གནོད་པ་
ཉེ་བར་སྒྲུབ་པའི་རྒྱུར་གྱུར་པ་སྙིང་རྗེས་གཞོམ་པར་བྱ་བ་སེམས་ཉེ་བར་ཉོན་མོངས་
119-383