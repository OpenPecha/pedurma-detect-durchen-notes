ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
༧༩༣
ཐ་ཚིག་གོ། །གཉའ་སྦྲེལ་བ་དང་འདྲ་བ་ནི་ཟུང་དུ་འཇུག་པའོ། །ཟུང་དུ་་
འབྲེལ་པར་ངང་གིས་འབྱུང་བས་ན་ཟུང་དུ་འཇུག་པར་ངང་གིས་འབྱུང་བ་སྟེ།
ཞི་གནས་དང་ལྷག་མཐོང་དག་གིས་མཉམ་པར་ངང་གིས་འབྱུང་ཞེས་བྱ་བའི་ཐ་་་་
ཚིག་གོ། །ཟུང་དུ་འབྲེལ་པར་ངང་གིས་འབྱུང་བའི་དངོས་པོ་•ནི་ཟུང་དུ་འབྲེལ་
པར་ངང་གིས་འཇུག་པ་ཉིད་དེ∶། གལ་ཏེ་དགེ་བའི་སེམས་རྩེ་གཅིག་པ་ཉིད་་
བསམ་གཏན་ཡིན་ན་ཉོན་མོངས་པ་ཅན་རོ་མྱང་བ་དང་ལྡན་པ་ཇི་ལྟར་ཡིན་ཞེ་ན།
ལོག་པར་ངེས་པར་སེམས་པའི་ཕྱིར་ཞེས་བྱ་བ་སྟེ། ་མྱང་བ་དང་འཇིག་རྟེན་་་
རྟག་པ་ལ་སོགས་པར་འཛིན་པའི་ཕྱིར་ཞེས་གཞན་དག་གོ། །ཧ་ཅང་ཐལ་བར་་་
འགྱུར་རོ་ཞེ་ན་ཞེས་བྱ་བ་ནི་ཉོན་མོངས་པ་ཐམས་ཅད་ལོག་པར་ངེས་པར་སེམས་་
པའི་ཕྱིར་བསམ་གཏན་ཉིད་དུ་ཐལ་བར་འགྱུར་རོ་ཞེ་ནའོ། །མ་ཡིན་ཏེ་དེ་དང་་
མཐུན་པ་ཁོ་ན་ལ་ཞེས་བྱ་བ་རྒྱས་པར་འབྱུང་ངོ་། །ཧ་ཅང་ཐལ་བར་འགྱུར་ཏེ།
དེ་དང་མཐུན་པ་མཚན་ཉིད་མང་པོ་མི་མཐུན་པ་མེད་པ་བསམ་གཏན་
ཅན་ལ་དེའི་མིང་དུ་བཏགས་པའི་ཕྱིར་རོ། །ས་བོན་རུལ་བ་བཞིན་ནོ་ཞེས་བྱ་བ་
ལ༑ ས་བོན་ཉིད་མ་ཡིན་པ་རྡོ་ལ་སོགས་པ་•ས་བོན་རུལ་བ་ཞེས་མི་བརྗོད་ཀྱི།
འོ་ན་ཅི་ཞེ་ན་དེ་དང་འདྲ་བ་ཁོ་ནའི་འབྲུ་ལ་སོགས་པའི་འབྲས་བུ་ལ་བརྗོད་པ་་
བཞིན་ནོ། །བསམ་གཏན་མི་དགེ་བ་དག་ཀྱང་གསུངས་སོ་ཞེས་བྱ་བ་ནི་འདོད་
པའི་འདོད་ཆགས་ཀྱིས་ཀུན་ནས་དཀྲིས་པ་དང་བཅས་པའོ། །འདོད་པའི་འདོད་
ཆགས་ཀྱིས་ཀུན་ནས་དཀྲིས་པའི་དབང་དུ་བྱས་ནས་སེམས་པར་བྱེད་རབ་ཏུ་་་
སེམས་པར་བྱེད་དོ་ཞེས་རྒྱ་ཆེར་འབྱུང་བ་ཡིན་ནོ། །དེའི་ཕྱིར་ཧ་ཅང་ཐལ་བར་་
འགྱུར་བ་མེད་དོ། །བསམ་གཏན་དགེ་བ་ཞེས་བྱ་བ་ནི་ཕལ་ཆེ་བ་ལ་དགོངས་པ་
ཡིན་ནོ། །དུ་བ་དང་མེ་བཞིན་ནོ་ཞེས་བྱ་བ་ནི་དཔེར་ན་འདི་ན་དུ་བ་ཡོད་པས་
119-793