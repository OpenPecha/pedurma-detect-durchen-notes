々人
བསྟན་འགྱུར། སྣ་ཚོགས། ༼རྡ ༢༢༥
ས་གང་ལས་འདོད་ཆགས་དང་བྲལ་བ་ལས་ཀྱང་ལམ་གང་ཡིན་པ་དེ་མངོན་དུ་བྱས་
པ་ན་ས་གོང་མ【ལ་ཡང་•འཐོབ་པོ། །དཔེར་ན་ཅི་ཡང་མེད་ཀྱི་སྐྱེ་མཆེད་ཀྱི་བར་
ལ་འདོད་ཆགས་དང་བྲལ་བ་སྲིད་པའི་རྩེ་མོ་ལ་འདོད་ཆགས་དང་བྲལ་བ་དང་མི་་
ལྕོགས་པ་མེད་པས་བསམ་གཏན་དང་པོ་མངོན་དུ་བྱེད་པ་བཞིན་ནོ། །དེ་ས་དགུ་
ལས་ཟག་པ་མེད་པའི་ཤེས་པ་འཐོབ་པ་ནི་ས་ལ་འདོད་ཆགས་དང་བྲལ་བའི་སྒོ་་་་་
ནས་འཐོབ་པོ། །དེའི་ས་པ་རྣམས་ཀྱང་འཐོབ་པོ། །ཀུན་རྫོབ་ཤེས་པ་ཡང་ས་
འོག་མ་པའི་ལམ་མངོན་དུ་གྱུར་པ་ན་ས་གང་ཡིན་པ་དེའི་དང་པོ་ནས་འཐོབ་པོ།།
དེའི་ས་པ་མ་འོངས་པ་འཐོབ་པོ། །ཇི་ལྟར་བསམ་གཏན་དང་པོ་ས་གཉིས་པ་་
དང་འདོད་ཆགས་དང་བྲལ་བ་ལ་རྣམ་པར་གྲོལ་བའི་ལམ་དགུ་པ་གཉིས་པ་་་
འཇིག་རྟེན་པ་ཡང་འཐོབ་པ་བཞིན་ནོ་ཞེས་ཟེར་རོ། །ཟད་པ་ཤེས་ལ་ཟག་བཅས་
ཀྱང་། །ཞེས་བྱ་བ་ལ་དགྲ་བཅོམ་པ་ཉིད་ཐོབ་ན་ཡིད་ཀྱི་ས་པའི【ཐོས་པ་●དང་་
བསམ་པ་དང་བསྒོམ་པ་ལས་བྱུང་བ་དང་། མི་སྡུག་པ་དང་དབུགས་འབྱུང་བ་་་
དང་རྔུབ་པ་དྲན་པ་ལ་སོགས་པས་ཐམས་ཅད་པ་དག་འཐོབ་པོ། །ཅི་ལྟར་ཞེ་ན།
འདོད་པའི་ཁམས་སུ་སྐྱེས་པ་ནས་ཇི་སྲིད་སྲིད་པའི་རྩེ་མོར་སྐྱེས་པའི་བར་ས་དགུ་་
པོ་རྣམས་སོ། །དེ་བཞིན་དུ་ས་གོང་མ་མངོན་དུ་གྱུར་པ་ན་ས་འོག་མ་པའི་ཀུན་་
རྫོབ་ཤེས་པ་ཡང་འཐོབ་པོ་ཞེས་བྱ་བར་གྲུབ་པ་ཡིན་ནོ། །སྤྲོག་མ་ཐག་པ་་
བཅད་དེ་ཞེས་བྱ་བ་རྒྱས་པར་འབྱུང་བ་ནི་དཔེར་ན་སྤྲོག་མ་ཐག་པ་གཞུངས་ཏེ།
བཅིངས་པ་ཐག་པ་བཅད་དེ་དབུགས་ཕྱིན་པ་ལྟ་བུ་སྟེ། དེ་ཉིད་དུ་སྤྲོག་མ་དང་་
ཆོས་མཚུངས་པ་དེ་ལྟ་བུ་བར་ཆད་མེད་པའི་ལམ་དགུ་པ་རྡོ་རྗེ་ལྟ་བུའི་ཏིང་ངེ་་་
འཛིན་གྱིས་ཉོན་མོངས་པའི་ཐོབ་པ་བཅད་•པ་ལས་ཇི་སྐད་བཤད་པའི་ཡོན་ཏན་་
མི་སྡུག་པ་ལ་སོགས་པ་མི་སློབ་པའི་རྒྱུད་ལ་ཡོད་པ་རྣམས་ཐོབ་པའི་སྒོ་ནས་་་་
119-728