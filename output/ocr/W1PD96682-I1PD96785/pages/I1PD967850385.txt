کا کام
བཀའ་འགྱུར། འདུལ་བ། ༼ཁ༽ ༢
ཅན་གྱིས་གཞུས་པས། ལུས་སྨས་ཤིང་རྨ་བྱུང་བས་རྣག་འཛག་ལ་སྔམ་པ་འདོན་
བཞིན་དུ་ ཞིང་རྨོད་•དོ། ། །ཞིང་པ་དེ་རྣམས་ཀྱིས་སངས་རྒྱས་བཅོམ་ལྡན་འདས་
སྐུ་སྐྱེས་བུ་ཆེན་པོའི་མཚན་སུམ་བཅུ་རྩ་གཉིས་ཀྱིས་ཀུན་ནས་བརྒྱན་པ། དཔེ་་
བྱད་བཟང་པོ་བརྒྱད་བཅུས་མཛེས་པར་བྱས་པ།
འོད་འདོམ་གང་གིས་བརྒྱན་པ།
འོད་ཟེར་ཉི་མ་སྟོང་བས་ལྷག་པ། རིན་པོ་ཆེའི་•རི་བོ་འགྲོ་བ་ལྟར་ཀུན་ནས་
བཟང་བ་མཐོང་ངོ་ཞེས་བྱ་བ་ནསས། དགེ་བའི་རྩ་བ་བསགས་པའི་སེམས་ཅན་
རྣམས་ལ་ཐོག་མར་སངས་རྒྱས་མཐོང་བ་ནི་ཞེས་བྱ་བའི་བར་གོང་མ་བཞིན་དུའོ། །
དེ་ནས་བཅོམ་ལྡན་འདས་གང་ན་བ་དེར་དོང་བ་དང་། བ བཅོམ་ལྡན་འདས་ཀྱིས་
རྒྱང་རིང་པོ་ཁོ་ན་ནས་ཞིང་པ་རྣམས་འོང་བ་གཟིགས་སོ། །གཟིགས་ནས་ཀྱང་
གདུལ་བའི་དོན་དུ་ལམ་ལ་•བཟུར་ནས་དགེ་སློང་གི་དགེ་འདུན་གྱི་གུང་ལ་གདན་་་
བཤམས་པ་ཉིད་ལ་བཞུགས་སོ། །དེ་ནས་ཞིང་པ་དེ་རྣམས་ཀྱིས་བཅོམ་ལྡན་
འདས་ཀྱི་ཞབས་གཉིས་ལ་མགོ་བོས་ཕྱག་བྱས་ཏེ་ཕྱོགས་གཅིག་ཏུ་འདུག་གོ། །དེ་
ནས་བཅོམ་ལྡན་འདས་ཀྱིས་ཞིང་པ་དེ་རྣམས་ཀྱི་བསམ་པ་དང་། བག་ལ་ཉལ་
དང་༑ ཁམས་དང་། རང་བཞིན་མཁྱེན་ནས་དེ་དང་མཐུན་པའི་འཕགས་པའི་
བདེན་པ་བཞི་སོ་སོར་རྟོགས་པར་འགྱུར་བའི་ཆོས་བཤད་པ་མཛད་དེ་•ཞེས་བྱ་བ་་་
ནས༑ ཐོག་མ་མེད་པའི་དུས་ནས་བསགས་པའི་འཇིག་ཚོགས་ལ་ལྟ་བའི་རིའི་རྩེ་
མོ་ཉི་ཤུ་མཐོ་བ་ཡེ་ཤེས་ཀྱི་●རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་
སུམ་དུ་བྱས་ཏེ། དེ་རྣམས་ཀྱིས་བདེན་པ་མཐོང་ནས་ཞེས་བྱ་བའི་བར་གོང་མ་
བཞིན་དུའོ། །བཅོམ་ལྡན་འདས་ག་ལ་བ་དེ་●ལོགས་སུ་ཐལ་མོ་སྦྱར་བ་བཏུད་
ནས་བཅོམ་ལྡན་འདས་ལ་འདི་སྐད་ཅེས་●གསོལ་ཏོ།
།བཙུན་པ་ལེགས་པར་
གསུངས་པའི་ཆོས་འདུལ་བ་ལ་བདག་ཅག་རབ་ཏུ་འབྱུང་བ་དང་། བསྙེན་པར་
2-366