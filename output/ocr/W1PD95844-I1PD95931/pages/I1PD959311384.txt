7346
བསྟན་འགྱུར། འདུལ་བ།
དེ་རྟོགས་པས་འདུལ་བ་ནི་དགོས་པའོའོ། །གུས་པ་དེ་ཡང་བསྟོད་པ་འདིས་བྱེད་་་
པས་ཐབས་དང་ཐབས་ལས་བྱུང་བའི་ཚུལ་ནི་འབྲེལ་པའོ། །འདུལ་བ་ལ་གུས་་
པས་ཞུགས་པའི་ཚུལ་ཁྲིམས་ཡོངས་སུ་དག་ན། འཕགས་པའི་ལམ་བསྒོམ་པས་མྱ་
ངན་ལས་འདས་པ་ཐོབ་པ་ནི་དགོས་པའི་ཡང་དགོས་པའོ། །དེ་ལ་དུལ་བ་ཞེས་་
བྱ་བ་ནི། རང་གི་ཆོས་ལུགས་ལ་གནས་པ་དག་གོ།
།རྒྱལ་པོ་ཞེས་བྱ་བ་ནི།
མིའི་བདག་པོ་དག་གོ།།དེ་དག་ནི་དུལ་བ་ཡང་ཡིན་ལ་རྒྱལ་པོ་ཡང་ཡིན་པས་་་
དུལ་བ་རྒྱལ་པོ་ཞེས་བྱའོ། །དེ་དག་གི་རྗེ་ཞེས་བྱ་བ་ནི་རྗེ་བོ་དག་སྟེ། དུལ་བ་
རྒྱལ་པོ་དག་གི་རྗེ་དཔོན་མང་པོས་བཀུར་བ་ལ་སོགས་པ་འཁོར་ལོས་སྒྱུར་བ་དག་གོ། །
དེ་དག་གི་རིགས་ཞེས་བྱ་བ་ནི་རིགས་རྒྱུད་མ་ཆད་པ་སྟེ།
དུལ་བ་རྒྱལ་པོ་དག་་
གི་རྗེའི་རིགས་ཤཱཀྱའི་རི གི་རྗེའི་རིགས་ཤཱཀྱའི་རིགས་རྒྱུད་དོ། །དེར་འཁྲུངས་ཞེས་བྱ་བ་ནི་སྐྱེས་པ་སྟེ།
འདུལ་བའི་དོན་དུ་གཤེགས་ཤིང་དུལ་བ་རྒྱལ་པོ་དག་གི་རྗེའི་རིགས་སུ་འཁྲུངས་་
པའོ།༑ །དུལ་བ་རྒྱལ་པོ་དག་གི་རྗེའུ་ཡི་རིགས་སུ་འཁྲུངས་པ་དེ་ལ་ཕྱག་འཚལ་ཏེ་
ཞེས་བྱ་བ་སྦྱར་ཏེ། དེ་གང་ཞེ་ན། འོག་ནས་སངས་རྒྱས་འབྱུང་བ་དང་སྦྱར་རོ༎
དེ་ཇི་ལྟར་སངས་རྒྱས་ཡིན་ཞེ་ན། དོན་མཐུན་པའི་མཚན་བསྟན་པའི་ཕྱིར།
སློབ་མ་འདུལ་མཛད་ཉེས་པ་རབ་ཐུལ་བ་ཞེས་བྱ་བ་གསུངས་ཏེ། གང་གིས་སློབ་
མ་རྣམས་དངོས་པོ་ཐམས་ཅད་ཀྱི་མཆོག་ཁྱད་པར་འཕགས་པ། མྱ་ངན་ལས་་་
འདས་པར་ཁྲིད་པར་མཛད་ཐོབ་པར་མཛད་པ་དེ་ནི་སློབ་མ་འདུལ་མཛད་ཅེས་་
བྱའོ།༑ །གང་གིས་རྒྱུད་ལ་ཀུན་ཏུ་སྤྱོད་པའི་དྲི་མ་དང་། རྣམ་པར་སྨིན་པའི་་
དྲི་མས་སྐྱོན་ཆགས་པར་བྱེད་པའི་ཉེས་པ་འདོད་ཆགས་ལ་སོགས་པ་མཆོག་ཏུ་རབ་
ཏུ་གཞིག་པར་གྱུར་ཅིང་རང་གི་རྒྱུད་ལས་བག་ཆགས་དང་བཅས་པར་གྱུར་པ་བྱུང་
བར་གྱུར་པ་དེ་ནི་ཉེས་པ་རབ་ཐུལ་བ་ཞེས་བྱ་སྟེ། དེ་ལྟ་བུ་དེ་ལ་ཕྱག་འཚལ་ཏེ་
86-1356