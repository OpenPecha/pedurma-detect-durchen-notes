འདུལ་བ་ལ་བསྟོད་པའི་ཚིག་གི་རྣམ་པར་བཤད་པ།
༡༣༦༡
བྱམས་པ་བསྒོམ་པ་ལ་སོགས་པ་དགེ་བའི་ཆོས་བསོད་ནམས་རྣམས་ཀྱང་སྐྱེ་བར་་
འགྱུར་རོ། །ཇི་ལྟར་འདུལ་བ་ས་དང་ཆོས་འཐུན་པ་ཉིད་ཡིན་ཞེ་ན། དེའི་་
ཕྱིར་ཚུལ་ཁྲིམས་ཡོན་ཏན་རྣམས་ཀྱི་གནས་སུ་དགོངས་དེའི་གནས་ནི་འདུལ་བ་་་
ཡིན་པ་གསུངས། །འདི་ལ་གནས་པར་གྱུར་ན་མཐར་ཕྱིན་འགྱུར། །འདི་ལ་མི་
གནས་མཐར་བྱིན་ག་ལ་འགྱུར། །ཞེས་བྱ་བ་གསུངས་ཏེ། འདི་ལྟར་དེ་ལྟ་བས་
ནས་ཚུལ་ཁྲིམས་འདི་དག་ཀུན་ཏུ་བསྟེན་ཅིང་གོམས་པར་བྱས་ལན་མང་དུ་བྱས་ན་
མཆོག་ཉིད་ཐོབ་པར་བྱེད་དོ་ཞེས་གསུངས་པས། ཚུལ་ཁྲིམས་ནི་བསམ་གཏན་ལ་
སོགས་པ་ཡོན་ཏན་གྱི་གནས་དང་རྟེན་ཡིན་པར་དེ་བཞིན་གཤེགས་པ་རྣམས་ཀྱིས་
ཏན་བྱ་གནས
དགོངས་ལ། ཚུལ་ཁྲིམས་དེའི་གནས་ནི་འདུལ་བ་ཡིན་པར་གསུངས་ཏེ། དེས་
དེའི་རྣམ་པ་ཐམས་ཅད་ཉེ་བར་སྟོན་པའི་ཕྱིར་རོ། །དེ་ལྟ་བས་ན་འདུལ་བ་ས་་་
དང་ཆོས་མཐུན་པ་ཉིད་ཡིན་ནོ། །དེའི་ཕྱིར་ཕན་ཡོན་དང་ཉེས་དམིགས་ཀྱང་་་་
འདི་ལྟ་བུར་འགྱུར་ཏེ། གང་འདུལ་བ་འདི་ལ་གནས་པར་གྱུར་ཅིང་ཇི་ལྟ་བ་་་
བཞིན་དུ་རྗེས་སུ་སྒྲུབ་པར་བྱེད་པ་དེ་ནི་ཉེ་བའི་ཕྱིར་མཐའ་མྱ་ངན་ལས་འདས་་
པར་ཕྱིན་པར་འགྱུར་བར་ཤེས་པར་བྱའོ། །གང་འདུལ་བ་འདི་ལ་མི་གནས་ཤིང་
ཐམས་ཅད་ཇི་ལྟ་བ་བཞིན་དུ་རྗེས་སུ་སྒྲུབ་པར་མི་བྱེད་པ་དེས་ནི་རེ་ཞིག་མཐའ་མྱ་
ངན་ལས་འདས་པར་ཕྱིན་པར་ག་ལ་འགྱུར་ཏེ། སྡིག་པའི་ལས་བསགས་པ་ལ་་
སོགས་པ་མྱ་ངན་ལས་འདས་པར་འགྲོ་བའི་ལམ་འགེགས་པའི་ཕྱིར་རོ། །གཞི་་་་
ཉིད་ཀྱིས་འདུལ་བ་བསྟོད་ནས། ད་ནི་བསྲུང་བ་ཉིད་ཀྱིས་བསྟོད་པར་བྱེད་དེ།
ཇི་ལྟར་ཆུ་ལོན་མི་ཕྱེད་སྲ་བ་ཡིས། །ཆུ་ཀླུང་ཆེ་ཡང་ཟློག་པར་འགྱུར་བ་ལྟར། །
དེ་བཞིན་འདུལ་བ་འཕགས་པའི་ཆུ་ལོན་འདིས། །ཚུལ་ཁྲིམས་འཆལ་པའི་ཆུ་་་
ཀླུང་ལྡོག་པར་འགྱུར། །ཞེས་བྱ་བ་ནི་ཇི་ལྟར་ཆུ་ལོན་མི་ཕྱེ་སྲབ་བྱས་ན་ཆུ་ཀླུང་་
86-1361