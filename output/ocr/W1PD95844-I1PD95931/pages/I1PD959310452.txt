२७
བསྟན་འགྱུར། འདུལ་བ། ༼བུ༽ ༡༦༩
བར་བྱ་བ་ཡིན་ཏེ། མི་དབྱེ་བ་ཡང་འདི་ལས་ཟློག་•པར་རིག་པར་བྱའོ། །
སངས་རྒྱས་ཀྱིས་•ནི་འདུལ་བའི་མཚོ། །འདི་མན་ཆད་ནས་གཞོན་ནུའི་་
ལྕགས་ཀྱུ་•ཞེས་པའི་བར་དུ་ཚིགས་བཅད་གསུམ་ནི་མཐོང་བའི་འབྲས་བུའི་སྒོ་ནས་
སོ་སོར་ཐར་པ་འདི་ཉིད་བསྟོད་པར་རིག་པར་བྱའོ། །སངས་རྒྱས་ཀྱིས་ནི་འདུལ་
བའི་མཚོ། །མ་ལུས་གཏིང་དང་ཕ་རོལ་མེདད།
།གནས་དང་སྙིང་གི་སྙིང་པོ་ནི། །
སོ་སོར་ཐར་པ་འདི་ཡིན་ནོ། །འདི་མན་ཆད་ནི་དགོས་པའི་དགོས་“དོན་འཆད་
དེ༑ བཤད་པའི་དམིགས་དང་། དགོས་འབྲེལ་ཡང་ཞར་ལ་འདུ་•བར་རིག་
པར་བྱའོ། །དེ་ལ་བཤད་པའི་དམིགས་ནི་གང་ཚིག་ཏུ་བརྗོད་པའི་དངོས་པོ་ཉིད●།
དགོས་པ་ནི་ཚིག་ཏུ་བརྗོད་པ་དེ་དགོས་པར་ཤེས་པའོ། །འབྲེལ་པ་ནི་བརྗོད་པའི་
ཚིག་གིས་མཚོན་ནས་དོན་ཤེས་པ་ཉིད་དེ། ཐབས་དང་འབྲེལ་བའི་དོན་ཏོ། །
དཔེར་ན་རྒྱ་མཚོ་མཆིང་རྣམས་•ཟབ་ཅིང་རྒྱ་ཆེ་བ་བཞིན་དུ། སངས་རྒྱས་ཀྱི་་་་
འདུལ་བ་ཡང་ཟབ་ཅིང་རྒྱ་ཆེ་བ་ཡིན་ཏེ། དེ་ལ་ཟབ་པ་ནི་ལྟུང་བ་འབྱིན་པའི་་་
རྩིས་མགོ་མང་པོར་གསུངས་པ་རྣམས་ཡིན། རྒྱ་ཆེ་བ་ནི་འབུམ་སྡེ་ལས་ལྟུང་བ་་་
དང་མི་ལྟུང་བའི་རིམ་པ་རྒྱས་པར་འབྱུང་བ་རྣམས་སོ། །དེ་ལ་སངས་རྒྱས་ཀྱི་་་་
འདུལ་བ་ཞེས་སྨོད་•པ་ནི། མུ་སྟེགས་ཅན་ལ་སོགས་པའི་འདུལ་བ་མ་ཡིན་པར་
སྟོན་པའོའོ། །དེ་ལྟར་འདུལ་བ་གཏིང་དང་མཐའ་མེད་པའི་མདོ་མ་ལུས་པར་་
འདུས་ཤིང་གནས་པས་ན་ས་ཆེན་པོ་དང་འདྲའོ། །།སྙིང་གི་ཞེས་བྱ་བ་ནི་ལུས་ཀྱི་
གཙོ་བོ་•ཡིན་པ་དང་འདྲ་བར་སྟོན་པ་ཡིན། སྙིང་པོ་ཞེས་བྱ་བ་ནི་སྙིང་ཁུ་ལྟ་བུ་
སྟེ༑ འདུལ་བ་ཐམས་ཅད་ཀྱི་སྙིང་ཁུ་ཡིན་པས་ན་ཕྱིར་རྒོལ་བས་མི་ཕྱེད་པའོ། །
དེ་ལ་འདུལ་བ་ཞེས་བྱ་བ་ནི་གང་ཉོན་མོངས་པ་གདུལ་•བ་དང་། དགེ་སྦྱོང་གི་
86-426