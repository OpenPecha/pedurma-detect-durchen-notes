१३७७
བསྟན་འགྱུར། འདུལ་བ།
ཕྱིར་སྟོན་པ་དང་བསྟན་ཆོས་ཀྱི་ངོ་བོ་ཉིད་དུ་གྱུར་པ་དེ་ནི་ཕྱག་བྱ་བའི་འོས་ཁོ་ན་་
ཡིན་ནོ། །ད་•ནི་དེ་བཞིན་གཤེགས་པས་ཀྱང་བླ་མ་ཡིན་པས་འདི་ལ་ཕྱག་བྱ་བ་
ཉིད་དུ་བསྟན་པའི་ཕྱིར། གང་ལ་བསྟེན་ཏེ་གནས་པའི་སངས་རྒྱས་རྣམས། །
དེ་ལ་གུས་བཅས་རྗེ་སར་བཅས་གྱུར་ཞིང་། །དེ་ནི་མགོན་པས་མགོན་ཡིན་སྐྱབས་
གནས་ཡིན། །དེ་ཕྱིར་རབ་སྒྲིམས་འདུལ་ལ་ཕྱག་འཚོལ་ཅིག །ཅེས་བྱ་བ་་་
གསུངས་ཏེ། འདུལ་བ་གང་ལ་བརྟེན་ཅིང་གནས་ཤིང་དེ་དང་འགལ་རྐྱེན་ཀུན་་
ཏུ་མི་སྤྱོད་པས་ཐ་སྙད་མཛད་པའི་སངས་རྒྱས་བཅོམ་ལྡན་འདས་རྣམས་འདུལ་བ་
དེ་ལ་ངོ་བོ་ཉིད་ཁོ་ནས་གུས་པ་དང་བཅས་པ་དང་དེ་ལ་འཇིག་རྟེན་གྱིས་སྨད་པའི་
དབང་གིས་དགོངས་པ་གཏོད་པའི་སྒོ་ནས་རྗེས་དང་བཅས་པར་གྱུར་པ་དེ་དང་་་་
འདྲ་བའི་འདུལ་བ་འདི་ལ་རབ་ཏུ་བསྒྲིམས་ཏེ་ཕྱག་འཚོལ་ཅིག་ཅེས་བྱ་བར་སྦྱར་རོ། །
ཅིའི་ཕྱིར་ཞེ་ན་དེ་ནི་མགོན་པས་མགོན་ཡིན་སྐྱབས་གནས་ཡིན། ཞེས་བྱ་བ་་་
གསུངས་ཏེ། གང་གི་ཕྱིར་འདུལ་བ་དེ་ནི་བདག་ཅག་གི་བླ་མ་མགོན་པོ་སངས་་་
རྒྱས་བཅོམ་ལྡན་འདས་པས་བླ་མ་མགོན་ཡིན་ཏེ། དེ་དེ་ལ་གུས་པ་དང་བཅས་་་
རྗེས་དང་བཅས་པའི་ཕྱིར་དང་། འདུལ་བ་དེ་ནི་སྐྱབས་ཡིན་གནས་ཡིན་ཏེ་ཁྱིམ་
ཡོངས་སུ་སྤོང་བ་དང་། བརྟུལ་ཞུགས་ཀྱི་བགོ་བཤའ་ལེགས་པར་བྱེད་པའི་རྒྱུ་་
ཡིན་པའི་ཕྱིར་དང་། འདུལ་བ་དེ་ནི་གནས་ཡིན་ཏེ་བརྟུལ་ཞུགས་བླངས་པ་་་
རྣམས་ལ་སྐྱོབ་པ་དང་བསྲུང་བ་དང་བརྟུལ་ཞུགས་ཀྱང་ཡོངས་སུ་སྲུང་བར་བྱེད་པ་
དེའི་ཕྱིར། རབ་ཏུ་བསྒྲིབས་ལ་འདུལ་བ་འདི་ལ་ངེས་པ་ཁོ་ནར་ཕྱག་འཚོལ་ཅིག་
ཅེས་བྱ་བའི་ཐ་ཚིག་གོ། །ད་ནི་གནོད་པའི་རྒྱུ་ཉིད་ཀྱིས་གུས་པ་བསྐྱེད་པའི་ཆེད་
དུ་བསྟོད་པའི་ཕྱིར། གང་ཞིག་སྟོན་པ་ཐུགས་རྗེའི་བསྟན་པ་ལ། ཡང་བར་་་་
སེམས་ཤིང་ཅུང་ཟད་འདའ་བྱེད་པ། དེ་ནི་དེ་ལ་སྡུག་བསྔལ་གཞན་དབང་ཐོབ། །
86-1366