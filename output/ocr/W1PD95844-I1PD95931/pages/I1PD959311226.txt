བསྟན་འགྱུར། འདུལ་བ།
ཏེ་ཚིགས་སུ་བཅད་པ་གསུམ་གྱིས་བཏོན་པར【གྱུར་ཏེ∶། སྡིག་པ་ཐམས་ཅད་མི་
བྱ་སྟེ། །དགེ་བ་ཕུན་སུམ་ཚོགས་པར་བྱ། །རང་གི་སེམས་ནི་ཡོངས་སུ་གདུལ། །
འདི་ནི་སངས་རྒྱས་བསྟན་པ་ཡིན། །ལུས་ཀྱི་སྡོམ་པ་ལེགས་པ་སྟེ། །ངག་གི་་་་
སྡོམ་པའང་●ལེགས་པ་ཡིན། །ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་
།སྡུག་བསྔལ་ཀུན་ལས་
སྡོམ་པ་ལེགས། །ཀུན་དུ་བསྡམས་•པའི་དགེ་སློང་ནི།
རབ་ཏུ་གྲོལ། །ངག་རྣམས་སྲུང་ཞིང་ཡིད་ཀྱིས་རབ་བསྡམས་ཏེ།
ལུས་ཀྱིས་མི་
དགེ་བ་དག་མི་བྱེད་ཅིང་། །ལས་ལམ་གསུམ་པོ་འདི་དག་རབ་བསྡམས་ན། །
དྲང་སྲོང་གསུངས་པའི་ལམ་ནི་ཐོབ་པར་འགྱུར། _ །ཞེས【བྱ་བའོ∶། །དེ་ལ།
སྡིག་པ་ཐམས་ཅད་མི་བྱ་སྟེ། །ཞེ།ཞེས་བྱ་བ་འདིས་ནི་ལྷག་པའི་ཚུལ་ཁྲིམས་ཀྱི་་་
བསླབ་པ་བསྟན་ཏོ། །དགེ་བ་ཕུན་སུམ་ཚོགས་པར་བྱ། །ཞེས་བྱ་བ་འདིས་ནི་
ལྷག་པའི་ཤེས་རབ་ཀྱི་བསླབ་པ་•བསྟན་ཏེ། ཉོན་མོངས་པ་ཐམས་ཅད་སྤངས་་
པ་ནི་དོན་དམ་པར་དགེ་བའི་ཕྱིར་རོ། །རང་གི་སེམས་ནི་ཡོངས་སུ་གདུལ། །
ཞེས་བྱ་བ་འདིས་•ནི་ལྷག་པའི་སེམས་ཀྱི་བསླབ་པ་བསྟན་ཏོ།
།ལུས་ཀྱི་སྡོམ་པ་་
ལེགས་པ་སྟེ། །ཞེས་བྱ་བ་ལ་སོགས་པ་སྡོམ་པ་རྣམ་པ་བཞིས་ནི་ཚུལ་ཁྲིམས་ཕུན་
སུམ་ཚོགས་པ་བསྟན་ཏོ། །སྡུག་བསྔལ་ཀུན་ལས་རབ་ཏུ་གྲོལ། །ཞེས་བྱ་བ་་
འདིས་ནི་ཚུལ་ཁྲིམས་ཀྱི་སྐྱེས་བུ་བྱེད་པའི་འབྲས་བུ་ཐག་མི་རིང་བ་བསྟན་ཏོ། །
དེ་ལྟར་ཚུལ་ཁྲིམས་ཀྱིས་•སྡུག་བསྔལ་ཀུན་ལས་རབ་ཏུ་གྲོལ་བར་འགྱུར་ཞེ་ན།
དེའི་ཕྱིར། ངག་རྣམས་སྲུང་●ཞིང་ཡིད་ཀྱིས་རབ་བསྡམས་ཏེ། །ཞེས་བྱ་བ་ལ་
སོགས་པ་གསུངས་ཏེ། གང་གི་ཕྱིར་ཚུལ་ཁྲིམས་ཕུན་སུམ་ཚོགས་པ་ངན་སོང་གི་
སྒོ་སྦྱོང་ཞིང་འཕགས་པའི་ལམ་ཐོབ་པ་དེ་•སྡུག་བསྔལ་ཐམས་ཅད་ལས་གྲོལ་བ་་་་
དེའི་ཕྱིར་འདི་ནི་ཚུལ་ཁྲིམས་ཀྱི་སྐྱེས་བུ་བྱེད་པའི་འབྲས་བུ་ཐག་རིང་བ་ཡིན་ནོ། །
86-1198