७५८
བསྟན་འགྱུར། འདུལ་བ། ༼མུ༽ ༡༧༠
སོ་སོར་ཐར་པ་ལ་བསྟོད་པའི་སྟོབས་•ཡང་དག་པར་ཟློས་པར་བྱེད་པའི་ཚིག་ཡིན་
པས་ན་གཙུག་ལག་རྩོམ་མོ་ཅོག་ལ་དགོས་པ་དང་། དོན་མེད་པར་•རྩོམ་མི་སྲིད་དེ།
དེ་ཡང་རྣམ་པ་བཞི་ཞིག་གིས་བསྙད་•པར་བྱ་སྟེ། དེ་མ་བསྟན་ན་ནི་ཅི་ཉེས་ཤེ་•ན།
སློབ་མ་ཉན་པ་ལ་བློ་འདུན་པ་རྣམས་སྤྲོ་བ་དང་།
དགོས་པའི་དོན་མེད་པས་ཉན་
པ་ལ་བློ་གཡེལ་བས་ན་དེ་བསྟནན་ཏོ། །བཞི་ཡང་གང་ཞེ་ན། བཤད་ཅིང་བསྟན་
པར་བྱ་བ་དང་། དགོས་པ་དང་། འབྲེལ་པ་དང་། དགོས་པའི་ཡང་དགོས་པའོ། །
དེ་ལ་བསྟན་པར་བྱ་བ་ནི་དེ་བཞིན་གཤེགས་པའི་ཡོན་ཏན་དང་། སོ་སོར་ཐར་་་
པའི་ཡོན་ཏན་ཏེ། དེ་དག་གི་བདག་ཉིད་ཆེ་བའོ།
།དགོས་པ་ནི་དེ་གཉིས་ཀྱི་་
ཡོན་ཏན་གྱི་དོན་ཡོངས་སུ་ཤེས་དགོས་པའོ།
།འབྲེལ་པ་ནི་ཚིག་དང་དོན་དུ་་་
འབྲེལ་བ་ལ་བྱ་སྟེ། ཚིག་གིས་●མཚོན་ནས་དོན་ཤེས་པར་བྱེད་པས་གཅིག་ལ་་་
གཅིག་ལྟོས་•པའམ་བརྟེན་པས་ན་འབྲེལ་པའོ། །དཔེར་ན་ཐབས་དང་ཐབས་སུ་
བྱ་བའམ། རྒྱུ་དང་འབྲས་བུ་ལྟ་བུའམ། ཞགས་པས་གཟུང་བར་བྱ་བ་ལྟ་བུའི་ཕྱིར་
འབྲེལ་པའོ། །དགོས་པའི་དགོས་པ་ནི་བརྩམས་པ་མཐར་ཕྱིན་པར་བྱ་བའི་་་
དགོས་པའི་ཕྱིར་དགོས་པའི་ཡང་དགོས་པའོ། །ཡང་ན་རྣམ་པ་བཞི་པོ་འདི་ལྟུང་
བ་རིགས་●ལྔ་ལ་ཡང་སྦྱར་བར་བྱ་སྟེ། བཤད་པར་བྱ་བ་ནི་ལྟུང་བ་རིགས་●ལྔ་་་
བཤད་ཅིང་ལྟུང་བ་▪ལྕི་ཡང་གི་བྱེ་བྲག་བཤད་པའོ། །དགོས་པ་ནི་དེ་དག་ཤེས་་
ཤིང་ཉེས་བྱས་ཕྲ་མོ་ཡན་ཆད་ལ་ལྷག་པར་བག་དང་བཅས་ནས་བསྡུ་བ་དགོས་པའོ། །
འབྲེལ་བ་ནི་དེ་དག་ཉིད་དོན་དང་གཅིག་ཏུ་འབྲེལ་ཅིང་སྙན་རྣར་གཏད་པ་ལ་ཡང་
བྱའོ༑ །དགོས་པའི་དགོས་པ་ནི་མྱ་ངན་ལས་འདས་པའི་འབྲས་བུ་ཐོབ་པ་●
ཡང་བྱ་དགོས་པས་ན་དགོས་པའི་ཡང་དགོས་པ་སྟེ། བཞི་པོ་འདི་དག་བསྟན་ན་་་
སློབ་མ་ཉན་པ་རྣམས་དང་བ་སྐྱེ་ཞིང་སྤྲོ་བ་དང་། ཉན་པ་ལ་འཇུག་པའི་ཕྱིར་འདི་
86-654