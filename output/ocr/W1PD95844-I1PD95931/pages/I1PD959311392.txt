༡༣༦༤
བསྟན་འགྱུར། འདུལ་བ། ༼མུ༽ ༡༧༠
ཀྱི་འོབས་དང་འདྲ་བ་སྟེ། ཟག་པ་ཀུན་གྱི་ཆུ་ལོན་འདུལ་བ་ཡིན། །ཞེས་བྱ་བ་
གསུངས་ཏེ། དེ་ལ་འདིས་སེམས་དོན་རྣམས་ལ་འཇོག་པར་བྱེད་པས་ན་འཇོག་་
པ་ནི་ཏིང་ངེ་འཛིན་ཏོ། །འཇོག་པ་དེ་དང་བྲལ་བའི་ཕྱིར་རོ། །འཇོག་པ་དང་
བྲལ་བ་ནི་མཉམ་པར་མ་གཞག་པ་སྟེ། དེ་ཉིད་སེམས་ཡིན་པས་འཇོག་བྲལ་་་
སེམས་སོ། །དེ་ཉིད་གླང་པོ་ཆེ་དང་མཐུན་པ་ཉིད་ཡིན་ཏེ་འཇོག་པ་དང་བྲལ་་
བའི་སེམས་ནི་གླང་པོ་ཆེ་དང་འདྲ་བས་འཇོག་བྲལ་སེམས་གླང་ཞེས་སྨོས་སོ། །
གླང་པོ་ཆེ་དེ་གནས་མ་ཡིན་པ་ལས་ཟློག་ཅིང་གནས་བདེ་བར་འཇོག་པར་བྱེད་པ་་
ལྕགས་ཀྱོ་ཡིན་པ་དང་བྲལ་བའི་སེམས་གླང་པོ་ཆེ་དང་འདྲ་བ་དེ་གནས་མ་ཡིན་པ་
ལས་བཟློག་གནས་བདེ་བར་འཇོག་པར་བྱེད་པའི་ལྕགས་ཀྱོ་ཡང་འདུལ་བ་ཡིན་ཏེ་
འདྲ་བའི་ཕྱིར་རོ། །གདུལ་བྱ་བ་ནི་འདུལ་བར་བྱ་བ་སྟེ་རྟའོ། །མཐུལ་བ་ཞེས་
བ་བ་ནི་མ་བསླབས་པ་སྟེ། སེམས་ཀྱི་རྟ་འདུལ་བར་བྱ་བ་མ་དུལ་བ་དེ་འདུལ་་་
བའི་སྲབ་ཀྱིས་ཁ་ལྕགས་དང་འདྲ་བ་ཡང་འདུལ་བ་འདི་ཡིནན་ཏེ། ཕན་པ་དང་་་
གནོད་པ་ལ་འཇུག་པ་ལྡོག་པར་བྱེད་པ་ཡིན་པའི་ཕྱིར་རོ། །རབ་མཚམས་ཞེས་བྱ་
བ་ནི་ར་བའི་ཕྱིར་མཚམས་ཏེ། དེའི་འོབས་དང་འདྲ་བ་ཡང་འདུལ་བ་འདི་ཡིན་
ཏེ༑ འདའ་བ་དང་འདའ་བར་བྱ་བ་མ་ཡིན་པའི་མཚམས་ཀྱི་མུ་ཐུག་པ་ཡིན་་་་
པའི་ཕྱིར་རོ། །ཟག་པ་ཞེས་བྱ་བ་གང་གིས་འཛག་པར་བྱེད་པ་ཉོན་མོངས་པ་་་་
རྣམས་གང་ནས་འཛག་པར་གྱུར་པ་ལུས་དང་ངག་དང་ཡིད་ཀྱི་སྒོ་དག་སྟེ། དེ་་་
དག་ཀུན་འགོག་པའི་ཆུ་ལོན་ཡང་འདུལ་བ་ཡིན་ཏེ། འདི་ལྟར་ཉོན་མོངས་པ་་་་
མངོན་དུ་གྱུར་པ་དག་དང་། དེ་ལས་བྱུང་བའི་ལུས་དང་ངག་དང་ཡིད་ཀྱི་ལས་་
དག་འདུལ་བས་ཟློག་པར་བྱེད་པའི་ཕྱིར་རོ། །ད་•ནི་སྟོན་པ་དང་འདྲ་བ་ཉིད་་
ཀྱིས་བསྟོད་པའི་ཕྱིར་རོ། །རྒྱལ་བ་སྟོན་པ་དེ་ཡི་བསྟན་ཆོས་དགུ། །མདོ་དང་
86-1364