7347
བསྟན་འགྱུར། འདུལ་བ། ༼མུ༽
१৯০
བྱའོ་ཞེས་བྱ་བར་སྦྱར་རོ། །འདིས་ནི་སྟོན་པ་མཛད་པ་ཉེ་བར་བསྟན་ནས་འདུལ་
བ་ལ་སློབ་མ་དད་པས་རྗེས་སུ་འབྲང་བ་རྣམས་ཀྱི་གུས་པ་སྐྱེད་པར་བྱེད་དོ། །དེ་
ལྟར་དུལ་བ་རྒྱལ་པོ་དག་གི་རྗེའི་རིགས་སུ་འཁྲུངས་པ།
སློབ་མ་རྣམས་དུལ་བར་
མཛད་པ། ཉེས་པ་རྣམས་རབ་ཏུ་ཐུལ་བའི་སངས་རྒྱས་འདུལ་བའི་གཙོ་བོ་དེ་ལ་
ཕྱག་འཚལ་ཞེས་བྱ་བ་གསུངས་ཏེ།
ལུས་དང་ངག་དང་ཡིད་དག་གིས་ཕྱག་་་
འཚལ་བའོ། །ཏེ་ཞེས་བྱ་བའི་སྒྲ་ནི་བརྗོད་པར་བྱ་ཞེས་འོག་ནས་འབྱུང་བ་དེ་བྱའོ། །
ཞེས་དམ་བཅའ་བ་ལ་ལྟོས་བའི་ཚིག་ཡིན་ནོ། །དེ་ལྟར་སངས་རྒྱས་བཅོམ་ལྡན་་་
འདས་ལ་ཕྱག་འཚལ་ཏེ་ཅི་ཞིག་བརྗོད་པར་བྱེད་ཅེ་ན།
དེའི་ཕྱིར་འདུལ་བའི་་་་
བསྔགས་པ་ཅུང་ཟད་བརྗོད་པར་བྱ་ཞེས་བྱ་བ་གསུངས་ཏེ། བསྔགས་པ་བརྗོད་་
པར་བྱ་ཞེས་བྱ་བར་སྦྱར་རོ། །གང་གིས་•བསྔགས་པ་ཞེ་ན། དེའི་ཕྱིར་འདུལ་
བའི་ཞེས་བྱ་བ་གསུངས་ཏེ། གང་གིས་སློབ་མ་རྣམས་མྱ་ངན་ལས་འདས་པར་་་་
འགྲོ་བའི་ཚོགས་ལ་བྱེ་བྲག་ཏུ་ཁྲིད་ཅིང་སློབ་པར་བྱེད་པ་དེ་ནི་འདུལ་བ་ཞེས་བྱའོ། །
དེ་ཡང་བྱ་བ་དང་བྱ་བ་མ་ཡིན་པ་ཉེ་བར་བསྟན་པ་ནི། _ གཞུང་སྟོང་ཕྲག་བརྒྱ་་་
པའི་ཚད་ལ་བྱ་སྟེ། དེའི་བསྔགས་པ་ཞེས་བྱ་བ་ནི་དེ་བསྔགས་པར་བྱ་བ་ཡིན་་་་
པས་བསྔགས་པ་སྟེ་ཡོན་ཏན་ནོ། །ཅི་དེའི་བསྔགས་པ་ཐམས་ཅད་བརྗོད་པར་་
བྱའམ་ཞེ་ན་དེའི་ཕྱིར་ཅུང་ཟད་ཅེས་བྱ་བ་གསུངས་ཏེ། བདག་ཉིད་རང་གིས་་
ཐོས་པ་དང་བསམ་པ་ཡིན་པ་དེའི་ཕྱོགས་འགར་འགྱུར་བའི་བསྔགས་པ་བརྗོད་་
པར་བྱའི་ཐམས་ཅད་ནི་མ་ཡིན་ཏེ། དེའི་རྣམ་པ་ཐམས་ཅད་ནི་བདག་དང་འདྲ་
བ་དག་གིས་བརྗོད་པར་མི་ནུས་སྙམ་དུ་བསམ་པའོ། །དེ་ལྟར་འདིར་སྤྱི་དོན་འདི་
ཡིན་ཏེ། སློབ་མ་རྣམས་གུས་པ་བསྐྱེད་པར་བྱ་བའི་ཕྱིར་དང་། འདུལ་བའི་བྱ་
བ་བསྒྲུབ་པའི་ཕྱིར་སངས་རྒྱས་བཅོམ་ལྡན་འདས་འཁོར་ལོས་སྒྱུར་བའི་རིགས་སུ་་
86-1358