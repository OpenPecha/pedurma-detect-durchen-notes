१३२२
བསྟན་འགྱུར། འདུལ་བ། ༼མུ༽ ༡༧༠
སློང་རྣམས་ལ་བཀའ་སྩལ་ན། དགེ་སློང་གི་ཚོགས་དགེ་འདུན་དུ་བསྟོད་པ་་་
མཛད་པས། དིའི་ཕྱིར་འདི་ནི་སྟོན་པ་ཉིད་ཀྱི་ཞལ་དང་འདྲ་བར་བསྟན་པའོ། །
འདུལ་འདི་སོ་སོར་ཐར་པ་དེའི། །རྣམ་འབྱེད་ཡིན་པར་དགོངས་པས་ན།
།
ཐར་འདོད་རྣམས་ཀྱིས་གུས་བྱས་ཏེ། །འདི་ནི་ནན་ཏན་མཉན་པར་བྱ། །ཞེས་
བྱ་བ་ནི་དེ་ལྟར་གང་གི་ཕྱིར་སོ་སོར་ཐར་པ་ཞེས་བྱ་བ་གང་ཡིན་པ་དེ་ནི་ཡོན་ཏན་
དང་ཕན་ཡོན་དུ་མས་ཡང་དག་པར་རྒྱས་པ་ཡིན་ལ། རྣམ་པར་འབྱེད་པ་དང་་་
ཕྲན་ཚེགས་ལ་སོགས་པ་འདུལ་བ་འདི་དག་ཐམས་ཅད་སོ་སོར་ཐར་པ་དེའི་རྒྱ་ཆེར་
རྣམ་པར་འབྱེད་པ་ཡིན་པ་དེའི་ཕྱིར། ཐར་པ་འདོད་པ་རྣམས་ཀྱི་གུས་པར་བྱས་
ཏེ༑ སོ་སོར་ཐར་པ་དེའི་རྣམ་པར་འབྱེད་པར་གྱུར་པ་འདུལ་བ་འདི་དག་་་
རྣམས་རྣམ་པ་ཐམས་ཅད་དུ་ནན་ཏན་གྱིས་མཉན་པར་བྱ་ཞིང་ཐོས་ནས་ཀྱང་་་
འབྲས་བུ་དང་བཅས་པར་བྱའོ་ཞེས་བསྟན་ཏོ། །འདུལ་བ་རྣམ་པར་བཤད་པ་་
གགས་གསལ་ཏེ། དེ་ལས་བདག་གིས་དགེ་བ་བསགས་པ་གང་ཡིན་པས། །
འཆིང་བ་མ་ལུས་རབ་ཏུ་གྲོལ་བར་བྱ་བའི་ཕྱིར། །འཇིག་རྟེན་ཀུན་གྱི་གགས་ནི་་
ཉམས་གྱུར་ཅིག །འདུལ་བ་ལ་བསྟོད་པ་བཙུན་པ་ཆོས་ཀྱི་ཚོང་དཔོན་གྱིས་་་
མཛད་པ། སློབ་དཔོན་དུལ་བའི་ལྷས་བཤད་པ། རྫོགས་སྟོ།།
དབང་ཕྱུག་དམ་པའི་མངའ་བདག་དཔལ་ལྷ་བཙན་པོའི་བཀའ་ལུང་གིས།
འཕགས་པ་གཞི་ཐམས་ཅད་ཡོད་པར་སྨྲ་བའི་འདུལ་བ་འཛིན་པ་ཁ་ཆེ་བྱེ་བྲག་ཏུ་་
སྨྲ་བའི་སློབ་དཔོན་ཛི་ན་མི་ཏྲ་དང༌་། ཞུ་ཆེན་གྱི་ལོ་ཙཱ་བ་བན་དྷེ་ཀླུའི་རྒྱལ་་་
མཚན་གྱིས་བསྒྱུར་ཞིང་ཞུས་ཏེ་གཏན་ལ་ཕབ་པའོ།།
དགེ་ཞིང་བཀྲ་ཤིས་པར་གྱུར་ཅིག། །།【སརྦ་མངྒཱ་ལཾ∶།།
86-1372