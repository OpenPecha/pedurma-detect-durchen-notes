〇
བསྟན་འགྱུར། འདུལ་བ། ༼མུ༽ ༡༧༠
ཅིང་མི་སྙན་པ་འཛེར་ཏོ། །ཁྱིམ་བདག【གིས་དགེ་སློང་●འཆར་བ་ཇི་ལྟ་བུ་ཞེས་
དྲིས་ན་འཆར་བ་ནི་ཚུལ་ཁྲིམས་དང་ལྡན་པ་སྟེ་རིག་•པའི་མཐུས་བུད་མེད་དག་གི་
མཚན་ཤེས་སོ་ཞེས་བྱས་པ་དང་། ཅི་འཕགས་པ་དེ་ལྟར་ཤེས་སུ་ཟིན་གྱིས་ཀྱང་་
བུད་མེད་ཀྱི་གསང་བའི་གནས་ངན་ལེན་སྨྲ་བར་•མི་རིགས་སོ། །ཞེས་འཕྱ་བར་●
སྙན་དུ་བདས་ནས་འདི་སྙམ་དུ་དགོངས་ཏེ། ཅུང་ཟད་ཉེས་པའི་དམིགས་སུ་་་
གྱུར་པ་ཡང་དགེ་སློང་བུད་མེད་ལ་ཆོས་བཤད་པ་ལས་བྱུང་ངོ་སྙམ་དུ་དོགས་•ནས།
དགེ་སློང་བུད་མེད་ལ་ཆོས་མ་འཆད་ཅིག་ཅེས་བཀག་གོ། །སླད་ཀྱིས་དགེ་སློང་་་
དག་བསོད་སྙོམས་ལ་ཞུགས་པ་དངང་། བུད་མེད་དག་གིས་ཆོས་བཤད་པར་་་
གསོལ་བ་དང་། དགེ་སློང་དག་གིས་ཆོས་མ་བཤད་པས་ཟན་མ་སྟེར་ཏོ། །དེ་
ལྟ་བུ་སྙན་དུ་བདས་ནས་བཀའ་སྩལ་པ། ཆོས་ཚིག་ལྔ་སྟེ། ཕུང་པོ་ལྔ་བཤད་་
པར་གནང་ངོ་། ། སླད་ཀྱིས་དེ་བཞིན་དུ་ཉུང་•ཞེས་གསོལ་ནས། དབང་པོ་་་་
དྲུག་སྟེ་ཚིག་དྲུག་བཤད་པར་གནང་ངོ་། །ཚིག་དྲུག་གིས་ཀྱང་མི་ཆོག་གིས་ད་་
རུང་སྟོན་ཅིག་ཅེས་བསྐུལ་བ་དང་། སླད་ཀྱིས་རིག་པའི་སྐྱེས་པ་ཞོག་ལ་ཆོས་ཤོད་
ཅིག་ཅེས་བཀའ་སྩལ་པ་དང་། དྲུག་སྡེས་•རིག་པའི་སྐྱེས་པ་མེད་བཞིན་དུ་སྤྲེའུ་
དང་བྱ་བཞག་ནས་ཚིག་ལྔ་དྲུག་ལས་འདས་པར་བཤད་པས་ན་དེ་ལྟར་གྱུར་པ་ལ་་
སྙན་དུ་བདས་ནས་འདུལ་བ་ལ་བསླབ་པ་བཅས་སོ། །ཡང་དགེ་སློང་ཞེས་བྱ་བ་་
ནི་དྲུག་སྡེ་སྟེ། གང་གཞན་ཡང་ཆོས་འདི་ལ་ཞུགས་པའོ།
།བུད་མེད་ཅེས་བྱ་་
བ་ནི་ལེགས་ཉེས་ཀྱི་དོན་ཁོང་དུ་ཆུད་ཅིང་དོན་གོ་བར་ནུས་པའོ། །ཚིག་ལྔ་དྲུག་
ལས་འདས་ཞེས་བྱ་བ་ནི་ཆོས་ཚིག་ལྔ་བཤད་པར་གནང་བ་ལས་བསམས་བཞིན་དུ་
དྲུག་ཏུ་འདས་•སམ། ཆོས་ཚིག་དྲུག་འཆད་དུ་གནང་བ་ལས་བསམས་བཞིན་དུ་
ཚིག་བདུན་དུ་འདས་•པའོ། །ཆོས་ཞེས་བྱ་བ་ནི་སངས་རྒྱས་ཀྱིས་བཤད་པའོ། །
86-870