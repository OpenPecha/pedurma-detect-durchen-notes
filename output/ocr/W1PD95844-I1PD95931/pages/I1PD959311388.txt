7760
བསྟན་འགྱུར། འདུལ་བ། ༼མུ ༡༧༠
གཞི་ཞེས་བྱ་བ་རྒྱུའི་གཙོ་བོ་ནི་རྩ་བ་ཡིན་ནོ། །དམ་ཆོས་ཞེས་བྱ་བ་ནི་མཛེས་པའི་
ཆོས་ཏེ་དོན་ཇི་ལྟ་བ་བཞིན་དུ་ཉེ་བར་བསྟན་ཏོ། །དེའི་ཚོགས་ཞེས་བྱ་བ་ནི་་་
འདུས་པ་སྟེ། མདོ་སྡེ་དང་ཆོས་མངོན་པ་ལ་སོགས་པའོ། །དམ་པའི་ཆོས་ཀྱི་་
ཚོགས་དེ་རྣམས་ཀུན་གྱི་རྣམ་པར་འཕེལ་བ་དང་ཀུན་འཛིན་པའི་རྒྱུ་དང་རྩ་བ་་་
འདུལ་བ་ཡིན་པར་བདག་ཉིད་ཆེན་པོས་གསུངས་སོ། །འདི་སྐད་བསྟན་ཏེ་ཇི་་་་
ལྟར་ན་འཇིག་རྟེན་འདི་ན་▪ཤིང་ནྱ་གྲོདྷ་ལ་སོགས་པའི་ཤིང་ལྗོན་པའི་རྩ་བ་སའི་་
ནང་དུ་སོང་བའི་སྦུབས་ནི་ཤིང་ལྗོན་པ་རྣམ་པར་འཕེལ་བ་དང་ཀུན་འཛིན་པ་་་
གཉིས་ཀྱི་གཞི་ཞེས་བྱ་བ་རྒྱུའི་རྩ་བ་དང་རྒྱུའི་དངོས་པོ་ཡིན་ཏེ་དང་པོ་རྒྱུ་ཡིན་པ་དེ་
བཞིནན་དུ། ཐུབ་པའི་དབང་པོའི་གསུང་རབ་འདི་དག་ཐམས་ཅད་ཀྱི་རྒྱུ་དང་རྩ་
བ་འདུལ་བའི་སྡེ་སྣོད་ཡིན་པར་གསུངས་སོ། །འདི་ལྟར་འདུལ་བའི་ས་བཞི་དག་
ལ་དམ་པའི་ཆོས་ཀྱི་ཤིང་ལྗོན་པ་རྣམས་ཀྱི་•བསམ་གཏན་དང་གཟུགས་མེད་པ་་་་
དང་དགེ་སྦྱོང་གི་ཚུལ་གྱི་བྲས་བུ་ལ་སོགས་པ་རྣམ་པར་འཕེལ་བ་དང་མ་ཉམས་་་
པའི་དགེ་སློང་གི་མཚན་ཉིད་ཀུན་འཛིན་པ་དག་འདུལ་བའི་རྟེན་གྱིས་འབྱུང་བའི་
ཕྱིར་རོ།
།ཇི་ལྟར་ས་ནི་སྐྱེ་དགུ་ཀུན་གྱི་གཞི། ། དེ་ལས་འབྲུ་རྣམས་སྐྱེ་བར་འགྱུར་
བ་ལྟར།
།དེ་བཞིན་འདུལ་བ་འདི་སྡོམ་བརྩོན་རྣམས་ཀྱི་གཞི། །དེ་བཞིན་དེ་་
ལས་བསོད་ནམས་རྣམས་ཀྱང་སྐྱེ། །ཞེས་བྱ་བ་ནི་ཇི་ལྟར་ས་གཞི་བརྟེན་ཏེ་སྐྱེ་་་་
དགུ་སེམས་ཅན་དུ་བགྲང་བ་གཟུགས་ཀྱི་དངོས་པོ་རྣམས་གནས་པར་འགྱུར་བ་་་
དང་། ཏིལ་དང་གྲོ་ལ་སོགས་པ་འབྲུའི་བདག་ཉིད་ཀྱི་འབྲས་བུ་རྣམས་སྐྱེ་ཞིང་་་
འབྱུང་བར་འགྱུར་བ་དེ་བཞིན་དུ་འདུལ་བ་ལ་བརྟེན་ཏེ་སྡོམ་བརྩོན་དགེ་སློང་དང་
དགེ་ཚུལ་ལ་སོགས་པ་རབ་ཏུ་བྱུང་བ་རྣམས་ཀྱང་གནས་པར་འགྱུར་ཏེ། དེས་་་་
སྡོམ་པ་སྐྱེ་བ་དང༌་། བསྲུང་བ་དང་། ལེགས་པར་སྦྱོར་བའི་ཕྱིར་རོ། །
86-1360