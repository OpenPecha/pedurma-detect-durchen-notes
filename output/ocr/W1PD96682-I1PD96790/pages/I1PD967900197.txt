つかく
བཀའ་འགྱུར། འདུལ་བ། ༼ཇ༽ ༧
དེ་དག་གིས་•མ་ཚོར་བར་ལྐོག་ཏུ་དེ་དག་གི་ཚང་མང་དུ་སོང་སྟེ་ལག་ནོམ་གྱིས་་
བཙལ་བ་དང་། རྫེའུ་ཁ་གཅིག་ལ་ནང་གཉིས་ཡོད་•པ་དག་ལག་པས་ཟིན་ནས་
དེས་•དེ་དག་གཞན་དུ་སྦས་ཏེ། བུ་དག་འོངས་ཤིང་ལྷགས་*པ་ན་བུ་དག་ཁོ་བོའི་
བསོད་ནམས་དག་•ཟད་པ་ལ་ལྟོས་ཞེས་▪རྫེའུ་དེ་དག་བསྟན་ནས་ཚིགས་•སུ་་་
བཅད་པ་སྨྲས་པ། བུ་རྣམས་གཞན་གྱི་•ཁྱིམ་དག་ན། །རྫེའུ་གཅིག་ལ་ནི་ཁ་
གཅིག་ཡོད།
།བདག་ཅག་སྐལ་བ་མེད་རྣམས་ཀྱི། །རྫེའུ་ནང་གཉིས་ལའང་ཁ་
གཅིག་ཡོད། །དེ་དག་གིས་ཆུང་མ་དེ་དག་ཏེ་པོར་བརྡེགས་པ་དང་། དེ་དག་གིས་
བསམས་པ། བྲམ་ཟེ་འདི་བདག་ཅག་ལ་གནོད་པའི་ཕྱིར་ཞུགས་པ་ཡིན་གྱིས●།
བདག་ཅག་གིས་འདི་གསད་•པར་བྱའོ་སྙམ་•ནས་ཕྱོགས་དེར་སྦྲུལ【ཁས་སྡིགས་•
པ་ཞིག་འོངས་ནས་དེ་དག་གིས་དེ་ལ་དྲིས་པ།
བཞིན་བཟངས་●སྦྲུལ་ཡོད་དམ།
དེས་སྨྲས་པ། སྦྲུལ་ཇི་ལྟ་བུ་འདོད་ཅི་ཤི་བའམ། འོན་ཏེ་གསོན་པོ། དེ་དག་
གིས་སྨྲས་པ། ཤི་བའོ། །དེས་བསམས་•པ། འདི་དག་ལ་སྦྲུལ་ཤི་བས་ཅི་བྱ་
སྟེ། ༑ འདི་དག་བྲམ་ཟེ་འདི་གསོད་པར་འདོད་གོར་མ་ཆག་སྙམ་མོ། །ཆོས་་
ཉིད་ཀྱིས་ན་སྦྲུལ་ཁྲོས་པའི་དུག་•ནི་མགོ་དང་མཇུག་མའི་གནས་གཉིས་སུ་འཕོ་་
བས་དེས་སྦྲུལ་ནག་པོ་ཁྲོས་●པར་བྱས་ཏེ་མགོ་དང་མཇུག་མ་བཅད་ནས་རྐེད་པའི་
ཆ་དེ་དག་ལ་བྱིན་ནོ། །དེ་དག་གིས་ཕོ་ཤའི་ཁུ་ཤ་བྱས་ཏེ་བྲམ་ཟེ་དེ་ལ་སྨྲས་པ།
ཡབ་ཕོ་ཤའི་ཁུ་ཤ་གསོལ་ལམ། བྲམ་ཟེ་དེས་བསམས་པ། ཅིའི་ཕྱིར་འདི་དག་
གིས་བདག་ལ་ཕོ་ཤའི་ཁུ་ཤ་ལྡུད་པར་འགྱུར་ཏེ། དུག་ཅུང་ཞིག་སྦྱིན་འདོད་གོར་
མ་ཆག་སྙམ་ནས། དེས་བསམས་པ། ཇི་ལྟར་ཤི་ཡང་བླས་བཏུང་ངོ་སྙམ་་
ནས་དེ་དག་གིས་དེ་ལ་སྦྲུལ་གྱི་ཕོ་ཤའི་ཁུ་ཤ་བླུད་ནས་དེས་དེ་འཐུངས་•པ་དང་།
དེའི་རླངས་•པས་ལིང་ཐོག་• ཕྱིད་ནས་བྲམ་ཟེ་དེས་མིག་མཐོང་བར་གྱུར་ཏོ། །
7-178