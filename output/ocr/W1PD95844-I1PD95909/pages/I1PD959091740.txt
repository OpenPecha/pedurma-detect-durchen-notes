བྱང་ཆུབ་ལམ་གྱི་སྒྲོན་མའི་དཀའ་འགྲེལ་ཞེས་བྱ་བ།
༡༧༠༣
ཅད་ཡོད་པར་སྨྲ་བའི་འདུལ་བ་འཛིན་པ་དག་ནི་འདི་སྐད་དུ་ལྟུང་བ་གཅིག་བྱུང་
བས་ལྷག་མ་མི་གཏོང་སྟེ། དེ་ལ་སྡོམ་པ་དང་སྡོམ་པ་མ་ཡིན་པ་གཉིས་ཀ་ཡོད་དེ།
མི་ཞིག་ལ་ནོར་ཡང་ཡོད་ལ་བུ་ལོན་ཡང་ཆགས་པ་བཞིན་ནོ། ། །ལྟུང་བ་དེ་་
བཤགས་ན་དེ་ཚུལ་ཁྲིམས་དང་ལྡན་པ་ཡིན་་གྱི།
སྡོམ་པ་མེད་པ་ནི་མ་ཡིན་ནོ་
ཞེས་ཟེར་རོ། །མཚན་གྱུར་པ་ནི་སྔོན་མེད་པའི་སྡོམ་པ་ཡང་མི་གཏོང་ལ།
ཐོབ་ཟིན་པ་ཡང་གཏོང་བར་མི་འགྱུར་རོ། །དམ་པའི་ཆོས་ནུབ་པ་ན་ཡང་དེ་
བཞིན་ནོ། །ཚེ་འཕོས་པས་གཏོང་བ་ཡང་འདི་ལྟར་ལུས་མི་འདྲ་བ་དང་དེར་སྦྱོར་
བ་མ་བྱས་པ་དང་། སྡོམ་པ་མི་དྲན་པའི་ཕྱིར་རོ། །དེ་དག་ནི་སློབ་དཔོན་ནོར་
གྱི་རྩ་ལག་གི་རྗེས་སུ་འབྲངས་•ནས་བཤད་པའོ།
།གཞུང་དེ་མ་ཡིན་པའི་ལུགས་
མང་དུ་ཡོད་མོད་ཀྱི་འདིར་གཞག་གོ། །རང་བཞིན་ཡང་འདུལ་བའི་གཞུང་་
དག་དངང་། རང་རང་སྡེ་པའི་འདུལ་བ་འཛིན་པ་ལ་དྲི་བར་བྱའོ།
།ལྟུང་བ་
འབྱུང་བའི་རྒྱུ་ནི་གཉིས་ཏེ། བྱ་བ་མི་བྱེད་པ་དང་། མི་བྱ་བ་བྱེད་པའོ། །
ཡང་བཞི་སྟེ། མི་ཤེས་པ་དང་། མ་གུས་པ་དང་། བག་མེད་པ་དང་།
ཉོན་མོངས་པ་ཆེ་བའོ། ། །ལྟུང་བ་མི་འབྱུང་བའི་རྒྱུ་ནི་ལྔ་སྟེ། དབང་པོ་རྣམས་
ཀྱི་སྒོ་བསྡམས་ཏེ། འདུག་པ་དང་༌་། ཟས་ཀྱི་ཚོད་རིག་པ་དང་། ནམ་གྱི་ཆ་
སྟོད་དང་ཆ་སྨད་ལ་མི་ཉལ་བ་●རྣལ་འབྱོར་ལ་བརྩོན་པ་དང་། ཤེས་བཞིན་དུ་་
སྤྱོད་པ་དང་། དྲན་པ་དང་ལྡན་པ་དང་། བག་ཡོད་པ་དང་། ཁ་ན་མ་ཐོ་་
བ་ཆུང་ངུ་ལའང་འཇིགས་པར་བལྟ་བ་དང་། ཚུལ་བཞིན་དུ་སེམས་པ་ནི་རྒྱུ་དང་
པོའོ། །དགེ་སྦྱོང་གི་ཚུལ་ཤས་ཆེར་ལྟ་བ་དང་། སྟོན་པ་དང་། ཚངས་པ་
མཚུངས་པར་སྤྱོད་པ་དང་། བསྟན་པ་ལ་དགའ་བའི་ལྷ་དག་དང་། སྐྱེ་བོ་
མཁས་པ་དངང་། འཇིག་རྟེན་པ་དག་གིས་སྨད་•པར་འགྱུར་རོ་སྙམ་པ་དང་།
64-1703