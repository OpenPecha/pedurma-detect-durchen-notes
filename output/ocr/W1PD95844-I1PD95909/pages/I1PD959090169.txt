クタ
བསྟན་འགྱུར། དབུ་མ། ༼ཀི ༡༢༥
སྟེ།༑ ཅི་དམིགས་པ་ལེགས་པར་འཛིན་ཏམ། འོན་ཏེ་བྱིང་ངམ། འོན་ཏེ་
ཕྱི་རོལ་གྱི་ཡུལ་ལ་རྣམ་པར་འཕྱར་བས་རྣམ་པར་གཡེངས་སམ་སྙམ་དུ་བརྟག་པར་
བྱའོ༑ །དེ་ལ་གལ་ཏེ་རྨུགས་པ་དང་གཉིད་ཀྱིས་ནོན་ནས་སེམས་བྱིང་ངམ།
བྱིང་དུ་དོགས་པ་མཐོང་བ་དེའི་ཚེ།
མཆོག་ཏུ་དགའ་བའི་དངོས་པོ་•སངས་
རྒྱས་ཀྱི་སྐུ་གཟུགས་ལ་སོགས་པ་འམ། སྣང་བའི་འདུ་ཤེས་ཡིད་ལ་བྱའོ། །དེ་
ནས་བྱིང་བ་ཞི་བར་བྱས་ནས་ཅི་ནས་ཀྱང་དམིགས་པ་དེ་ཉིད་ལ་• སེམས་ཀྱིས་་
【དམིགས་པ་•ཤིན་ཏུ་གསལ་བར་མཐོང་བར་གྱུར་པ་དེ་ལྟར་བྱའོ།
།གང་གི་ཚེ་
དམུས་ལོང་ལྟ་བུའམ། མི་མུན་པར་ཞུགས་པ་ལྟ་བུའམ་མིག་བཙུམས་པ་ལྟ་བུར་•
སེམས་ཀྱིས་དམིགས་པ་ཤིན་ཏུ་གསལ་བར་མི་མཐོང་བ་དེའི་ཚེ་བྱིང་བར་གྱུར་པར་
རིག་པར་བྱའོ། །གང་གི་ཚེ་ཕྱི་རོལ་གྱི་གཟུགས་ལ་སོགས་པ་ལ་དེ་དག་གི་ཡོན་་་
ཏན་རྟོག་པས་རྒྱུག་•པའི་ཕྱིར་རམ། གཞན་ཡིད་ལ་བྱེད་པས་སམ། སྔོན་མྱོང་
བའི་ཡུལ་ལ་འདོད་པས་སེམས་རྒོད་པའམ་རྒོད་དུ་•དོགས་པར་མཐོང་བ་དེའི་ཚེ་་
འདུ་བྱེད་ཐམས་ཅད་མི་རྟག་པ་དང། སྡུག་བསྔལ་བ་ལ་སོགས་པ་ཡིད་འབྱུང་་་་
བར་འགྱུར་བའི་དངོས་པོ་ཉིད་●ལ་བྱའོ། །དེ་ནས་རྣམ་པར་གཡེང་བ་ཞི་བར་་་
བྱས་ནས་དྲན་•པ་དང་ཤེས་བཞིན་གྱི་ཐག་པས་ཡིད་ཀྱི་•གླང་པོ་ཆེ་དམིགས་པའི་
སྡོང་པོ་དེ་ཉིད་ལ་གདགས་པར་བྱའོ། །གང་གི་ཚེ་བྱིང་བ་དང་རྒོད་པ་མེད་པར་
གྱུར་ཏེ། དམིགས་པ་དེ་ལ་སེམས་•རྣལ་དུ་འཇུག་པར་མཐོང་བ་དེའི་ཚེ་ནི་
རྩོལ་བ་གློད་ལ་བཏང་སྙོམས་སུ་བྱ་ཞིང་། དེའི་ཚེ【ཇི་སྲིད་འདོད་•ཀྱི་བར་དུ་་་་
འདུག་པར་བྱའོ། །དེ་ལྟར་ཞི་གནས་གོམས་པར་བྱས་པ་དེའི་ལུས་ལ་སེམས་ཤིན་
ཏུ་སྦྱངས་པར་གྱུར་པ་དང་། ཇི་ལྟར་འདོད་པ་བཞིན་དུ་དམིགས་པ་•ལ་སེམས་
རང་●དབང་དུ་གྱུར་པ་དེའི་ཚེ་དེའི་ཞི་གནས་གྲུབ་པ་ཡིན་པར་རིག་པར་བྱའོ། །
64-134