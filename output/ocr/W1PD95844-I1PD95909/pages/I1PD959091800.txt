བྱང་ཆུབ་ལམ་གྱི་སྒྲོན་མའི་དཀའ་འགྲེལ་ཞེས་བྱ་བ།
༡༧༦༣
ཉན་པ་ལ་སོགས་རྩོམ་པ་ཡང་། །འབྲས་བུ་མེད་པ་ཉིད་དུ་འགྱུར། །ཞེས་
གསུངས་པ་དང་། ཡང་རྒྱུད་ལས། དབང་བསྐུར་རྗེས་གནང་མེད་པར་ཡང་། །
གསང་སྔགས་རང་ཉིད་ལེན་པར་བྱེད། །ཅེས་གསུངས་ཏེ། དཀྱིལ་འཁོར་དུ་
འཇུག་པ་དང་། དབང་བསྐུར་བ་དང་། བླ་མ་དེ་ཉིད་ཀྱི་རྗེས་སུ་གནང་བ་མ་
བྱས་པར་ཐེག་པ་ཆེན་པོའི་•མདོ་སྡེའི་དོན་ཕ་རོལ་ཏུ་ཕྱིན་པའི་ལམ་གྱི་ཆོ་ག་ལ་
བརྟེན་ནས་གཟུངས་ཀྱི་ཆོ་ག་བྱེད་པ་དང་། གཞན་ཡང་རྗེ་བཙུན་སྒྲོལ་མ་ལ་
སོགས་པའི་སྒྲུབ་ཐབས་དག་མཉན་ནས་བསྒོམ་•པ་དང་། བཟླས་པ་དང་།
སྦྱིན་སྲེག་•དངང་། གཏོར་མ་དང་།
དཀྱིལ་འཁོར་ལ་སོགས་པ་བྱེད་པ་ནི་
གསང་སྔགས་རང་ཉིད་ལོན་པ་ཡིན་ཏེ།
དཀྱིལ་འཁོར་དུ་འཇུག་པ་དང་།
དབང་བསྐུར་བ་བྱས་ཏེ། སློབ་དཔོན་གྱིས་འདི་སྐད་དུ་ཁྱོད་ཀྱི་ལྷ་ནི་འདི་ཡིན་ནོ ༎
བཟླས་པ་འདི་བྱ་དགོས་སོ་ཞེས་རྗེས་སུ་གནང་བ་མ་ཐོབ་པའི་ཕྱིར་རོ།
།དེ་བས་
ན་རྒྱུད་ལས། གསང་སྔགས་རང་ཉིད་ལེན་པ་ནི། །འགྲོ་བ་དམྱལ་བ་འབའ་
ཞིག་སྟེ།
།སྔགས་ཀྱང་འགྲུབ་པར་མི་འགྱུར་ཞིང་།
།ལུས་ཉོན་མོངས་པ་ཁོ་
ནར་ཟད། །ཅེས་གསུངས་སོ། །དེ་དག་ནི་གསུངས་པའི་ཚིག་གི་དོན་ཡིན་ཏེ།
རྒྱུད་ཐམས་ཅད་དང་། སྔོན་གྱི་སློབ་དཔོན་ཐམས་ཅད་དང་། ད་ལྟ་•ཉིད་ཀྱི་
བླ་མ་མ་ལུས་པས་འདི་སྐད་དུ་གསུངས་ཞེས་པའོ། །ཡང་ན་འཇིག་རྟེན་པ་དང་་
འཇིག་རྟེན་ལས་འདས་པའི་ལྷའི་པྲ་ཕབ་པ་དང་། རྨི་ལམ་དག་ཏུ་གང་ཟག་འདི་
ནི་སྐྱེ་བ་སྔ་མ་ལ་གསང་སྔགས་སྤྱོད་སྤྱོད་པ་དག་ཡིན་ནོ་ཞེས་ཟེར་ན། དེས་བླ་མ་
ཡོངས་སུ་མཉེས་པར་བྱས་ལ་བྱིན་གྱིས་བརླབ་པ་བྱས་ཏེ། འདི་ལྟར་སྒྲུབས་•
ཤིག་ཅེས་གནང་བ་བྱིན་ལ། སྒྲུབ་པའི་ཆོ་གའི་ཐབས་སྦྱིན་པར་བྱའོ། །ཆོ་ག་
དེ་ཡང་འདི་ཡིན་ཏེ། །འཕགས་པ་དམ་ཚིག་གསུམ་བཀོད་པའི་ཆོ་ག་དང་།
64-1763