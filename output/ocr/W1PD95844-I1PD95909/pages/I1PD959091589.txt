།དབང་ཕྱུག་གིས་ཀྱང་སྤྲུལ་མིན་ལ། །མིང་དང་
7442
བསྟན་འགྱུར། དབུ་མ། ༼ཁ༽ ༡༢༦
མ་ཡིན་གཞན་ལས་མིན།
གཟུགས་ཀྱི་མྱུ་གུ་འདི།
།རྒྱུ་མེད་ལས་ཀྱང་སྐྱེ་བ་མིན། །དེ་ལྟར་བདག་མེད་
ཆོས་རྣམས་ནི། །སྒྱུ་མའི་མཚན་ཉིད་དག་ཏུ་འབྱུང་། །རྒྱུ་དང་རྐྱེན་ནི་ཚོགས་
པ་ལས།
།རྒྱུན་མི་འཆད་པར་འབྱུང་འགྱུར་ཏེ། །མིག་དང་གཟུགས་དང་སྣང་
བ་དང་། །དེ་བཞིན་ནམ་མཁའ་དེ་སྐྱེད་ཡིན། །རྒྱུ་ལྔ་དག་ནི་ཚོགས་པ་ལས། །
མིག་གི་རྣམ་ཤེས་འབྱུང་འགྱུར་ལ། །རྐྱེན་འདི་དག་ནི་མེད་པ་ན།
།མིག་•གི་་
རྣམ་ཤེས་འབྱུང་མིན་མིང་●། །འདི་དག་སོ་སོ་དག་ལ་ནི། །བཙལ་ན་རྙེད་པ་མ་
ཡིན་ནོ། །དེ་ལྟར་དབང་པོ་ལྷག་མ་ལས། །སྐྱེས་པ་རྣམ་ཤེས་རིམ་པ་འདི།
ནམ་མཁའ་འཇའ་ཚོན་དག་མཚུངས་པར། །རྐྱེན་མ་རིག་ལས་ཤེས་པར་བྱ། །
ཡང་ནི་རྐྱེན་ལས་བྱུང་བ་དེ། །མཚན་ཉིད་ལྔ་རུ་ཤེས་བྱ་སྟེ། །རྟག་དང་ཆད་
དང་བྲལ་བ་དང་། །དེ་བཞིན་འཕོ་བ་སྤངས་པ་དང་། །ཡང་ནི་རྒྱུ་ནི་ཆུང་བ་
ལས༑ །འབྲས་བུ་ཆེན་པོར་འབྱུང་བ་དང་། །འདྲ་བ་དག་དང་ལྡན་པ་ཡི། །
རྒྱུ་མཐུན་འབྲས་བུ་འབྱུང་བའོ། །གང་ཕྱིར་སྐྱེ་བ་ལ་ཕྱོགས་པའི། །ཕུང་པོ་
དག་ནི་འཆི་བ་ལ། །ཕྱོགས་པ་འབྱུང་བ་དེ་ཡི་ཕྱིར། །རྟག་པ་མིན་པར་འདི་
ཤེས་བྱ། །ཆད་མིན་གང་ཕྱིར་ཕུང་པོ་རྣམས། །རྒྱུ་རྣམས་ཡོད་པ་དག་དང་ནི། །
མེད་པ་དག་ལས་སྐྱེད་མིན་ཕྱིར། །སྲང་མདའི་མཐོན་•དམན་ཅི་བཞིན་ནོ། །
གང་ཕྱིར་•ཕུང་པོ་རིགས་མཐུན་ཕྱིར། །སླར་ཡང་སྐྱེ་བ་གཞན་དུ་ནི། །རིགས་
མི་མཐུན་པར་སྐྱེ་འགྱུར་བ། །དེ་ཕྱིར་འཕོ་བ་ལས་ཀྱང་མིན། །གང་ཕྱིར་ལས་
ཆུང་བྱས་པ་ལས། །འབྲས་བུ་ཆེན་པོ་འབྱུང་འགྱུར་ཏེ། །དེ་ཕྱིར་རྒྱུ་ནི་ཆུང་ངུ་
ལས༑ །འབྲས་བུ་ཆེན་པོར་འབྱུང་•བ་ཡིན། །གང་ཕྱིར་ཅི་འདྲའི་ལས་བྱས་པ། །
དེ་ཡི་གཟུགས་བརྙན་མི་འདོར་བ། །དེ་འདྲའི་རྒྱུ་ནི་འབྱུང་བས་ན། །དེས་ན་
64-1552
།