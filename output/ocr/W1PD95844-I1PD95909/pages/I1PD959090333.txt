२९२
དང་།
_བསྟན་འགྱུར། དབུ་མ། ༼ཀི ༡༢༥
ཤིན་ཏུ་བྱང་བར་བྱ་སྟེ།
སེམས་ཀྱི་སྐད་ཅིག་རེ་རེ་ལ་དྲན་པ་རྒྱུན་
ཆགས་སུ་བྱ་བ་དང་། དྲན་པ་དང་། ཤེས་བཞིན་དང་། ཚུལ་བཞིན་དུ་
སེམས་པ་དང་●། བག་ཡོད་པས་གནས་པར་བྱའོ། །གས
བྱང་ཆུབ་ཀྱི་སེམས་གཟུང་བ་ནི་སེམས་ཅན་མི་གཏོང་•བ་བཞི་དང་།
སྐྱེས་བུ་དམ་པའི་རྣམ་པར་རྟོག་པ་བརྒྱད་དང་། ནང་གི་ཐབས་ལ་མཁས་པ་བཅུ་
དང་། ཕྱིའི་ཐབས་ལ་མཁས་པ་དྲུག་དང་། བདག་དང་གཞན་བརྗེ་བ་དང་།
བདག་དང་གཞན་མཉམ་པར་བྱ་བ་དང་། འཕགས་པ་བཟང་སྤྱོད་དང་། རྡོ་
རྗེ་རྒྱལ་མཚན་གྱི་བསྔོ་བ་ཆེན་པོ་བཅུ་ལ་སོགས་པ་གདབ་བོ། །དེ་ལ་སེམས་ཅན་
མི་གཏོང་•བ་ནི་བདག་ལ་ཕན་འདོགས་པའི་སེམས【ཅན་མི་གཏོང་•བ་དང་།
བདག་ལ་གནོད་པ་བྱེད་པ་མི་གཏོང་བ་དང་། དངོས་སུ་སྡུག་བསྔལ་བ་དང་།
སྡུག་བསྔལ་གྱི་རྒྱུ་སོགས་པ་མི་གཏོང་བ་དང་། སྤྱིར་སེམས་ཅན་མི་གཏོང་བའོ། །
དེ་ལ་བདག་ལ་ཕན་འདོགས་པ་མི་གཏོང་བ་ནི། དྲིན་ཤེས་ཤིང་དྲིན་གཟོ་བའི་་་
སེམས་ཀྱིས་མི་གཏོང་བ་སྟེ། སློབ་དཔོན་ཀླུ་སྒྲུབ་ཀྱི་ཞལ་སྔ་ནས། འཁོར་བ་་་
ཐོག་མ་མེད་པ་ནས། །ཉོན་མོངས་མེ་ཡིས་གདུངས་པ་ཡིས། །སྲིད་པའི་བཙོན་
རའི་ནང་གནས་པ། །སེམས་ཅན་གང་ཡིན་དེ་དག་སྔོན། །ཕ་མ་མཛའ་བཤེས་
རྩ་ལག་ཏུ། །གྱུར་ཅིང་ཕན་ཆེན་བཏགས་པས་ན། །བྱས་པ་གཟོ་བ་ཉིད་དུ་བྱ༎
འདི་དག་བདག་གིས་སྡུག་བསྔལ་བྱས། །ད་ནི་བདེ་བར་བྱ་བའི་རིགས། །ཞེས་
གསུངས་སོ། །འདིའི་དོན་རྒྱས་པར་མདོ་སྡེར་བལྟ་བར་བྱའོ། །སྐྱེ་བ་འདིའི་ཕ་
མ་དང་གཉེན་འདུན་དང་། གྲོགས་ལ་སོགས་པ་བདག་ལ་ཕན་འདོགས་པ་ལ་་་་
དྲིན་ཤེས་ཤིང་དྲིན་གཟོ་བ་བྱ་དགོས་ཏེ། དེ་ལྟར་མ་གྱུར་ན། བྱས་ལ་ལན་དུ་
64-298