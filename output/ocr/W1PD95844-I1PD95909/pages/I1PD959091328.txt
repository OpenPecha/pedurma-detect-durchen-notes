__ བསླབ་པ་ཀུན་ལས་བཏུས་པ། __
१९७१
འཚོ་བ་དང་། ཚལ་ཟ་བ་དང་། བློན་པོ་དང་། གྲོང་ཁྱེར་བའི་སྐྱེ་བོ་དག་མྱ་
ངན་གྱི་དབང་དུ་སོང་སྟེ། ལག་པ་བཏེག་ནས་བྲང་རྡུང་•ཞིང་མཆོག་ཏུ་སྙིང་རྗེ་
བར། ཀྱི་ཧུད་བུ་ཀྱི་ཧུད་མགོན་པོ་ཀྱི་ཧུད་ཕུ་བོ་ཀྱི་ཧུད་ཇོ་བོ་ཞེས་ངུ་ཞིང་།
ཞམ་འབྲིང་•བ་དང་གྲོང་ཁྱེར་པའི་སྐྱེ་བོ་དག་གིས་•འཇིགས་པ་དང་བཅས་པར་
མཐོང་སྟེ། གྲོང་ཁྱེར་གྱི་ལྷོ་ཕྱོགས་ཀྱི་སྒོར་ཕྱུང་ནས། སའི་འོག་ཏུ་བཅུག་གམ།
འབྲོག་དགོན་པར་སའི་ནང་དུ་བཅུག་ཀྱང་།
བྱ་རོག་དང་བྱ་རྒོད་དང་ཝ་ལ་
སོགས་པས་ཟོས་ཤིང༌་། རུས་པ་དེ་དག་མེས་བསྲེགས་སམ་ཆུར་•བསྐྱུར་རམ་
སའི་འོག་ཏུ་བཅུག་ཀྱང་རླུང་དང་ཉི་མ་དང་ཆར་པས་ཕྱེ་མར་བྱས་ཏེ། ཕྱོགས་
ཕྱོགས་སུ་གཏོར་ཞིང་དེ་ཉིད་དུ་རུལ་པར་འགྱུར་རོ། །རྒྱལ་པོ་ཆེན་པོ་དེ་ལྟར་་
སེམས་ཅན་ཐམས་ཅད་ཀྱི་ལུས་ཀྱང་འདི་བཞིན་དུ་འགྱུར་རོ། ། རྒྱལ་པོ་ཆེན་་
པོ་འདུ་བྱེད་ཐམས་ཅད་ནི་དེ་ལྟར་མི་རྟག་པ་དེ་ལྟར་མི་བརྟན་པ་ཞེས་རྒྱ་ཆེར་་
གསུངས་སོ། །དེ་ལ་ཉོན་མོངས་པ་ནི་•གཙོར་འདོད་ཆགས་དང་ཞེ་སྡང་དང་་
གཏི་མུག་རྣམས་ཏེ། དེ་དག་གི་ནང་ནས་གང་ལ་མཆོག་ཏུ་གནོད་པར་བྱེད་པའི་
གཉེན་པོ་གང་ཡིན་པ་དེ་ཐོག་མར་བསྒོམ་ཞིང་དེའི་གཞི་ཡང་ཡོངས་སུ་སྤང་བར་
བྱའོ།༑ །དེ་ལ་རེ་ཞིག་འཕགས་པ་དཀོན་མཆོག་སྤྲིན་ལས། དེ་འདོད་ཆགས་་
ཀྱི་གཉེན་པོ་ལ་བརྟེན་ཅིང་འདོད་ཆགས་སྐྱེ་བའི་རྐྱེན་རྣམས་ཡོངས་སུ་སྤོང་ངོ་། །
འདོད་ཆགས་ཀྱི་གཉེན་པོ་དེ་ནི་གང་། འདོད་ཆགས་སྐྱེ་བའི་རྐྱེན་དེ་དག་ནི་•
གང་ཞེ་ན། མི་སྡུག་པ་བསྒོམ་པ་ནི་འདོད་ཆགས་ཀྱི་གཉེན་པོའོ། །ཡུལ་གྱི་
བཟང་མོ་ནི་འདོད་ཆགས་སྐྱེ་བའི་རྐྱེན་ནོ། །མི་སྡུག་པ་བསྒོམ་པ་དེ་ཡང་གང་ཞེ་
ན༑ འདི་ལྟ་སྟེ། ལུས་འདི་ལ་སྐྲ་དང་སྤུ་དང་སེན་མོ་དང་སོ་དང་རྡུལ་དང་།
དྲི་མ་དང་། པགས་པ་དང་ཤ་དང་རུས་པ་དང་རྒྱུས་པ་དང་རྩ་དང་མཁལ་མ་་
64-1291