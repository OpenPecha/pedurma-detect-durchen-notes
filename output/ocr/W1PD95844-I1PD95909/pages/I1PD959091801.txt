معلو
བསྟན་འགྱུར། དབུ་མ། ༼ཁ༽ ༡༢༦
བཅོམ་ལྡན་འདས་ནོར་བུ་རྒྱས་པའི་གཞལ་མེད་ཁང་གི་ཆོ་ག་དང་། བཅོམ་ལྡན་
འདས་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོའི་ཆོ་གས་སྡིག་པ་སྦྱོང་བ་དང་།
ཚོགས་བསགས་པ་བྱས་ལ་ལྟས་བཟང་པོ་བྱུང་བ་ན་གང་ཟག་དེས་གསང་སྔགས་ཀྱི་
ཐེག་པ་ལ་འཇུག་པར་གནང་གི་འདི་ལྟར་སྐྱེ་བ་སྔ་མ་ལ་གསང་སྔགས་སྤྱད་པ་མ་་
ཡིན་པ་དང་། ཡང་ན་གསུམ་ལ་སྐྱབས་སུ་འགྲོ་བ་དང་། སྨོ སྨོན་པ་བྱང་ཆུབ་ཀྱི་
སེམས་བསྐྱེད་པ་དང་། འཇུག་པ་བྱང་ཆུབ་ཀྱི་སེམས་བསྐྱེད་པ་བྱས་པ་ཙམ་ལ་ནི་
གསང་སྔགས་བསྟན་པ་དང་། དེས་བསྒྲུབ་པ་དང་བལྟ་བ་དང་མཉན་པ་•བྱ་
བར་མ་གནང་སྟེ། འཇུག་པའི་ལམ་སོ་སོ་བ་ཡིན་པ་དང་། ཐེག་པ་དག་ནི་
རྣམ་པར་ཐར་པ་བསྲེ་བར་མི་བྱ་བ་ཡིན་ཏེ། བཅོམ་ལྡན་འདས་ཀྱིས་•གང་ཟག་
གི་•དབང་པོ་དང་ཁམས་དང་བག་ལ་ཉལ་མཁྱེན་པས་●ཐེག་པའི་ལམ་སོ་སོར་
གསུངས་པ་ཡིན་ནོ། །དེ་བས་ན་རྩ་བ་ནས་སྨྲས་པ་དེ་ལྟ་བས་ན།
གསང་སྔགས་སྤྱོད་འདོད་པས། །དེ་ཚེ་སློབ་དཔོན་དབང་བསྐུར་•ཕྱིར།
གལ་ཏེ་
།ཞེས་
སྨྲས་ཏེ། ཕ་རོལ་ཏུ་ཕྱིན་པའི་ལམ་དུ་འཇུག་ཅིང་སྤྱོད་འདོད་ན་ནི་སྔར་ཇི་ལྟར་
བརྗོད་པ་བཞིན་དུ་བསླབ་པ་རྣམ་པ་གསུམ་ལ་བསླབ་པར་བྱ་བ་ཡིན་ལ། གལ་ཏེ་
གསང་སྔགས་སྤྱོད་ཅིང་རྗེ་བཙུན་སྒྲོལ་མ་ལ་སོགས་པ་སྒྲུབ་པར་འདོད་ན་ནི་སློབ་
དཔོན་གྱི་དབང་ཞེས་པ་བུམ་པའི་དབང་བསྐུར་བ་•ཞུ་བར་བྱའོ་ཞེས་པ་ནི་ཤློ་ཀའི་
དོན་ཡིན་ནོ། །འོ་ན་དབང་བསྐུར་བའི་བླ་མ་དེ་ལ་བླ་ཆོས་•དང་ཡོ་བྱད་མེད་
པར་བྱ་བའམ་ཞེ་ན་མ་ཡིན་ཏེ། བསྙེན་བཀུར་རིན་ཆེན་ལ་སོགས་ཞེས་སོ། །
འོ་ན་ཡོ་བྱད་ཀྱིས་•ཕོངས་ཤིང་དབུལ་པོ་དག་གིས་ཇི་ལྟར་བྱ་ཞེ་ན། བཀའ་སྒྲུབ་
ལ་སོགས་•ཞེས་པའོ། །འདིར་སྐྱེ་བོ་འབྱོར་པ་ཅན་དག་གིས་ནི་རྒྱལ་སྲིད་རིན་པོ་
ཆེ་བདུན་ལ་སོགས་པ་ཐ་ན་བདག་ཉིད་ཀྱི་ལུས་ཀྱང་དབུལ་བར་བྱ་སྟེ། ཇི་ལྟར་་
64-1764