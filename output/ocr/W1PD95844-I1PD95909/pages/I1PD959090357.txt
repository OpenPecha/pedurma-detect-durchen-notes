३२२
__བསྟན་འགྱུར། དབུ་མ། ༼ཀི ༡༢༥
ནམ་མཁའ་བཞིན་དུ་གོས་པ་མེད། །
སློབ་དཔོན་ཉིད་ཀྱི་ཞལ་སྔ་ནས་ཀྱང་།
སྤྲོས་པ་མེད་ཅིང་མི་འགྱུར་བའི། །ངོ་བོ་གང་ཡིན་མཐོང་བ་ནི། །དེ་ཡིས་དེ་་་
བཞིན་གཤེགས་པ་མཐོང་། །འཕགས་པ་ཡོན་ཏན་རྫོགས་ཁྱོད་དང་། །འགྲོ་་་
བའི་བླ་མ་སངས་རྒྱས་ལ། །ཟླ་བ་དང་ནི་འོད་ཟེར་བཞིན། །མཁས་པ་རྣམས་
ཀྱིས་དབྱེ་མ་མཐོང་། །ཞེས་པ་དང་། ཡང་སློབ་དཔོན་ཉིད་ཀྱི་ཞལ་སྔ་་་་
ནས༑ དགེ་ཆོས་ཀུན་ལ་མི་གནས་པར། །ཆོས་ཀྱི་དབྱིངས་ཀྱི་དངོས་གྱུར་ཅིང་། །
མཆོག་ཏུ་ཟབ་པའི་བརྙེས་པ་ཡི།
།ཟབ་མོ་ཁྱོད་ལ་ཕྱག་འཚལ་ལོ། །ཞེས་པ་་་་
དང་། ཡང་། ཆོས་ཀྱི་དབྱིངས་དང་སངས་རྒྱས་རྣམས། །དེས་ན་དོན་དུ་ཐ་
མི་དད། །ཅེས་དང་། ཡང་། སྐྱེ་བ་མེད་པའི་ངོ་བོ་ཡིས། །ཁྱོད་ལ་སྐྱེ་བ་་
ཡོད་མི་མངའ། །མགོན་པོ་གཤེགས་དང་བཞུགས་མི་མངའ། _ །དངོས་མི་
མངའ་ལ་ཕྱག་འཚལ་ལོ། །ཞེས་པ་དང་། ཡང་། སངས་རྒྱས་རྣམས་ནི་དུས་
རྟག་ཏུ། །ཆོས་ཉིད་འདི་ལྟ་བུ་ལ་བཞུགས། །ཞེས་པ་ལ་སོགས་པ་མང་དུ་
གསུངས་ཏེ། རེ་ཞིག་བཞག་གོ། །རྗེ་བཙུན་ཨཱརྱ་དེ་བའི་ཞལ་སྔ་ནས། རེ་་་
ཞིག་དངོས་འདི་ནམ་མཁའི་ནགས་ཚལ་ལས། །སྐྱེས་པའི་པདྨ་བཞིན་དུ་དངོས་་
མེད་དེ། །གཉིས་ཀ་དག་ལས་གཞན་པའང་རི་བོང་རྭ་བཞིན་ནོ། །ཐར་པའི་་
རྣམ་པ་ཅི་འདྲ་བ་ཞིག་ཡོད།
།ཅེས་པ་དང་། དཔལ་ཡེ་ཤེས་རྡོ་རྗེ་ཀུན་ལས་•
བཏུས་པའི་རྒྱུད་ལས་ཀྱངང་། སངས་རྒྱས་རྣམས་ཀྱང་གང་གི་ཚེ་གཞན་གྱི་དོན་མི་
མཛད་པ་དེའི་ཚེ་ཡང་དག་པའི་མཐའ་ལ་གནས་ནས་•སྤྲོས་པ་ཐམས་ཅད་ཉེ་བར་
ཞི་ནས་བཞུགས་སོ་ཞེས་གསུངས་པ་དང་། སློབ་དཔོན་འཕགས་པ་ཐོགས་མེད་་
ཀྱི་ཞལ་སྔ་ནས་ཀྱང་། འདི་ལྟར་སེམས་ཅན་ཐམས་ཅད་མངོན་པར་རྫོགས་པར་
སངས་རྒྱས་ནས་ཆོས་ཀྱི་སྐུར་གྱུར་པ་དེའི་ཚེ་སངས་རྒྱས་མ་ལུས་པ་ཐམས་ཅད་ཆོས་
64-322