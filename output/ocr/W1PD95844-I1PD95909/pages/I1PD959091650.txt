ཕ་རོལ་ཏུ་ཕྱིན་པ་བསྡུས་པ་ཞེས་བྱ་བ།
༡༦༡༣
བསམ་གཏན་གསུམ་པ་ཐོབ་པར་འགྱུར། །བདེ་བའི་བསམ་པ་ཡོངས་བཏང་བས ༎
བདེ་དང་སྡུག་བསྔལ་མེད་གྱུར་ཅིང་། །བཏང་སྙོམས་དྲན་པས་རྣམ་དག་པའི། །
བསམ་གཏན་བཞི་པ་འཐོབ་•པར་འགྱུར། །དེ་ནས་མངོན་ཤེས་ལྔ་ཐོབ་སྟེ། །
ཆོས་རྒྱལ་རྒྱལ་སྲིད་གནས་པ་ན། །དཔལ་ལྡན་གྲགས་པ་ཁྲེལ་དང་གཟུངས།
།
དེ་ཡི་•རྗེས་སུ་འབྲང་བར་འགྱུར། །གཞན་གྱི་དོན་དུ་མངོན་བསྒྲུབས་པས།
།
རང་རྒྱལ་ཉན་ཐོས་ཡོན་ཏན་ལ། །དེ་དག་ཤིན་ཏུ་འདས་གྱུར་ཅིང་། །ཤིན་ཏུ་
ཁྱད་འཕགས་མཐུ་དང་ལྡན། །གཏོང་བ་•འཇུངས་པ་འགོད་བྱེད་ཅིང་། །
ཚུལ་ཁྲིམས་མེད་པ་ཚུལ་ལ་འགོད། །ཁྲོ་བ་བཟོད་ཅིང་དེས་པ་དང་། །སྒྱིད་
ལུག་བརྩོན་འགྲུས་ཆེན་པོ་དང་། །འཁྲུག་པའི་སེམས་ལྡན་བསམ་གཏན་དང་། །
ཤེས་རབ་འཆལ་པ་ཤེས་རབ་ལ། །སྙིང་རྗེ་ཆེན་པོ་སྐྱོ་མེད་པར། །བརྩོན་་
འགྲུས་སྤྱོད་པས་སྦྱོར་བ་བྱེད། །དེ་ནས་མཐའ་ཡས་སྤྱོད་ཡུལ་ཅན། །ཉི་མ་འོད་
ཆེན་ཇི་བཞིན་དུ། །མི་ཉམས་གསལ་བའི་འོད་ཆེན་གྱིས། །འཇིག་རྟེན་ཐམས་
ཅད་སྣང་བར་བྱེད། །དེ་ནས་སེམས་ཅན་སྡིག་ཅན་དག
།ངན་འགྲོར་ལྟུང་
བར་གྱུར་པ་དང་། །བསོད་ནམས་ཚེ་དག་ཟད་གྱུར་ཅིང་། ལྷ་ལས་ལྟུང་བར་
གྱུར་པ་དང་། ། འཇིག་རྟེན་སྡུག་བསྔལ་དེ་དང་དེས།
།ཡོངས་སུ་གདུང་བར་་
གྱུར་པ་དག །འཇིག་རྟེན་ཁམས་ན་གང་ཡོད་པ། །ལྷ་མིག་•གསལ་བས་་
མཐོང་གྱུར་ཅིང་། །།སྙིང་རྗེ་ཆེན་པོ་སྐྱེ་འགྱུར་ཏེ།
སྙིང་རྗེ་ལྡན་པས་བག་མེད་
སྤོང་། །གཞན་དོན་སྒྲུབ་ལ་བག་ཡོད་པས། །བསམ་གྱིས་མི་ཁྱབ་མཐུ་དང་ལྡན༎
དེ་ནས་འཇིག་རྟེན་ཁམས་མང་ན། །དེ་བཞིན་གཤེགས་པ་མང་བཞུགས་དང་། །
སངས་རྒྱས་ཞིང་གི་རྒྱན་དག་དང་།
།དགེ་འདུན་ཕུན་སུམ་ཚོགས་མཐོང་ཞེས། །
བྱང་ཆུབ་སེམས་དཔའ་ཁྱུ་མཆོག་གི།
།རྣམ་དག་སྤྱོད་ཡུལ་སྤྱོད་མཐོང་སྟེ།
།
64-1613