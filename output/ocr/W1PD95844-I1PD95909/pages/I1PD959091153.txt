१११७
བསྟན་འགྱུར། དབུ་མ། ༼ཁི༽ ༡༢༦
བ་དེའི་ལག་ནས་མཚོན་ཆ་འབྱུང་སྟེ། དེས་དེར་བརྒྱུགས་པ་དང་སེམས་ཅན་་
དམྱལ་བ་པ་གཞན་དེ་དག་གི་ལག་ནས་ཀྱང་མཚོན་ཆ་རྣམས་འབྱུང་སྟེ། དེ་དག་
དང་དེ་མཚོན་ཆས་འཐབ་པ་ལ་• ཅི་ནས་ལུས་ལ་ཤ་ཡུངས་འབྲུ་ཙམ་ཡང་མི་•ལུས་
པ་དེ་ལྟར་བཞར་ཏེ་ཀེང་རུས་ཉི་ཚེ་ལུས་པར་བྱེད་དོ། །དེ་བཞིན་དུ་སྦྱར་ཏེ། །
གཞན་དག་•འབྱོར་པ་མཐོང་ནས་ནི། །བདག་གིར་གྱུར་ཅིག་སྙམ་བསམས་•པ། །
བརྣབ་སེམས་ཡང་དག་བསྐྱེད་གྱུར་པ། །ལས་དེའི་འབྲས་བུ་འོངས་པ་ཡིན། །
ཞེས་བྱ་བའོ། །གནོད་སེམས་ཀྱི་འབྲས་བུ་གསུངས་པ་ནི།
ལས་ཀྱིས་བསྐྱེད་
པའི་སེང་གེ་དང་གཟིག་དང་སྦྲུལ་ཁྲོ་བས་ཟིལ་གྱིས་ནོན་པ་རྣམས་དེའི་མདུན་ན་
འདུག་པ་དེ་དག་གིས་དེ་འཇིགས་སྐྲག་•ནས་གར་བབ་བབ་ཏུ་བྲོས་ཀྱང་མི་དགེ་
བའི་ལས་ཀྱིས་དེ་འབྲོས་ཇི་ལྟར་ནུས། དེ་དག་གིས་དེ【བཟུང་སྟེ་•བཟུང་ནས་
ཀྱང་ཐོག་མར【གླད་པ་ལ་•ཟ་བ་ནས་སྦྲུལ་མཆེ་•བ་གདུག་པ་རྣམས་ཀྱིས་རྩིབ་་་
ལོགས་ཀྱི་བར་དུ་བཟུང་ཞིང་ཟ་ལ་སྟག་རྣམས་ནི་རྒྱབ་ནས་ཟ་བར་འགྱུར་རོ། །
རྐང་པ་ནི་མེས་བསྲེགས་སོ། །གཤིན་རྗེའི་མི་རྣམས་ཀྱང་རྒྱང་རིང་པོ་ནས་མདའ་
འཕེན་ཏོ་ཞེས་རྒྱ་ཆེར་རོ། །ལོག་པར་ལྟ་བའི་འབྲས་བུ་ནི་དཔག་ཏུ་མེད་པ་
གསུངས་ཏེ་མདོར་བསྡུས་ནས་བརྗོད་པ་ནི་མཚོན་ཆའི་ཆར་དང༌་། མཚོན་རྩེ་
གཅིག་པ་དང་། རྡོ་རྗེའི་ཆར་དང་། གནམ་ལྕགས་དང་། རྡོའི་ཆར་རྣམས་
ཀྱིས་བཏབ་ཅིང་མེའི་ཕུང་པོ་བཅུ་•རྣམས་དང་ཁ་ནས་བཀྲེས་པ་དང་སྐོམ་པའི་མེ་
འབྱུང་བས་ཀྱང་རྒྱུན་ཏུ་སྲེག་གོ་ཞེས་བྱའོ། །འདོད་པ་ནི་གནོད་པ་ཐམས་ཅད་ཀྱི་
རྩ་བ་སྟེ། དེ་དག་གིས་ཤིན་ཏུ་ཡིད་འབྱུང་བར་བྱའོ། །ཇི་ལྟར་འདི་ཉིད་ལས།
མེ་ཐབ་•ཅེས་བྱ་བའི་སེམས་ཅན་དམྱལ་བ་ཡོད་དེ།
དེར་ལས་གང་གིས་སེམས་
ཅན་རྣམས་སྐྱེ་ཞེ་ན། གང་དགེ་སྦྱོང་མ་ཡིན་པ་ལ་•དགེ་སྦྱོང་དུ་ཁས་འཆེ་ཞིང་་
64-1116