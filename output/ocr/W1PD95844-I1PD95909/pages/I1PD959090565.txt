५१०
བསྟན་འགྱུར། དབུ་མ། ༼ཀི༽ ༡༢༥
བཞིན་གཤེགས་པ་རྟག་ཏུ་བཞུགས་•ཤིང་ཡོངས་སུ་མྱ་ངན་ལས་མི་འདའ་སྟེ།
འདུལ་བའི་དབང་གིས་ཡོངས་སུ་མྱ་ངན་ལས་འདའ་བ་སྟོན་ཏོ། །ཥཅིའི་ཕྱིར་ཞེ་
ན༑ ངས་རྣམ་གྲངས་དེས་སེམས་ཅན་རྣམས་ཡོངས་སུ་སྨིན་པར་བྱེད་པའི་ཕྱི
རོ་ཞེས་གསུངས་སོ། །སྙིང་རྗེ་ཆེན་པོའི་མདོ་ལས་ཀྱང་། ཚངས་པ་འདི་ལྟར་་
འཇིག་རྟེན་འདི་ལས་ཟད་པ་དང་། ཉོན་མོངས་པ་ཟད་པ་དང༌། སྡུག་བསྔལ་
ཟད་པ་དང་། སྡུག་བསྔལ་ཉེ་བར་ཞི་བས་ཞི་ཞིང་བྱང་སྟེ།
རྣམ་པར་ཞི་བ་ནི་
ཡོངས་སུ་མྱ་ངན་ལས་འདས་པའོ་ཞེས་བྱའོ། །ཚངས་པ་དེ་ལ་•ལས་གང་ཡིན་པ་
དེ་ཟད་པ་དང་། ཉོན་མོངས་པ་གང་ཡིན་པ་དེ་དང་བྲལ་ཞིང་ནུབ་པ་མ་
གཏོགས་པར་མྱ་ངན་ལས་འདའ་བ་གང་ཡང་མེད་དོ་ཞེས་གསུངས་སོ། །འཇིག་
རྟེན་ལས་འདས་པའི་ལེའུ་ལས་ཀྱང་། སངས་རྒྱས་རྣམས་ཀྱི་མྱ་ངན་ལས་འདས་
པ་ཀུན་དུ་བསྟན་པ་ལ་འཇུག་པ་ནི་མཐའ་ཡས་སོ་ཞེས་གསུངས་སོ། །འཕགས་པ་
ཚངས་པས་ཞུས་པ་ལས་ཀྱང་། བཅོམ་ལྡན་འདས་ཡོངས་སུ་མྱ་ངན་ལས་འདས་
པ་ཞེས་བྱ་བ་ནི། གང་མཚན་མ་ཐམས་ཅད་རབ་ཏུ་ཞི་བ་དང་། གཡོ་བ་
ཐམས་ཅད་དང་བྲལ་•བའོ་ཞེས་གསུངས་སོ། །ཡང་གསུངས་པ། ཚངས་པ་་་
ཡོངས་སུ་མྱ་ངན་ལས་འདས་པ་ཞེས་བྱ་བ་ནི། ཕན་ཚུན་དུ་རྐྱེན་གྱིས་སྒྲོ་བཏགས་
པ་མེད་པའོ་ཞེས་འབྱུང་ངོ་། །ཡང་དག་པར་ལྡན་པའི་ལུང་ལས་ཀྱང་། དགེ་
སློང་དག་ཁྱེད་ལ་མྱ་ངན་ལས་འདས་པ་དང་། མྱ་ངན་ལས་འདའ་བར་འགྲོ་བའི་
ལམ་བཤད་པར་བྱའོ། །དེ་ལ་མྱ་ངན་ལས་འདས་པ་གང་ཞེ་ན། འདི་ལྟ་སྟེ།
འདོད་ཆགས་ཟད་པ་དང༌་། ཞེ་སྡང་ཟད་པ་དང་། གཏི་མུག་ཟད་པའོ། །
དེ་ལ་མྱ་ངན་ལས་འདས་པར་འགྲོ་བའི་ལམ་གང་ཞེ་ན། འཕགས་པའི་ལམ་ཡན་
ལག་བརྒྱད་པ་འདི་ཉིད་དོ་ཞེས་གསུངས་སོ། །བཅོམ་ལྡན་འདས་ཀྱི་ཡེ་ཤེས་ཤིན་
64-530