१२०
བསྟན་འགྱུར། དབུ་མ། ཀི ༡༢༥
ཞིང་། དོན་དམ་པ་བྱང་ཆུབ་ཀྱི་སེམས་ཅུང་ཞིག་གསལ་བ་ན་•རང་གི་ལུས་ཡོད་
པར་མི་ཚོར་བ་དང་།
ན་མོངས་པ་•རྣམས་ཀྱང་ཅུང་ཟད་ཞི་བ་དང་།
འཇིག་རྟེན་པའི་བྱ་བ་དང་།
ཐ་སྙད་རྣམས་འོལ་ཕྱིར་བརྗོད་པ་དང་། ཕྱི་་
ནང་གི་དངོས་པོ་ཀུན་ཡང་བན་བུན་དང་། ལང་ལོང་དུ་མཐོང་བ་དང་།
གཟུགས་ཕྲ་བ་དང་། རིག་པ་ཡང་བ་དང་། ཁྱབ་པ་དང་། འཇམ་པ་དང་།
ཡང་བ་དང་། དགའ་བ་དང་། ཉམས་བདེ་བ་འབྱུང་ངོ་།
འཕགས་པ་སྡུད་པ་ལས་གསུངས་པའི་རྟགས་ཀྱང་སྐྱེ་སྟེ།
།གཞན་ཡང་
ཐ་དད་འདུ་ཤེས་བྲལ་
ཞིང་རིགས་•པ་ལྡན་ཚིག་སྨྲ། །ཞེས་པ་ལ་སོགས་པའི་ཚིག་རྐང་པ་ཉི་ཤུ་རྩ་བཞི་
གསུངས་སོ། །དྲན་པ་ཉེ་བར་གཞག་པ་བཞི་དང་། ཡང་དག་པར་སྤོང་བ་བཞི་
དང་། རྫུ་འཕྲུལ་གྱི་རྐང་པ་བཞི་དང་། དད་པ་དང་། བརྩོན་འགྲུས་དང་།
དྲན་པ་དང་༌། ཏིང་ངེ་འཛིན་དང་། ཤེས་རབ་རྣམས་བསྒོམས་•པས་ཚོགས་་
ཀྱི་ལམ་ལ་གནས་པ་དང་། ལས་དང་པོ་པའི་ས་དང་། དད་པའི་ས་ལ་གནས་
པ་དང་། ཐར་པའི་ཆ་དང་མཐུན་པའི་དགེ་བའི་རྩ་བ་རྣམས་བསྐྱེད་པ་ཡིན་ནོ། །
དེ་ནས་ངེས་པར་འབྱེད་•པའི་ཆ་དང་མཐུན་པའི་དགེ་བ་རྣམས་བསྐྱེད་པར་
བྱ་བའི་ཕྱིར་ཇི་སྐད་བཤད་པ་བཞིན་དུ་གུས་པ་དང་། ཡུན་རིང་བ་དང་།
རྒྱུན་མི་འཆད་པར་འབད་པ་དང་། རིམ་གྱིས་དབང་པོ་ལྔ་དངང་། སྟོབས་ལྔ་
དང་། སྣང་བ་ཐོབ་པ་དང་། སྣང་བ་མཆེད་པ་དང་། དེ་ཁོ་ནའི་དོན་ལ་
ཕྱོགས་གཅིག་ཏུ་ཞུགས་པ་དང་། བར་ཆད་མེད་པའི་ཏིང་ངེ་འཛིན་ཐོབ་པ་དང་།
དོན་དམ་པའི་བདེན་པ་རྟོགས་པར་གྱུར་པ་•ནས་ས་དང་པོ་རབ་ཏུ་དགའ་བ་ཐོབ་
པ་ཡིན་ནོ། །དུས་དེར་བཟོད་པ་བཞི་དང་། མཉམ་པ་ཉིད་བཞི་ཡང་སྐྱེའོ། །
དེ་ནས་ཕ་རོལ་ཏུ་ཕྱིན་པ་བཅུ་རྫོགས་པ་དང་།
64-320
དབང་བཅུ་དང་། སྣང་བ་་་་