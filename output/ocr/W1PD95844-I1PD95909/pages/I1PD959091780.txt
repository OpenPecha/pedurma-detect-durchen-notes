བྱང་ཆུབ་ལམ་གྱི་སྒྲོན་མའི་དཀའ་འགྲེལ་ཞེས་བྱ་བ།
72
ཀྱི་ཞལ་ནས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་
མེད་མིན། །དངོས་པོ་གང་དག་གང་ན་ཡང༌་། །སྐྱེ་བ་ནམ་ཡང་ཡོད་མ་ཡིན། །
ཞེས་དབུ་མའི་རྩ་བ་ཤེས་རབ་ལས་•གསུངས་སོ། །དོན་འདི་རྒྱས་པར་དེ་ཉིད་་་
དང་དེའི་འགྲེལ་པ་ཆེན་པོ་དྲུག་དང་། ཊཱི་•ཀ་ཆེན་པོ་གཉིས་དང་། དབུ་མ་་
རྣམ་པར་འཐག་པ་དང་། ཚིག་དོན་གསལ་བ་དང་། རྟོག་གེ་འབར་བ་དང་།
དབུ་མ་ལ་འཇུག་པ་དག་ཏུ་བལྟ་བར་བྱའོ། །ཡང་ན་ཆོས་རྣམས་ཐམས་ཅད་དག །
གཅིག་དང་དུ་མས་རྣམ་དཔྱད་ན། །ངོ་བོ་ཉིད་ཀྱིས་མི་དམིགས་པས། །རང་་
བཞིན་མེད་པ་ཉིད་དུ་ངེས། །ཞེས་བྱ་བ་འདིས་ནི་གཅིག་དང་དུ་མ་དང་བྲལ་་་་
བའི་གཏན་ཚིགས་བསྟན་ཏེ། ཡང་ན་ཞེས་བྱ་བ་འདིའི་དོན་ནི་བསྟན་པའོ། །
གཅིག་དང་དུ་མས་རྣམ་དཔྱད་ན། །ཞེས་པའི་དོན་ནི་སློབ་དཔོན་ཞི་བ་འཚོས་་་
བཤད་དེ། བདག་དང་གཞན་སྨྲས་དངོས་འདི་དག །ཡང་དག་དོན་དུ་རང་་
བཞིན་མེད། །གཅིག་དང་དུ་མར་བྲལ་བའི་ཕྱིར། །རང་བཞིན་མེད་དེ་་་་
གཟུགས་བརྙན་བཞིན། །ཞེས་གསུངས་པ་དང་། སློབ་དཔོན་དཔལ་སྦས་ཀྱིས་
ཀྱང་། ཕྱི་དང་ནང་ན་གནས་འདི་ཀུན། །ཡང་དག་དོན་དུ་རང་བཞིན་མེད། །
གཅིག་པ་ཉིད་དང་དུ་མ་དང་། །བྲལ་བའི་ཕྱིར་ན་གཟུགས་བརྙན་བཞིན།
ཞེས་གསུངས་སོ། །དེ་•དག་གི་དོན་རྒྱས་པར་གཞུང་དེ་དག་ཉིད་དུ་བལྟ་བར་་་
བྱའོ།༑ །སྟོང་ཉིད་བདུན་ཅུའི་རིགས་པ་དང་། དབུ་མ་རྩ་བ་ལ་●སོགས་ལས་
ཀྱང་། དངོས་པོ་རྣམས་ཀྱི་རང་བཞིན་ནི། །སྟོང་པ་ཉིད་དུ་གྲུབ་བཤད་པ། །
ཞེས་བྱ་བ་འདིས་ནི་རྟེན་ཅིང་འབྲེལ་པར་འབྱུང་བའི་གཏན་ཚིགས་བསྟན་ཏེ།
འདིའི་དོན་ཡང་གཞུང་དེ་དག་ཉིད་དུ་བལྟ་བར་བྱའོ། །གྲུབ་བཤད་པ་ནི་སྔོན་གྱི་
སློབ་དཔོན་ཆེན་པོ་རྣམས་ཀྱིས་•དངོས་པོ་ཐམས་ཅད་སྐྱེ་བ་མེད་པར་བསྒྲུབས་•པ་
།
64-1743