7433
བསྟན་འགྱུར། དབུ་མ། ༼ཁ༽╗ ༡༢༦
འགྱུར་བ། །དེ་ལས་ལྷག་པ་དོན་མེད་པའི། །སྒྲ་མི་བརྗོད་པའི་དྲན་པ་ཡང༌་། །
སྤྱོད་ལམ་ལྷག་པ་གང་ཞིག་ལ། །བསྲུང་བའི་དོན་གྱི་དྲན་པ་གཞག །དྲན་པ་
ལྷག་མ་མདོ་ཡི་ནི། །རྗེས་སུ་འབྲངས་ནས་ཤེས་པར་བྱ།
།གང་ཞིག་སྒོ་སྲུང∶
གྱུར་པས་ཉོན་མོངས་དང་། །བདུད་རྣམས་དག་གིས་ཟིལ་གྱིས་མི་ནོན་ཅིང་། །
ལམ་མིན་ལམ་ངན་དག་ཏུ་མི་ལྟུང་བའི། །ཡང་དག་དྲན་པ་ཞི་གནས་ཀྱི་ནི་རྒྱུ། །
དྲན་པ་གང་ཞིག་ཕུལ་བྱུང་ཉིད། །ཤེས་བཞིན་ཞེས་ནི་བརྗོད་པ་སྟེ།
།གང་
ཞིག་ལུས་དང་སེམས་ལ་ནི། །ཡང་དང་ཡང་དུ་རྟོག་པ་པོ། །དྲན་པ་དང་ནི་
ཤེས་བཞིན་ལས། །ཏིང་ངེ་འཛིན་ཀྱང་འབྱུང་བར་འགྱུར།
།ཏིང་འཛིན་ཞི་
གནས་ལ་གཞན་མིན།
།ཚུལ་ཁྲིམས་དེ་མེད་པར་མི་འབྱུང་། །གང་ཕྱིར་ཏིང་་
འཛིན་ཚུལ་ཁྲིམས་ལས། །འབྱུང་བས་ཏིང་ངེ་འཛིན་གྱི་རྒྱུ། །སྦྱོར་བས་གཞན་
དག་གསུངས་པ་རྣམས།
།ཐམས་ཅད་ཚུལ་ཁྲིམས་ཁོངས་སུ་འདུས། །དེ་ཕྱིར་
དྲན་དང་ཤེས་བཞིན་དག །ལྡན་པ་ཏིང་འཛིན་དོན་གཉེར་བྱ། །ཚུལ་ཁྲིམས་
འདོད་པས་ཞི་གནས་ལ། །རྟག་ཏུ་གུས་པས་འབད་པར་བྱ། །ཚུལ་ཁྲིམས་ཀྱི་་
ཕ་རོལ་ཏུ་ཕྱིན་པ་ལས་ལུས་བསྲུང་བའོ།། །། F
__ ལུས་བསྲུང་བ་ཡང་བྱ་བའི་ཕྱིར། །ལོངས་སྤྱོད་ཀྱང་ནི་བསྲུང་བར་བྱ། །
ལོངས་སྤྱོད་རྣམ་པ་གཉིས་ཡིན་ཏེ། །གོས་དང་ཁ་ཟས་དབྱེ་བས་སོ། །དེ་ལ་་
ཟས་སྲུང་གང་ཞེ་ན། །ཁ་ན་མ་ཐོ་མེད་པ་གང་། །དེ་དང་གཞན་ནི་ཁ་གསག་
དང་། །ཚུལ་འཆོས་དང་བྲལ་བསོད་སྙོམས་སོ། །གང་ཚེ་རྒྱལ་བའི་སྲས་འདི་ནི༎
བསོད་སྙོམས་ལ་ནི་རྒྱུ་བ་ན། །དེ་ཚེ་བློ་དང་ལྡན་པ་དེས། །བློ་ནི་རྣམ་གསུམ་་
བསྐྱེད་བྱ་སྟེ། །ལུས་ལ་ཆོས་འཛིན་བློ་དང་ནི། །ལུས་ཀྱི་སྲིན་བུ་གསོ་བ་དང་། །
64-1532