१२७५
བསྟན་འགྱུར། དབུ་མ། ༼ཁ༽ ༡༢༦
འགྱུར༑ །ནགས་ན་གནས་པ་འདི་ཡི་ཡོན་ཏན་འདི།
།དེ་ནི་ནམ་ཡང་རྩོད་
པར་མི་འགྱུར་ཏེ། །རྟག་ཏུ་ཞི་ཞིང་དགའ་ལ་དབེན་པར་རྒྱུ། །ལུས་དང་ངག་
དང་ཡིད་ཀྱང་རབ་བསྡམ་•འགྱུར།
།དགོན་པར་གནས་པ་འདི་ལ་ཡོན་ཏན་་
མང་། །དེ་ནི་ཐར་པའི་རྗེས་སུ་མཐུན་པ་ཡིན།
།དེ་ནི་རྣམ་གྲོལ་ཞི་བ་མྱུར་་
རྟོགས་བྱེད། །ནགས་ན་གནས་ཤིང་རྣམ་གྲོལ་སྟེན་བྱེད་ན། །དགོན་གནས་དེ་
ལ་ཡོན་ཏན་འདི་ཀུན་འབྱུང་། །ཞེས་གསུངས་སོ། །ཡང་དེ་ཉིད་ལས། གྲོང་
དང་གྲོང་ཁྱེར་དག་ལ་དགའ་སྤངས་•ལ། །རྟག་ཏུ་དབེན་ཞིང་ནགས་ཁྲོད་་
བསྟེན་པར་གྱིས། །བསེ་རུ་ལྟ་བུར་རྟག་ཏུ་གཉིས་མེད་བྱོས། །རིང་པོར་མི་་
ཐོགས་ཏིང་འཛིན་མཆོག་ཐོབ་འགྱུར། །ཞེས་གསུངས་སོ།
།འཕགས་པ་ཡུལ་
འཁོར་སྐྱོང་གིས་ཞུས་པའི་མདོ་ལས་ཀྱང་། སྐྱོན་གྱིས་གཟིངས་པ་མཐའ་ཡས་་
ལྡན་པའི་ཁྱིམ་སྤངས་རྟག་ཏུ་ནོར་མི་ལྟ། །དེས་ཤིང་ཡོན་ཏན་ལྡན་པ་དེ་དག་
དགོན་པར་དགའ་ཞིང་དབང་པོ་དུལ། །དེ་དག་གང་དུའང་བུད་མེད་རྣམས་
དང་སྐྱེས་པ་དག་དང་འདྲིས་མི་བྱེད།
།བསེ་ལྟར་གཅིག་པུར་གནས་ཤིང་བསམ་
པ་དྲི་མེད་དག་ལ་དྲི་མ་བྲལ། །དེ་དག་ཐོབ་པ་རྣམས་ཀྱིས་དགའ་བར་མི་འགྱུར་
མ་ཐོབ་ཡིད་ཞུམ་མེད། །འདོད་པ་ཆུང་སྟེ་ངན་ངོན་ཙམ་ལ་དགའ་ཞིང་སྒྱུ་དང་
ཚུལ་འཆོས་སྤོངས། །སེམས་ཅན་དོན་ཕྱིར་བརྩོན་འགྲུས་ཡིད་ལྡན【སྦྱིན་དང་་
དུལ་•བ་ལ་ཡང་གནས། །སངས་རྒྱས་ཡེ་ཤེས་དོན་གཉེར་བསམ་གཏན་བརྩོན་
འགྲུས་ཡོན་ཏན་ཕ་རོལ་ཕྱིན། །ལུས་དང་དེ་བཞིན་སྲོག་ལ་མི་ལྟ་སྡུག་པའི་རྩ་་
ལག་རྣམ་•སྤངས་ཏེ། །བསམ་པ་རྡོ་རྗེ་ལྟ་བུར་རབ་བརྟན་རྟག་ཏུ་བྱང་ཆུབ་ལམ་
ལ་སྦྱོར། །ལུས་ནི་དུམ་བུ་དུམ་བུར་བཅད་ཀྱང་དེ་དག་སེམས་ལ་གཡོ་བ་མེད། །
ཐམས་ཅད་མཁྱེན་ཉིད་རེ་བ་ཕྱིར་ཞིང་བརྩོན་འགྲུས་ཤིན་ཏུ་བརྟན་འདིར་རྩོམ། །
64-1268