१७२
བསྟན་འགྱུར། དབུ་མ། ༼ཀི༽ ༡༢༥PDP
དམིགས་པ་མེད་པའི་དག་པ་སྟེ་ཀུན་ནས་ཉོན་མོངས་པ་དང་རྣམ་པར་བྱང་བ་མེད་
པས་ས་དྲུག་པའོ། །ལྟ་བར་གྱུར་པ་དྲུག་ཅུ་རྩ་གཉིས་ནི་དོར་བར་བྱ་བ་ཡིན་པ་་
ལས་ཆོས་ཉིད་ཀྱི་དབང་དུ་བྱས་ན་མེད་པ་སྟེ་བྲལ་བའི་•སྟོང་པ་ཉིད་དོ། །སྣ་་་་
ཚོགས་པ་མ་ཡིན་པས་ས་བདུན་པ་ལའོའོ། །འཕགས་པ་རྣམས་ཀྱིས་མ་མཛད་པས་་
རང་བཞིན་ནི་འགྱུར་བ་མེད་པའི་ཕྱིར་དང་། འདུས་བྱས་ལ་སོགས་པའི་ཆོས་
ཐམས་ཅད་ནི་ཕན་ཚུན་ལྟོས་པས་གཞག་པས་ན་རང་བཞིན་འགྲུབ་པ་མེད་པས་
ན་•སྟོང་པ་འདི་གཉིས་ནི་དུས་གསུམ་ལས་འདས་པས་འགྲིབ་པ་དང་འཕེལ་བ་
མེད་པ་དང་། རྣམ་པར་མི་རྟོག་པ་ཞིང་ཡོངས་སུ་དག་པ་ལ་དབང་བས་འདུས་
བྱས་པ་●ལ་སྨོད་པ་མེད་པས་ས་བརྒྱད་པ་ལའོ། །ཆོས་རྣམས་ཀྱི་རང་བཞིན་
མཚན་ཉིད་བཏགས་•པ་ཙམ་དུ་ཟད་པ་དང་། འདས་པ་ལ་སོགས་པའི་ཆོས་
རྣམས་ནི་འདུ་བ་ལ་སོགས་པའི་དུས་རྣམས་གཅིག་•གོ། །བཟློག་ན་མི་དམིགས་
པས་དུས་གསུམ་ཡོངས་སུ་ཆད་པ་སྟེ་ཡེ་ཤེས་ལ་དབང་བས་ས་དགུ་པའོ། །ཤིན་
ཏུ་མ་སྐྱེས་པ་ནི་རྟེན་ཅིང་འབྲེལ་པར་འབྱུང་བ་ཡིན་པའི་ཕྱིར་རོ། །ཚོགས་པ་
ད་པའི་ཆོས་རྣམས་ནི་ངོ་བོ་ཉིད་ཀྱིས་ཡོད་པ་མ་ཡིན་པས་མྱ་ངན་ལས་
འདས་པ་སྟེ། སྟོང་པ་ཉིད་ཡང་དག་པར【འདུ་བ་▪སྟེ། གཅིག་པས་ན་ལས་ལ་
དབང་བས་ན་ས་བཅུ་པའོ་ཞེས་སྟོང་པ་ཉིད་རྟོགས་པའི་འབྲས་བུ་འབྱུང་བས་དེ་
མེད་པ་མ་ཡིན་ནོ་ཞེས་བསྟན་པ་ཡིན་ནོ་ཞེས་འདས་པ་པ་ཁ་ཅིག་ཟེར་རོ། །ལ་ལ་
ནི་སྟོང་པ་ཉིད་བཅུ་དྲུག་ཏུ་གཞག་པ་ནི་ཤིན་ཏུ་རིགས་པས་ལུང་དང་ཡང་མི་
འགལ་བ་ལས་ས་དང་ལམ་གྱི་རིམ་པར་སྦྱར་བ་ནི་ཧ་ཅང་རིགས་པ་མེད་ཅེས་•ཟེར་
རོ༑ ༑།ད་ལྟ་བ་ཁ་ཅིག་ནི་ཚོགས་ཀྱི་ས་ལ་འཇུག་པ་འབྱེད་པའི་སྟོང་པ་ཉིད་
གཅིག་དང༌་། ཚོགས་ཀྱི་ས་ལ་གསུམ་དང་། སྦྱོར་བའི་ལམ་དུ་གཅིག་དང་།
64-862