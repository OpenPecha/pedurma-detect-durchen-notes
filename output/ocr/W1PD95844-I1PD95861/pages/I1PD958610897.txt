کالا
pབསྟན་འགྱུར། རྒྱུད། ༼ཀི༽ ༣༢
བྱེད་པའོ། །ཡང་ན་ཞེས་བྱ་བ་ལ་སོགས་པས་འདོད་པ་དང་ཐར་པ་དག་ནི་ཅིག་
ཅར་དུ་སྒྲུབ་པར་བྱེད་པ་ཉིད་དུ་བསྟན་ཏོ། །སྒྲ་ཇི་བཞིན་པ་ནི་སྤྱོད་པ་བརྗོད་་་
པར་འདོད་པས་སོ། །བཤད་པའི་རྒྱུད་ལས་ཞེས་པ་ལ། དགོངས་པ་ལུང་་་་
བསྟན་པའི་བཤད་པའི་རྒྱུད་ལས་སོ། །ཕུང་པོ་འདི་•དག་སངས་རྒྱས་ཏེ། །
ཞེས་པ་ལ་ཕུང་པོ་ཁོ་ན་སངས་རྒྱས་ཉིད་ཡིན་ཏེ་དམ་བཅའ་བའོ། །རྫོགས་པའི་་
བྱང་ཆུབ་རྐྱེན་དུ་འབྱུང་། །ཞེས་པ་ནི་ཕྱག་རྒྱ་ཆེན་པོའི་གཟུགས་བསྒྲུབ་པར་བྱ་་
བའི་ཕྱིར་ཕ་དང་མའི་བདེ་བ་དང་ཡིད་བདེ་བའི་མཚན་ཉིད་བདེ་བ་ཆེན་པོའི་རྒྱུ་་
མཐུན་པ་བྱང་ཆུབ་ཀྱི་སེམས་ཀྱི་རྒྱུ་ལས་འབྱུང་བ་ནི་ཡང་དག་པར་སྐྱེས་པའོ། ། །
གཉིས་མེད་དེ་བཞིན་ཉིད་སྦྱོར་བས། །ཞེས་པ་ནི་འོད་གསལ་བ་ལས་འབྱུང་བའི་
ཕྱིར་རོ། །དེ་ཡང་དེ་བཞིན་གཤེགས་ཞེས་བྱ།
།ཞེས་པ་ལ་རང་བཞིན་གྱིས་་་་་
གྲུབ་པའི་དེ་བཞིན་གཤེགས་པའི་རྐྱེན་ལས་བྱུང་བ་ཁོ་ནའོ། །དེ་བས་ན་ཕུང་པོ་
ལྔ་རྣམ་པར་དག་པའི་ངོ་བོ་དེ་བཞིན་གཤེགས་པ་ལྔ་ཡིན་ཞེས་གསུངས་ཏེ་དགོངས་
པའོ།༑ །ངེས་པའི་དོན་ནི་འོད་གསལ་བ་ཙམ་བསྟན་པའི་ཕྱིར་རོ། །ལོངས་
སྤྱོད་ཀྱི་ཕྱིར་རོ་•ཞེས་པ་ནི་མཆོག་ཏུ་དགའ་བའི་བདེ་བ་མྱོང་བའི་ཕྱིར་རོ། །
རྡོ་རྗེ་འཛིན་རྗེས་སུ་མཉེས་•པར་བྱེད་པའི་དམ་ཚིག་ནི་མཱ་མ་ཀཱིའོ་ཞེས་པ་ལ།
ཐུགས་ཀྱི་རྡོ་རྗེ་འཛིན་པའི་ཡིད་དུ་འོང་བའི་ལྷ་མོ་ཡིན་ཞེས་བྱ་བའི་དོན་ཏོ། །སྒྲ་
ཇི་བཞིན་པ་ནི་ཏིང་ངེ་འཛིན་ཙམ་བསྟན་པས་སོ། །དྲང་བའི་དོན་ནི་ཐུགས་ཀྱི་་
རྡོ་རྗེའི་བཙུན་མོ་བསྟན་པ་ཙམ་གྱིས་སོ། །ངེས་པའི་དོན་ནི། དེ་རྣམ་པར་་་་་
དག་པའི་རང་བཞིན་ལྷ་མོ་བསྟན་པས་སོ། །མཱ་མ་ཀཱིའི་གཟུགས་སུ་གྱུར་ནས་ཞེས་
པ་ནི་རྡོ་རྗེ་འཆང་ཆེན་པོ་ཉིད་ཀྱིས་མཱ་མ་ཀཱིའི་གཟུགས་སུ་བདག་ཉིད་སྤྲུལ་པ་ཡིན་
གྱི་སྐྱེས་པ་དང་བུད་མེད་ཀྱི་དབྱེ་བ་དེ་ལ་གང་ཡང་མེད་དེ། སྤྲོས་པ་མེད་པའི་དེ་
16-876