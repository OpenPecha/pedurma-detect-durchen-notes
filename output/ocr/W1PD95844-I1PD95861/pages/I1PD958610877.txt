१५७
__ བསྟན་འགྱུར། རྒྱུད། ༼ ཀི ༣༢ Ap8
འདིར་●རྩ་ཕྲན་སྟོང་ཕྲག་•བདུན་ཅུ་རྩ་གཉིས་ཀྱི་ཁོང་སྟོང་ཞེས་པ་ནི་ཕུང་པོ་ལྔའི་
བདག་ཉིད་ཅན་ལུས་འདི་ལ་ཇི་སྙེད་ཀྱི་བ་སྤུ་ཡོད་པ་དེ་སྲིད་ཀྱི་རྩ་རྣམས་ཀྱི་དབུས་
ཀྱི་ཁོང་སྟོང་ནི་ནམ་མཁའི་ཆའོ། །ཐབས་ཀྱི་ཡེ་ཤེས་ནི་སྣང་བ་མཆེད་པའི་ཡེ་་་་
ཤེས【སོ༑ །【ཕུང་པོ་ལ་སོགས་པ་ཞེས་པ་ནི་དེའི་རྒྱུར་གྱུར་པའི་འདོད་ཆགས་ལ་
སོགས་པའི་རང་བཞིན་རྣམས་སོ།
།ཐབས་ཀྱི་ཡེ་ཤེས་ཤར་བས་•ཞེས་པ་ནི་་་་
བཤད་མ་ཐག་པ་དེ་ཉིད་ཀྱིས་སོ། །དབང་པོ་གཉིས་ཞེས་བྱ་བ་ལ་སོགས་པས་་་་
དམ་པ་དགའ་བའི་བདེ་བ་ཉམས་སུ་མྱོང་བ་ཐོབ་པར་གྱུར་•ཏོ་ཞེས་བསྟན་ཏོ། །
དེས་ནི་འདོད་ཆགས་ལ་སོགས་པ་རྣམ་པར་དག་པའི་སྒོ་ནས་དོན་དམ་པའི་དཀྱིལ་
འཁོར་བསྟན་ཏོ། །སྦས་པ་ཞེས་པ་ནི་འདོད་ཆགས་ཀྱི་ཆོས་ཀྱི་མཚན་ཉིད་བསྟན་
པའི་ཕྱིར་རོ། །ཕུང་པོ་ལྔ་རྣམས་སོ་ཞེས་པ་ནས་དེའི་ངོ་བོར་གནས་པར་གྱུར་་་་
པའོ་●ཞེས་བྱ་བའི་བར་དུ་ནི་སྟོང་པ་•གསུམ་གྱི་རིམ་པས་ཐམས་ཅད་སྟོང་པ་ལ་་་
འཇུག་པ་བསྟན་ཏོ། །མཐར་ཐུག་པ་ནི་འོད་གསལ་བ་ལ་འཇུག་པས་སོ། །དེ་
ལྟར་ལྷག་པར་མོས་པས་ཞེས་བྱ་བ་ལ་སོགས་པས་ལྷག་པར་མོས་པའི་སྦྱོར་བས་རྡོ་་
རྗེ་འཆང་ཆེན་པོ་ཡོངས་སུ་རྫོགས་པར་བསྟན་ཏོ། ། དེ་ནི་ཉེ་བར་མཚོན་པ་ཡིན་ཏེ།
དོན་དམ་པའི་དཀྱིལ་འཁོར་ཡང་རྫོགས་པར་མཛད་དོ། །ཡོངས་སུ་དག་པ་དང་
མ་དག་པ་ཞེས་བྱ་བ་ལ་སོགས་པས་བསྐྱེད་པའི་རིམ་པ་དང་། བདག་བྱིན་གྱིས་
རློབ་●པའི་རིམ་པ་ལས་སྐྱེས་པ་དཀྱིལ་འཁོར་གྱི་འཁོར་ལོའི་བདག་པོ་སོ་སོར་་་་་་་
བསྟན་●པར་བྱེད་དོ་ཞེས་དགོངས་པའོ།
། རྟོག་པའི་རྣལ་འབྱོར་གྱི་རིམ་པ་་་་་
རྫོགས་པར་བྱ་བའི་ཕྱིར། ཏིང་ངེ་འཛིན་ལ་སྙོམས་པར་ཞུགས་པ་བསྟན་པར་་་་་
བྱེད་དེ། སྐུ་ལ་སོགས་པའི་ངོ་བོ་ཉིད་ཡིན་པས་ཡི་གེ་གསུམ་པོ་ཁོ་ན་སྐུ་ལ་སོགས་
པ་སྟེ་དབྱེར་མེད་པར་བརྟགས་པས་•སོ། །འདའ་བར་མི་བྱ་བས་ནི་བསྐྱེད་པའི་
16-856