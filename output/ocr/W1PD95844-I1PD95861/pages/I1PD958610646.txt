སྒྲོན་མ་གསལ་བར་བྱེད་པའི་དགོངས་པ་རབ་གསལ་ཞེས་བྱ་བ་བཤད་པའི་ཊཱི་ཀཱ།
७२५
དང༌་། འཁོར་ལོའི་རིག་པ་འཛིན་པ་ལ་སོགས་པ་དངོས་གྲུབ་རྣམ་པ་དུ་མ་གང་
ཡིན་པ་དེ་རྣམས་གཞན་གྱི་དོན་དུ་མི་སླུ་“བར་འགྲུབ་པ་དང་། རང་གི་ལུས་་
ལ་ཨུཏྤ་ལ་སྔོན་པོའི་དྲི་བྲོ་བ་དངང་། ཆོས་གོས་ལ་སོགས་པ་དང་རྡུལ་དང་ལུས་
ལ་ཤིག་དང་འབུ་མེད་པ་དང༌་། ཕྱིའི་ཁམ་གྱི་ཟས་ལ་ལྟོས་“པ་མེད་པ་དང་།
●བཟའ་བཅའ་ཐོབ་ནས་ཀྱང་སྲེད་པ་མེད་པ་དང་། ཤིང་ཏོག་ལ་སོགས་པ་གང་
ཅི་ཡང་རུང་བས་ཆོག་ཤེས་པ་དང་། ཡུལ་ལ་འདོད་པ་ཆུང་བ་དང་། མི་སློང་
ཞིང་སྦྱིན་པ་གཏོང་བ་དང་། བཤང་བ་དང་གཅི་བ་ཆུང་བའོ། །ངེས་པ་ཅན་
གྱི་རྟགས་དེ་དག་གིས་བསྐྱེད་པའི་རིམ་པའི་རྣལ་འབྱོར་ལ་མཐར་ཕྱིན་པར་ཤེས་་་་
པར་བྱའོ། །ཇི་སྐད་དུ། ལང་ཀར་གཤེགས་པ་ལས། དུ་བ་ལས་ནི་མེར་ཤེས་
ཏེ༑ །ཆུ་སྐྱར་ལས་ནི་ཆུ་ཡིན་ནོ། །བྱང་ཆུབ་སེམས་དཔའ་བློ་ལྡན་གྱིས། །
རིགས་ནི་མཚན་མ་རྣམས་ལས་ཤེས།
།ཞེས་འབྱུང་ངོ་། །དེ་ལྟར་བསྐྱེད་པའི་
རིམ་པ་མཐར་ཕྱིན་ནས་རྫོགས་པའི་རིམ་པ་ལ་གོམས་པར་བྱ་སྟེ།
རབ་ཏུ་བྱེད་་་
པའི་མཁན་པོས་ཀྱང་། །བསྐྱེད་པའི་རིམ་པ་ལེགས་གནས་ཤིང་། །རྫོགས་པའི་
རིམ་པ་འདོད་རྣམས་ལ། །ཐབས་འདི་རྫོགས་པའི་སངས་རྒྱས་ཀྱིས། །སྐས་ཀྱི་
རིམ་པ་ལྟ་བུར་གསུངས། །ཞེས་འབྱུང་ངོ་། །དེ་ལ་བསྐྱེད་པའི་རིམ་པ་ལ་་་་
ལེགས་པར་གནས་པ་གང་ཞེ་ན། གང་དང་པོའི་སྦྱོར་བ་ལ་སོགས་པའི་བསྒོམ་་་་
པའི་རིམ་པས། རིགས་བརྒྱའི་དབྱེ་བས་ལུས་རྣམ་པར་དབེན་པ་ལ་ཞུགས་པའོ། །
རིགས་བརྒྱའི་དབྱེ་བ་ནི་གཟུགས་ཀྱི་ཕུང་པོའི་ཚོགས་ནི་རྣམ་པར་སྣང་མཛད་དོ། །
ཚོར་བའི་ཕུང་པོའི་ཚོགས་ནི་རིན་ཆེན་འབྱུང་ལྡན་ནོ། །འདུ་ཤེས་ཀྱི་ཕུང་པོའི་་་
ཚོགས་ནི་འོད་དཔག་ཏུ་མེད་པའོ། །འདུ་བྱེད་ཀྱི་ཕུང་པོའི་ཚོགས་ནི་དོན་ཡོད་་་
གྲུབ་པའོ། །རྣམ་པར་ཤེས་པའི་ཕུང་པོའི་ཚོགས་ནི་མི་བསྐྱོད་པའོ། །དེ་རྣམས་
16-625