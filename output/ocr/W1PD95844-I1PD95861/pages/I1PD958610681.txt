७७०
བསྟན་འགྱུར། རྒྱུད། ༼ཀི༽ ༣༢ p
བརྟན་པ་དང་གཡོ་བའི་རང་བཞིན་ཁམས་གསུམ་པོ་དང་པོ་འོད་གསལ་བར་བྱ་སྟེ།
ཕྱིས་དེ་•བཞིན་དུ་བདག་ཉིད་ལ་བྱ་བ་ནི་རྗེས་སུ་གཞིག་པའི་ཏིང་ངེ་འཛིན་ཏོ། །
ཏིང་ངེ་འཛིན་གཉིས་ཀྱི་དཔེ་ནི་ཇི་སྐད་དུ།
ཆུ་བོའམ་ལྟེང་•ཀའི་ཆུ་ནི་དྲི་མེད་་
དག་ལ་ཟླ་བ་གནས་པ་ལྟར། །དེ་བཞིན་དེ་ལ་རྗེས་སུ་འཇིག་པར་བྱེད་པ་རྣལ་་་
འབྱོར་པས་ནི་རྟག་ཏུ་བསམ།
།མེ་ལོང་ལ་ནི་དབུགས་རླུང་རིམ་གྱིས་ཟད་འགྱུར་
དེ་བཞིན་ཡང་དག་བལྟ། །རིལ་པོར་འཛིན་པའི་•རིམ་པ་འདི་ཡང་རྣལ་འབྱོར་
པ་ཡིས་•རྟག་ཏུ་བརྟག །ཅེས་འབྱུང་ངོ་། །མངོན་པར་བྱང་ཆུབ་པའི་རིམ་་་་
པས་●འདིས་ཡེ་ཤེས་ལྔའི་ངོ་བོ་ཉིད་རྣམ་པར་རྟོག་པ་མ་ལུས་པ་རིང་དུ་སྤངས་པ་
མཆོག་ཏུ་དགའ་བའི་རང་བཞིན་རྣལ་འབྱོར་པ་གསོན་བཞིན་གྲོལ་བར་གནས་པར་
བྱའོ་ཞེས་མངོན་པར་བྱང་ཆུབ་པའི་རིམ་པའོ། །●ད་ནི་ཟུང་དུ་འཇུག་པའི་
རིམ་པ་བསྟན་པར་བྱ་སྟེ། དེ་ཡང་གཉིས་སོ། །རྒྱུའི་ཟུང་དུ་འཇུག་པ་དང་།
འབྲས་བུའི་ཟུང་དུ་འཇུག་པའོ། །རྒྱུའི་ཟུང་དུ་འཇུག་པ་ལ་རྣམ་པ་བཞི་སྟེ།
ཉན་ཐོས་དང་། རང་སངས་རྒྱས་དང་། དབུ་མ་དང་། སྔགས་ཀྱི་ལྟ་བའི་་
བྱེ་བྲག་གིས་སོ། །དེ་ལ་རིམ་པ་བཞི་པོ་འོད་གསལ་བ་ཐོབ་ནས་དེའི་རྗེས་སུ་ཀུན་
རྫོབ་དང་དོན་དམ་པ་●དབྱེར་མེད་པ་དཔལ་རྡོ་རྗེ་འཆང་ཆེན་པོའི་ཕྱག་རྒྱ་ཆེན་པོ་
རྣམ་པ་ཐམས་ཅད་ཀྱི་མཆོག་དང་ལྡན་པ། སེམས་ཅན་མ་ལུས་པའི་དོན་བྱེད་པ་
མྱུར་དུ་སྤྲོས་ཏེ་གཉིས་པ་ཐམས་ཅད་ཀྱི་སྣང་བ་དང་བྲལ་ཞིང་། བླ་ན་མེད་པའི་
སྐུ་ཐོབ་པར་འགྱུར་ཞེས་ཟུང་དུ་འཇུག་པའི་ཏིང་ངེ་འཛིན་མདོར་བསྡུས་པའོ། །
དེ་ལ་ནི་ལྷག་མ་དང་བཅས་པ་དང་ལྷག་མ་མེད་པའི་མྱ་ངན་ལས་འདས་པའི་་་་་་་
དབྱིངས་གཉིས་ཀྱི་རྣམ་པར་རྟོག་པ་དང་། གང་ཟག་ལ་བདག་མེད་པ་དང་ཆོས་
ལ་བདག་མེད་པ་ཉིད་•དང་། འདུ་ཤེས་མེད་པའི་སྙོམས་པར་ཞུགས་པ་དང་་་་
16-660