کالم
pབསྟན་འགྱུར། རྒྱུད། ༼ཀི༽ ༣༢pp
འོད་གསལ་བ་ཞེས་བྱ་བའི་དོན་ཏོ། །མིག་གི་སྤྱོད་ཡུལ་མ་ཡིན་པའི་ཕྱིར་རོ་ཞེས་
པ་ལ་ཉེ་བར་མཚོན་པ་ཡིན་ཏེ། དབང་པོ་ཀུན་ལས་འདས་པ་ཡང་ཡིན་པར་ཤེས་
པར་བྱ་སྟེ། འདུས་མ་བྱས་པའི་ཕྱིར་རོ།
།དགོངས་པ་མ་ཡིན་པ་ནི་རིམ་པ་་་་
བཞི་པས་མངོན་པར་བྱང་ཆུབ་པ་སྟོན་པའི་ཕྱིར་རོ། །མི་བསྐྱོད་པའི་ཚིགས་སུ་་་
བཅད་པ་བསྟན་པར་བྱ་བའི་ཕྱིར། མི་ཟད་པ་ཞེས་བྱ་བ་ནི་མི་ཟད་ཅིང་འཇིག་་
པར་མི་འགྱུར་བས་ན་•མི་ཟད་པ་ནི་དོན་དམ་པའི་བདེན་པ་སྟེ།
སྐྱེ་བ་དང་་་་་
འཇིག་པ་མེད་པའི་ཕྱིར་རོ། །བརྟན་ཞིང་སྙིང་པོ་ཁོང་སྟོང་མེད། །གཅོད་མེད་
དབྱེར་མེད་མཚན་ཉིད་མེད། །སྲེད་•པ་མེད་ཅིང་འཇིག་མེད་པ། །སྟོང་པ་
ཉིད་ནི་རྡོ་རྗེར་ བཤད། །ཅེས་རྡོ་རྗེ་རྩེ་མོ་ལས་འབྱུང་ངོ་། །ཡང་དག་པའི་་་་
མཐའ་ཞེས་པ་ནི་དེ་བཞིན་ཉིད་དེ་སེམས་རྣམ་པར་དག་པའི་རིམ་པས་ཐོབ་པར་བྱ་
བའི་འོད་གསལ་བའི་དེ་ཁོ་ན་ཉིད་དོ། །དེ་ཉིད་རྡོ་རྗེ་སྟེ་ཞེས་པ་ནི་བདུད་ཐམས་་་
ཅད་ཀྱིས་●དབྱེར་མི་ཕྱེད་པའི་ཕྱིར་རོ། །དེ་ལ་དམིགས་པའི་ཏིང་ངེ་འཛིན་ཞེས་
པ་ནི་སྔགས་དང་•ཕྱག་རྒྱའི་རིམ་པའི་མཚན་ཉིད་ཅན་གྱི་སེམས་རྩེ་གཅིག་པ་ཉིད་
དོ༑ །དེ་ལ་སྙོམས་པར་ཞུགས་ནས་ཞེས་བྱ་བའི་ཐ་ཚིག་གོ། །ཕྱི་དང་ནང་གི་
བདག་ཉིད་ཅན་གྱི་དངོས་པོ་འདི་རྣམས་ཞེས་པ་ནི། སྣོད་ཀྱི་འཇིག་རྟེན་དང་་་་
བཅུད་ཀྱི་●འཇིག་རྟེན་གྱི་རང་བཞིན་གྱིས་སྣང་བའི་རྣམ་པར་ཤེས་པ་གསུམ་མོ། །
དེ་དག་མ་སྐྱེས་པ་སྟེ་ཞེས་པ་ནི། སྔགས་དང་ཕྱག་རྒྱའི་རིམ་པས་སྤོང་བར་་་་་
འགྱུར་ན་རང་བཞིན་མེད་པ་དེ་ཉིད་དོ། །རང་བཞིན་གྱིས་• འོད་གསལ་བའི་་་་
ཕྱིར་རོ་ཞེས་པ་ནི་ཐམས་ཅད་སྟོང་པའམ། གནས་ལ་འཇུག་པས་སོ། །དེ་བས་
ན་ཆོས་རྣམས་• རེ་ཞིག་མེད་པ་ཁོ་ནའོ་ཞེས་པ་ནི་སྔར་བཤད་པའི་རིགས་པས་རྣམ་
པར་ཤེས་པ་གསུམ་སྤོང་བར་འགྱུར་ན་ཡོད་པ་མ་ཡིན་པའི་རྒྱུད་དེ་ལས་སོ། །
16-946