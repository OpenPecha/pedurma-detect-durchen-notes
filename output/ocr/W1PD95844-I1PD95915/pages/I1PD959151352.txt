མདོ་སྡེའི་རྒྱན་གྱི་བཤད་པ། P་zge
༡༣༢༩
ཐབས་ཏེ། །ཟང་ཟིང་གི་སྦྱིན་པས་ལུས་ལ་ཕན་པ་བསྐྱེད་•པའི་ཕྱིར་རོ། །།སྙན་
པར་སྨྲ་བ་ནི་འཛིན་པར་བྱེད་པ་སྟེ། བྱེ་བྲག་ཏུ་མི་ཤེས་པ་དང་། ཐེ་ཚོམ་ཟ་
བར་དོན་འཛིན་དུ་འཇུག་པའི་ཕྱིར་རོ། །དོན་སྤྱོད་པ་ནི་འཇུག་པར་བྱེད་པ་སྟེ།
དགེ་བ་ལ་འཇུག་པར་བྱེད་པའི་ཕྱིར་རོ།
།དོན་མཐུན་པ་ནི་རྗེས་སུ་འཇུག་པར་་
བྱེད་པ་སྟེ། ཡང་དག་པར་ལེན་དུ་འཇུག་པར་བྱེད་པ་པོ་ནི་ཇི་སྐད་སྨྲས་པ་དེ་་་
བཞིན་བྱེད་པ་ཡིན་ནོ་ཞེས་བྱ་བར་རིག་ནས་དེས་དགེ་བ་གང་ལ་གཞན་དག་བཅུག་•
པ་དེ་ལ་རྗེས་སུ་འཇུག་པ་ཡིན་ནོ། །དང་པོས་སྣོད་འགྱུར་དངོས་པོ་སྟེ།
གཉིས་པ་ཡིས་ནི་མོས་པ་ཡིན། །གསུམ་པ་ཡིས་ནི་སྒྲུབ་པ་སྟེ། །བཞི་པས་རྣམ་
པར་པར་སྦྱོང་བའོ། །ཟང་ཟིང་གི་སྦྱིན་པས་ནི་སྣོད་དུ་རུང་བར་འགྱུར་ཏེ།
ཆོས་ཉན་དུ་བཏུབ་པར་བྱེད་པའི་ཕྱིར་རོ། །སྙན་པར་སྨྲ་བས་ནི་ཆོས་དེ་ལ་མོས་
པར་བྱེད་དེ། དེའི་དོན་བྱེ་བྲག་ཏུ་ཤེས་པར་བྱེད་པ་དང་། ཐེ་ཚོམ་•གཅོད་་་
པའི་ཕྱིར་རོ། །དོན་སྤྱོད་པས་ནི་ཆོས་བཞིན་དུ་སྒྲུབ་པར་བྱེད་དོ། ། །དོན་མཐུན་
པས་ཡུན་རིང་པོར་སྒྲུབ་པའི་ཕྱིར་སྒྲུབ་པ་དེ་རྣམ་པར་སྦྱོང་བར་བྱེད་དེ། འདི་ནི་
བསྡུ་བའི་དངོས་པོ་རྣམས་ཀྱི་ལས་ཡིན་ནོ། །ཟང་ཟིང་དང་ནི་ཆོས་ཀྱིས་ཏེ།
དམིགས་པའི་ཆོས་ལ་སོགས་པ་ཡིས། །བསྡུ་•བ་གཉིས་ཀྱི་སྒོ་ནས་ནི། །བསྡུ་་་
བའི་དངོས་པོ་བཞིར་འདོད་དོ། །གང་ཡང་བཅོམ་ལྡན་འདས་ཀྱིས་ཟང་ཟིང་
གིས་བསྡུ་བ་དང༌་། ཆོས་ཀྱིས་བསྡུ་བ་དང་། བསྡུ་བ་གཞན་གཉིས་གསུངས་པ་
དེ་དག་གིས་བསྡུ་བའི་དངོས་པོ【བཞི་པོ་•འདི་དག་ཁོ་ན་བསྡུ་ཏེ། །དང་པོ་ནི་
ཟང་ཟིང་གིས་•བསྡུ་བས་སོ། ལྷག་མ་རྣམས་ནི་ཆོས་ཀྱིས་•བསྡུ་བས་སོ། །དེ་
དག་ཀྱང་ཆོས་རྣམ་པ་གསུམ་པོ་དམིགས་པའི་ཆོས་དང་། སྒྲུབ་པའི་ཆོས་དང་དེ་•
རྣམ་པར་སྦྱོང་བའི་ཆོས་དང་གོ་རིམས་བཞིན་ནོ། །རྣམ་པའི་དབྱེ་བའི་སྒོ་ནས་ནི༎
70-1329