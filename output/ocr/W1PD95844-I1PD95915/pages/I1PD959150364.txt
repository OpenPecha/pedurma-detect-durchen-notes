འཕགས་པ་ལང་ཀར་གཤེགས་པ་ཞེས་བྱ་བ་ཐེག་པ་ཆེན་པོའི་མདོའི་འགྲེལ་པ་དེ་བཞིན་གཤེགས་པའི་སྙིང་པོའི་རྒྱན་ཞེས་བྱ་བ། ༣ ༤༣
དེའི་སྔོན་རོལ་དུ་གྱུར་པའི་བསམ་གཏན་མི་གཡོ་བའི་ལས་སྐྱེད་●པར་བྱེད་པ་ནི་ས་
དེ་ཉིད་དུ་གཏོགས་པའི་མ་རིག་•པ་ཡིན་པ་ལ་འགལ་བ་མེད་དོ། །འདི་•ནི་
བསམ་གཏན་ཐོབ་པའི་དེ་མ་ཐག་ཏུ་ཚེ་འཕོ་བ་ཉིད་དུ་བསམས་ནས་སྨྲས་པ་འབའ་
ཞིག་ཏུ་ཟད་དོ། །དེ་བཞིན་དུ་བསམ་གཏན་དང་པོ་ནས་འཕོས་ནས་དང་པོར་སྐྱེ་
བའི་ལས་ནི་སྔོན་•མཉམ་པར་མ་བཞག་པའི་ས་ལ་ལས་གཅིག་གིས་•ལུས་སུ་མ་་
གྲུབ་●པའི་ལས་བསགས་●པ་མ་ཡིན་ཏེ། དེ་ནི་འབྲས་བུ་སྐྱེ་བའི་དུས་ན་
འགགས་ནས་མེད་པས་རྒྱུ་ཉིད་དུ་མི་འཐད་པའི་ཕྱིར་རོ། །གཞན་དུ་ན་•འདས་
པ་ཞིག་པ་རྣམས་རྒྱུར་འགྱུར་ལ། དེ་ལྟར་ན་ཀུན་གཞི་རྣམ་པར་ཤེས་པ་སྒྲུབ་པ་་
ཡང་མི་འཐད་པར་འགྱུར་རོ། །འཕེན་པར་བྱེད་པའི་རྒྱུ་གསུངས་པ་ཡང་•རྒྱུའི་
རྒྱུ་ཡིན་པས་རྒྱུར་བཏགས་སུ་ཟད་ཀྱི་རྒྱུའི་དངོས་ནི་མ་ཡིན་ནོ། །གཞན་ཡང་དུས་
གཞན་གྱིས་•བར་ཆོད་པ་དེ་རྣམས་ལ་འདི་ཡོད་པས་འདི་འབྱུང་། འདི་སྐྱེས་་
པའི་ཕྱིར་འདི་སྐྱེ་ཞེས་པའི་རྟེན་ཅིང་འབྲེལ་པར་འབྱུང་བའི་དོན་མི་འཐད་དེ།
འདི་ཞེས་པ་ནི་ཉེ་བ་མངོན་སུམ་པའི་ཚིག་ཉིད་ཡིན་པའི་ཕྱིར་རོ། །དེས་ན་དེ་•
འདྲ་བའི་དོན་ལ་•དེ་འགགས་ནས་འདི་འབྱུང་ཞེས་བྱ་བ་ཙམ་དུ་འགྱུར་རོ། །
གཞན་ཡང་བསམ་གཏན་དང་པོ་ལས་མ་ཉམས་པར་ཚེ་འཕོས་ནས་དང་པོར་སྐྱེ་་་་
བའི་ལས་ནི་བསམ་གཏན【གྱི་ས་•དེ་ཉིད་ཡིན་ཏེ། ལས་མ་ཟད་པ་ཉིད་ཀྱི་ཕྱིར་རོ། །
ཇི་ལྟར་འདོད་པའི་ཁམས་སུ་མིར་སྐྱེ་བའི་བསོད་ནམས་ཀྱི་ལས་མ་ཟད་པར་ཚེ་ཟད་
ནས་དེ་ནས་འཕོས་ཏེ། ར་སྐྱེ་བར་འགྱུར་བའི་ལས【ནི་སྔར་གྱི་•ལས་དེ་ཉིད་་
ཡིན་པ་བཞིན་ནོ། །གཞན་ཡང་བསམ་གཏན་གྱི་ས་དེ་ཉིད་ལ་བརྟེན་ནས་ཁམས་
འོག་མ་ལ་རགས་པར་བསྒོམ་པ་དང་དེ་ཉིད་ལ་ཞི་བར་བསྒོམ་པ་ལ་ཡང་གནོད་པ་
མེད་དེ། དེ་ལས་ཉམས་ནས་ཁམས་འོག་མར་སྐྱེ་བ་སྲིད་པས་དེ་ལྟར་འགྱུར་དུ་་་
70-343