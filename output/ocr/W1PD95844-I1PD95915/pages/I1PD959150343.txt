३२२
བསྟན་འགྱུར། མདོ་སྡེ། ༼པི༽ ༡༣༧
མཚན་མ་མེད་པ་ནི་མཚན་མ་བཅུ་མེད་པ་སྟེ། གང་ཞེ་ན། གཟུགས་ལ་སོགས་པ་
ཡུལ་ལྔའི་མཚན་མ་དང་སྐྱེ་འཇིག་གནས་པ་གསུམ་གྱི་•མཚན་མ་དང་། ཕོ་དང་
མོའི་མཚན་མ་མེད་པ་སྟེ། དེ་རྣམས་ཀྱིས་ཀྱང་ལུས་དང་ལོངས་སྤྱོད་དང་གནས་
ཀྱི་མཚན་མ་གསུམ་སྤངས་པའོ།
།ཡང་དག་པའི་མཐའ་ནི་ཡང་དག་པའི་དོན་་་་
གང་གི་མཐར་ཐུག་པའི་གནས་ལུགས་དེ་བཞིན་ཉིད་དོ། །མྱ་ངན་ལ་•འདས་པ་
ནི་རང་བཞིན་གྱིས་མྱ་ངན་ལས་འདས་པའོའོ། །དེ་ལ་སོགས་པ་དེ་བཞིན་ཉིད་དང་
ཆོས་ཀྱི་དབྱིངས་ཞེས་པ་ལ་སོགས་པ་སྟེ། དོན་དམ་•པའི་རྣམ་གྲངས་སུ་
【གཏོགས་པའི་•སྙིང་པོའི་སྒོ་ནི་དངོས་པོ་ལྟ་བུར་བསྟན་པའི་ཐབས་ཏེ།
དེས་
སྣང་བ་མེད་པའི་ཡེ་ཤེས་ཀྱི་ཡུལ་སྤྲོས་པ་དང་བྲལ་ཞིང་འོད་གསལ་བ་ཉིད་སྟོན་ཏོ། །
བཟོ་ནི་རིག་•པའི་ཁྱད་པར་རོ། །ནན་ཏན་ནི་ཡིད་གཞུངས་པའོ། །ཇི་ལྟར་རྫ་
མཁན་གྱི་དཔེ་དང་འདྲ་བར་དེ་བཞིན་གཤེགས་པ་ཡང་འཇིམ་པ་ལྟ་བུའི་དེ་བཞིན་་
གཤེགས་པའི་སྙིང་པོ་ལས། དེ་ཁོ་ན་ཉིད་ཤེས་པའི་ཤེས་རབ་དང་། སེམས་་
ཅན་འདུལ་བའི་ཐབས་ལ་མཁས་པ་སྣ་ཚོགས་ཀྱིས་དེ་བཞིན་གཤེགས་པའི་སྙིང་་་
པོར་བསྟན་པའམ། ཡང་བདག་ཏུ་སྨྲ་བས་འཇིགས་•པ་དང་བདག་ཏུ་ཕྱིན་ཅི་་
ལོག་དུ་འགྱུར་བ་སྤང་བའི་དོན་དུ་གང་ཟག་གིས་•བདག་མེད་པར་བསྟན་པས་་་་
ཀྱང་རུང་སྟེ། སེམས་ཅན་སོ་སོ་ལ་གྲགས་པའི་ཚིག་དང་ཡི་གེའི་རྣམ་གྲངས་རྣམ་
པ་སྣ་ཚོགས་ཀྱིས་●དངོས་སམ་བརྒྱུད་པའི་སྒོ་ནས་སྙིང་པོ་དེ་ཉིད་རྟོགས་པར་བྱེད་
ཅིང་། གནས་སྐབས་ཀྱི་ལམ་མི་འདྲ་བ་ལ་བརྟེན་ནས་རིགས་གཅིག་པོ་དེ་ཉིད་་་
ལས་●གནས་སྐབས་ཀྱི་འབྲས་བུ་མི་འདྲ་བ་སྣ་ཚོགས་བྱེད་པའོ། །སྙིང་པོ་བསྟན་
པས་སྙིང་པོ་སྟོན་ཞེས་པ་ནི། དངོས་པོའི་སྒྲར་བསྟན་པའི་ཐབས་ཀྱི་སྙིང་པོ་ཡང་
དག་•རྟོགས་པར་བྱེད་པའོ། །
70-322