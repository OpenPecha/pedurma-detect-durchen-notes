पर
བསྟན་འགྱུར། མདོ་སྡེ། ༼ཁྲི༽ ༡༣༧ ma
དབང་བས་ཆོས་སྟོན་པ་དང་། ཕྲིན་•ལས་སྣ་ཚོགས་ལ་དབང་སྦྱོར་བའི་གནས་
ཡིན་པས། དེ་དག་ནི་གནས་ཀྱི་ས་ཞེས་པའོ། །དེ་རྣམས་ལས་གཞན་ས་བཅུ་
གཅིག་པ་ནི། སངས་རྒྱས་ཀྱི་རང་བཞིན་གྱི་ས་སྟེ་སྒྲིབ་པ་གཉིས་བག་ཆགས་•
དང་བཅས་ཏེ་དག་པ་དང་། དེ་བཞིན་ཉིད་སོ་སོ་རང་གིས་*རིག་པ་སྟེ།
སྤངས་པ་དང་རྟོགས་པའི་ཡོན་ཏན་མཐར་ཐུག་པ་འདི་ནི་སངས་རྒྱས་པའི་རང་་
བཞིན་ཞེས་པའོ། །དེས་ཀྱང་ཆོས་ཀྱི་སྐུའི་རང་བཞིན་གཙོ་བོར་བསྟན་ལ་ལོངས་
སྤྱོད་རྫོགས་པའི་སྐུའི་གནས་ནི་དབང་ཕྱུག་ཆེན་པོ་ཞེས་པ་ལ་སོགས་པ་སྟེ། སྐུ་་་
མཚན་དང་དཔེ་བྱད་ལ་སོགས་པའི་རྣམ་པར་སྣང་བ་ཡེ་ཤེས་ཀྱི་རང་བཞིན་དུ་གྱུར་
པ༑
འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་་་་
ཅད་ལ་དབང་འབྱོར་པ་སྟེ། དེ་ཉིད་ཀྱི་ཞིང་ཁམས་སུ་སྣང་བ་གཞི་རིན་པོ་ཆེ་
ལས་གྲུབ་ཅིང་རིན་པོ་ཆེ་སྣ་ཚོགས་ཀྱིས་•བརྒྱན་ཅིང་མཛེས་པར་སྣང་བ། ཇི་
ལྟར་མེའི་ཕུང་པོ་ལ་མེ་ལྕེ་དང་འོད་ཟེར་སྣ་ཚོགས་འབྱུང་བ་བཞིན་དུ་རིན་པོ་ཆེའི་
འོད་ཟེར་སྣ་ཚོགས་པ་ཡིད་དུ་འོང་བ་དེར【སྐྱེས་པ་•རྣམས་ཀྱི་བསོད་ནམས་ཀྱི་སྣང་
བ་ཡིན་པས་འཚེ་བའམ་མི་མཐུན་པ་མེད་པར་གྱུར་པ་ནི་ཞི་བའོ། །ཡང་ཡེ་
ཤེས་ཀྱི་རང་བཞིན་གྱི་སྐུ་དེ་ཉིད་ལས་ས་བཅུའི་བྱང་ཆུབ་སེམས་དཔའ་རྣམས་ལ།
ཐེག་པ་ཆེན་པོའི་ཆོས་ཀྱི་འོད་ཟེར་སྣ་ཚོགས་པ་ཡིད་དུ་འོང་བ་ཞི་བ་རབ་ཏུ་འབྱུང་
ཞེས་ཀྱང་སྦྱར་བར་བྱའོ། །དེ་འདྲ་བའི་ཡེ་ཤེས་དེ་དག་གིས་མ་འོངས་པའི་དུས་་
སུ་ཡང་སྲིད་པ་གསུམ་པོ་སྤྲུལ་པར་བྱེད་ཅིང་། ད་ལྟར་གྱི་དུས་སུ་ཡང་སྤྲུལ་པ་་་
དང་སྔར་འདས་པའི་དུས་སུ་སྤྲུལ་ཞེས་པའོ། །གལ་ཏེ་སྲིད་པ་གསུམ་པོ་ནི་སེམས་
ཅན་དེ་རྣམས་ཀྱི་ལས་དང་ཉོན་མོངས་པའི་སྤྲུལ་པ་མ་ཡིན་ནམ། ཇི་ལྟར་ན་ཡེ་་
ཤེས་དེས་སྤྲུལ་པ་ཡིན་ཞེ་ན། བདེན་མོད་ཀྱི་ཡེ་ཤེས་དེའི་རང་བཞིན་དུ་གྱུར་པ་་
70-578