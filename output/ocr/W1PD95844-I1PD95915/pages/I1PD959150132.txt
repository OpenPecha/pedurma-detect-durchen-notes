འཕགས་པ་ལང་ཀར་གཤེགས་པ་ཞེས་བྱ་བ་ཐེག་པ་ཆེན་པོའི་མདོའི་འགྲེལ་པ་དེ་བཞིན་གཤེགས་པའི་སྙིང་པོའི་རྒྱན་ཞེས་བྱ་བ། ༡ ༡ ༡
པར་གཞག་གོ། །གལ་ཏེ་འདིར་ཐོགས་པ་དང་བཅས་པ་ཉིད་ནི།
གཞན་བེམས་•པོའི་མཚན་ཉིད་ཡིན་ལ།
སེམས་ལས་་
གཟུགས་ལ་སོགས་པ་ཡང་དེ་དང་
འབྲེལ་བར་སྣང་བས། ཕྱིའི་དོན་བེམས་•པོ་ཉིད་དུ་འགྱུར་རོ་ཞེ་ན། མ་ཡིན་
ཏེ༑ ཐོགས་པ་དང་བཅས་པ་ནི་བདག་ཉིད་ཀྱི་ཡུལ་དུ་གཞན་འབྱུང་བའི་གེགས་
བྱེད་པ་ཡིན་ལ། གཟུགས་ལ་སོགས་པར་སྣང་བ་ནི་དེ་ལྟ་མ་ཡིན་ཏེ། ཇི་ལྟར་་་
དུང་དཀར་པོའི་རྣམ་པར་སྣང་བའི་གོ་སྐབས་དེ་ཉིད་དུ་གཞན་དག་ལ་སེར་པོའི་
རྣམ་པར་སྣང་བ་ཉིད་དུ་འགྱུར་ཞིང་། དེ་ལས་གཞན་རོ་དང་ཁ་དོག་ལ་སོགས་
པ་འགའ་ཞིག་ལ་ཡང་འདོད་བྱའི་རྣམ་པར་སྣང་བའི་གོ་སྐབས་དེ་ཉིད་དུ།
གཞན་ལ་དེ་དང་འགལ་བའི་རྣམ་པར་སྣང་བའི་ཕྱིར་རོ། །གཞན་ཡང་འཕགས་
པ་ཏིང་ངེ་འཛིན་གྱི་རྒྱལ་པོའི་སངས་རྒྱས་ཀྱི་ཆོས་བསམ་གྱིས་མི་ཁྱབ་པར་བསྟན་་་
པའི་ལེའུ་ལས། སྐྲ་གཅིག་ཁྱོན་ལ་སངས་རྒྱས་མང་པོ་ནི།
།【གང་གཱའི་•ཀླུང་་
གི་བྱེ་མ་ཇི【སྙེད་ཡོད•། །རྒྱལ་བ་དེ་དག་ཞིང་ཡང་དེ་སྙེད་དེ། །དེ་དག་མཚན་
ཉིད་མི་འདྲ་སྐལ་མི་མཉམ། །སྐྲ་ཡི་ཁྱོན་ལ་འགྲོ་བ་ལྔ་རྣམས་ཏེ།
།སེམས་ཅན་་་
དམྱལ་དང་དུད་འགྲོའི་འགྲོ་བ་དང་། །གཤིན་རྗེའི་འཇིག་རྟེན་ལྷ་དང་མི་རྣམས་
བཞུགས༑ །འདྲེས་པ་མེད་ཅིང་གནོད་པར་འགྱུར་བ་མེད། །དེ་ཡི་གནས་སུ་
མཚོ་དང་རྒྱ་མཚོར་བཅས། །ཆུ་ཀླུང་དེ་བཞིན་མཚེའུ་དང་ལྟེང་ཀ་རྣམས། །
འདྲེས་པ་མེད་ཅིང་གནོད་པར་འགྱུར་བ་མེད། །ཅེས་པ་ལ་སོགས་པ་གསུངས་སོ།།
ཡང་དོན་དེ་ཉིད་འཕགས་པ་ཐོགས་མེད་ཀྱིས། ཡི་དྭགས་དུད་འགྲོ་མི་རྣམས་
དང་། །ལྷ་རྣམས་ཇི་ལྟར་རིགས་རིགས་བཞིན།
།དངོས་གཅིག་ཡིད་ནི་ཐ་དད་
ཕྱིར།༑ །དོན་མ་གྲུབ་པར་འདོད་པ་ཡིན།
།ཞེས་གསུངས་སོ། །གཞན་ཡང་
སྣ་ཚོགས་སེམས་ཀྱི་བདག་ཉིད་ཡིན་པར་ནི། དགོངས་པ་ངེས་པར་འགྲེལ་པ་
70-111