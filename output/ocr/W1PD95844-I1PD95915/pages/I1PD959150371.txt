१५०
___བསྟན་འགྱུར། མདོ་སྡེ། ༼པ༽ ༡༣༧
ཉིད་དུ་གྱུར་པའམ། ཡང་ན་རྣམ་པར་རིག་པ་ནི་མངོན་པའི་སྤྱོད་ཡུལ་ཞེས་པ་
དང་སྦྱར་ཏེ། རྟོག་པ་མེད་པའི་ཤེས་པས་ཡུལ་དུ་བྱས་པ་ཤེས་པ་དེའི་བདག་ཏུ་
གྱུར་པའོ། །དེ་ཡང་ཡུལ་ལམ་དུས་གང་དུ། རྒྱུ་ཅི་ལས། རྣམ་པ་ཇི་ལྟར།
རྐྱེན་གང་གིས་འབྱུང་བ་ཞེས་ཚིག་རྣམ་པར་སྦྱར་རོ།
།ལན་གྱི་དོན་ནི་རྒྱུ་དང་་
རྐྱེན་ནི་སྔར་བསྟན་པ་ལྟར་དོན་སྤྱིའི་རྣམ་པར་སྣང་བའམ་དེའི་བག་ཆགས་ཀྱི་་་་
བདག་ཉིད་དུ་གྱུར་པ་དང་། བརྗོད་པར་འདོད་པ་དང་རྐན་དང་ལྕེ་ལ་སོགས་་་
པའི་གནས་ཡིན་ལ། ཡུལ་ལམ་དུས་ཀྱང་རྒྱུ་རྐྱེན་ཚོགས་པའི་ཡུལ་ལམ་དུས་ཉིད་
དོ༑ །རྣམ་པ་ནི་ཡི་གེའི་གོ་རིམས་བཀོད་པའི་ཚུལ་དུའོ།
།དེ་ལྟར་རྟེན་ཅིང་་
འབྲེལ་པར་འབྱུང་བ་ནི་དོན་དམ་པར་སྟོང་པའོ་ཞེས་བསྟན་པའི་དོན་དུ། བློ་གྲོས་
ཆེན་པོས་གསོལ་བ་ཞེས་པ་ལ་སོགས་པའོ། །གཅིག་པ་ཞིག་ཡིན་ན་ནི་དོན་གསལ་
བར་བྱེད་པར་མི་འགྱུར་ཞེས་པ་ནི་བདག་ཉིད་ལ་བྱ་བ་དང་བྱེད་པ་འགག་པས་སོ། །
དེ་ལྟར་ཚིག་དང་ཚིག་ཀུན་ནས་སློང་བའི་རྣམ་པར་རྟོག་པ་དོན་དམ་པར་དེ་ཉིད་་
དང་གཞན་དུ་བརྗོད་དུ་མེད་པའི་ཕྱིར་རང་བཞིན་མེད་ཅེས་པ་སྟེ། སྔར་ཚིག【གི་
སྙིང་པོ་•དྲིས་པའི་ལན་དུ་སྦྱར་བར་བྱའོ། །ཡང་བློ་གྲོས་ཆེན་པོས་གསོལ་བ་ཞེས་
པ་ལ་སོགས་པས་ནི་ཚུལ་གཞན་གྱི་སྒོ་ནས་ཀྱང་ཚིག་གམ། ཚིག་གིས་•བསྟན་
པར་བྱ་བའི་ཡུལ་དོན་དམ་པ་ཉིད་འགོག་པ་སྟེ། ཕྱི་རོལ་པ་གང་དག་གི་ཚིག་
དང་ཡི་གེ་ཉིད་དོན་དམ་པར་ཁས་ལེན་ཏེ། ཇི་སྐད་དུ། ཐོག་མེད་དུས་ཀྱི་ཚངས་
པ་རྟག །ཡང་དག་སྒྲ་ནི་ཡིག་འབྲུ་གང་། །ཞེས་པ་དང་།
གཞན་ཡང་།
ཨོཾ་ཞེས་●ཡི་གེ་གཅིག་པོ་ཚངས། །གང་གིས་•བརྗོད་ཅིང་ང་ལ་ནི། །ཥརྗེས་སུ་
དྲན་པར་གྱུར་པ་དེ། །ལུས་འདི་ཡོངས་སུ་སྤངས་ནས་སུ། །འགྲོ་བ་མཆོག་ཏུ་
འགྲོ་བར་འགྱུར། །ཞེས་པ་སྟེ། སྣ་ཚོགས་ཐམས་ཅད་སྒྲའི་ཚངས་པ་དོན་དམ་
70-350