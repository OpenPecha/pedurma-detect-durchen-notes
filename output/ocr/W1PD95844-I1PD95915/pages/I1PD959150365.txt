༣༤༤
བསྟན་འགྱུར། མདོ་སྡེ། (༡༧/༡༣༧
དགོས་•པའི་ཕྱིར་དེ་ལྟར་བསྒོམ་པའོ། །ཡང་བསམ་གཏན་གཉིས་པ་ནས་དང་་
པོར་སྐྱེ་བ་ན། དེའི་ལུས་འགྲུབ་པར་བྱེད་པ་སྔོན་གྱི་ལས་རྙིང་པ་ཡིན་ཞེས་པ་་་་
ཡང་དེ་བཞིན་དུ་མི་འཐད་པར་རིག་ ཡང་དེ་བཞིན་དུ་མི་འཐད་པར་རིག་པར་བྱའོ། །གལ་ཏེ་ལས་འགགས་པ་དེ་ལྟ་་
ན་•ཡང་དེས་བསྒོས་པའི་བག་ཆགས་གཅིག་ནས་གཅིག་ཏུ་བརྒྱུད་པ་ཀུན་གཞི་ལ་་
ཡོད་པ་མ་འགགས་ཤིང་དེ་མ་ཐག་པ་དེ་ལས་དེ་འདྲ་བའི་ལུས་འགྲུབ་པ་ཡིན་ནོ་ཞེ་
དེ་ལྟ་ན་དེ་ཀུན་ནས་སློང་བའི་མ་རིག་པ་ཡང་སྔོན་གྱི་གནས་སྐབས་སུ་མི་་
འཐད་དེ། དོན་གོ་བར་ཟད་དོ། །དེ་དག་ནི་ཁྱད་པར་མེད་པ་ལས་བྱིས་པ་་་་
རྣམས་ཀྱིས【བརྟགས་ཞེས་•པ་ནི་ཕྱི་དང་ནང་གི་ཆོས་དེ་དག་ཀུན་རྫོབ་ཏུ་སེམས་སུ་
གཅིག་ཅིང་དོན་དམ་པར་སྟོང་པ་ཉིད་དུ་ཁྱད་པར་མེད་པའོ། །བློ་གྲོས་ཆེན་པོ་་
ཞེས་པ་ལ་སོགས་པས་རྟེན་ཅིང་འབྲེལ་པར་འབྱུང་བའི་སྤྱིའི་དབྱེ་བ་སྟོན་ཏེ། དེ་
དག་ལས་བྱུང་•བའི་རྒྱུ་ནི་སྔར་བསྟན་པ་ལྟར་མྱུ་གུ་དང་བུམ་པ་ལ་སོགས་པ་ཕྱིའི་་་
ཆོས་དང་། འདུ་བྱེད་ལ་སོགས་པ་ནང་གི་ཆོས་རྣམས་•ཀྱི་རང་གི་ངོ་བོ་སྐྱེད་
པའི་ཕྱིར། རྒྱུའི་བྱ་བ་བྱེད་པ་སྟེ། རྟེན་ཅིང་འབྲེལ་པར་འབྱུང་བ་སྔར་བསྟན་
པ་རྣམས་ལས་རྒྱུའི་ཆར་གཏོགས་པའོ། །འབྲས་བུ་ཡང་དེ་ཉིད་ཀྱི་ཤུགས་ལ་
བསྟན་•པའོ། །འབྲེལ་པའི་རྒྱུ་ནི་ཕྱི་ནང་གི་ཕུང་པོ་ལ་སོགས་པ་དང་།ས་
བོན་ལ་སོགས་པར་སྣང་བ་འབྱུང་བའི་ཕྱིར་དམིགས་པའི་བྱ་བ་བྱེད་པ་སྟེ། ཤེས་
པ་ཡུལ་གྱི་རྣམ་པར་སྣང་བའི་རྒྱུའི་རྐྱེན་ལ་སོགས་པའོ། །འདིར་དམིགས་པའི་་
རྐྱེན་དང་བདག་པོའི་རྐྱེན་གྱི་དོན་ཇི་ལྟར་•ཡིན་པ་ནི་སྔར་བསྟན་ནོ། །མཚན་་་
ཉིད་ཀྱི་རྒྱུ་ནི་མཚན་ཉིད་གྲུབ་•པའི་དེ་མ་ཐག་ཏུ་མཚོན་བྱའི་• ཐ་སྙད་རྣམ་པར་་་
འཇོག་པར་བྱེད་པའི་མཚན་ཉིད་དང་འབྲེལ་བའོ། །དེ་•ཡང་མཚན་ཉིད་རྟགས་
སུ་བཀོད་པ་ལས་མཚོན་བྱའི་•ཐ་སྙད་རྣམས་•པར་འཇོག་པ་སྟེ། ཚ་ཞིང་སྲེག་་
70-344