〇
བསྟན་འགྱུར། ཚད་མ། ༼རྟ༽ ༡༩༣
སྡོང་དུམ་ཅི་ཡི་ཕྱིར། །རྒྱུ་ཉིད་དུ་ནི་རྟོགས་མི་བྱེད། །འོན་ཏེ་འབྲེལ་པ་མེད་་་
པའི་ཕྱིར་དེ་ནི་སྡོང་དུམ་གྱི་བྱེད་པ་མེད་པས་རྒྱུ་ཉིད་མ་ཡིན་ནོ་ཞེ་ན། སྡོང་དུམ་
གྱི་བྱེད་པ་ཡང་བརྒྱ་ཞིག་ལ་ཡོད་པ་•ཡིན་ཏེ། དེ་ནི་དེ་ཁོ་ན་ཉིད་མ་མཐོང་བ་་་
བདག་ཅག་ལྟ【བུ་མ་•དམིགས་པ་ཡིན་ནོ། །འོ་ན་མི་དམིགས་པ་ཉིད་ཀྱིས་སྡོང་
དུམ་གྱི་བྱེད་པ་མེད་པ་ཡིན་ནོ་ཞེ་ན། དེ་ལྟ་ན་ནི་འོ་ན། རང་བཞིན་ཁྱད་པར་
མེད་པར་ནི། །བྱེད་པ་ཡང་ནི་མི་རུང་ངོ་། །རྟག་ལ་ལྡོག་པ་མེད་པའི་ཕྱིར། །
ནུས་པ་ཡང་ནི་རྟོགས་པར་དཀའ། །རྒྱུན་གྱིས་སམ་རྣམ་པ་གཞན་དུ་རྟག་པའི་་་
དབང་ཕྱུག་རྟག་པ་ལ་ནི་རང་བཞིན་གྱི་ཁྱད་པར་མེད་པར་འབྲས་བུའི་བྱེད་པ་ཡང་
ཉེ་བར་མཚོན་པར་མི་འཐད་དོ། །དབང་ཕྱུག་ལ་ཡང་ཞེས་ཡང་གི་སྒྲ་རིམ་པ་་་་
གཞན་དུ་བྱའོ། །ཅི་ལྟར་རྫ་མཁན་ལ་སོགས་པས་བྱས་པའི་ཁྱད་པར་ཡོད་པ་དེ་་
བཞིན་དུ། གལ་ཏེ་དབང་ཕྱུག་གིས་བྱས་པ་ཡང་འགྱུར་ན་ནི་ནུས་པར་རྟོགས་•
པ་ཡིན་ནོ།
།རྟག་ལ་ལྡོག་པ་མེད་པའི་ཕྱིར། །ནུས་པ་ཡང་ནི་རྟོགས་པར་་་
དཀའ༑ །རྟག་ཏུ་གནས་དང་ཁྱབ་པས་ན། །ལྡོག་པ་ཉིད་ནི་མེད་ཕྱིར་རོ། །
གང་དག་ཡོད་ན་གང་འགྱུར་ཉིད། །དེ་དག་ལས་གཞན་དེ་ཡི་རྒྱུར། །རྟོགས་་
པ་ཡིན་ན་ཐམས་ཅད་ལ། །རྒྱུ་རྣམས་ཐུག་པ་མེད་པར་འགྱུར། །མཐོང་བའི་་
རྫ་མཁན་ལ་སོགས་པ་རྣམས་དང་། ལས་ཡོད་ན་མངོན་པར་འདོད་པ་འབྱུང་བ་
ཉིད་དོ། །དེ་ལྟ་ན་ཡང་གཞན་རྟོགས་པ་ཡིན་ན་ནི། འབྲས་བུ་ཐམས་ཅད་ལ་
རྒྱུ་རྣམས་ཐུག་པ་མེད་པར་འགྱུར་ཏེ། མཐར་ཐུག་པར་མི་འགྱུར་རོ། །རྗེས་སུ་
འཇུག་པ་མེད་པའི་རྟོག་པ་འཇུག་པའི་རྗེས་སུ་འགྲོ་ན་དེ་ལས་གཞན་ལ་གེགས་ཡོད་
པ་མ་ཡིན་ནོ། །ཡང་ན་གསར་པ་མ་ཡིན་པ་གནའ་མ་དེ་ཉིད་གནས་པ་ཡིན་ནོ། །
རྒྱུ་རྣམས་ཀྱི་རྒྱུ་ཡང་དེ་ཉིད་ཡིན་པའི་ཕྱིར་དང་∶། ལས་གཞན་ནི་དོན་མེད་པ་
99-870