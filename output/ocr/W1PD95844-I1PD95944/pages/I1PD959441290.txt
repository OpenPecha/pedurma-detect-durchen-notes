༡༢༧༤
བསྟན་འགྱུར། ཚད་མ། ༼རྟ༽ ༡༩༣
ཐོབ་པར་ཇི་ལྟར་འགྱུར་བ་ཡིན་ཏེ་བག་ཆགས་སད་པར་བྱེད་པ་ཡང་རྒྱུ་ཡིན་པའི་་
ཕྱིར་རོ། །དོན་དེ་དང་འབྲེལ་པས་ཡིན་པའི་ཕྱིར་སྐྱོན་མེད་དོ། །འདི་ཉིད་་་
བཤད་པ་ནི། མ་མཐོང་བདག་ཉིད་ངོ་བོ་དེ།
།རྟོགས་པའི་རྟེན་ནི་དོན་གཞན་
ཡིན༑ །གལ་ཏེ་དེ་རྟེན་•དང་འབྲེལ་ཅན། །ཡིན་ན་དེ་ཚེ་གོ་བྱེད་ཉིད། །
རང་གི་ངོ་བོ་མ་མཐོང་བའི་དོན་ནི་འབྲེལ་པ་གཞན་ལས་རྟོགས་ཏེ།
གཞན་ཙམ་
ལས་རྟོགས་ན་ནི་ཧ་ཅང་ཐལ་བར་འགྱུར་ལ། རང་ཉིད་རྟོགས་ན་ཡང་ཐམས་་་་
ཅད་ཀྱིས་ཐམས་ཅད་མཐོང་བར་འགྱུར་ཏེ། ཁྱད་པར་མེད་པའི་ཕྱིར་རོ། །
གལ་ཏེ་རྟེན་དེ་དང་གཞན་དེ་འབྲེལ་པ་ཡོད་པ་ཡིན་ན། དེའི་ཚེ་གོ་བར་བྱེད་པ་
ཡིན་ནོ། །འདི་ཇི་ལྟར། དེ་ལྟ་བུ་ཉིད་དུ་མཐོང་བའི་ཕྱིར་རོ། །འབྲེལ་བ་་་་
ལས་དྲན་པ་ཉིད་འབྱུང་བ་མ་ཡིན་ནམ། དེ་ནི་འདྲ་བ་ལས་ཀྱང་ཡིན་པས་ཧ་་་་
ཅང་ཐལ་བ་དེ་ཉིད་དོ་ཞེ་ན། མ་ཡིན་ཏེ། འབད་རྩོལ་ལ་སོགས་པ་ལས་སྐྱེས་
པའི་དྲན་པ་ནི་གཞན་དུ་འགྱུར་བ་ཡིན་པའི་ཕྱིར་རོ། །རྩོལ་སོགས་ལས་ནི་དྲན་་
པ་དེ། །ཡུལ་ལ་སོགས་པ་རྣམས་གནས་མིན། །དེ་རྟེན་•དང་ནི་འབྲེལ་པ་ལས། །
ཡུལ་དུས་ལ་སོགས་ཁྱད་པར་ཅན། །ཆོས་ཅན་དང་བསྒྲུབ་•བྱ་དང་འབྲེལ་པའི་
དངོས་པོ་མཐོང་བ་ལས་ནི་ཡུལ་དང་། དུས་ངེས་པ་ཐོབ་པར་ནུས་པའི་དངོས་པོ་
རྟོགས་ཀྱིས་●འབད་རྩོལ་ལ་སོགས་ལས་•ནི་མ་ཡིན་ནོ། །འདི་ལྟར་འབད་རྩོལ་་
ནི་བདག་གིས་ཅི་མཐོང་ཞེས་རྩོལ་བ་ལྷུར་ལེན་པའི་ཡིད་ཀྱི་བྱེད་པ་ཡིན་ནོ། །དེ་
ཡོད་པས་ནི་དེ་ལྟ་བུར་གྱུར་པའི་ཡུལ་དང་དུས་ཀྱི་དངོས་པོ་ཉིད་དྲན་གྱི་བྱེད་པ་བླ་
ལྷག་པ་ནི་མེད་དོ། །དེས་ན་དེ་ནི་ཚད་•མ་མ་ཡིན་ནོ། །འདྲ་བ་གཟུང་•བ་་་
ལས་●འདི་ནི་དེ་དང་འདྲའོ་ཞེས་དེ་ཙམ་ཞིག་རྟོགས་ལ་འདྲ་བ་ཉིད་ནི་ཡུལ་དང་་
དུས་ཀྱི་ཁྱད་པར་ཅན་མ་ཡིན་ཏེ། ནམ་ཡང་འདྲ་བའི་ཕྱིར་རོ། །དུ་མ་ནི་འདྲ་
99-1274