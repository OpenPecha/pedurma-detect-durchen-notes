کالام
བསྟན་འགྱུར། ཚད་མ། ༼ཏི》 ༡༩༣
མི་འགྱུར་བ་དེ་•ནི།
།རེག་པ་མེད་ཀྱང་ཕྲ་རབ་ཀྱི། །རྡུལ་རྣམས་ཚོགས་པ་་་
འབའ་ཞིག་ཡིན། །སྐྲ་དང་སྦྲང་མ་ཤ་ལ་སོགས་པ་ཡུལ་བར་དང་བཅས་པར་་་
གནས་པ་ཡིན་ཡང་ལིངས་པོ་གཅིག་གི་རྣམ་པ་ཅན་གྱི་ཤེས་པ་སྐྱེད་པར་བྱེད་པ་དེ་
བཞིན་དུ། འབྲས་བུ་གཞན་ཡང་ཅི་སྟེ་སྐྱེད་པར་མི་བྱེད། དེར་གནོད་པར་་་་
བྱེད་པ་མཐོང་བའི་ཕྱིར་དེ་ལྟ་མ་•ཡིན་ནོ་ཞེ་ན།
འདི་ཡང་གལ་ཏེ་རྣལ་འབྱོར་་
པ་ཡོད་ན་དབང་པོ་ལས་འདས་པའི་དོན་མཐོང་བ་རྣལ་འབྱོར་པའི་ཤེས་པ་●
གནོད་པར་བྱེད་པ་ཡོད་པར་འགྱུར་རོ། །དཔེར་ན་བུ་ག་དང་བཅས་པའི་སྣོད་་་
སྟེང་བཀག་ན་ཆུ་མི་འཛག་པ་བཞིན་དུ་རྡུལ་ཕྲ་རབ་འདུས་པ་ཡང་ཡིན་ནོ།
།
ཡང་ན། དངུལ་ཆུ་གསེར་དང་ལྡན་པ་འམ། །རྡོ་ཚན་ལ་སོགས་པ་དག
།
ཡན་ལག་ཅན་མེད་པར་སྒྲིབ་པ་དང་ཐོགས་པ་ལ་སོགས་པའམ། སོ་སོར་གྱེས་པ་
ལ་སོགས་པ་འབྲས་བུ་གཞན་བྱེད་པར་ཇི་ལྟར་ནུས། དེ་ནི【ཁྱད་པར་•ཅན་གྱི་་
འདུས་པའི་མཚན་ཉིད་ཀྱི་རྒྱུ་ཁྱད་པར་ཅན་ལས་སྐྱེས་པ་ཡིན་ཏེ། རྒྱུ་དང་འབྲས་
བུའི་དངོས་པོ་ནི་བསམ་གྱིས་མི་ཁྱབ་བོ། །འདི་ལྟར་གཟུགས་ལ་སོགས་པ་•སོ་་་
སོར་རྣམ་པར་ཤེས་པ་སྐྱེད་པར་མི་ནུས་པ་དེ་ལྟ་ན་ཡང་། ཚོགས་པའི་གནས་་་་
སྐབས་ན་སྐྱེད་པར་བྱེད་དོ། །ལྡན་པ་ལས་ཡིན་ནོ་ཞེ་ན། ལྡན་པ་ཡང་འབྲས་
བུ་ཉིད་མ་ཡིན་ནམ། དེ་ཉིད་ཇི་ལྟར་སྐྱེད་པར་བྱེད། ལྡན་པ་ནི་སྣང་བ་ཡང་
མ་ཡིན་ཏེ། རྟེན་མ་མཐོང་བར་རྟོགས་པ་མེད་པའི་ཕྱིར་རོ། །རྟེན་མཐོང་བ་་
མེད་པར་ཡང་རྟོགས་ན་ནི། དབང་པོ་དང་དོན་ཕྲད་པ་ལས【མངོན་སུམ་དུ་•
སྐྱེའོ་ཞེས་བྱ་བ་ནི་གཞུང་ལུགས་ཡིན་ནོ། །ཕྲད་པ་ཡང་•ལྡན་པ་ཉིད་དོ།
དེའི་ཚེ་ལྡན་པའི་རྒྱུ་ཡིན་པའི་ཕྱིར། ལྡན་པ་དང་རྣམ་པར་དབྱེ་བའི་རྒྱུ་མ་ཡིན་་
པ་ནི་ཡོན་ཏན་ཡིན་ནོ་ཞེས་བྱ་བ་ཡོན་ཏན་གྱི་མཚན་ཉིད་ཉམས་པར་འགྱུར་རོ། །
།
99-976