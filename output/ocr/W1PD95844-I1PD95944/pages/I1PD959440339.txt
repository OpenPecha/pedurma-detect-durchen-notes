ཚད་མ་རྣམ་འགྲེལ་གྱི་འགྲེལ་བཤད།
३२५
འདི་ལ་ཉེ་བར་མཁོ་བ་མཐོང་བ་མེད་པ་དེ་ལྟར་ན་རྒྱུ་མི་དམིགས་པའོ། _ །
གཞན་ལ་ཕན་འདོགས་པ་སེམས་ཅན་ལ་ཆགས་པའི་ཕྱིར་མ་ཡིན་ཞེས་བྱ་བར་སྦྱར་
ཏེ༑ མངོན་པར་ཆགས་པ་སྤངས་པའི་ཕྱིར་རོ། །ཉེ་བར་ལེན་པའི་ཕུང་པོ་ལྔ་
ནི་འདུ་བྱེད་ཡིན་ལ་དེ་ཉིད་སྡུག་བསྔལ་ཡིན་ཏེ∶། མི་མཐུན་པ་ཉིད་ཡིན་པའི་་་
ཕྱིར་རོ། །གང་ལ་●དམིགས་པ་ཡོད་པ་དེ་ལ་དེ་སྐད་ཅེས་བྱའོ། ། དེ་ལ་ཆགས་
པ་ཡི་ཞེས་བྱ་བ་ལ་སོགས་པ་●དཔེ་བསྟན་པ་ཡིན་ཏེ། དེ་བདག་གི་བདེ་བའི་
དོན་དུ་བསྟན་•པ་ཡང་མ་ཡིན་ཞིང་། ཆགས་པས་ཀྱང་མ་ཡིན་ཏེ། འོན་ཀྱང་
བརྩེ་བ་ཁོ་ནས་ཡིན་ནོ། །འདི་འཆིང་བར་བྱེད་པ་མ་ཡིན་ཞིང་ཞེས་བྱ་བ་ནི་དེ་་
འཇོག་པར་བྱེད་པ་མ་ཡིན་ཞིང་ངོ་། །གལ་ཏེ་ཡང་བར་མ་དོར་གགས་བྱེད་པ་ནི་
ལྷག་མ་མེད་པའི་མྱ་ངན་ལས་འདས་པ་ཡིན་པའི་ཕྱིར་རོ། །གགས་བྱེད་པར་ནུས་
པ་ཅན་གྱི་ལས་ཀྱིས་འཕངས་པའི་སྲིད་པ་ཡོད་ན་རིགས་པ་འདི་ཡིན་གྱི། དེ་ལྟ་་
མ་ཡིན་ན་ངེས་པའི་ལས་ངེས་པས་འཕངས་པའི་དུས་ངེས་པ་ཅན་གྱི་སྲིད་པ་ལ་་
བར་མ་དོར་གགས་བྱེད་པ་ཡོད་པ་ཉིད་མ་ཡིན་ནོ། །གླ་དང་རྔན་པ་དང་། གླ་
བའི་རིན་ཞེས་བྱ་བ་ནི་དོན་གཞན་ཉིད་མ་ཡིན་ནོ། །མི་རྟག་པ་ལ་སོགས་པའི་་་
བདག་ཉིད་ལ་ཞེས་བྱ་བ་ནི་མི་རྟག་པ་དང་བདེ་བ་མ་ཡིན་པ་དང་། བདག་མེད་
པ་ལ་སོགས་པའི་རང་བཞིན་ཞེས་བྱ་བའི་དོན་ཏོ། ། ཕྱིན་ཅི་ལོག་གི་ཤེས་པ་ནི་་་
རྟག་པ་དང་བདེ་བ་ལ་སོགས་པའི་ངོ་བོར་འཛིན་པ་སྟེ། འདིས་ནི་མ་རིག་པ་་་་
བསྟན་ཏོ། །བདག་ཏུ་ལྟ་བ་སྤངས་པ་ཅན་གང་ཡིན་པ་དེ་ལ་སེམས་ཅན་དུ་ལྟ་བ་
སྔོན་དུ་སོང་བ་ཅན་མེད་པས་ཁྱབ་པ་ཡིན་ལ། དེ་དང་འགལ་བ་ཡང་སེམས་ཅན་
དུ་ལྟ་བ་སྔོན་དུ་སོང་བ་ཅན་ཡིན་པ་དེ་ལྟར་ན་ཁྱབ་པར་བྱེད་པ་འགལ་བ་དམིགས་
པའོ།༑ །སྦྱོར་བ་གཉིས་པ་ཡང་ཁྱབ་པར་བྱེད་པ་འགལ་བ་དམིགས་པ་ཉིད་ཡིན་
99-325