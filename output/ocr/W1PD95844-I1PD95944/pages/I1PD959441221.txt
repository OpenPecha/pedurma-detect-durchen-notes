__ ཚད་མ་རྣམ་འགྲེལ་གྱི་རྒྱན།
१२०५
དོན་དང་ལྡན་པ་ཡིན་གྱི་རང་གི་རྣམ་པ་ནི་འགའ་ཡང་མེད་པའི་ཕྱིར་གང་ལས་་་
འཁྲུལ་པ་ཡིན། རྣམ་པ་འདི་ནི་ཤེས་པ་མ་ཡིན་ཏེ་ཕྱི་རོལ་གྱི་ངོ་བོར་སྣང་བའི་་་
ཕྱིར་རོ་ཞེ་ན། དེ་ནི་མ་ཡིན་ཏེ། ཤེས་ཀུན་དོན་ལྡན་ཕྱིར་ཞེ་ན། །འཐད་་་
མིན་རྨི་སོགས་རྣམ་གཞན་དུ། །མཐོང་ཕྱིར་འདུ་བྱེད་ལས་ཀྱང་མིན། །སྔོ་∶ལ་
སོགས་པ་སྣང་ཕྱིར་རོ།
།ཐོག་མེད་ཕྱིར་ན་སྔོ་•སོགས་མིནན།
།རུང་ཡུལ་གནས་
པས་མི་ཤེས་པ།
།རང་ཉིད་ཤེས་ཕྱིར་དེ་ཤེས་ཡིན། །དེས་ནི་མིང་སོགས་་་
བརྗོད་པ་ཡིན། །ཤེས་པ་ཐམས་ཅད་དོན་དང་ལྡན་པ་ཡིན་ནོ་ཞེས་བྱ་བའི་ཁྱབ་་
པ་ག་ལས་ཡིན།
མདུན་ན་གནས་པའི་རྣམ་པར་ཉམས་སུ་མྱོང་བ་ཙམ་གྱིས་ནི་་་
དོན་དང་ལྡན་པ་མ་ཡིན་ནོ། །དེ་ལྟ་ཡིན་ནོ་ཞེ་ན་ནི་འཁྲུལ་པ་དང་མ་འཁྲུལ་པའི་
རྣམ་པར་དབྱེ་བར་མི་འགྱུར་ཏེ། མཐའ་དག་དམིགས་པ་དང་བཅས་པའི་ཕྱིར་རོ། །
དམིགས་པ་དང་བཅས་པ་ཡིན་ཡང་དོན་བྱ་བ་མི【འཐོབ་པའི་ཕྱིར་འཁྲུལ་པ་ཉིད་
དུ་ཐ་སྙད་བྱེད་དོ་ཞེ་ན། དེ་ལྟ་ན་འོ་ན་དམིགས་པ་མེད་པ་ཉིད་ཡིན་ཡང་དོན་བྱ་
བ་ཐོབ་པས་ཚད་མར་ཐ་སྙད་བྱ་བར་ཅི་སྟེ་མི་འདོད། འདི་ལ་དེ་ཁོ་ན་ཉིད་ཅི་་
ཡིན་ཞེ་ན། དམིགས་པ་མེད་པ་ཉིད་དོ། །འདི་ལྟར་རྨི་ལམ་ལ་སོགས་པ་དག་
ན་དམིགས་པ་མེད་པ་ཉིད་ཡིན་“ཡང་མདུན་ན་གནས་པ་འཛིན་པ་མཐོང་བའི་་་་
ཕྱིར་ན་གཞན་དུ་ཡང་དེ་མཐོང་བ་ལས་དམིགས་པ་དང་བཅས་པར་ནི་མི་འཐད་དོ། །
བཟློག་པར་ཅི་ལྟར་མི་འགྱུར་ཞེས་བྱ་བ་ཡང་ལན་མ་ཡིན་ཏེ། དམིགས་པ་དང་་་
བཅས་པ་ཉིད་ནི་གྲུབ་པ་མེད་པའི་ཕྱིར་རོ། །དམིགས་པ་དང་བཅས་པ་ཉིད་ནི་་
འགར་ཡང་གྲུབ་པ་མ་ཡིན་ནོ། །སད་པའི་གནས་སྐབས་ཡིན་ནོ་ཞེ་ན། འོ་ན་
ནི་གནས་སྐབས་དེ་བཞིན་དུ་མེད་པའི་ཕྱིར་དེར་ཤེས་པ་དམིགས་པ་མེད་པར་་་
འགྱུར་རོ། །དེའི་ཕྱིར་མ་ངེས་པ་ཡིན་ཏེ། རྨི་ལམ་ལ་སོགས་པ་ན་རྣམ་པ་་་
99-1205