༡༣༩༦
བསྟན་འགྱུར། ཚད་མ། ༼རྟ༽ ༡༩༣
ཕྱིར་རྟགས་དང་འབྲེལ་པ་བཟུང་བ་མེད་པར་རྗེས་སུ་དཔོག་པ་ཡིན་པའི་ཕྱིར་བློ་•
ཙམ་ཞིག་ཡོངས་སུ་གཅོད་པར་ཐལ་བར་འགྱུར་རོ། །རང་རིག་པ་ཉིད་ཡིན་ན་ནི་
དེ་དང་གཞན་གྱིས་བྱས་པའི་རྣམ་པར་བྱེད་པར་འགྱུར་། །ཅི་སྟེ་ཇི་ལྟར་འབྲེལ་
པ་མེད་པར་རྗེས་སུ་དཔོག་པ་ཡིན་པ་དེ་བཞིན་དུ་རྣམ་པར་དབྱེ་བ་ཡང་རྗེས་སུ་་་་
དཔོག་པ་ཡིན་ནོ་ཞེ་ན། དེ་ཡང་མི་འཐད་དེ། གང་གིས་བློ་དེ་མཐོང་འགྱུར་བ།།
གཟུགས་འཛིན་ཙམ་ཞིག་འབྱུང་འགྱུར་ཏེ། །དཔེར་ན་ཚིག་པ་མཐོང་བ་ལས། །
ཕྱོགས་དེར་མེ་སྔོན་བྱུང་བ་བཞིན། །དེ་ལ་མེ་བདག་གམ་གཞན་གྱིས་བྱས་པ་ཞེས་
རྣམ་པར་དབྱེ་བ་འགྱུར་བ་ནི་མ་ཡིན་ནོ། །ཅི་སྟེ་གང་ཞིག་གཞན་གྱི་ལུས་དང་་་
འབྲེལ་པར་རྗེས་སུ་དཔག་པར་བྱ་བ་དེ་ནི་གཞན་གྱི་བློ་ཡིན་ལ་དེ་ལྟ་མ་ཡིན་ནོ་ཞེས་
རྣམ་པར་དབྱེ་བ་ཡོད་པ་ཡིན་ནོ་ཞེཞེ་ན། བདག་གི་བློ་མངོན་སུམ་གྱིས་བཟུང་བ་་
ཡིན་ན། 【འདིར་ནི་•རིགས་པ་ཡིན་ཏེ། འདི་ལྟར་གཟུགས་འཛིན་པ་གང་་་་
ཞིག་རང་རིག་པར་འགྱུར་བ་དེ་ནི་བདག་གི་ཡིན་ལ་གཞན་ནི་གཞན་དུ་ཡིན་པའི་་
ཕྱིར་རྣམ་པར་དབྱེ་བ་འཐད་པ་ཡིན་ནོ། །འོན་ཏེ་དཔེར་ན་མདོ་སྡེ་པའི་གཟུགས་
ལ་སོགས་པ་དེའི་དེ་མ་ཐག་ཏུ【བྱུང་བ་"དེའི་ངོ་བོར་སྣང་བའི་རྣམ་པར་ཤེས་པས་
གཟུང་བར་བྱ་བ་དེ་བཞིན་དུ་གཟུགས་འཛིན་པ་འདས་པ་ཉིད་དུ་ཡོད་པ་ཡང་ཡིན་
ནོ་ཞེ་ན། དེ་ནི་མི་བདེན་ཏེ། འདི་ལྟར། གལ་ཏེ་དེ་ཡི་ངོ་བོར་ནི། །སྣང་
ཅན་དེ་མ་ཐག་པའི་བློས། །གཟུགས་སོགས་བཞིན་དུ་འཛིན་འགྱུར་•ན། །སྔ་
བློ་དེ་ནི་འཛིན་མི་འགྱུར།
།གཟུགས་ལ་སོགས་པ་ནི་སྔ་མའི་ངོ་བོར་སྣང་བ་མ་་་
ཡིན་ཏེ། ད་ལྟར་གྱི་བློ་ལ་གནས་པའི་རྣམ་པ་ནི་ད་ལྟར་བ་ཁོ་ནར་སྣང་བའི་ཕྱིར་
རོ༑
།དེའི་རང་བཞིན་གྱི་བློ་གཟུང་•བ་ཉིད་གཟུགས་འཛིན་པ་ཡིན་ནོ། །
བློའི་བློ་ནི་དེ་ལྟ་མ་ཡིན་་ཏེ། བློའི་བློ་ལ་བློ་འཛིན་པ་མེད་པའི་ཕྱིར་རོ། །ཅི་སྟེ་
99-1396