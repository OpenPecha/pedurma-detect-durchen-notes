کام وو
བསྟན་འགྱུར། ཚད་མ། ༼ཏི༽ ༡༩༣
ནི་དེ་མ་ཡིན་ནོ། །དབང་པོ་མེད་ན་རང་རིག་པ་ཡོངས་སུ་གསལ་བར་མི་འགྱུར་
བ་མ་ཡིན་ནམ་ཞེ་ན།
དེ་ཡང་མི་བདེན་ཏེ། རང་རིག་པ་ཐམས་ཅད་ནི་རང་
གི་ངོ་བོས་གསལ་བ་ཡིན་ནོ། །གང་ཞིག་གང་ལ་རང་གི་ངོ【བོ་དངོས་སུ་བྱེད་པའི་
རྣམ་པར་སྣང་བ་དེ་▪གསལ་བ་ཡིན་ནོ།
།【རྣམ་པར་ཤེས་པ་ཐམས་ཅད་ཀྱི་རང་
གི་རང་བཞིན་ཡང་དངོས་སུ་སྣང་བ་ཡིན་ནོ། །རང་གི་ངོ་བོ་ཉིད་ནི་ལྐོག་ཏུ་གྱུར་
པ་མ་ཡིན་ཏེ་རང་གི་ངོ་བོ【མེད་པར་•ཐལ་བའི་ཕྱིར་རོ། །དེའི་ཕྱིར་མི་གསལ་བ་
ཐམས་ཅད་ནི་ལྐོག་ཏུ་གྱུར་པ་ཡིན་ནོ། །རྨི་ལམ་གྱི་ཤེས་པ་དབང་པོ་མེད་ཀྱང་་་
གསལ་བའི་རང་བཞིན་ཡིན་ནོ། །དེས་ན་“དབང་པོ་ནི་དོན་ཉིད་ལ་འཇུག་པར་
བྱེད་པ་ཡིན་ལ། དེ་མེད་ན་ནི་དོན་མེད་པ་ཅན་ཉིད་དོ། །དེས་ན་སྐྲའི་ཤེས་པ་
ནི་དོན་མེད་པ་ཅན་ཡིན་ཏེ། དེ་ལ་སྐྲ་ཐོབ་པ་ནི་མེད་དོ། །དེའི་ཕྱིར་དོན་ལ་་
ལྟོས་ནས་དོན་མེད་པ་ཅན་"ཡིན་ནོ་ཞེས་བྱ་བར་གདེང་བ་ཡིན་ནོ། །གལ་ཏེ་་་
ཤེས་པའི་རང་བཞིན་གྱི་“དོན་ཡིན་ན་སྤྱི་ཡང་རང་གི་མཚན་ཉིད་དང་། གསལ་
བར་སྣང་བར་ཐལ་བའི་ཕྱིར་འགལ་ལོ་ཞེ་ན། མི་འགལ་ཏེ། འདི་ལྟར།
གལ་ཏེ་སྤྱི་ནི་ཤེས་ངོ་བོས། །དོན་ཉིད་ཡིན་ན་ཐལ་བར་འགྱུར། །དེ་ལྟར་་་
འདོད་ཕྱིར་སྐྱོན་ཡོད་མིན། །དོན་གྱི་ངོ་བོ་ཉིད་ཀྱིས་སྤྱི། །ཤེས་པའི་རང་་་
བཞིན་ཉིད་ཀྱིས་ན་རང་གི་མཚན་ཉིད་དང་གསལ་བར་སྣང་བ་ནི་སྤྱི་ལ་ཡོད་པ་་་
ཉིད་དོ། །དེའི་གསལ་བར་སྣང་བ་ཉིད་ནི་དེ་ལྟ་བུར་གྱུར་པ་ཁོ་ན་ཡིན་ནོ། །
དོན་ནི་མི་གསལ་བ་ཉིད་དུ་འགྱུར་བ་ཡིན་ཏེ།
གཞན་ལ་ལྟོས་“ནས་གཞན་མི་་་
གསལ་བར་སྣང་བ་ཉིད་དུ་སྣང་བའི་ཕྱིར་རོ། །ཤེས་པའི་རྣམ་པ་ནི་དེ་ཉིད་ཡིན་
ཏེ༑ གང་ལ་ལྟོས་•ནས་དེ་མི་གསལ་བ་ཉིད་དུ་བརྗོད་པར་འབྱུང་། དེའི་་་
ཕྱིར་རང་གི་ངོ་བོ་གསལ་བར་སྣང་བའི་ཕྱིར་མི་གསལ་བ་ཉིད་དུ་ག་ལ་འགྱུར།
99-1196