ཚད་མ་རྣམ་འགྲེལ་གྱི་རྒྱན།
१०२५
ཡིན་ནོ་ཞེ་ན། དེ་ཡང་མི་རིགས་ཏེ། དངོས་པོ་ལས་ནི་ཐ་དད་པའི། །དུས་
ནི་འགའ་ཡང་མཐོང་བ་མེད། །སྟོན་ལ་སོགས་པའི་དངོས་པོ་ནི། །ཡུལ་དུ་་་
འགྱུར་བ་འགའ་ཞིག་ཉིད། །ཡུལ་གྱི་ཁྱད་པར་ལས་ཐ་དད་པའི་དུས་ནི་འགའ་་་
ཡང་དམིགས་པ་མེད་དོ། །གྲང་བ་ལ་སོགས་པ་དང་། ཉི་མ་རྒྱུ་བ་ལ་སོགས་་་
པའི་ཁྱད་པར་རྣམས་ནི་སྟོན་ལ་སོགས་པའི་དུས་ཡིན་པའི་ཕྱིར་རོ། །དེ་དག་ནི་་
དམིགས་པ་ཉིད་ཡིན་ན་ད་●ལྟར་བྱུང་བ་ཉིད་ཡིན་པས་ཇི་ལྟར་འདས་པ་དང་་་
འབྱུང་བ་ཡིན། སྟོན་སོགས་ལ་ནི་●འདས་སོགས་ཀྱི།
།རྣམ་དབྱེ་ཇི་ལྟར་་་
རྟོགས་པར་འགྱུར། །གལ་ཏེ་གཞན་གྱིས་དམིགས་མེད་ན། །གཉིས་པོ་རྣམ་་་་
དབྱེ་མེད་པར་འགྱུར། །གལ་ཏེ་ཡང་དེའི་ཚེ་མ་དམིགས་པ་དེའི་ཚེ་ཡང་ད་ལྟར་་
འབྱུང་བ་མ་ཡིན་པར་འགྱུར་མོད། ད་●ལྟར་བྱུང་བ་མ་ཡིན་པ་དེ་ཅི་འདས་པ་་
ཡིན་ནམ། འོན་ཏེ་མ་འོངས་པ་ཡིན་ཞེས་རྣམ་པར་དབྱེ་བ་གོ་གང་ལས་ཡིན་ཞེ་ན།
འདིར་བརྗོད་པ། ཇི་ལྟར་རྗེས་སུ་དཔག་པ་ནི། །འཇུག་པ་དེ་བཞིན་དེ་ཞེས་་
ཟུང་། །མངོན་སུམ་ཡང་ནི་དངོས་པོ་དེ། །དེ་བཞིན་ཉིད་དུ་རྟོགས་པར་བྱེད། །
ཇི་ལྟར་རྗེས་སུ་དཔག་པས་དེ་འདས་པ་དང་མ་འོངས་པ་ལ་སོགས་པ་ཉིད་དུ་་་
རྟོགས་པ་དེ་བཞིན་རྗེས་སུ་དཔག་པ་དེས་སྐྱེད་•པའི་རྣལ་འབྱོར་པའི་མངོན་སུམ་
ཡང་ཡིན་ནོ། །རྗེས་སུ་དཔག་པ་དེས་བསྐྱེད་པའི་མངོན་སུམ་ཉིད་གཞན་དུ་ནི་་་
རྟོགས་པ་མ་ཡིན་ནོ། །དེས་ན་གང་ཇི་ལྟར་རྟོགས་པ་དེ་ནི་དེ་བཞིན་དུ་ཡོད་དོ་་
ཞེས་རྟོགས་པར་བྱའོ། །གལ་ཏེ་མངོན་སུམ་རྗེས་སུ་དཔག་པ་ལས་བསྐྱེད་པ་ཉིད་
ཡིན་ན[རིམ་གྱིས་•རྟོགས་པར་འགྱུར་རོ། །དེ་ལྟ་ན་ཡང་ཐོག་མ་དང་ཐ་མ་མེད་
པའི་དངོས་པོའི་ཚོགས་ཀྱིས་རྟོགས་པ་ཡོངས་སུ་རྫོགས་པ་མེད་པའི་ཕྱིར་ཇི་ལྟར་་་་
ཐམས་ཅད་མཁྱེན་པ་ཡིན་ནོ་•ཞེ་ན། དེ་ནི་མེད་དེ། དེ་ནི་ཤིན་ཏུ་གོམས་པ་་
99-1025