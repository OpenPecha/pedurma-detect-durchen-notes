༡ ༣ ༣ ༦
བསྟན་འགྱུར། ཚད་མ། ༼ཏ༽ ༡༩༣
ན་ཡང་། །འདི་ཞེས་གཞན་གྱིས་བསྟན་པ་གང་། །དེ་ཉིད་སྒྲ་ཡིས་སྦྱོར་བྱེད་ཀྱི། །
དབང་པོའི་སྤྱོད་ཡུལ་མ་ཡིན་ནོ།
།གལ་ཏེ་མིག་དང་རྣ་བ་དག་ལ་སྒྲ་དང་བུམ་པ་
ལ་སོགས་པ་སྣང་བ་དེ་ལྟར་ཡང་རང་གི་ངོ་བོར་སྣང་བ་ཙམ་གྱིས་ནི་འབྲེལ་པ་མ་་་
ཡིན་གྱི་འདིའི་རྗོད་•པར་བྱེད་པ་ནི་འདི་ཡིན་ནོ་ཞེས་ཐ་དད་པའི་རྣམ་པར་དབྱེ་་
བས་བསྟན་པ་གང་ཡིན་པ་དེ་ཉིད་སྦྱོར་བ་ཡིན་ན་མངོན་སུམ་ལ་ནི་རྣམ་པར་དབྱེ་
བའི་དོན་སྣང་བ་མ་ཡིན་ཏེ། དོན་རྐྱང་•པ་ཙམ་ཞིག་སྣང་བའི་ཕྱིར་རོ། །རྣམ་
པར་དབྱེ་བའི་དོན་ནི་རྣམ་པར་རྟོག་པའི་སྣང་བའི་ཡུལ་ཉིད་དེ། འདི་ལྟར།
་བའ་ད་ན་
འདིའི་ཞེས་འབྲེལ་པ་ནི་ཕན་གདགས་▪བྱ་འདོགས་བྱེད་མེད་པར་མི་འགྱུར་རོ། །
དེས་ན་རེས་འགའ་ནི་བློའི་ཡུལ་གྱི་དོན་ལས་སྒྲ་འབྱུང་ལ། རེས་འགའ་ནི་སྒྲ་ལས་
བློ་ལ་གནས་པའི་དོན་ཡིན་པའི་ཕྱིར། བློའི་རང་བཞིན་དང་རྣམ་པར་རིག་བྱེད་
རྒྱུ་དང་འབྲས་བུའི་མཚན་ཉིད་ཀྱིས་འབྲེལ་པ་ལ་བརྟེན་ནས་རྣམ་པར་དབྱེ་བ་་་
འབྱུང་བ་ཡིན་ནོ། །མངོན་སུམ་ལ་●སྣང་བ་ཙམ་ནི་འབྲེལ་པའི་རྒྱུ་མཚན་མ་ཡིན་
ཏེ༑ དེ་མེད་པར་ཡོད་པའི་ཕྱིར་རོ། །གལ་ཏེ་མིག་ལ་སོགས་པས་བསྐྱེད་•པ་
ལ་སྣང་བའི་རང་གི་མཚན་ཉིད་ལ་བརྡ་བྱེད་པ་ཡིན་ན་ནི་དེའི་ཚེ་དེ་ཉིད་ཀྱིས་སྣང་
བར་འགྱུར་བ་ཞིག་ན་དེ་ལྟར་ནི་མ་ཡིན་ཏེ། དབང་པོའི་བྱ་བ་མེད་པ་ལ། །
གཞན་དག་ཙམ་གྱིས་●སྣང་མེད་ཕྱིར། །ཅི་སྟེ་ཡང་གལ་ཏེ་རང་གི་མཚན་ཉིད་ལ་
བརྡ་མེད་མོད། དེ་ལྟ་ན་ཡང་དེ་ཉིད་བརྗོད་བྱ་ཡིན་པའི་ཕྱིར་འགལ་བ་ཅི་ཡོད་་
ཅེ་ན། འབྲེལ་པ་མ་བྱས་ཅན་མིན་ཏེ། །རང་ཉིད་ཤེས་པར་ཐལ་ཕྱིར་རོ། །
ཡང་ན་གལ་ཏེ་རང་གི་མཚན་ཉིད་ལ་བརྡ་བྱེད་ན་ཅི་ལྟར་སྤྱི་རྟོགས་པར་འགྱུར།
དེ་ལྟ་བུ་ཉིད་དོ་ཞེ་ན།
དེ་ལ་བཤད་པ་ནི། འབྲེལ་པར་མ་བྱས་ཅན་ཞེས་བྱ་བ་
ལ་སོགས་པ་ཡིན་ནོ། །དེའི་ཕྱིར་དབང་པོའི་ཤེས་པ་ནི་འབྲེལ་པ་མེད་པར་བརྗོད་
99-1336