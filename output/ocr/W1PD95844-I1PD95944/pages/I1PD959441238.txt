१२२२
བསྟན་འགྱུར། ཚད་མ། ༼རྟ༽ ༡༩༣
དངོས་པོ་ཉིད་དུ་གྱུར་པ་ནི་གདོན་མི་ཟ་བར་དེ་ཉིད་དམ་གཞན་དུ་བརྗོད་པར་བྱ་
བ་ཡིན་པར་འགྱུར་རོ། །ཅི་སྟེ་སྤྱི་གཞན་ལས་གཞན་དུ་བརྗོད་པར་བྱ་བ་ཡིན་་་་
པའི་ཕྱིར་ཐ་དད་པ་ཉིད་དུ་ངེས་པར་གྱུར་པ་ནི་སྤྱི་དངོས་པོར་འགྱུར་བ་ཡིན་ནོ་ཞེ་
གལ་ཏེ་པ་ཙར་པོ་ཡིན་པར་
ན༑ གལ་ཏེ་དངོས་པོ་ཡིན་ནོ་“གསལ་བ་ལས་ཀྱང་དེ་ཉིད་དང་གཞན་དག་ཏུ་
བརྗོད་པར་བྱ་བར་●འགྱུར་རོ། །དེ་ཉིད་ལས་བརྗོད་དུ་མེད་པའི་ཕྱིར་དངོས་པོ་
མ་ཡིན་ནོ། །དེ་དང་འབྲེལ་པ་ཉིད་ཀྱི་ཕྱིར་དེ་ལས་བརྗོད་པར་བྱ་བ་མ་ཡིན་ནོ་་་
ཞེ་ན། རྒྱུ་དང་འབྲས་བུའི་དངོས་པོ་ནི་ཐ་དད་པ་ཉིད་ཀྱི་●འབྲེལ་པ་ཡིན་ཏེ།
དེས་ན་འབྲས་བུ་ཐམས་ཅད་རྒྱུ་ལ【ལྟོས་ནས་རྗོད་•པར་བྱེད་པ་མ་ཡིན་པ་ཉིད་དུ་
འགྱུར་རོ། །དུ་བ་ནི་མེ་ལས་དེ་ཉིད་དང་“གཞན་ཉིད་དུ་བརྗོད་པར་མི་བྱ་བ་་་་
ཡང་མ་ཡིན་ནོ། །ཡུལ【ཐ་མི་དད་པའི་• ཕྱིར་སྤྱི་གསལ་བ་ལས་བརྗོད་པར་བྱ་བ་
མ་ཡིན་ནོ་ཞེ་ན། ཡུལ་ཞེས་བྱ་བ་ནི་དོན་དམ་པར་དངོས་པོ་ལས་གཞན་ཡོད་པ་
མ་ཡིན་ནོ། །ཐ་མི་དད་པར་སྣང་ན་ཇི་ལྟར་ཐ་དད་པ་མེད་པ་མ་ཡིན་པར་འགྱུར་
།ཐ་དད་སྣང་ན་གང་གིས་ན་ཐ་མི་དད་པ་ཡིན། དེས་ན་དེ་ཉིད་དང་་
གཞན་དག་ལས་གཞན་གྱི་དངོས་པོ་ནི་མེད་དོ། །གང་ལས་ཀྱང་བརྗོད་དུ་མེད་་་
པའི་ཕྱིར་དངོས་པོ་མེད་པ་ཡིན་ནོ། །དེ་ནི་སྤྱི་གཞན་ལས་ཀྱང་གཞན་དུ་བརྗོད་་
པར་བྱ་བ་མ་ཡིན་ཏེ། སྤྱི་གཞན་ཡང་དངོས་པོར་མ་གྲུབ་པའི་ཕྱིར་རོ། །ཅི་སྟེ་
ཀུན་བརྟགས་པ་ལས་ཐ་དད་པར་བརྗོད་པར་བྱ་བས་དངོས་པོ་ཡིན་ནོ་ཞེ་•ན།
རི་བོང་གི་རྭ་“ལ་སོགས་པ་ཡང་ཕན་ཚུན་ཐ་དད་པའི་ཕྱིར་དངོས་པོ་ཉིད་དུ་ཐལ་
བར་འགྱུར་རོ། །གལ་ཏེ་དེ་དག་གིས་ཉེ་བར་ལེན་པ་ཐ་དད་པ་ལས་ཐ་དད་པ་་
ཡིན་གྱི། དོན་དམ་པར་ནི་མ་ཡིན་ནོ། །རི་བོང་གི་•མགོ་ལ་སོགས་པ་ཐ་དད་
པའི་ཉེ་བར་ལེན་པ་ཅན་གྱི་བློ་ཉིད་དེ་ལྟར་ཐ་དད་པ་ཡིན་གྱི་རི་བོང་གི་རྭ་ལ་་་
99-1222