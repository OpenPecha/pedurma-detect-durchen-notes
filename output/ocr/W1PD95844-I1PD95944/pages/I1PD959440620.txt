७०७
བསྟན་འགྱུར། ཚད་མ།
१९२
མངོན་སུམ་མ་ཡིན་པ་ཉིད་དུ་དམིགས་པ་ཉིད་ཀྱི་ཕྱིར་རོ། །གཞན་གྱི་ཡོད་དེ་•
ཞེས་བྱ་བ་ནི་ལྟ་བ་པོ་མ་ཡིན་པའི་སྐྱེས་བུ་གཞན་གྱི་ཡང་མི་ཤེས་པའི་དོན་གྱི་བྱེ་་
བྲག་བློའི་རྟགས་སུ་གྱུར་པ་ཡོད་པ་ཡིན་ནོ། །རང་གི་ཆོས་ལ་ལྟོས་མེད་ཅན། །
ཞེས་བྱ་བ་ལ་སྐྱེས་བུ་རྗེས་སུ་དཔོག་པ་པོའི་རང་གི་ཆོས་ཏེ་ཤེས་པ་གཞན་ལ་ལྟོས་པ་
མེད་པ་ཅན་ནོ། །སྐྱེས་བུ་རྗེས་སུ་དཔོག་པ་པོའི་ཞེས་བྱ་བ་ལ་སོགས་པ་ནི་དེའི་་
བཤད་པ་ཡིན་ནོ། །སྐྱེས་བུ་རྗེས་སུ་དཔོག་པ་པོའི་བདག་ཉིད་དུ་གྱུར་པའི་ཤེས་་
པ་ཞེས་བྱ་བའི་ཆོས་དེ་ལ་ལྟོས་པ་མེད་པར་ཞེས་བྱ་བའི་དོན་། །རང་ཆོས་རང་
གི་ཡུལ་ཞེས་བྱ་བ་ནི་རང་གི【ཆོས་ཀྱང་•ཡུལ་གཞན་ལ་དམིགས་པ་ཅན་དུ་འགྱུར་་
བ་ཁྱད་པར་དུ་བྱ་བའི་ཕྱིར་ཡུལ་སྨོས་པ་ཡིན་ནོ། །བློ་རྒྱུ་སྟེ་རྟགས་ནི་རང་གི་བློའི་
རྟགས་སོ། །འབྲེལ་བ་མེད་པའི་ཕྱིར་ཞེས་བྱ་བ་ནི་ཚོགས་པ་ཐ་དད་པ་ལ་སྐྱེ་བ་་
ཅན་ཉིད་ཡིན་པའི་ཕྱིར་འབྲེལ་པ་མེད་པ་ཡིན་ནོ། །འབྲས་བུ་བློ་ལྡོག་པ་ཉིད་
ལས་ཞེས་བྱ་བ་ནི་འབྲས་བུ་བློ་ཞེས་བྱ་བ་ལྡོག་པ་ལས་ཏེ། རྒྱུ་གཞན་ཡོད་ན་
ཡང་དབང་པོ་མེད་ན་མེད་པའི་ཕྱིར་རོ་ཞེས་བྱ་བའི་དོན་ཏོ། །དེ་མི་འགྲུབ་པ་་་
ཞེས་བྱ་བ་ནི་དབང་པོ་མི་འགྲུབ་པའོ། །དེའི་རྟགས་མ་ཡིན་ཞིང་བློ་ཡང་མ་ཡིན་
ཞེས་བྱ་བ་ནི་བློ་དེ་•འབྲས་བུའི་བདག་ཉིད་ཀྱི【རྟགས་སུ་•གྲུབ་པ་མ་ཡིན་ཞིང་བློ་
རྒྱུའི་བདག་ཉིད་དུ་ཡང་གྲུབ་པ་མ་ཡིན་ནོ་ཞེས་བྱ་བའི་དོན་ཏོ། །གལ་ཏེ་འགྱུར་
བར་ནི་འདོད་མོད་ཀྱི། ཅིལྟར་གཟུགས་དང་ཡིད་ལ་“བྱེད་པ་ལ་སོགས་པ་ཡོད་
ན་ཡང་འབྲས་བུ་རྣམ་པར་ཤེས་པ་ལྡོག་པ་འགའ་ཞིག་ལས་རྒྱུ་འགའ་ཞིག་ཡོད་པ་་
ཡིན་ནོ་ཞེས་སྤྱིར་དབང་པོ་སྒྲུབ་པར་•བྱེད་པ་དེ་ལྟར【ལུས་ཀྱི་●གཡོ་འགུལ་ལ་་་
སོགས་པའི་འབྲས་བུ་གང་ཡིན་པ་འགའ་ཞིག་ལྡོག་པ་ལས་རྒྱུ་འགའ་ཞིག་ཀྱང་ཡོད་
པ་ཡིན་པ་དེ་ལྟར་ན་སྤྱིར་བློ་གྲུབ་•པ་ཡིན་ནོ་ཞེ་ན། འབྲས་བུ་འགའ་ཞིག་ཅེས་
99-606