५३७
བསྟན་འགྱུར། ཚད་མ། ༼ཉ༽ ༡༩༢
པར་མྱོང་བ་ཡིན་ནོ་ཞེས་བྱ་བ་ནི་བདེ་བ་ལ་སོགས་པའི་བདག་ཉིད་དུ་གྱུར་པའི་་་་
དོན་དང་འདྲ་བ་མྱོང་བའི་ཕྱིར་རོ། །འདིས་ནི་བདེ་བ་ལ་སོགས་པ་དེ་ཁོ་ན་ཉིད་
དུ་ཉམས་སུ་མྱོང་བའི་བདག་ཉིད་•ཡིན་ནོ་ཞེས་བྱ་བ་དེ་•བསྟན་ཏོ། །དེ་•ནི་ཕྱི་
རོལ་དུ་གྱུར་པའི་དོན་དག་ལ་ཡོད་པ་མ་ཡིན་ནོ་ཞེས་བྱ་བ་ནི་ཉམས་སུ་མྱོང་བའི་་་
བདག་ཉིད་ནི་ཉམས་སུ་མྱོང་བ་དག་ལས་ཐ་དད་པའི་དོན་དག་ལ་ཡོད་པ་མ་ཡིན་
ནོ༑ །དེ་མྱོང་བ་ལ་ཡང་ཞེས་བྱ་བ་ནི་དོན་གཞན་དུ་གྱུར་པ་མྱོང་བར་ཁས་ལེན་
པ་ན་▪མྱོང་བའི་མཚན་ཉིད་འཐད་པ་མ་ཡིན་ནོ། །གལ་ཏེ་ཅིའི་ཕྱིར་ཞེ་ན།
ཉམས་སུ་མྱོང་བ་ནི་•རང་རིག་པའི་ངོ་བོ་ཉིད་ཡིན་པའི་ཕྱིར་རོ་ཞེས་བྱ་བ་སྨོས་ཏེ།
རང་རིག་པའི་བདག་ཉིད་མ་གཏོགས་པར་ཉམས་སུ་མྱོང་བའི་བདག་ཉིད་གཞན་་
ནི་བརྗོད་པར་མི་ནུས་ཏེ། དེ་རྟོགས་པའི་བདག་ཉིད་ཅན་ཉིད་ཡིན་པའི་ཕྱིར་
དང་། རྟོག་•པ་ཡང་རང་རིག་པའི་ངོ་བོ་ཉིད་ཡིན་པའི་•ཕྱིར་རོ། །གཞན་
མྱོང་བ་ཡིན་ན་ནི་•བདག་མྱོང་བར་མི་འགྱུར་རོ། །གཞན་མྱོང་བ་ཉིད་ནི་བདག་
མྱོང་བ་མ་ཡིན་ཏེ། རང་དང་གཞན་●ཐ་དད་པའི་བདག་ཉིད་ཅན་ཉིད་ཡིན་་་་
པའི་ཕྱིར་རོ། །དེ་ཉིད་ནི་རང་དང་གཞན་གྱི་བདག་ཉིད་རིག་པ་འགལ་བའི་ཕྱིར་
རོ་ཞེས་བྱ་བ་སྨོས་ཏེ། ཤེས་པ་ལ་•རང་རིག་པ་དང་གཞན་རིག་པའི་ཁྱད་པར་་
གྱིས་ངོ་བོ་གཉིས་ཡོད་པ་མ་ཡིན་ཏེ། ཤེས་པ་ནི་གཅིག་གི་བདག་ཉིད་ཅན་ཉིད་་
ཡིན་པའི་ཕྱིར་རོ། །དེ་ལ་གཞན་མྱོང་བར་ཁས་ལེན་ན་རང་རིག་པའི་ངོ་བོར་མི་
འགྱུར་ཞིང་དེ་ཁས་ལེན་པར་བྱེད་ན་གཞན་•མྱོང་བ་ཡོད་པ་མ་ཡིན་ནོ།
།གལ་་
ཏེ་འོན་ཀྱང་ཤེས་པ་གཞན་རིག་པའི་བདག་ཉིད་ཅན་ཉིད་དུ་ཡོད་པ་ཡིན་ནོ་ཞེ་ན།
རང་རིག་པ་ཡང་གདོན་མི་ཟ་བར་ཞེས་བྱ་བ་ལ་སོགས་པ་སྨོས་སོ། །གཞན་་
ཉམས་སུ་མྱོང་བ་ཉིད་ནི་མ་གྲུབ་པའི་ཕྱིར་རོ་ཞེས་བྱ་བ་ནི་མངོན་སུམ་མ་ཡིན་པའི་
99-536