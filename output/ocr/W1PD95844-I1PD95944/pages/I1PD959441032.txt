7076
བསྟན་འགྱུར། ཚད་མ། ༼རྟ༽ ༡༩༣
མ་ཡིན་ན་འདོད་ཆགས་དང་བྲལ་བ་མཐའ་དག་ཐམས་ཅད་མ ཁྱེན་པ་ཉིད་དུ་་་
འགྱུར་རོ་ཞེ་ན། འདི་བཤད་པ་ནི། རྣམ་པ་དུ་མར་ཐབས་མང་པོ། །ཞེས་་
བྱ་བ་ལ་སོགས་པ་ཡིན་ནོ། །ཐབས་ཀྱིས་ དབྱེ་བ་ནི།
རྣམ་པ་མང་པོ་ཡིན་ཏེ།
དབྱེ་བ་ནི། རྣམ་པ་མང་པོ་ དུས་ཡུན་རིང་པོར་“གོམས་པས་ནི་འཁོར་བའི་སྐྱོན་ཡོན་མཐའ་དག་བསལ་ལོ། །
གང་ཚེ་དྲན་པ་གསལ་འགྱུར་བས། །སྔོན་གྱི་སྐྱེ་བ་དྲན་གྱུར་པ། །དེ་ལ་དེ་ཡི་་
རྗེས་འབྲངས་པས། །དེ་དག་ཐམས་ཅད་རྟོགས་པར་འགྱུར། །ཇི་ལྟར་གྲོང་་་་
གཞན་ནས་འོངས་པ། །དེ་ཡི་འདུ་བྱེད་རྗེས་འགྲེལ་•ཅན།
།དེ【རིག་པ་ཡིས་•
ཤེས་འགྱུར་བ། །དེ་བཞིན་སྐྱེ་གཞན་ནས་འོངས་པ། །དཔེར་ན་གྲོང་གཞན་
ནས་འོངས་པ་ལ་དེ་དང་བརྟེན་པས་སྐྱེས་པའི་ཁྱད་པར་མཐོང་བ་ན། དེ་རིག་•
པས་དེ་ནས་འོངས་པར་ཤེས་པ་དེས་ན་གྲོང་གཞན་ཡང་དེའི་ཁྱད་པར་ཉིད་དུ་ཤེས་
པ་དེ་བཞིན་དུ། སྐྱེ་བ་གཞན་ཡང་ངེས་པ་▪སྐྱེད་པའི་འདུ་བྱེད་ཀྱི་རྒྱུ་ཡིན་པ་་་
ཉིད་ཀྱིས་རྗེས་སུ་དཔོག་པ་ཡིན་ནོ། །ལྐོག་ཏུ་འགྱུར་བའི་དོན་སྐྱེ་བ་གཞན་ཡོད་་
པར་སྦྱིན་པ་ལ་སོགས་པའི་རྣམ་པ་འདིས་ཅི་སྟེ་རྗེས་སུ་མི་དཔོག །དེས་ན་རྒྱུ་་་་
དང་འབྲས་བུ་དག་ངེས་པར་རིག་པ་ཡིན་ཏེ། འདི་ནི་སྔོན་ལས་འདི་དང་ཡུལ་་་
འདི་དང་འབྲེལ་པར་འགྱུར་བ་ཡིན་ཏེ། འདི་ལྟ་བུའི་ངོ་བོའི་རྣམ་པ་དང་འབྲེལ་
པའི་ཕྱིར་རོ། །སོ་སོར་ངེས་པའི་ཡུལ་ལ་སོགས་པ་དང་འབྲེལ་པ། དེའི་འབྲས་
བུ་དང་རང་བཞིན་གྱི་བྱེ་བྲག་གི་རང་བཞིན་ངེས་པར་རྟོགས་པ་ནི་རྒྱུའི་རང་བཞིན་
དང་དེའི་འབྲས་བུའི་རང་བཞིན་གྱི་བྱེ་བྲག་དང་འབྲེལ་པ་མཐའ་དག་རིག་*པའི་་
ཕྱིར་སོ་སོར་ངེས་པའི་རང་བཞིན་ཐམས་ཅད་རིག་•པས་ན། ལས་དང་འབྲས་་
བུ་ལ་སོགས་པའི་འབྲེལ་པ་ཐམས་ཅད་ཡོངས་སུ་ཤེས་པ་●ཡིན་ནོ། །མཐོ་རིས་་་
དང་ནི་བྱང་གྲོལ་ལམ། །ཇི་བཞིན་དུ་ནི་མཁྱེན་པ་ན། །སྐྱེས་བུའི་དོན་མཁྱེན་
99-1016