ཚད་མ་རྣམ་འགྲེལ་གྱི་རྒྱན།
142
བཏང་ནས། དབྱིབས་ཀྱི་སྒྲ་ཙམ་གྱིས་བརྗོད་པར་བྱ་བའམ། དངོས་པོ་ཙམ་་
གཏན་ཚིགས་སུ་ལེན་ན་ནི་དེའི་ཚེ་རྗེས་སུ་དཔག་པ་མི་རིགས་པར་འགྱུར་ཏེ། སྐྱ་
བོའི་རྫས་ལས་མེ་བཞིན་ནོ། །དེ་ལས་●སྐྱ་བོའི་ཁྱད་པར་དུ་བར་རྟོགས་•པ་གང་
ཡིན་པ་ངེས་པར་བཟུང་བ་ཡིན་ནོ།
།འོ་ན་དུ་བ་ཉིད་ལ་●རྗེས་སུ་དཔོག་པ་མ་་་
ཡིན་ནམ། སྐྱ་བོ་ཉིད་ཀྱིས་ཅི་བྱ་ཞེ་ན་འདིར་སྨྲས་པ།
ཁྱད་པར་ཅན་གྱི་སྐྱ་བོ་
ཉིད།༑ ༑ །དུ་བ་ཞེས་ནི་བརྗོད་པ་ཡིན། །དུ་བ་ཐ་དད་པ་ཉིད་ནི། །སྐྱ་བོ་ཉིད་
ཀྱི་ཁྱད་པར་མིན། །དུ་བར་རྟོགས་•པའི་སྐྱ་བོ་ལས། །ཞེས་བྱ་བའི་དོན་ཅི་་་
ཡིན་ཞེ་ན། མེའི་རྗེས་སུ་འགྲོ་བ་ལྡོག་པའི་རྗེས་སུ་བྱེད་པའི་སྐྱ་བོ་ལས་སོ་ཞེས་བྱ་
བ་ཡིན་ནོ། །གལ་ཏེ་དེའི་རྗེས་སུ་འགྲོ་བ་དང་ལྡོག་པའི་རྗེས་སུ་བྱེད་པ་ཉིད་ཇི་་
ལྟར་རྟོགས་པར་བྱ་ཞེ་ན། འདི་ལ་ཡང་དུ་བ་ཉིད་མེ་མེད་ན་མི་འབྱུང་བ་ཡིན་ནོ་
ཞེས་རྒྱུ་དང་འབྲས་བུའི་དངོས་པོ་མ་བཟུང་བ་ན∶། རྗེས་སུ་དཔག་པར་མི་་་
འགྱུར་རོ།
།དེ་ལྟ་ཡིན་དང་ཤིན་ཏུ་ཆེར། །དབང་ཕྱུག་མི་འགྲུབ་པར་●འགྱུར་
བའི་ཕྱིར། སྐྱེད་འདོད་པས་དངོས་ཀྱང་ཉམས་སོ། །དེའི་ཕྱིར་དབྱིབས་ཀྱི་་་
ཁྱད་པར་ཅན་བུམ་པ་ལ་སོགས་པའི་དཔེ་ཐ་དད་པའི་དངོས་པོ་ལ་མཐོང་བའི་ཁྱད་
པར་སྐྱེས་བུས་བྱིན་གྱིས་བརླབས་པའི་བྱེ་བྲག་གང་ཡིན་པ་དེ། སྒྲ་མཚུངས་པས་
ཐ་དད་པའི་ཕྱིར་རྗེས་སུ་དཔག་པར་ནི་རིགས་པ་མ་ཡིན་ལ།
དེ་བཞིན་དུ་དབང་
ཕྱུག་ཀྱང་ངོ་ཞེས་བྱ་བ་འདི་ནི་གཅིག་ཏུ་ངེས་པ་ཡིན་ནོ། །འོན་ཏེ་ཡང་ཁྱད་པར་
དང་བྲལ་བའི་སྐྱ་བོ་ཉིད་ལས་རྗེས་སུ་དཔག་པར་འཇུག་པ་དེས་ན་མངོན་སུམ་གྱིས་
གནོད་པར་འགྱུར་རོ། །ཐམས་ཅད་དུ་སྐྱ་བོ་ཉིད་ཡོད་པར་མེ་དང་ལྡན་པ་ནི་མ་
ཡིན་ཏེ། མངོན་སུམ་གྱིས་བཟློག་པར་མཐོང་བའི་ཕྱིར་རོ། །དབང་ཕྱུག་རྗེས་
སུ་དཔོག་པ་ལ་ནི་གནོད་པ་མེད་པའི་ཕྱིར་དེ་རྗེས་སུ་དཔག་གོ་ཞེ་ན། དེ་ནི་མེད་
99-857