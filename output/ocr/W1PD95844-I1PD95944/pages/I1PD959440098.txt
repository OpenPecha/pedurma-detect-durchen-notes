བསྟན་འགྱུར། ཚད་མ། ༼ཉི༽ ༡༩༢
ཡོད་ན་ཡོད་པའི་ངང་ཚུལ་ཅན་ནོ། །དེ་དང་ཁྱད་པར་མེད་པ་ཞེས་བྱ་བ་ནི་་
ད་པའི་ཡི་གེའི་གོ་རིམས་•དུག་ལ་སོགས་པ་སེལ་•བ་ལ་སོགས་པ་དང་
རིག་བྱེད་པའི་ཡི་གེའི་གོ་རིམས་ཁྱད་པར་མེད【པར་རོ། །དེས་•མ་བྱས་པ་ནི་
སྐྱེས་བུས་མ་བྱས་པ་ཡིན་ན་ཡང་ངོ་། །ཐམས་ཅད་ལ་ཞེས་བྱ་བ་གང་ལ་སྐྱེས་བུས་
བྱས་པ་ཉིད་དུ་འདོད་པ་དེ་ལ་ཡང་རྒྱུ་དང་འབྲས་བུའི་དངོས་པོ་ཡང་གསལ་བར་་
འགྱུར་རོ། །དེ་ཅིའི་ཕྱིར་ཞེ་ན། དེ་ནི་ཞེས་བྱ་བ་ལ་སོགས་པ་ལ། དེ་ནི་ཞེས་
བྱ་བ་ནི་རྒྱུ་དང་འབྲས་བུའི་ངོ་བོ་•ནིའོ། །དེ་ཡོད་ན་ཡོད་པ་ནི་རྗེས་སུ་འགྲོ་བ་་
ཡིན་ལ་དེ་མེད་•ན་མེད་པ་ནི་ལྡོག་པ་ཡིནན་ཏེ། དེའི་མཚན་ཉིད་ཅན་ཉིད་ཡིན་་
པའི་ཕྱིར་རོ། །སྐྱེས་བུའི་འབད་རྩོལ་དང་རིག་བྱེད་པ་དག་གི་ལ་རྗེས་སུ་འགྲོ་བ་
དང་ལྡོག་པ་ཡོད་དུ་ཟིན་ཀྱང་གལ་ཏེ་རྒྱུ་དང་འབྲས་བུའི་དངོས་པོར་མི་འདོད་པ་་
དེའི་ཚེ་ཐམས་ཅད་ལ【ཡང་སྤང་བར་•འགྱུར་རོ། །རྗེས་སུ་འགྲོ་བ་དང་ལྡོག་པ་
མ་གཏོགས་པ་•རྒྱུ་དང་འབྲས་བུ་དངོས་པོ་དེའི་མཚན་ཉིད་གཞན་བརྗོད་པར་བྱ་་
བ་དགོས་ན་གང་མེད་པའི་རིག་བྱེད་པ་དག་ནི་སྐྱེས་བུའི་འབད་རྩོལ་དང་ལྷན་ཅིག་
ཏུ་རྒྱུ་དང་འབྲས་བུའི་དངོས་པོར་མི་འགྱུར་ཏེ། རྒྱུ་དང་འབྲས་བུའི་དངོས་པོའི་
མཚན་ཉིད་གཞན་ནི་ཡོད་པ་མ་ཡིན་ནོ། །ཅི་སྟེ་རྒྱུ་དང་འབྲས་བུའི་དངོས་པོ་
མཚན་ཉིད་མཚུངས་པ་ཡིན་ན་ཡང་འཇིག་རྟེན་པའི་ཡི་གེའི་གོ་རིམས་ནི་བཅོས་་
མ་ཡིན་པར་འདོད་ཅིང་རིག་བྱེད་པའི་ནི་བཅོས་མ་མ་ཡིན་པར་འདོད་པ་དེའི་ཚེ་་
འབྲས་བུ་མངོན་པར་འདོད་པའི་བུམ་པ་ལ་སོགས་པའི་དངོས་པོ་ཐམས་ཅད་ཀྱང་
བཅོས་མ་དང་བཅོས་མ་མ་ཡིན་པ་སྟེ། མི་རྟག་པ་དང་རྟག་པ་ཐོབ་པར་འགྱུར་རོ། །
ཅིའི་ཕྱིར་ཞེ་ན། དེ་ལ་ཡང་ཞེས་བྱ་བ་ལ་སོགས་པ་ལ་བུམ་པ་ལ་སོགས་པ་དེ་ལ་
ཡང་དེ་ལྟ་བུའི་རྣམ་པར་རྟོག་པ་དེ་•རིག་བྱེད་ཀྱི་སྒྲ་དང་འདྲ་བར་རྟོག་པ་སྲིད་
99-84