བསྟན་འགྱུར། ཚད་མ།
༡༩༣
རྒྱུའི་གཉེན་པོ་གོམས་པ་ནི་ཉེས་པ་ཟད་པའི་རྒྱུ་ཡིན་པའི་ཕྱིར་རོ། །དེ་ཡོངས་སུ་
མི་ཤེས་པའང་མ་ཡིན་ཏེ། རྒྱུའི་རང་བཞིན་བདག་དང་བདག་གིར་ལྟ་བའི་རྣམ་
པ་ཉིད་ཤེས་པས་དེ་ལས་བཟློག་པའི་གཉེན་པོ་ཤེས་པའི་ཕྱིར་རོ། །གང་ཞིག་གང་
ལས་ཕྱིན་ཅི་ལོག་ཏུ་གྱུར་པ་དེ་ནི་དེའི་གཉེན་པོ་ཡིན་ཏེ། གྲང་བ་དང་རྩུབ་པའི་
རང་བཞིན་གྱི་རླུང་ལ་དྲོ་བ་དང་སྣུམ་པ་ཉིད་ཀྱིས་ཏིལ་མར་བཞིན་ནོ། །མཐུ་ལ་
སོགས་པའི་“ཁྱད་པར་མེད་པས་ཕྱི་རོལ་གྱི་གཉེན་པོ་མ་ཡིན་ཡང་། བདག་མེད་
པ་ནི་བདག་ཏུ་ལྟ་བ་དང་འགལ་བ་ཡིན་ཞེས་བྱ་བ་ལ་ལོག་རྟོགས་མེད་པ་ཉིད་དོ། །
གལ་ཏེ་ཡང་བཅོམ་ལྡན་འདས་བདེ་བར་གཤེགས་པ་ཉིད་ཡིན་པ་དེ་ལྟ་ན་ཡང་འདི་
རང་གི་དོན་ཕུན་སུམ་ཚོགས་པ་ཉིད་ཡིན་པས་ཇི་ལྟར་གཞན་དག་ལ་ཚད་མ་ཡིན།
ཚད་མ་ནི་ཕྱིན་ཅི་མ་ལོག་པའི་དོན་སྟོན་∶པས་ཡིན་ཏེ། ཕྱིན་ཅི་ལོག་སྟོན་པའམ།
མི་སྟོན་པ་ནི་མ་ཡིན་ནོ་ཞེ་ན། དེ་ནི་མེད་དེ། བཅོམ་ལྡན་འདས་ཐུགས་རྗེའི་
དབང་གིས་དང་། ཐབས་གོམས་པ་ལས་སྐྱོབ་པ【ཉིད་ཡིན་ན∶། སྐྱོབ་པ་ཉིད་
གང་ཞེ་ན། བཤད་པ། སྐྱོབ་པ་ཉིད་གཟིགས་ལམ་གསུང་བ། །འབྲས་མེད་
ཕྱིར་ན་བརྫུན་མི་གསུང་།
།ཐུགས་བརྩེར་ལྡན་ཕྱིར་རྩོམ་ཀུན་ཡང་། །གཞན་་
གྱི་དོན་དུ་སྦྱོར་ཕྱིར་རོ། །གང་གིས་སྐྱོབ་པ་ཉིད་སྲིད་པ་རིག་བྱེད་ལ་འགས་ཀྱང་
མཐོང་བ་ཡོད་པ་མ་ཡིན་ཏེ། རྩ་བ་མེད་པའི་རྟོགས་∶པ་ཙམ་ཡིན་ནོ། །གང་་
བདེ་བར་གཤེགས་པ་ཉིད་ཡིན་པ་དེ་ལ་ནི་མངོན་པར་འདོད་པ་འགའ་ཡང་ཡོད་པ་
མ་ཡིན་ཏེ།
དེས་ན་འབྲས་བུ་མེད་པའི་ཕྱིར་བརྫུན་མི་གསུང་ངོ་།
།བརྩེ་བ་་་་
ད ང ་ལྡ ན ་ པ འི ་ ཕྱི ར ་ གཞ ན ་གྱི ་ དོ ན ་ དུ ་ ཐ བ ས ་ གོ མ ས ་ པ ར ་མ ཛད་པ ་ཡིན ་ཏེ།
●དེའི་ཕྱིར་ཕྱིན་ཅི་ལོག་ཏུ་གསུང་བའི་རྒྱུ་མེད་དོ།
།དེས་ན་ཐུགས་རྗེ་མངའ་བའི་
ཕྱིར་དང་། དགོས་པ་མེད་པའི་ཕྱིར་དེ་ཁོ་ན་ཉིད་མ་ཡིན་པ་མི་གསུང་ངོ་། །
99-1034