१०७०
བསྟན་འགྱུར། ཚད་མ། ༼རྟ༽ ༡༩༣
འདྲ་བར་འགྱུར། །གལ་ཏེ་འདོད་ཆགས་ལ་སོགས་པའི་རྒྱུ་མཚུངས་པ་ཉིད་གང་
ཡིན་པ་དེ། མི་སྤོང་བ་དེས་ན་མཚུངས་པ་ཉིད་འདོད་ཆགས་ཀྱི་རྒྱུ་ཡིན་ནོ། །
རྒྱུ་མཚུངས་པ་ཡིན་ན་ཡང་འབྲས་བུ་འདོད་ཆགས་ལ་སོགས་པ་མཚུངས་པ་ཉིད་དེ།
རྒྱུ་འདྲ་བའི་བདག་ཉིད་ནི་འབྲས་བུ་ཡང་འདྲ་བའི་བདག་ཉིད་ཅན་ཉིད་དོ་ཞེས་་་
རིགས་སོ། །གལ་ཏེ་རྒྱུ་མཚུངས་ཀྱང་འབྲས་བུ་ཁྱད་པར་དང་ལྡན་པའི་ཕྱིར་་་
མཚུངས་པ་མ་ཡིན་ན་ནི། དེའི་ཚེ་དེའི་འབྲས་བུ་ཉིད་དུ་མི་འགྱུར་ཏེ། རྗེས་་
སུ་འགྲོ་བ་དང་ལྡོག་པའི་རྗེས་སུ་བྱེད་པ་མེད་པའི་ཕྱིར་རོ།
།དེའི་ཕྱིར་གང་་་
ལ་ཁྱད་པར་གྱི་རིམ་པ་ཡོད་པ་དེ་ལ་གཏན་མེད་པར་འགྱུར་བ་སྲིད་པ་ཡིན་ཏེ།
འགྲིབ་པའི་ཁྱད་པར་ཡོད་པའི་ཕྱིར། དཀར་པོ་ལ་སོགས་པའི་ཡོན་ཏན་བཞིན་ནོ། །
ཡང་ན་ནི་མཚུང ས་པ ་ལ ས་མི་ཉམས་པར་འགྱུར་རོ། །【ཅིའི་ཕྱིར་ཞེ་ན།
མཚུངས་བདག་ལས་འབྱུང་“བ་ལང་གི། །ཤེས་པའམ་འདིར་ཡང་ས་སོགས་ལ། །
སྲོག་སོགས་དག་ཀྱང་ཁྱད་པར་གྱི། །རིམ་པར་ལ་ལར་ཡོད་མ་ཡིན། །དེ་མ་་་
ཡིན་པའི་རང་བཞིན་ལས་ལྡོག་པ་འམ་གཞན་ལ་ཡང་རུང་བ་མཚུངས་པའི【ཁྱད་་་
པར་“བདག་ཉིད་ལས་འབྱུང་བའི་བ་ལང་གི་ཤེས་པ་དེ་ནི་བ་ལང་ངོ་། །ཆེས་་་
ཤིན་ཏུ་ཡང་བ་ལང་•ངོ་ཞེས་ཁྱད་པར་གྱི་རིམ་པ་དང་ལྡན་པ་མ་•ཡིན་པའམ།
འཇིག་རྟེན་རྒྱང་ཕན་པའི་ལྟ་བ་ལ་ལྟོས་ནས་ས་ལ་སོགས་པ་ལ་སྲོག་ཆགས་དང་་་
ཆེར་སྲོག་ཆགས་དང་། ཆེས་ཤིན་ཏུ་སྲོག་ཆགས་ཞེས་ཁྱད་པར་གྱི་རིམ་པ་དང་་་
ལྡན་པ་མ་ཡིན་ནོ། །དེའི་ཕྱིར་རྒྱུ་མཚུངས་པ་ལས་ནི་“མཚུངས་པ་ཉིད་དུ་འགྱུར་
རོ༑ །འགྲིབ་པ་ཡོད་ན་ནི་གཏན་ཆད་པར་ཡང་འགྱུར་རོ། །དྲོ་རིམ་ཁྱད་པར་
ཡོད་ན་ཡང་། །དྲོ་མེད་མེ་འགའ་ཡོད་མིན་པ། །དེ་བཞིན་འདིར་ཡང་ཞེ་ན་་་
མིན༑ །དྲོ་ལས་མེ་གཞན་བཀག་ཕྱིར་རོ།
99-1060
།མེ་ལ་དྲོ་བའི་ཁྱད་པར་ནི་