५८८
བསྟན་འགྱུར། ཚད་མ། ༼ཉ༽ ༡༩༢
དང་སྣོད་ཀྱི་འཇིག་རྟེན་བསོད་ནམས་དང་བསོད་ནམས་མ་ཡིན་པ་ལས་བྱུང་བ་་་་
ཉིད་ཀྱི་ཕྱིར་རོ། །ཐམས་ཅད་ལ་གནོད་པར་བྱེད་པའམ་ཕན་འདོགས་པར་བྱེད་
པ་མ་ཡིན་པར་འགྱུར་ཏེ། ཡུལ་བསྐལ་པ་ན་●གནས་པ་དག་ལ་གཉི་ག་མེད་པའི་
ཕྱིར་རོ། ། དེ་བས་ན་ཆོས་དང་ཆོས་མ་ཡིན་པ་དག་གནོད་པ་བྱེད་པ་དང་ཕན་་་
འདོགས་པར་བྱེད་པ་སྟོན་པར་བྱེད་པ་དག་ཡིན་པ་དེ་ལྟར་ན་འདི་ངེས་པ་མ་ཡིན་
ནོ་སྙམ་དུ་སེམས་སོ། །འདིར་ཡང་ཞེས་བྱ་བ་ལ་སོགས་པས་ལན་འདེབས་པར་་་
བྱེད་དོ། །རིམ་གྱིས་•བྱེད་པ་ཡིན་པ་ཞེས་བྱ་བ་ནི་གནོད་པ་བྱེད་པ་དང་ཕན་་་་
འདོགས་པར་བྱེད་པ་སྟེ། གང་གི་ཚེ་སྐྱེ་བ་བརྒྱུད་པས་•རིང་པོར་གནས་པ་ཡིན་
ན་ཡང་དེ་ཡུལ་རུང་བ་ན་གནས་པར་འགྱུར་བ་དེའི་ཚེ་གནོད་པ་བྱེད་པ་དང་ཕན་
འདོགས་པར་བྱེད་པ་ཡོད་པའི་ཕྱིར་རོ། །སྣང་བ་ཐ་དད་པ་ལ་སོགས་པ་ཞེས་
བྱ་བ་ལ་སོགས་པ་ལ་སོགས་པའི་སྒྲས་ནི་ཆོས་དང་ཆོས་མ་ཡིན་པ་བཟུང་ངོ་། །
མངོན་སུམ་དང་མངོན་སུམ་མ་ཡིན་པ་•ཞེས་བྱ་བ་ནི་གང་གི་ཚེ་རང་གི་ངོ་བོ་ཤེས་
པ་སྐྱེད་པར་བྱེད་པ་དེའི་ཚེ། མངོན་སུམ་གྱི་ཡིན་ཞིང་རྣམ་པར་རྟོག་•པའི་་་
རྣམ་པར་ཤེས་པ་སྐྱེད་པ་ན་མངོན་
ད་པ་ན་མངོན་སུམ་མ་ཡིན་པའི་ཡིན་ནོ། །ཤེས་པ་དང་སྒྲ་་་
དང་མར་མེ་སྨོས་པ་ནི་དེ་རྣམས་ནི་གཞན་དག་ཀྱང་སྐད་ཅིག་མ་ཉིད་དུ་ཁས་ལེན་
པའི་ཕྱིར་རོ། །དུས་མཚུངས་པ་ཅན་ནི་འབྲས་བུ་བསྒྲུབ་པ་ལ་ནུས་པ་མེད་པས་
ཞེས་•བྱ་བ་ནི་གང་གི་ཚེ་འབྲས་བུ་དང་●རྒྱུ་དུས་མཚུངས་པ་ཅན་ཡིན་པ་དེའི་ཚེ།
རྒྱུའི་དུས་ན་འབྲས་བུ་ཡང་གྲུབ་པ་དེ་ལྟར་ན་རྒྱུ་ནུས་པ་མེད་པ་ཉིད་ཡིན་ནོ། །
གང་ཕྱིར་ཤེས་ལས་མེད་གསལ་ཡིན། །ཞེས་བྱ་བ་ནི་གང་གི་ཕྱིར་ཤེས་པ་ལས་
ཡུལ་མེད་པ་གསལ་བ་སྟེ་རབ་ཏུ་གསལ་བ་ཡིན་པར་འགྱུར། དེ་བས་ན་སྒྲ་ལ་
སོགས་པའི་དེ་མ་ཐག་པའི་ཞེས་བྱ་བ་ལ། སྒྲ་ལ་སོགས་པའི་རྒྱུར་གྱུར་པའི་ཕྱིས་་
99-588