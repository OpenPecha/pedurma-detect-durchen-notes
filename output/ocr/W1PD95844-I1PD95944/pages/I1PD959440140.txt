१२७
བསྟན་འགྱུར། ཚད་མ། ༼ཉི༽ ༡༩༢
དཔོག་པའམ་གཞན་འདོད་ཆགས་ལ་སོགས་པ་དང་ལྡན་པ་དང་●འགའ་ཞིག་ཀྱང་
དབང་པོ་ལས་འདས་པའི་དོན་ལ་ལར་སྐྱེས་བུས་མ་བྱས་པའི་སྒྲ་འདིའི་འབྲེལ་པ་་་
ངེས་པ་ཤེས་པར་མི་ནུས་པའི་ཕྱིར་དེའི་དོན་དེ་རིག་བྱེད་ཀྱི་དོན་རྟོགས་པ་ཉིད་་
མེད་དོ། །གཞན་ཡང་རིག་བྱེད་དང་དེའི་བཤད་པ་སྐྱེས་བུས་མ་བྱས་པ་ཡིན་པ་་
ཡང་བླ་སྟེ། དེ་ལྟ་ན་ཡང་འདོད་ཆགས་ལ་སོགས་པ་དང་ལྡན་པའི་སྐྱེས་བུས་
བསྟན་པར་བྱ་བ་ལ་བསྟན་པར་འགྱུར་ན་ཡང་། ད་ལྟར་ཡང་ཡང་དག་པའི་མན་
ངག་འཇིག་པ་མེད་པ་ཅན་ཉིད་རྗེས་སུ་འཇུག་གོ་ཞེས་བྱ་བ་འདི་ལ་ཡང་ངེས་པར་
བྱེད་པའི་ཚད་མ་ཅུང་ཟད་ཀྱང་ཡོད་པ་མ་ཡིན་གྱི་འོན་ཀྱང་མནའ་ལ་སོགས་པ་ལ་
བརྟེན་པར་བྱའོ། །ཅིའི་ཕྱིར་ཞེ་ན།
སྐྱེས་བུས་ལུང་འཇིག་པར་བྱེད་པ་གང་་་
གིས་རྣམ་པ་གཞན་དུ་རྩོམ་པ་སྟེ། སྔར་བརྩམས་པ་ལས་ལོག་པར་རྩོམ་•པ་
མཐོང་བའི་ཕྱིར་རོ་ཞེས་བྱ་བར་སྦྱར་རོ། །སྐྱེས་བུའི་རྣམ་པ་གཞན་དུ་རྩོམ་པའི་་
རྒྱུ་ཡང་ཅི་ཡིན་ཞེ་ན། བདག་གིས་•རློམ་པས་ཞེས་བྱ་བ་ལ་སོགས་པ་སྨོས་ཏེ།
བདག་གིས་རློམ་པས་ཞེས་བྱ་བ་བདག་•ཏུ་ང་རྒྱལ་བ་ཉིད་ཀྱིས་•ཇི་ལྟར་གྲངས་་་་
ཅན་འཇིག་པར་བྱེད་པ་ཅན་དྲེགས་•པས་གྲངས་ཅན་གྱི་གྲུབ་པའི་མཐའ་རྣམ་པ་་
གཞན་དུ་རྩོམ་པ་བྱས་པ་ལྟ་བུའོ། །དེའི་བསྟན་པ་ལ་སྡང་བས་རྣམ་པ་གཞན་དུ་
རྩོམ་པ་མཐོང་བའི་ཕྱིར་ཏེ། དཔེར་ན་ཐེག་པ་ཆེན་པོ་ལ་རྣམ་པར་སྡང་བས་ཐེག་
པ་ཆེན་པོའི་གཟུགས་བརྙན་གྱི་མདོ་རྩོམ་པ་ལྟ་བུའོ། །དེར་ཞུགས་པ་སྨ་དབབ་་་
པའི་ཕྱིར་ཞེས་བྱ་བ་བསྟན་པ་དེར་ཞུགས་པའི་སྐྱེས་བུ་གང་ཡིན་པ་དེ་ཚར་བཅད་་
པའི་ཕྱིར་རྣམ་པ་གཞན་དུ་རྩོམ་པ་སྲིད་དོ། ། །དེར་ཞུགས་པ་ཇི་ལྟར་སྨ་•དབབ་་
པ་ཉིད་ཡིན་ཞེ་ན། གཡོན་ཅན་ཟིལ་གྱིས་མནན་པ་དེ་སྟེ་གང་གི་ཕྱིར་འདི་སྨ་་་་
དབབ་པར་བྱའོ་ཞེས་གཡོན་ཅན་སྤྱང་པོ་འདི་ཟིལ་གྱིས་མནན་པས་སོ། །རྒྱུ་
99-126