__ ཚད་མ་རྣམ་འགྲེལ་གྱི་རྒྱན།
イクミ
དངོས་པོའི་རང་གི་ངོ་བོར་●བདག་གིར་བྱེད་པ་མ་ཡིན་ནོ་ཞེས་འཆད་པར་འགྱུར་
རོ༑ །མིག་ལ་སོགས་པ་ལས་ནི་ཤེས་པ་མེད་པར་མི་འཇུག་གོ། །རྣམ་པར་་་
རྟོག་པ་མེད་ཀྱང་གོམས་པ་ལས་འཇུག་པ་ཡིན་ནོ།
།དེས་ན་བླང་བ་དང་དོར་་་
བར་བྱ་བའི་ཡུལ་ལ་སྔར་གྱི་བློ་ཉིད་འཇུག་པར་བྱེད་པ་ཡིན་པའི་ཕྱིར་ཚད་མ་ཡིན་
གྱི༑ རྣམ་པར་རྟོག་པ་ལ་སོགས་པ་མ་ཡིན་ནོ། །གོམས་པ་མེད་པ་གང་ཡིན་་
པ་དེར་ནི་ངོ་ཤེས་པ་ལ་སོགས་པའི་མཚན་ཉིད་ཀྱི་རྗེས་སུ་དཔག་པ་ཉིད་ཡིན་པ་་་་
དེས་ན་ཧ་ཅང་ཐལ་བ་མ་ཡིན་ནོ། །དེ་ལྟར་ན་རེ་ཞིག་འབྲས་བུ་དོན་དུ་གཉེར་བ་
རྣམས་ཀྱི་ཐ་སྙད་ཀྱི་རྒྱུ་ཉིད་ཀྱིས་ཚད་མར་བཤད་པ་ཡིན་ནོ།
།ད་ནི་རྟོགས་པའི་
འབྲས་བུའི་ཡུལ་རྣམ་པར་འབྱེད་པའི་རྒྱུ་ཡིན་པར་སྟོན་ཏོ།
།གཞན་ཡང་བློ་ཉིད་
ཚད་མ་ཡིན་གྱི་གཞན་ནི་མ་ཡིན་ཏེ། འདི་ལྟར། ཡུལ་གྱི་རྣམ་པ་ཐ་དད་པས་
ཚད་མའི་འབྲས་བུ∶། བློ་ཡི་རྟོགས་པ་ཐ་དད་ཕྱིར།
།འཇུག་པར་བྱེད་པས་ནི་
ཚད་མ་མ་ཡིན་གྱི་འོན་ཀྱང་རྟོགས་པར་བྱེད་པའི་ཕྱིར་ཏེ། རྟོགས་པར་འགྱུར་ན་
འཇུག་གམ་མི་འཇུག་ཀྱང་རུང་ངོ་། །དེ་ལྟར་•ན་ཡང་དོན་གྱི་དེ་བཞིན་ཉིད་ཀྱི་
ངོ་བོ་རྣམ་པར་འཇོག་པའི་ཕྱིར་ཚད་མ་ཡིན་ནོ། །རྣམ་པར་གཞག་པའི་དོན་ལ་་
གལ་ཏེ་མི་འཇུག་ན་འདི་ཚད་མའི་ཉེས་པ་ནི་མ་ཡིནན་ནོ། ། །ཚད་མ་ནི་ཐོབ་པར་་
བྱེད་པ་ཡིན་པའི་ཕྱིར་རོ་ཞེ་ན་མ་ཡིན་ཏེ། ཚད་མ་ནི་ཐོབ་པར་བྱེད་པ་•རུང་བ་
ཡིན་པའི་ཕྱིར་རོ། །དེ་ཉིད་ཐོབ་པ་མེད་ན་ཇི་ལྟར་ཤེས། །རང་བཞིན་གྱི་ཁྱད་
པར་མཐོང་བའི་ཕྱིར་རོ། །མི་འཁྲུལ་བའི་རང་བཞིན་ཅི་ལྟར་ཡོངས་སུ་བཅད།
འོ་ན་ཕྱི་རོལ་གྱི་ཐ་སྙད་ཟད་པར་འགྱུར་རོ། །མི་འཁྲུལ་པ་ཉིད་མ་ཤེས་ན་རང་གི་
ངོ་བོ་རིག་པ་ཙམ་ཉིད་གསལ་བར་འགྱུར་ལ། དེ་ལྟ་ན་ཡང་ཕྱིའི་དོན་དང་རྒྱུད་་
གཞན་ལ་སོགས་པ་རྟོགས་པ་ག་ལ་ཡོད་ཅེ་ན། འདི་ནི་འོག་ཏུ་བཤད་པར་བྱའོ། །
99-813