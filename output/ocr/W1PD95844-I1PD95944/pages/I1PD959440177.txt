ཚད་མ་རྣམ་འགྲེལ་གྱི་འགྲེལ་བཤད།
༡༦༣
གང་གིས་ན་བདག་ཉིད་ཀྱིས་ལོག་པར་ཞུགས་པའི་གནས་མཐོང་ནས་ཀྱང་རང་གི་
མཐོང་བ་ཚད་མ་མ་ཡིན་པར་བྱས་ནས་དེའི་ཚིག་བདེན་པའི་དོན་ཅན་དུ་བྱེད་པར་
འགྱུར●༑ དེ་བཞིན་རིག་བྱེད་ལས་བསྟན་པའི་དོན་ལ་གནོད་པ་ཅན་གྱི་ཚད་མ་
དག་ཚད་མ་མ་ཡིན་པར་བྱས་ནས་རིག་བྱེད་ཆུང་མ་ལྟ་བུར་འཁྲུལ་པ་མཐོང་བ་
ཅན་གྱི་ཚིག་ལས་ཤིན་ཏུ་ལྐོག་ཏུ་གྱུར་པ་•རྟོགས་པར་འགྱུར་བ་མ་ཡིན་ནོ།
1
འདི་ཉིད་ཀྱི་སྐྱོན་གཞན་ནི་གལ་ཏེ་ཞེས་བྱ་བ་ལ་སོགས་པ་སྨོས་ཏེ། དེ་ལྟར་ཞེས་
བྱ་བ་ནི་དེ་ལྟར་མཐོང་བ་བཞིན་དུ་བདེན་པ【ཅིག་རྗོད་•པ་ཙམ་གྱིས་སོ། །གལ་
ཏེ་རིག་བྱེད་ཐམས་ཅད་ཚད་གྲུབ་ན་དེའི་ཚེ་སྐྱེས་བུ་ཐམས་ཅད་དོན་ཐམས་ཅད་ལ་
ཚད་མར་འགྱུར་རོ། །འདི་ལྟར་སྐྱེས་བུ་མང་དུ་སྨྲ་བ་ལ། བདེན་དོན་ཅན་
【གཅིག་ཡོད་•མེད་མིན་ཏེ། འོན་ཀྱང་ཡོད་པ་ཉིད་ཡིནནོ། །ཇི་ལྟར་ཞེས་བྱ་
བ་ལ་སོགས་པས་འཆད་པར་བྱེད་དེ། ཇི་ལྟར་འདི་ཤིན་ཏུ་བདེན་•པར་བརྗོད་
པ་སྟེ། གཅིག་ཏུ་བདེན་•པར་བརྗོད་པ་ཉིད་དོ། །ཤིན་ཏུ་དཀའ་བ་ནི་སྡུག་་་
བསྔལ་བས་བྱས་པ་ཉིད་ཀྱི་ཕྱིར་རོ། །ཤིན་ཏུ་དཀའ་བ་སྨོས་པས་ནི་དེ་ཉིད་སྟོན་
པར་བྱེད་དོ། །འདིས་ཤིན་ཏུ་མི་སྲིད་པ་ནི་མ་ཡིན་གྱི་འོན་ཀྱང་སྒྲིབ་པ་ཐམས་་་
ཅད་སྤངས་པ་ཅན་དང་སྙིང་རྗེ་གོམས་པར་གྱུར་པ་ཅན་གྱིས་བསྒྲུབ་པར་བྱ་བ་ཉིད་
ཡིན་པའི་ཕྱིར་ཤིན་ཏུ་དཀའ་བ་ཞེས་བྱ་བ་དེ་བསྟན་པ་ཡིན་ནོ། །དེ་བཞིན་དུ་་་
ཤིན་ཏུ་བདེན་པ་མ་ཡིན་པ་བརྗོད་པ་ཡང་དཀའ་བ་ཡིན་ཏེ། ཐམས་ཅད་ཀྱི་ཚེ་་
དོན་ཐམས་ཅད་ལ་སྐྱེས་བུ་བདེན་པ་ཉིད་•མ་ཡིན་པ་ཉིད་སྨྲ་བ་ནི་མེད་དོ། །དེ་
བས་ན་སྐྱེས་བུ་མང་དུ་སྨྲ་བ་ལ་•ཡང་ངག་གཅིག་ཀྱང་བདེན་པའི་དོན་ཅན་ཡིན་ནོ༎
ངག་མང་པོའི་ནང་དེ་ལས་ཚིག་གཅིག་རྣམ་པ་འགའ་ཞིག་གིས་ཏེ། བྱ་རོག་དང་
ཏ་ལའི་ཚུལ་དུ་ཡང་བདེན་པའི་དོན་ཅན་ཉིད་དུ་མི་སླུ་བའི་གཏན་ཚིགས་དེས་སོ། །
99-163