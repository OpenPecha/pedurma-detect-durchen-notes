༡༧༢༢
བསྟན་འགྱུར། རྒྱུད། ༼འིིིི༽ ༥༤
ལོངས་སྤྱོད་•རྣམས། །ཞེས་པ་ནི། སེམས་ཅན་རྣམས་ཀྱི་འདོད་པ་ནི་གཟུགས་
སྒྲ་ལ་སོགས་པ་འདོད་པ་ལྔའི་ཡུལ་ཡིད་དུ་འོང་བ་དང་འདྲ་བར། རྣལ་འབྱོར་་
གྱི་འདོད་པ་ནི་བྱང་ཆུབ་ཀྱི་སེམས་དེ་རྟོགས་པ་ལས་འབྱུང་བའི་ལོངས་སྤྱོད་ནི།
སྒེག་མོ་ལ་སོགས་པའི་ལྷ་མོ་རྣམས་སོ། །ཇི་ལྟར་འདོད་པར་ལོངས་སྤྱོད་ཅིང་། །
ཞེས་པ་ནི་བྱང་ཆུབ་སེམས་ཇི་ལྟ་བའི་ངང་ལ་གནས་ཤིང་།
ལྷ་མོ་དེ་དག་གི་ཆ་་
ལུགས་ལ་ཇི་ཙམ་འདོད་པར་སྤྱོད་པའི་•ཏིང་ངེ་འཛིན་ལ་གནས་པའོ། །ཐམས་
ཅད་ནམ་མཁར་སྦྱོར་བ་ཡིས། །ཞེས་པ་དེ་ཡང་དངོས་པོ་ཅན་དུ་སྣང་བའམ་གྲུབ་
པ་མ་ཡིན། བྱང་ཆུབ་སེམས་ཀྱི་རང་བཞིན་དུ་སྣང་བར་རིག་པར་བྱའོ། །
དངོས་གྲུབ་ཐམས་ཅད་ཐོབ་པར་འགྱུར། །ཞེས་པ་ནི། དངོས་པོར་སྤྱད་པས་་་
འཆིང་བ་ཡིན། _ དངོས་པོ་མེད་པར་རིག་པའི་ཏིང་ངེ་འཛིན་གྱི་སྤྱོད་པས་ནི།
དངོས་པོ་ཐམས་ཅད་ཐོབ་པའི་རྒྱུར་འགྱུར་རོ། །ཞེས་བསྟན་པའོ། །དེ་ལྟར་་་
མངོན་པར་བསྔགས་པ་དང་། །ཞེས་པ་ནི། སྔར་བསྟན་པའི་སྔགས་རྣམ་པ་་་
གཉིས་ཀྱིས་བཏབ་པའོ། །མཚན་མ་མེད་པའི་རྣལ་འབྱོར་གྱིས། །ཞེས་པ་ནི།
འདིར་བསྟན་པ་འདི་ཁོ་ནའོ། །མངོན་པར་འདུས་བྱས་•པའི་ཁ་ཟས་ཞེས་པ་ནི།
དེ་ལྟ་བུའི་ཆོ་ག་གཉིས་ཀྱི་སྦྱོར་བ་དང་ལྡན་པར་བྱས་པ་ནི། ལེགས་པར་བྱས་ཏེ་
མངོན་པར་འདུས་བྱས་པའི་ཁ་ཟས་སོ།
།དེ་བཞིན་གཤེགས་པ་རྣམས་དང་ཞེས་
པ་ནི།
རྟག་•པ་ལ་སོགས་པའོ། །དེའི་རིགས་ལ་སོགས་པར་གཏོགས་ལ་ཞེས་
པ་ནི། རྡོ་རྗེ་སེམས་དཔའ་ལ་སོགས་པ་དང་། དེའི་དཀྱིལ་འཁོར་དུ་འདུས་སོ་
འཚལ་གྱི་ལྷ་རྣམས་སོ། །ཅི་འབྱོར་པ་ཡི་ཕུད་གསོལ་ཏེ། །ཞེས་པ་བཟའ་བ་་་་
དང་བཏུང་བ་ཇི་ཙམ་ཡོད་པའི་ཕུད་དཔགས་ལ་དེ་དག་ལ་དབུལ་ལོ། །སེམས་་་
ཅན་རྣམས་ལ་ཡང་ཅི་ནུས་པར་སྩོལ་•ལ་ཞེས་པ་ནི། དེའི་འོག་ཏུ་འབྱུང་བ་ལས་
27-1722