རྒྱུད་ཀྱི་དོན་ལ་འཇུག་པའི་འགྲེལ་བཤད།
༡༤༦༩
དེར་མི་འཁྲུགས་པ་བསྒོམ་པ་•ཞེས་པ་ནི། ཨོཾ་བཛྲ་བཛྲཱི་ཎི་ཧཱུཾ། ཨཀྵོ་བྷྱ་ཨ་
བྷི་ཥིཉྩ་མཱཾ་ཞེས་པའི་སྔགས་དངང་། དེའི་ཕྱག་རྒྱ་དཔྲལ་བར་བཅིངས་པ་ལས།
དཔྲལ་བར་ཟླ་བའི་དཀྱིལ་འཁོར་གྱི་དབུས་སུ་ཡི་གེ་ཧཱུཾ་ཁ་དོག་དཀར་པོ་དམིགས་པ་
ལས་མི་འཁྲུགས་པའི་གཟུགས་ཁ་དོག་དཀར་པོ་དང་ལྡན་པ་ལ།
རྒྱན་རྣམ་པ་སྣ་
ཚོགས་དང་ལྡན་པ། བ་ལང་གི་གདན་ལ་བཞུགས་པ་ཞིག་གནས་པར་དམིགས་སོ། །
རྡོ་རྗེ་དབྱིངས་ཀྱི་དབང་ཕྱུག་མ་ཉིད་ལས་ཞེས་པ་ནི། རྡོ་རྗེ་དབྱིངས་ཀྱི་དབང་་་
ཕྱུག་མའི་ཕྱག་རྒྱ་ཉིད་ལས། གུང་མོ་གཉིས་གཤིབས་ཏེ་བསྒྲེང་བ་ན∶། མི་་་་་
འཁྲུགས་པའི་གནས་ཀྱི་ཕྱག་རྒྱའོ་ཞེས་པ་ནི། ཕྱག་རྒྱ་དེས་མི་འཁྲུགས་པ་དཔྲལ་
བར་གནས་པར་བྱེད་པས་མིང་ཡང་དེ་སྐད་དུ་བྱའོ། །དེ་ཉིད་ལས་གུང་མོ་གཉིས་
ནོར་བུ་ལྟ་བུར་བྱས་པ་ནི། རིན་ཆེན་འབྱུང་བའི་ཕྱག་རྒྱ་སྟེ། དེ་བཅིངས་ལ།
ཨོཾ་རཏྣ་བཛྲཱི་ཎི་ཧཱུཾ། རཏྣ་སམྦྷ་བ་ཨ་བྷི་ཥིཉྩ་མཱཾ་ཞེས་བརྗོད་པས་རྣ་བ་གཡས་པའི་
སྟེང་དུ་ཟླ་བའི་དཀྱིལ་འཁོར་ལ་•ཡི་གེ་ཏཱཾ་སྔོན་པོ་གནས་པར་བརྟགས་པར་•གྱུར་
པ༑
རིན་ཆེན་འབྱུང་བ་མདོག་མཐིང་ག །རྒྱན་གྱི་རྣམ་པས་ཡོངས་སུ་བརྒྱན་
པ༑ རྟ་སྔོན་པོའི་གདན་ལ་བཞུགས་པ་གནས་པར་དམིགས་སོ། །དེ་ཉིད་
ལས་གུང་མོ་དང་སྲིན་ལག་གཉིས་རྩེ་སྤྲད་པདྨ་ལྟར་དབྱིབས་ཟླུམ་པོར་བྱས་ལ།
ཨོཾ་དྷརྨ་བཛྲཱི་ཎི་ཧཱུཾ། ཨོཾ་ལོ་ཀེ་ཤྭ་ར་རཱ་ཛ་ཨ་བྷི་ཥིཉྩ་མཱཾ་ཞེས་བརྗོད་ལ་ལྟག་པར་
བཞག་པས། ལྟག་པར་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་ཧཱུཾ་•དམར་པོ་
བསྒོམས་པ་ལས། འོད་དཔག་ཏུ་མེད་པ་སྐུ་•མདོག་དམར་པོ་པདྨ་རཱ་ག་ལྟ་བུ་
ཆགས་པའི་མཚན་ཉིད་ཅན་རྒྱན་གྱི་རྣམ་པ་དང་ལྡན་པ་ཏིང་ངེ་འཛིན་གྱི་ཕྱག་རྒྱ་
ཅན་རྨ་བྱའི་གདན་ལ་བཞུགས་པ་དམིགས་སོ། །དེ་ནས་ཡང་མཐེ་བོང་དང་
མཛུབ་མོ་གཉིས་སྔ་མ་བཞིན་དུ་བསྣོལ་ལ། གུང་མོ་དང་སྲིན་ལག་དང་། མཐེའུ་
27-1469