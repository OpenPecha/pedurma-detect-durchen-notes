१०९२
བསྟན་འགྱུར། རྒྱུད། fའིཏྭ ༥༤
བྱ་བའི་སྙིང་པོ་བརྗོད་ཅིང་ནམ་མཁའི་ནང་སངས་རྒྱས་ཀྱི་སྐུས་གང་བར་བསམས་
ཏེ༑ ལྷག་མ་ནི་སྔ་མ་བཞིན་ནོ།
།ཏིང་ངེ་འཛིན་དེ་གཉི་ག་ཡང་རྒྱུད་ལས།
ནམ་མཁའི་དབྱིངས་ནི་ཐམས་ཅད་དུ། །རྡོ་རྗེ་སེམས་དཔས་རྒྱས་པར་བྱ། །
དྲན་པ་བརྟན་ལྡན་མྱུར་བར་ནི། །བདག་ཉིད་རྡོ་རྗེ་འཛིན་པར་འགྱུར། །ནམ་
མཁའི་དབྱིངས་ནི་ཐམས་ཅད་དུ།
།སངས་རྒྱས་གཟུགས་རྣམས་བསམ་པ་ནི། །
སངས་རྒྱས་ཀུན་གྱི་•ཏིང་འཛིན་ཏེ། །སངས་རྒྱས་ཉིད་དུ་དེ་འགྱུར་རོ། །ཞེས་
གསུངས་སོ། །ད་ནི་དབང་དུ་བྱ་བ་དང་། དབབ་པ་དང་། གཞིག་པ་དང་།
སྡུག་བསྔལ་ཐམས་ཅད་སེལ་བའི་མཚན་ཉིད་ཀྱི་སྦྱོར་བ་བཞི་བསྒོམ་པ་གོམས་པར་
བྱ་བ་གང་གསུངས་པ་དེ་བཤད་པར་བྱའོ། །སྦྱོར་བ་འདི་བཞིའི་ཆོ་ག་ཡང་བསྒྲུབ་
པར་བྱ་བ་སྐྱེས་པ་དང་། བུད་མེད་གང་ཡང་རུང་བའི་ལུས་ཀྱི་བུ་ག་ནས་འཇུག་
པ་སྔར་བྱས་ལ། ཡིད་ཀྱིས་ཁྱབ་པར་བྱ་བའི་སྦྱོར་བ་སྟེ། ཇི་སྐད་དུ། སྐྱེས་་
པའམ་བུད་མེད་དག་གི་ནི། །བུ་ག་ནས་ནི་ལུས【གཞུག་གོཥ། །ཞུགས་ནས་དེ་
ལུས་ཐམས་ཅད་ནི། །ཡིད་ཀྱིས་ཀུན་དུ་ཁྱབ་པར་བྱ། །ཞེས་གསུངས་སོ། །
ཁྱད་པར་དུ་ཡང་•དབང་དུ་བྱ་བ་ལ་ནི། མཆོད་པ་ལ་སོགས་པ་སྔར་བཤད་པ་་
རྡོ་རྗེ་ཕྲ་མོའི་ཏིང་ངེ་འཛིན་གྱི་བར་དུ་•ཐམས་ཅད་བྱས་ལ་རང་གི་ལྷ་རྗེས་སུ་དྲན་
པ་སྔར་བྱས་ཏེ། དེ་བཞིན་དུ་•རྡོ་རྗེ་དབབ་པ་སྔར་བྱས་ལ། བཛྲ་པཱ་ཤ །
ཞེས་བྱ་བའི་སྙིང་པོ་འདིའི་•རྗེས་སུ་དྲན་པར་བྱེད་ཅིང་། ཐོག་མར་རེ་ཞིག་་་་་
གོམས་པར་བྱ་བའི་ཕྱིར་རྡོ་རྗེའི་ཐལ་མོ་བཅིངས་ལ་སའམ་ཤིང་ངམ་རྡོ་ལ་སོགས་པ་
ལ་གཟུགས་བརྙན་བྱས་པ་མདུན་དུ་བཞག་སྟེ། ཡིད་ཀྱིས་དེའི་བུ་ག་ནས་ཞུགས་
ལ་དེའི་ལུས་ཀྱི་ནང་མ་ལུས་པར་བདག་གི་ལུས་ཀྱིས་ཁྱབ་•པར་བྱས་ཏེ། རྡོ་རྗེའི་
ཐལ་མོའི་མཐིལ་ཕྱེ་ལ་ཅི་ནས་ཀྱང་མཉམ་པར【གཞག་པ་མཉམ་པར་བཞག་•ནས་
27-1092