རྒྱུད་ཀྱི་དོན་ལ་འཇུག་པའི་འགྲེལ་བཤད།
ལ་བདག་བརྒྱན་ཏེ། ཏིང་ངེ་འཛིན་ལས་ལངས་ལ་ཞེས་པ་ནི། དེ་ནས་སྟོང་པ་
ཆེན་པོའི་ཏིང་ངེ་འཛིན་གྱི་ངང་ལ་གནས་པ་དེ་ལས་ཤུགས་ཀྱིས་ལངས་ལ། སྔར་
སྤྱན་དྲངས་པའི་བཅོམ་ལྡན་འདས་དེ་བཞིན་གཤེགས་པ་འཁོར་བྱང་ཆུབ་སེམས་་་
དཔའ་དང་བཅས་པ་རྣམས་སྔར་དང་པོའི་གནས་ལྷུན་གྱིས་གྲུབ་པའི་ཕོ་བྲང་དུ་་་་
གཤེགས་སུ་གསོལ་བར་བྱ་བའི་ཕྱིར། རྡོ་རྗེ་སེམས་དཔའི་དམ་ཚིག་གི་ཕྱག་རྒྱ་་་་
སྔར་གསུངས་པ་བཅིངས་ནས།
ཁ་གྱེན་དུ་བསྟན་ཏེ་དགྲོལ་•ལ། ཨོཾ་ཀྲོ་དྷ་བཛྲ་
སཏྭ་ཨརྠ་སིདྡྷི་ཀ་ར་ཏདྱ་ཐཱ། ཨཱ་གཙྪནྟུ་བུདྡྷ་བི་ཥ【ཡཾ་པུ་ནརྒ་•མ་ན་ཡ་ཏུ། ཨོཾ་
བཛྲ་སརྦ་མཿཞེས་བརྗོད་དེ་དེའི་དོན་ཡང་འདི་ལྟ་སྟེ།
ཁྱེད་ཀྱིས་སེམས་ཅན་དོན་
ཀུན་མཛད། །དངོས་གྲུབ་ཚུལ་བཞིན་སྩལ་ལགས་ཀྱིས། །སངས་རྒྱས་ཡུལ་དུ་
གཤེགས་སུ་གསོལ། །དེ་ནས་སླར་ཡང་གཤེགས་པར་རོ། །ཞེས་གསུངས་པ་་་་
ཡིན་ནོ། །དེ་ལྟར་བྱས་ན་ཞེས་པ་ནི། ཚིགས་བཅད་དང་སྔགས་ཀྱི་དོན་དེ་ལྟ་
བུ་དེ་བརྗོད་ན། དེ་བཞིན་གཤེགས་པ་ཐམས་ཅད་དང་། དེ་བཞིན་གཤེགས་
པའི་རིགས་དཔལ་རྡོ་རྗེ་སེམས་དཔའ་འཁོར་དང་བཅས་པ་གཞལ་ཡས་ཁང་བཀོད་
པ་ཇི་ལྟར་བསམས་པ་དང་བཅས་པ་རྣམས་སླར་ལྷུན་གྱིས་གྲུབ་པའི་གནས་སུ་
གཤེགས་པར་འགྱུར་རོ་ཞེས་བསྟན་ཏོ། །རྡོ་རྗེ་རིགས་ལ་སོགས་པ་ལ་བཟླས་
བརྗོད་བྱེད་པ་རྣམས་ཀྱི་ཕྱག་རྒྱ་དགྲོལ་•བའི་རིམ་པ་དང་ལྷ་རྣམས་གཤེགས་སུ་
གསོལ་བ་ཡང་འདི་ཉིད་དེ་ཞེས་པ་ནི་དེ་དག་ཀྱང་ཕུལ་•དུ་སྔར་བསྟན་པའི་འདི་•
ཁོ་ནར་ཟད་པས་•དེས་བྱའོ་ཞེས་བསྟན་པའོ། །དེ་དག་གི་ཁྱད་པར་གྱི་ཆོ་ག་•
ཞེས་པ་ནི། རྡོ་རྗེ་རིགས་ཀྱི་ཕྱག་རྒྱ་དགྲོལ་བ་ལ་སོགས་པ་དེ་དག་གི་ཁྱད་པར་དུ་
བྱ་བའི་ཆོ་ག་ནི། རྡོ་རྗེ་རིགས་ཀྱི་རྣལ་འབྱོར་བྱེད་པ་རྣམས་ཀྱིས་•དེ་ཁོ་ན་ཉིད་
བསྡུས་པའི་རྒྱུད་འདི་ལས་རིག་•པར་བྱའོ་ཞེས་བསྟན་ཏོ། །རིགས་བཞི་པོ་་་་་་
27-1717