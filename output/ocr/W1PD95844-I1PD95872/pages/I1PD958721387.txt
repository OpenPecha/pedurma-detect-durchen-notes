༡༣༢༦
བསྟན་འགྱུར། རྒྱུད། fའི༽ ༥༤
དེའི་དོན་ཡང་གོང་མ་བཞིན་དུ་ཤེས་པར་བྱའོ། །དེ་བཞིན་དུ་གཞན་ཡང་རྒྱུད་དེ་
ཉིད་• ལས་གསུངས་པ། ཡི་གེ་ལྔའམ་ཡི་གེ་གསུམ་མམ། ཡི་གེའི་ཕྱི་མོའམ་ཡི་གེ་
མང་པོར་བཀོད་པ་ཙམ་གྱིས་ཞེས་བྱ་བ་ལ་སོགས་པ་གསུངས་ཏེ། དེ་ལ་ཡི་གེ་་་
ལྔའམ་ཞེས་པ་ནི། རྣལ་འབྱོར་གྱི【རྒྱུད་ཀྱི་•དབང་དུ་བྱས་ནས་གསུངས་པ་སྟེ།
རྣམ་པར་སྣང་མཛད་ལ་སོགས་པའི་ཆོས་ཀྱི་ཡི་གེ་ལྔ་པོ་དག་སྤྱི་བོ་ནས་ལྟག་པའི་་
བར་དུ་རིམ་པར་བཀོད་པ་ལས་སོ་སོའི་སྐུ་ཕྱག་རྒྱ་ཆེན་པོ་རྫོགས་པར་བསྐྱེད་ནས་་
ཡང་དེ་བཞིན་དུ་འབྱུང་བར་བསྟན་པའོ། །ཡི་གེ་གསུམ་མམ་ཞེས་པ་ནི་བྱ་བའི་་
རྒྱུད་ཀྱི་དབང་དུ་བྱས་ནས་གསུངས་པ་སྟེ། སྐུ་གསུང་ཐུགས་ཀྱི་དབང་དུ་བྱས་ནས་
རིགས་གསུམ་གྱི་ཆོས་ཀྱི་ཡི་གེ་འབྲུ་གསུམ་པོ་དག་སྤྱི་བོའམ་• སྨིན་མཚམས་ལ་་་་་་་
སོགས་པའི་གནས་གསུམ་པོ་དག་ཏུ་བཀོད་ནསས། དེ་ལས་སོ་སོའི་སྐུར་བསྐྱེད་ན་
ཡང་དེ་བཞིན་དུ་འགྱུར་བར་•བསྟན་ཏོ། །ཡི་གེའི་ཕྱི་མོ་འམ་ཞེས་པ་ནི། མཚན་
རྣམས་ཀྱི་ས་བོན་དབྱངས་ཀྱི་ཡི་གེ་བཅུ་གཉིས་དང་། མ་ནིང་གི་ཡི་གེ་བཞི་སྟེ་བཅུ་
དྲུག་པོ་དག་ལས་བསྒོམས་ན་ཡང་དེ་བཞིན་དུ་འགྱུར་རོ། །ཡི་གེ་མང་པོ་བཀོད་་
པ་ཙམ་གྱིས་ཞེས་པ་ནི། ཀ་པི་ཝང་ལྷག་དགྱེ་འདྲ་བར་ལ་སོགས་པ་དཔེ་བྱད་ཀྱི་ཡི་
གེར【གསུངས་པའི་• ཀ་ནས་ཀྵའི་བར་དུ【གསུངས་པའི་•ཡི་གེ་མང་པོ་བཀོད་པའི་
ཆོས་ཀྱི་ཕྱག་རྒྱ་རྣམས་བསྒོམས་ན་ཡང་དེ་བཞིན་དུ་འགྲུབ་པར་འགྱུར་བར་བསྟན་
ཏེ༑ དེ་བས་ན་•དེ་བཞིན་གཤེགས་པས་བྱིན་གྱིས་རློབ་པར་འགྱུར་བས་ན་ཞེས་བྱ་
སྟེ༑ གང་འདོད་པ་དེ་བཞིན་དུ་འགྲུབ་པར་དེ་བཞིན་གཤེགས་པ་རྣམས་ཀྱིས་བྱིན་
གྱིས་རློབ་པར་མཛད་དོ། །བདེ་བར་གཤེགས་པ་ཉིད་དུ་བཤད་དོ་ཞེས་པ་ནི།
ཆོས་ཀྱི་ཕྱག་རྒྱ་དང་། ཡི་གེ་ལ་སོགས་པ་དེ་དག་བསམས་པ་ཙམ་གྱིས་ཇི་ལྟར་་་་་་
འདོད་པ་དེ་བཞིན་དུ་འགྲུབ་པར་འགྱུར་ཞེས་པའི་དོན་ཏོ།། RAGPE
27-1326