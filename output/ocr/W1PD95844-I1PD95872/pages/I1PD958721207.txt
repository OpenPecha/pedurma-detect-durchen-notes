7786
བསྟན་འགྱུར། རྒྱུད། ༼འི] ༥༤
ནས་བདག་དང་བདག་གི་གནས་དང་ཁང་པ་དང་ཡུལ་ལ་སོགས་པ་དངོས་པོ་ཇི་་་
ལྟར་གནས་པ་རྣམས་སྒྱུ་མ་ལ་སོགས་པར་སྣང་བ་བཞིན་དུ་སྣང་བར་ཡང་དག་པར་
བརྟག་སྟེ། རང་གི་རིགས་དང་མཐུན་པར་བསྲུང་•བའི་སྦྱོར་བས་བཟླས་བརྗོད་་
ལ་སོགས་པའི་ཚེ། དགོས་པའི་ཡོ་བྱད་རྣམས་བསྲུང་བའི་ནན་ཏན་བྱས་ཏེ་
ལངས་ལ་རྟག་ཏུ་རང་གི་ལྷའི་དམ་ཚིག་སེམས་དཔའི་ང་རྒྱལ་ཉིད་དུ་གནས་པར་
བྱའོ༑ །སྐབས་སྐབས་སུ་ཡང་ཟབ་ཅིང་རྒྱ་ཆེ་བའི་མདོ་སྡེ་དངང་། གསང་
སྔགས་ཀྱི་སྤྱོད་པའི་ཚུལ་བཀླག་པ་ལ་སོགས་པ་ལྷ་ལ་སོགས་པ་ལ་ཆོས་སྦྱིན་པར་
བསམས་པའི་སེམས་ཀྱིས་བྱའོ། །མི་འདོད་པས་ནི་བྱ་བ་གཞན་དུ་ཉུང་ངུ་བྱས་ཏེ།
སྤྱོད་ལམ་ཐམས་ཅད་དུ་རང་གི་ལྷའི་དམ་ཚིག་སེམས་དཔའ་བདག་ཏུ་བརྟག་པ་ལ་
འབད་པ་ཉིད་དུ་བྱའོ། །ཟན་ཟ་བ་ན་ཡང་རིགས་པ་ལས་བྱུང་བའི་ཁ་ཟས་མ་་་
སྨད་ཅིང་མི་འགལ་བ་བླངས་ལ།
ཡོངས་སུ་དག་པ་དང་། ཡོན་ཏན་གྱི་ཁྱད་་
པར་དུ་འགྱུར་བ་ཡང་འདི་ལྟར་བྱའོ། །ཁ་ཟས་འདི་ཉེས་པ་མེད་ཅིང་ཡོན་ཏན་་
ཕུན་སུམ་ཚོགས་པ་མང་པོའི་ཚོགས་གྲུབ་པར་གྱུར་ཅིག་ཅེས་བརྗོད་དམ་བསམས་ཏེ།
རང་གི་ལྕེ་ལ་རྡོ་རྗེ【བསམས་ཤིང་• ཆོས་ཀྱི་ཕྱག་རྒྱ་འདི་ཉིད་•བརྗོད་པར་བྱའོ། །
སརྦ་ཀ་རི།
སརྦ་སིདྡྷི། འདི་གཉིས་ལས་དང་པོས་ནི་ཐམས་ཅད་དག་པར་་་་
འགྱུར་རོ།
།དེའི་འོག་མས་ནི་ཡོན་ཏན་ཐམས་ཅད་འགྲུབ་པར་འགྱུར་རོ། །
རྒྱུད་གཞན་དག་•ལས་ནི་ཆོ་ག་འདི་དག་རྣམ་པ་གཞན་དུ་གསུངས་པ་ནི་འདི་ལྟ་སྟེ།
ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །
མཁའ་དང་མཉམ་པའི་རྣལ་འབྱོར་པས། །ཐམས་ཅད་བཟའ་བ་ཉིད་དུ་བྱའོ། །
ཐམས་ཅད་ནམ་མཁའ་སྦྱོར་བ་ཡིས། །ཐམས་ཅད་ནམ་མཁའ་ཞེས་སྨྲ་ཞིང་། །
རྡོ་རྗེ་ཕྱག་རྒྱ་རྣམས་ཀྱིས་བཏབ། །ངེས་པ་ཉིད་དུ་བཟའ་བར་བྱའོ། །འདོད་་
27-1146