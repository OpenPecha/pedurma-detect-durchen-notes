རྒྱུད་ཀྱི་དོན་ལ་འཇུག་པའི་འགྲེལ་བཤད།
༡༧༢༣
སྐྱེས་པའི་སེམས་ཅན་རྣམས་ལ་ཡང་སོ[སོའི་བསྔོ་བས་•སྦྱིན་པར་བྱའོ། །རང་གི་
ལྷ་ཡི་རྣལ་འབྱོར་རམ། །ཞེས་པ་ནི། རང་གང་ལ་མོས་ཤིང་སྒྲུབ་པ་དེའི་ཏིང་
ངེ་འཛིན་ཏོ། །དེའི་བདག་པོའི་རྣལ་འབྱོར་དུ་གནས་ཏེ་ཞེས་པ་ནི། ཡང་ན་་
རིགས་ཀྱི་བདག་པོའི་ཏིང་ངེ་འཛིན་དུ་གནས་པར་བྱའོ། །རང་གི་ལྷའམ་ཞེས་པ་
ནི༑ རང་གི་བསྒྲུབ་པར་བྱ་བའི་ལྷ་གང་ཡིན་པ་དེའོ། །དཀོན་མཆོག་གསུམ་
ལ་ཞེས་པ་ནི། སངས་རྒྱས་དང་ཆོས་དང་དགེ་འདུན་ཏེ། དེ་ལ་སངས་རྒྱས་ནི།
ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་དང༌་། སྤྲུལ་པའི་སྐུས་བསྡུས་པའོ། །
ཆོས་ནི་ལུང་དང་རིགས་པ་སྟེ་རྒྱུའི་ཆོས་དང་། འབྲས་བུའི་ཆོས་དང་། ལམ་་
གྱི་ཆོས་དང་། བསྟན་པའི་ཆོས་ཏེ། ལུང་དང་རིགས་པས་བསྡུས་པའོ།
དགེ་འདུན་ནི་ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་་་་་་་
དཔའ་སྟེ། སློབ་པ་དང་མི་སློབ་པ་དངང་། ཕྱིར་ལྡོག་པ་དང་ཕྱིར་མི་ལྡོག་པས་
བསྡུས་པའོ། །མཆོད་པ་བྱའོ་སྙམ་དུ་བསེམས་•ཏེ་ཞེས་པ་ནི། དེ་ལྟར་བསྟན་
པ་ནི། ལྷ་དང་དཀོན་མཆོག་གསུམ་པོ་དེ་དག་གཞན་ཡོད་པ་ལས་བདག་གི་ཁ་་་
ཟས་ཟོས་པས་མཉེས་པར་གྱུར་པར་བསྟན་པ་མ་ཡིན་ཏེ། བདག་ཉིད་ལྷའི་རྣལ་
།
འབྱོར་དུ་གནས་པ་ཁོ་ན་དཀོན་མཆོག་གསུམ་གྱི་རང་བཞིན་བས་ན་གོང་དུ་ཡང་་་
ཐམས་ཅད་མཚན་མ་མེད་པར་བསྒོམ་•པའི་དུས་ན་ནི། ནམ་མཁའི་མཚན་ཉིད་
དུ་མཉམ་ལ། མཚན་མའི་རྣམ་པར་བསྒོམས་•ན་ནི། སྐུ་གསུང་ཐུགས་དང་་་
ལུས་ངག་ཡིད་གསུམ་མཉམ་པར་གསུངས་པའི་དོན་གྱིས་བདག་ཉིད་ཁོ་ན་དཀོན་་
མཆོག་གསུམ་གྱི་རང་བཞིནན་ཏེ། དེ་བས་ན་བདག་གིས་•ཁ་ཟས་ཀྱི་བྱ་བ་བྱས་་་
པས་རང་གི་ལྷ་དང་དཀོན་མཆོག་གསུམ་པོ་ཡང་མཉེས་པར་གྱུར་པས་ན་འདི་ལྟར་
བསྟན་ཏོ། །རིགས་པ་དང་•རན་པར་བཟའོ་ཞེས་པ་ནི། ཐབས་ལེགས་པ་་་་་
27-1723