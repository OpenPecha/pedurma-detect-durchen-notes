१७५२
བསྟན་འགྱུར། རྒྱུད། ༼འིཏྭ ༥༤
སྲིད་དུ་སེམས་ཅན་དེའི་དགེ་བ་དང་མི་དགེ་བ་ལ་སོགས་པའི་མཚན་ཉིད་ཅི་འདྲ་་
བ་དེའི་རྣམ་པར་དཔལ་རྡོ་རྗེ་སེམས་དཔའ་ཉིད་རབ་ཏུ་སྣང་བར་མཛད་པར་མ་་་
གྱུར་གྱི་བར་དུ་རྒྱུན་བསྲིངས་ལ་ལྷག་པར་བསྒོམ་པར་བྱའོ། །དེའི་མཚན་མ་ནི་་་
འདི་དག་སྟེ། དེ་ལ་རྡོ་རྗེ་སེམས་དཔའ་མན་ཤེལ་བཞིན་དུ་དག་པར་སྣང་བ་ཞེས་
བྱ་བ་ལ་སོགས་པ་སྟེ། རྣལ་འབྱོར་པ་དེའི་ཤེས་པ་ལ་ནམ་རྡོ་རྗེ་སེམས་དཔའ་
ཆ་ལུགས་ཤེལ་བཞིན་དུ་དག་པར་སྣང་བར་གྱུར་ན་དེའི་ཚེ་བརྟག་•པར་བྱ་བའི་
སེམས་ཅན་དེའི་སེམས་དག་བདག་གཞན་ལ་གནོད་པ་བྱེད་པའི་རྙོག་པ་ལ་སོགས་
པའི་ཉེས་པ་མེད་པར་རིག་པར་བྱའོ། །གཞན་ཡང་ནམ་དུ་ཡང་རུང་སྟེ་དུང་དང་
མེ་ཏོག་ཀུནྡ་ལ་སོགས་པའི་རྣམ་པར་དཔལ་རྡོ་རྗེ་སེམས་དཔའི་ཏིང་ངེ་འཛིན་སྣང་
བར་གྱུར་པ་དེའི་ཚེ། དེའི་སེམས་དང་ཞིང་ཉོན་མོངས་པ་དང་ཉེ་བའི་ཉོན་་་་་
མོངས་པ་ཐམས་ཅད་དང་བྲལ་བར་ཤེས་པར་བྱའོ། །དེ་ལྟར་མེ་ཏོག་མནྟུ་ཀ་ཞེས་
བྱ་བ་ལ་སོགས་པའི་རྣམ་པར་རྡོ་རྗེ་སེམས་དཔའི་ཏིང་ངེ་འཛིན་སྣང་བར་གྱུར་ན།
དེའི་ཚེ་གཞན་གྱི་སེམས་དེ་རྗེས་སུ་ཆགས་པ་དང་བཅས་པའི་རྣམ་པར་ཤེས་པར་
བྱའོ༑ །འོ་ན་རྡོ་རྗེ་སེམས་དཔའི་ཏིང་ངེ་འཛིན་དེ་ཁ་དོག་ནག་པོར་སྣང་ན།
དེའི་ཚེ་སེམས་ཅན་དེའི་སེམས་ཁྲོས་པ་ཡིན་པར་ཤེས་པར་བྱ་སྟེ། ཇི་སྐད་དུ་རྒྱུད་
ལས་ཀྱང་།
རྡོ་རྗེ་སེམས་དཔའི་ཏིང་•འཛིན་གནས། །ཟླ་བའི་ཁ་དོག་རབ་་་་
སྦྱོར་བས། །དེ་ཡི་ཁ་དོག་ཅི་འདྲར་རིག །དེ་བཞིན་འཇིག་རྟེན་དེ་ཡིས་རིག །
དག་ན་སྐྱེ་བོ་དག་པར་ཤེས། །དཀར་རམ་•ཡང་ནི་རབ་ཏུ་དང་། །དམར་་་་་
ནག་རབ་ཏུ་ཞེན་ཅིང་ཁྲོ། །ཁ་དོག་ཅི་འདྲ་དེ་འདྲའི་བདག །ཅེས་གསུངས་ཏེ།
དེའི་དོན་ཡང་འདི་ལྟ་སྟེ། རང་དེ་བཞིན་གཤེགས་པ་གང་ཡང་རུང་བའི་ཕྱག་རྒྱ་
ཆེན་པོར་གནས་ནས་དེའི་མདུན་ནམ་སྙིང་གར་རྡོ་རྗེ་སེམས་དཔའ་གནས་པར་
27-1652