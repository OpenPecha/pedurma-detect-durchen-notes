རྒྱུད་ཀྱི་དོན་ལ་འཇུག་པའི་འགྲེལ་བཤད།
737
བརྙན་དུ་གྱུར་པ་དག་ལ་སྨད་པར་མི་རུང་ཞེས་བཤད་ན་གཏང་བ་ལྟ་ཅི་སྨོས་ཏེ།
དེ་བཞིན་གཤེགས་པའི་བསྟན་པ་ལ་ཞུགས་པའི་བརྟུལ་ཞུགས་གཏང་ནས་གཞན་གྱི་
ལྟ་བ་འཛིན་པར་བྱེད་པའམ། གསང་སྔགས་ཀྱི་དོན་དེ་ཁོ་• ཉིད་བོར་ནས་ཐེག་
པ་དམན་པ་ལ་འཇུག་པའི་བློ་སྐྱེད་•པ་དག་སྤང་བར་བྱའོ། །མི་ཤེས་པ་འམ་་
རྨོངས་པ་ཡིས། །ཞེས་པ་ནི། སྙིང་པོ་དང་། ཕྱག་རྒྱ་དང་། སྔགས་དང་་
རིགས་པ་ལ་སོགས་པ་དེ་ཁོ་ན་ཉིད་ཀྱི་དོན་མི་ཤེས་པའམ་•རྒྱུད་མཉན་པ་ལ་སོགས་
པའི་ཐོས་པ་མ་སྐྱེས་•པས་དམ་ཚིག་དང་སྡོམ་པའི་བྱེ་བྲག་ལ་རྨོངས་པ། སྔགས་
དང་ཕྱག་རྒྱ་ལ་སོགས་པས་དབང་མ་བསྐུར་བར་སློབ་དཔོན་དུ་ཁས་འཆེ་བ་དག་་་
གིས་སོ། །ཚུལ་ཆེན་བསྟན་•པར་མི་བྱའོ། །ཞེས་པ་ནི། སྔགས་དང་ཕྱག་རྒྱ་
དང་དམ་ཚིག་དང་དཀྱིལ་འཁོར་ལ་སོགས་པ་འབྱུང་བའི་རྒྱུད་བསྟན་པར་མི་བྱའོ། །
རྣམ【པ་གཅིག་ཏུ་• དམ་ཚིག་མེད་པ་ལ་སོགས་པའི་གང་ཟག་གཞན་ལ་མི་བསྟན་ཏེ་
གསང་བར་བྱའོ། །བདག་ཉིད་ཡོངས་སུ་སྤངས་ནས་སུ། །ཞེས་པ་ནི། ཕྱག་
རྒྱ་ཆེན་པོ་ལ་སོགས་པ་བསྒྲུབ་པའི་སྒྲུབ་པ་པོས་•དེས་བདག་ཉིད་ཀྱིས་•ལུས་ཀྱི་་་་
བདེ་བ་སྤངས་ཏེ། དཀའ་ཐུབ་དང་བརྟུལ་ཞུགས་དྲག་པོས་ལུས་གདུང་ཞིང་ཉོན་
མོངས་པར་མི་བྱ་བས་ན། དཀའ་ཐུབ་ཀྱིས་ཀྱང་མ་གདུང་ཤིག །ཅེས་བྱའོ། །
འོ་ན་ཇི་ལྟར་བྱ་ཞེ་ན། ཅི་བདེ་བར་ནི་བདེ་བར་གཟུང་ཥ། །ཞེས་ཏེ། ཁ་་
ན་མ་ཐོ་བ་མེད་པའི་ཟས་སྐོམ་དང་། སྨན་ལ་སོགས་པ་ཅི་བདེ་བའི【ཡོ་བྱད་•
རྣམས་ཀྱིས་རང་གི་ལུས་བདེ་བར་གནས་པར་བྱ་བ་ལ་ནི་གཟུང་•ཞེས་བྱའོ། །
འདི་ནི་མ་བྱོན་རྫོགས་སངས་རྒྱས། །ཞེས་པ་•དེ་ལྟར་བྱེད་པའི་སྒྲུབ་པ་པོ་འདི་་
ནི་དུས་ཕྱི་མ་ལ་སངས་རྒྱས་པར་འགྱུར་བས་ན། དེ་སྐད་བརྗོད་དོ། །[【སློབ་་་
དཔོན་སྨད་པར་མི་བྱ་ཞིང་། །•འདི་ནི་སངས་རྒྱས་ཀུན་དང་འདྲ། །ཞེས་པ་ནི།
27-1341