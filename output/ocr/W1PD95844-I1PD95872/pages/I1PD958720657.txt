५९८
བསྟན་འགྱུར། རྒྱུད། ༼ཟ༽ ༥༣
བརྟུལ་ཞུགས་དབང་དུ་དེ་བརྗོད་དོ།
།བགད་•པ་དྲིལ་བུའི་བརྟུལ་ཞུགས་སོ། །
འཁྱུད་པ་དམ་ཚིག་ཕྱག་རྒྱ་ཡིན། ། ཁ་ཕྲད་པ་ནི་དབུགས་ཕྱུང་བ། །ཀུ【ཙ་མཉེ་
བ་•ལུང་བསྟན་ཡིན། །པདྨར་ཙུམ་•བྱས་ཕྱིར་མི་ལྡོག །དེ་ཡང་གསུམ་པ་ལ་་
ཡང་གསུམ། ། ཕྱི་དང་ནང་དང་སྦས་པའོ། །ཤེས་རབ་ཡེ་ཤེས་དབང་ཞེས་བྱ། །
རིག་མ་གཏད་པའི་རིམ་པ་ནི། ། ཕྱི་རོལ་ཤེས་རབ་ཡེ་ཤེས་ཡིན། །ཤེས་རབ་ལ་
བརྟེན་བདེ་བ་ཡི། །ཡེ་ཤེས་སྐྱེ་ཕྱིར་དེ་སྐད་དོ། །ཤེས་རབ་རང་སེམས་ཡེ་ཤེས་
ལས༑ །བདེ་བ་འགོག་པ་བདེ་ཆེན་པོ་འམ། །ཤེས་རབ་འཁོར་ལོའི་རྩ་ལམ་དུ། །
བདེ་བའི་ཡེ་ཤེས་འབབ་པས་ན། །བདེ་བ་མྱོང་བ་ནང་གི་བཤད། །དམིགས་་
སུ་མེད་པའི་ཤེས་རབ་ལས། །སྐད་ཅིག་ཡེ་ཤེས་བྱུང་ནས་ནི། །སེམས་དང་་་་་
ལུས་ཀྱི་བདེ་ཐོབ་པ། །སྦས་པ་ཤེས་རབ་ཡེ་ཤེས་སོ། །འདི་ལ་ཡང་ནི་དབང་་་
བཞི་ཚང་།
།ལྟ་•སྦྱིན་བརྡ་ཕྲད་ལ་སོགས་པ། །བུམ་པའི་དབང་དུ་འདོད་པ་་
ཡིན།༑ །པད་དང་རྡོ་རྗེ་ཕྲད་སོགས་པ། །གསུམ་པ་གསང་བའི་དབང་ཡིན་ནོ། །
ཞུ་སྟེ་བདེ་བ་བབས་པ་ནི། །གསུམ་པ་ཡི་ནི་གསུམ་པ་ཡི། །དགའ་བྱེད་བདེ་་་
བྱེད་བཞི་པར་འདོད། །དེ་ནི་གསུམ་པའི་རྣམ་གྲངས་ཡིན། །བསྐུར་བའི་་་་་་
གནས་ནི་སྙིང་ལ་སྟེ། །སེམས་ཀྱིས་ལེན་པར་བྱེད་པས་སོ། །བུད་མེད་སྒྱུ་མ་ལ་
བརྟེན་ཏེ། །བདེ་དེ་དང་པོ་སེམས་ཀྱིས་མྱོང་། །དེ་འོག་ལུས་ཀྱིས་མྱོང་བ་ཡིན ༎
སྐལ་བ་མེད་པའི་སེམས་ཅན་ལ། །རྩ་འགོག་པས་ན་ཆ་ཤས་མྱོང་། །དེ་
མཚོན་བདེ་བ་རྙེད་པ་དང་། །ཐུན་དང་ཞག་དང་ལོ་ཡི་བར། །ཇི་སྲིད་བསྐལ་
པའི་བར་དུ་ནི། །སངས་རྒྱས་བདེ་ཆེན་ཐོབ་པར་འགྱུར། །བདེ་གཤེགས་ཡོན་
ཏན་བསམ་•ཡས་ཐོབ། །ཐབས་ཀྱི་དམ་པ་མཆོག་ཡིན་ནོ། །སེམས་ཀྱི་སྒྲིབ་པ་
ཀུན་བྱང་སྟེ། །ཐམས་ཅད་ཀུན་མཁྱེན་ཡེ་ཤེས་ལྡན། །སངས་རྒྱས་ས་གཉིས་་་
27-598