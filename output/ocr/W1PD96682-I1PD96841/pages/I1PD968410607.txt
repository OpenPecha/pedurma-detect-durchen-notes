འཕགས་པ་ཀླུའི་རྒྱལ་པོ་མ་དྲོས་པས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།
५१९
བྱའོ།༑ །ཆོས་ཉིད་ཅེས་བྱ་བ་"ནི་འདི་ལྟ་སྟེ། ཆོས་ཐམས་ཅད་ཀྱི་དབྱིངས་སུ་
ཡང་དག་པར་གཞོལ་བའོ། །ཀླུའི་བདག་པོ་དེ་ལྟར་ན་གང་རྟེན་ཅིང་འབྲེལ་པར་
འབྱུང་བ་ལ་རྟོན་●པ་དེ་ནི་རྟོན་པ་བཞི་པོ་དེ་དག་ལ་རྟོན་པའོ།
།གང་རྟོན་པ་
བཞི་པོ་དག་ལ་རྟོན་པ་དེ་ནི་ཆད་པ་དང་རྟག་པ་ལ་རྟོན་པ་མ་ཡིན་ཏེ། དེའི་ཕྱིར་
སུས་རྟེན་ཅིང་འབྲེལ་པར་འབྱུང་བ་མཐོང་བ་དེས་ཆོས་མཐོང་ངོ་།
།སུས་ཆོས་
མཐོང་བ་དེས་དེ་བཞིན་གཤེགས་པ་མཐོང་ངོ་ཞེས་བྱའོ། །ཀླུའི་བདག་པོ་རྟེན་
ཅིང་འབྲེལ་བར་འབྱུང་བ་ཞེས་བྱ་བ་ནི་འབྲེལ་བར་འབྱུང་བ་མ་ཡིན་པའོ།
1
-
འབྲེལ་བར་འབྱུང་བ་མ་ཡིན་པ་"ནི་མི་སྐྱེ་བའོ། །མི་སྐྱེ་བ་ནི་ཆོས་སོ། །ཆོས་ནི་
འདོད་ཆགས་དང་བྲལ་བའོ།
།འདོད་ཆགས་དང་བྲལ་བ་ནི་དེ་བཞིན་གཤེགས་
པའོ།༑ །རྟེན་ཅིང་འབྲེལ་པར་འབྱུང་བ་ཞེས་བྱ་བ་"ནི་རྐྱེན་ལས་བྱུང་བ་སྟེ་བརྗོད་
དུ་མེད་པའི་ཆོས་ཉིད་དོ། །ཆོས་ཉིད་མངོན་པར་རྫོགས་པར་བྱང་ཆུབ་པའི་ཕྱིར་
དེ་བཞིན་གཤེགས་པའོ། །ཀླུའི་བདག་པོ་རྟེན་ཅིང་འབྲེལ་བར་འབྱུང་བ་ཞེས་བྱ་
བ་ནི་ཤེས་རབ་ཀྱི་མིག་གིས་ཆོས་མཐོང་བ་སྟེ། ཆོས་མཐོང་བ་ནི་དེ་བཞིན་་་
གཤེགས་པའོ། །ཀླུའི་བདག་པོ་ཆོས་ཉིད་དེ་ལྟ་བུ་ལ་མོས་པའི་བྱང་ཆུབ་སེམས་་
དཔའ་ནི་བག་ཡོད་པ་ཞེས་བྱའོ། །ཀླུའི་བདག་པོ་བྱང་ཆུབ་སེམས་དཔའ་བག་་་
ཡོད་པ་ནི་ཉོན་མོངས་པ་རྣམས་ལ་རྒྱུ་བར་མི་བྱེད་པ་དང་། འཕགས་པ་རྣམས་ལ་
དད་པར་བྱེད་པ་དང་། འཕགས་པ་མ་ཡིན་པ་རྣམས་ཡོངས་སུ་མི་གཏོང་བ་དང་།
འཕགས་པའི་རིགས་ཀུན་ཏུ་སྲུང་“བར་བྱེད་པ་དང་། དམ་པའི་ཆོས་ཡོངས་སུ་
སྲུང་“བར་བྱེད་པ་དང་། མང་དུ་ཐོས་པ་རྗེད་•པར་མི་བྱེད་པ་དང་། ཚུལ་
ཁྲིམས་ཀྱི་ཕུང་པོ་འདོར་བར་མི་བྱེད་པ་དང་། ཏིང་ངེ་འཛིན་གྱི་ཕུང་པོ་ཤིན་ཏུ་
དཀར་བར་བྱེད་པ་དང་། ཤེས་རབ་ཀྱི་ཕུང་པོ་ལས་མི་གཡོ་བ་དང་། རྣམ་པར་
58-589