བཀའ་འགྱུར། མདོ་སྡེ། ༼འིིིི༽
༦༣༨
བཞིན་གཤེགས་པའི་སྤྱོད་ཡུལ་"དུ་གནས་ཏེ།
ཁམས་གསུམ་ན་སྐུ་འབྱུང་བ་ཡང་
ཆོས་ཀྱི་སྐུ་རྣམ་པ་ལྔ་འབྱུང་ངོ་། །ལྔ་པོ་གང་ཞེ་ན། འདི་ལྟ་སྟེ། སྐུ་ཡང་དག་
པའི་ངོ་བོ་ཉིད་དང་། སྐུ་ཡོན་ཏན་ཅན་“དང་། སྐུ་ཆོས་ཀྱི་ངོ་བོ་ཉིད་ལས་སྐྱེས་
པ་དང་། སྐུ་སྤྲུལ་ཅིང་འབྱུང་བ་དང་། སྐུ་ནམ་མཁའ་ལྟ་བུ་དང་ལྔ་སྟེ། དེ་ལ་
སྐུ་ཡང་དག་པའི་ངོ་བོ་ཉིད་ཅེས་བགྱི་བ་ནི་ཡང་དག་པའི་འབྲས་བུའི་•མཆོག་་་
མཚན་མ་ʼཐམས་ཅད་ལས་འདས་པ་རང་གི་དབྱིངས་ལ་ཡུན་དུ་གནས་པས་“ན་་་་
སྐུ་ཡང་དག་པའི་ངོ་བོ་ཉིད་ཅེས་བགྱིའོ། །སྐུ་ཡོན་ཏན་ཅན་ཞེས་བགྱི་བ་ནི་སེམས་
ཅན་མྱ་ངན་ལས་བཟླ་བའི་སླད་དུ་སྤྱོད་པ་རྣམ་•པ་སྣ་ཚོགས་མཛད་ཅིང་དགེ་བ་
ཐམས་ཅད་ཕུན་སུམ་ཚོགས་པར་མཛད་པས་ན་སྐུ་ཡོན་ཏན་ཅན་ཞེས་བགྱིའོ། །
སྐུ་ ཆོས་ཀྱི་ངོ་བོ་ཉིད་ ལས་ སྐྱེས་ཞེས་བགྱི་བ་ནི་ཆོས་ཀྱི་མཚན་ཉིད་ཐམས་ཅད་་་
ཐུགས་སུ་ཆུད་དེ་མི་མཁྱེན་པ་“མི་མངའ། སྤྱོད་ཡུལ་དེ་ལ་ཡང་དག་པར་མཁྱེན་
པའི་སྟོང་པ་ཉིད་ལས་སྐྱེས་ཏེ། ཡང་དག་པར་རྫོགས་པས་ན་སྐུ་ཆོས་ཀྱི་ངོ་བོ་ཉིད་
ལས་སྐྱེས་ཞེས་བགྱིའོ། །སྐུ་སྤྲུལ་ཅིང་འབྱུང་བ་ཞེས་བགྱི་བ་ནི་དེ་བཞིན་གཤེགས་
པ་འཇིག་རྟེན་དུ་འབྱུང་ཡང་ལམ་རྒྱུད་ལྔར་དགེ་སྡིག་ཀུན་ལ་མངོན་པར་བསྟན་་་་
ཅིང་སྐྱབས་སུ་མི་མཛད་●པ་མ་∶མཆིས་ཏེ། སྤྲུལ་པའི་རྫས་ལས་མཚན་དུ་འགྱུར་
བས་ན་སྐུ་སྤྲུལ་ཅིང་འབྱུང་བ་ཞེས་བགྱིའོ། །སྐུ་ནམ་མཁའ་ལྟ་བུ་ཞེས་བགྱི་བ་ནི་
ནམ་མཁའ་མཐའ་ཡས་པས་ན་ཆོས་ཀྱི་སྐུ་ཡང་མཐའ་ཡས་སོ། །ནམ་མཁའ་ལ་
དཔག་པ་དང་གཞལ་དུ་མ་མཆིས་པས་ན་ཆོས་ཀྱི་སྐུ་ཡང་དཔག་ཅིང་གཞལ་དུ་མ་་
མཆིས་ཏེ། དེ་བཞིན་གཤེགས་པའི་སྐུ་ཡང་•ནམ་མཁའ་ཆེན་པོ་དང་འདྲ་བ་
སེམས་ཅན་ཡོངས་སུ་མྱ་ངན་ལས་འདའ་བའི་སླད་དུ་སྐུ་རྣམ་པ་ལྔར་སྟོན་པས་ན་་
དེ་བཞིན་གཤེགས་པ་ལ་སྐྱེ་བ་མི་མངའ། འགག་པ་མི་མངའ་བར་མངོན་ནོ། །
67-638