འཕགས་པ་མེ་ཏོག་གི་ཚོགས་ཞེས་བྱ་བ་ཐེག་པ་ཆེན་པོའི་མདོ།
རྟེན་ཐམས་ཅད་ཀྱི་མཆོག་གི་ཡེ་ཤེས་དམ་པ་མངའ་བ་ལ་དད་པ་ཐོབ་ནས་བདག་་་་
གིས་མིར་འགྱུར་བ་ལེགས་པར་ཐོབ་ཀྱིས∶། དེ་བཞིན་གཤེགས་པ་ཐམས་ཅད་
མཁྱེན་པའི་ཡེ་ཤེས་ཆེན་པོ་དང་ལྡན་པ་ལ་བདག་གིས་སེམས་བསྐྱེད་པ་གཅིག་ཙམ་་
ཡང་མོས་པར་བྱའོ་སྙམ་ནས་བདག་ཉིད་ཡང་དག་པར་དགའ་བར་བྱའོ། །དེ་
དག་གིས་བསྐལ་པ་སུམ་ཅུར་འཁོར་བ་ལ་རྒྱབ་ཀྱིས་ཕྱོགས་པ་●བྱས་པར་འགྱུར་རོ། །
སངས་རྒྱས་ཀྱི་ཞིང་སྟོང་ཕྲག་ལྔ་བཅུ་རྩ་ལྔ་ན། འཇིག་རྟེན་གྱི་ཁམས་རྒྱུ་བའི་་་
དབང་པོ་ ཞེས་བྱ་བ་ན། དེ་བཞིན་གཤེགས་པ་དགྲ་བཅོམ་ པ་ ཡང་ དག་པར་
ཡང་
རྫོགས་པའི་སངས་རྒྱས་སྤོས་ཀྱི་དབང་ཕྱུག་རྒྱལ་པོ་ཞེས་བྱ་བ་བཞུགས་ཏེ།
ཤཱ་རིའི་བུ་གང་དེ་བཞིན་གཤེགས་པ་སྤོས་ཀྱི་དབང་ཕྱུག་རྒྱལ་པོའི་མཚན་ཉན་པ་
དང་༑ དད་པ་སྐྱེད་པར་འགྱུར་བ་དང་། མོས་པར་བྱེད་ཅིང་ཐལ་མོ་སྦྱར་▪ཏེ་
ཚིག་འདི་སྐད་དུ། བཅོམ་ལྡན་འདས་དེ་བཞིན་གཤེགས་པ་སྤོས་ཀྱི་དབང་ཕྱུག་
རྒྱལ་པོ་ལ་ཕྱག་འཚལ་ལོ་ཞེས་ཟེར་ན་དེ་དག་གི་བསོད་ནམས་ཀྱི་ཕུང་པོ་【ཚད་མེད་
པར་འགྱུར་ཏེ། དེའི་ཕྱོགས་ཙམ་ཞིག་བསྟན་པར་བྱའོ། །ཡང་ཤཱ་རིའི་བུ་གང་
གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་
གྱིས་རབ་ཏུ་གང་བར་བྱས་ནས་སངས་རྒྱས་བཅོམ་ལྡན་འདས་ལ་ཉིན་རེ་ཞིང་སྦྱིན་
པ་ཕུལ་ཏེ། དེ་བཞིན་དུ་འབུལ་ཞིང་ལོ་སྟོང་དུ་ཕུལ་བ་བས། གང་གིས་དེ་
བཞིན་གཤེགས་པའི་མཚན་ཐོས་ནས་དད་པ་ཡང་དག་པར་སྐྱེད་པ་དང་། མོས་
པར་བྱེད་ཅིང་ཐལ་མོ་སྦྱར་ཏེ། བཅོམ་ལྡན་འདས་དེ་བཞིན་གཤེགས་པ་སྤོས་ཀྱི་
དབང་ཕྱུག་རྒྱལ་པོ་ལ་ཕྱག་འཚལ་ལོ་ཞེས་ཚིག་དེ་སྐད་དུ་སྨྲ་བ་འདིའི་བསོད་ནམས་
ཀྱི་ཕུང་པོ་ལ་སྔ་མའི་བསོད་ནམས་ཀྱི་ཕུང་པོས་བརྒྱའི་ཆར་ཡང་ཉེ་བར་མི་འགྲོ་བ་
ནས༑ དཔེར་ ཡང་ མི་ བཟོད་དེ། བསྐལ་པ་སུམ་ཅུར་འཁོར་བ་ ལ་རྒྱབ་ཀྱིས་
67-807