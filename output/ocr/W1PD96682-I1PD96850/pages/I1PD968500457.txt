འཕགས་པ་ཡང་དག་པར་སྤྱོད་པའི་ཚུལ་ནམ་མཁའི་མདོག་གིས་འདུལ་བའི་བཟོད་པ་ཞེས་བྱ་བ་ཐེག་པ་ཆེན་པོའི་མདོ།
༤༤༡
བརྩོན་འགྲུས་ཀྱིས་ཡང་དག་པར་སྤྱོད་པའི་ཚུལ་ནམ་མཁའི་མདོག་གིས་འདུལ་བའི་
བཟོད་པ་བསྒོམ་པར་འགྱུར་བ་ནི་གང་ཞེས་བྱས་པ་དང་། དེ་དག་གིས་སྨྲས་པ།
རྒྱལ་པོ་ཆེན་པོ་ཆོས་བཞི་དང་ལྡན་ན་རིགས་ཀྱི་བུ་བཟོད་པ་འདི་སྒོམ་པར་བྱེད་དོ། །
བཞི་གང་ཞེ་ན། ཕུང་པོ་དང་ཁམས་དང་སྐྱེ་མཆེད་ལ་རྟེན་པ་མེད་པ་དང་།
སྙིང་རྗེ་ཆེན་པོའི་ཐབས་ལ་མཁས་པ་རྒྱུན་མི་གཅོད་པ་དང་། རྟག་པ་དང་ཆད་པ་
མེད་པ་དང་། ཉན་ཐོས་དང་རང་སངས་རྒྱས་ཀྱི་ཐེག་པ་ལ་མི་འདོད་པ་དང་།
ཚུལ་གཅིག་གིས་ཆོས་ཐ མས་ཅད་ནམ་མཁའི་རང་བཞིན་ལྟ་བུར་ཤེས་པ་སྟེ།
རིགས་ཀྱི་བུ་ཆོས་འདི་བཞི་དང་ལྡན་ན་ཡང་དག་པར་སྤྱོད་པའི་ཚུལ་ནམ་མཁའི་་་་་
མདོག་གིས་འདུལ་བའི་བཟོད་པ་འདི་ཐོབ་•བོ།
།འདི་ལ་ལུང་བསྟན་པ་ན།
རྒྱལ་པོ་དེ་སྟན་●དེ་ལ་འདུག་སྟེ་རིགས་དང་འཐུན་པའི་སྒོ་ནས་འོད་ཟེར་འབྱུང་་་
བའི་བཟོད་པ་ཐོབ་པར་གྱུར་ནས་བྱང་ཆུབ་སེམས་དཔའ་དེ་དག་ལ་རྐང་པ་གཉིས་་
ས་ལ་བཙུགས་ཏེ་སྤྱི་བོས་ཕྱག་འཚལ་ནས་མཆོད་པ་སྣ་ཚོགས་བྱས་ཏེ་གཡས་ཕྱོགས་་
ནས་ལན་གསུམ་བསྐོར་བ་བྱས་ནས་འདུག་གོ། །བྱང་ཆུབ་སེམས་དཔའ་དེ་དག་
ཀྱང་རང་རང་གི་སངས་རྒྱས་ཀྱི་ཞིང་དུ་ཡང་དག་པར་ཞུགས་སོ། །དེ་ནས་ངས་
ཞང་བློན་“དང་། བློན་པོ་དང་། ཞམ་•རིང་བ“འཁོར་ལ་ཤེས་པར་བྱས་པ།
ང་ཉིན་ཞག་བདུན་དུ་སྲིད་དང་། ཕྱུག་པོ་དང་། ལོངས་སྤྱོད་དང་། ཀུན་ཏུ་
སྤྱོད་པ་དང་། ཁྱིམ་པའི་མཚན་མ་ཐམས་ཅད་སྤངས་ཏེ། དཀའ་ཐུབ་ཀྱི་ནགས་
ཚལ་དུ་འགྲོ་ཞིང་རྒ་ཤིའི་ཕ་རོལ་དུ་འགྲོ་བར་གྲོགས་པོ་དག་ཤེས་པར་གྱིས་ཤིག །
དེ་སྐད་ཅེས་བཀའ་སྩལ་པ་དང་། ཞང་བློན་“དང་། བློན་པོ་དང་། ཞམ་རིང་
བའི་འཁོར་དེས་འདི་སྐད་ཅེས་གསོལ་ཏོ། །རབ་ཏུ་བྱུང་བའི་ལྷའི་དུས་དེ་ནི་དེ་ལྟ་
མ་ལགས་སོ། །དེ་ཅིའི་སླད་དུ་ཞེ་ན། གང་སེམས་ཅན་བྱེ་བ་ཁྲག་ཁྲིག་བརྒྱ་སྟོང་
67-441