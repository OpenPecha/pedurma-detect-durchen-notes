२२२
བསྟན་འགྱུར། རྒྱུད།། ༼ཧུ༽ ༩༠
དེ་ནས་དཀྱིལ་འཁོར་བྲི་བའི་ཕྱིར། །ས་གཞི་བརྟག་ཅིང་སྦྱང་དང་བཟུང་།།
ཉེས་པ་མེད་པའི་ས་ཕྱོགས་འདིར། །བསྐྱེད་པའི་རིམ་པ་གསལ་བྱས་ནས། །བཾ་
ལས་བསྐྱེད་པའི་ལྷ་མོ་སེར། །མཛེས་པའི་རྒྱན་ལྡན་ལུས་ཕྱེད་སྣང་། །བུམ་པ་
འཛིན་ལ་མཆོད་ཅིང་བསྟོད།
།སྐྱོབ་པ་སངས་རྒྱས་ཐམས་ཅད་ཀྱི།
།སྤྱོད་པའི་
ཚུལ་དང་ཁྱད་པར་གྱིས། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་
གྱུར༑ །སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་བཅོམ་ལྟར། །དེ་་
བཞིན་བདག་གིས་བདུད་སྡེ་ལས། ། རྒྱལ་བར་བྱས་ཏེ་དཀྱིལ་འཁོར་བྲི།
།ལག་
པ་ས་ལ་བསྣུན་པ་ལས། །དགའ་བའི་མདངས་ལྡན་ལྷ་མོ་ཡིས། །ཁྱོད་ནི་སློབ་་
དཔོན་མཆོག་ཡིན་གྱིས། །དཀྱིལ་འཁོར་ལས་ནི་རབ་ཏུ་བསྒྲུབས། །བརྗོད་
ནས་ས་ལ་ཐིམ་པར་ལྟ། །ཕྱོགས་སྐྱོང་གཏོར་མ་དབུལ་བ་དང་། །འཐུན་པའི་
གྲོགས་དང་གསོལ་བ་གདབ། །རོ་བསལ་ཉེས་པ་སྤངས་པ་དེ། །འཐས་པར་
བཅག་ཅིང་རྣམ་ལྔ་དང་། །བདུད་རྩི་ལྔས་ནི་ཁྱབ་པར་བྱུགག །མེ་ཡིས་སྦྱང་
དང་སྔགས་ཀྱིས་ནི། །བྱིན་བརླབས་ལྷའི་ཁང་པར་བསམ། །བསྐྱེད་པའི་ཡན་
ལག་ཀུན་རྫོགས་པས། ། སློབ་དཔོན་དཀྱིལ་འཁོར་སྟེང་འདུག་ལ།
།སློབ་མ་
གུས་པས་སྤོས་ཐོགས་ཏེ། །མཆོད་ཅིང་བསྟོད་དང་གསོལ་བ་གདབ། །བཅོམ་
ལྡན་མགོན་པོ་ཚེ་དཔག་མེད། །སྐྱོན་གྱིས་མ་གོས་ལི་ཁྲི་ལྟར། །མངའ་དང་
མཉམ་པའི་སྐུ་མངའ་བ། །མཉམ་ཉིད་སྐུ་ལ་ཕྱག་འཚལ་བསྟོད། །ཡོན་ཏན་མ་
ལུས་བསྐྱེད་མཛད་ཅིང་། །ཡིད་བཞིན་ནོར་བུ་མཚུངས་ལྡན་པའིའི། །འགྲོ་བ་
སྐྱོབ་ལ་ཕྱག་འཚལ་བསྟོད། །ཚེ་དཔག་མེད་པ་གསུང་གི་བདག །འཆི་བདག་
མ་ལུས་འཇོམས་མཛད་པའི། །ཚེའི་དངོས་གྲུབ་གསོལ་བའི་སྐུ། །དཀྱིལ་
འཁོར་དམ་པ་བཤད་དུ་གསོལ། །དེ་ནས་རྡོ་རྗེ་སློབ་དཔོན་གྱིས། །དཀྱིལ་
47-282