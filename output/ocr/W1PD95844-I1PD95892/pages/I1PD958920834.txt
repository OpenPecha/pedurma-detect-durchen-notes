སྔགས་ཀྱི་རྒྱལ་པོའི་དམ་ཚིག་དངོས་གྲུབ་སྒྲུབ་པའི་ཐབས་ཞེས་བྱ་བ།
کالا
།སྤོགས་
དགོས་ཏེ་གདམས་པའི་མཆོག །དུང་དང་ར་གན་ཟངས་དང་ལྕགས། །སྣོད་
ཀྱི་བྱེ་བྲག་བསྟན་པའོ། །ལྷ་དང་འོད་ཟེར་འཁོར་ལོ་ལས། །སྒོམ་པའི་རིམ་པ་
དེ་ཡིས་ཤེས། །ཐུན་མོང་ལྷ་དང་ཁྱད་པར་ལྷ། །མཆོག་ཏུ་ཤིས་པའི་ལྷ་ཞེས་བྱ། །
བརྒྱད་དང་ཉེར་ལྔའི་དུས་སུ་ནི། །རབ་ཏུ་གནས་དང་སྒྲུབ་པ་དང་།
པའི་དབྱེ་བ་ཤེས་པར་བྱ། །སྔ་དྲོ་གུང་དང་ཉི་མའི་ཟེར། །དེ་བཞིན་དུས་ཀྱང་
ཤེས་པར་བྱ། །ཆུ་ས་མེ་ཡི་དབྱེ་བ་ཡིས། །བགྲང་ཕྲེང་གོས་དང་རང་མདོག་་་་
ཤེས༑ །མར་དང་སྦྲང་རྩི་བུ་རམ་དང་། །ཞོ་དང་འབྲུ་དང་རིན་ཆེན་ལྔ། །
དུག་ཡུངས་ཁྲག་སོགས་དབྱེ་བ་ཤེས། །མ་རུངས་ཞི་དང་ལོངས་སྤྱོད་རྒྱས།
དམིགས་བྱ་དབང་བསྡུད་ཚར་གཅོད་པ། །ནང་རེ་དུས་ཀྱི་དང་པོ་ལ། །གསང་
སྔགས་ཉི་ཤུ་རྩ་གཅིག་བཟླས། །ཟླ་བ་གཅིག་དང་གཉིས་དང་ནི། །གསུམ་དང་
བཞི་ན་འགྲུབ་པར་འགྱུར། །གཏོར་མ་མཆོད་པ་སྦྱིན་སྲེག་གིས། །ཐུན་མོང་
ཁྱད་པར་མཆོག་གི་ལྷ། །མཉེས་པར་བྱས་ལ་དངོས་གྲུབ་བླང་། །བར་ཆད་་
བསྲུང་བའི་ཆོ་ག་ལ། །རབ་ཏུ་འབད་པས་བསྒྲུབ་པར་བྱ། །ལུས་ངག་ཡིད་་་
ཀྱིས་སྦ་བར་བྱ། །ཧོར་པ་མི་རོ་རྒྱལ་པོ་བཞིན། །ཤིན་ཏུ་གསང་སྟེ་སྤྱད་ན་་་
འགྲུབ༑ །བླ་མ་དམ་ཚིག་ལྡན་པ་ལ། །ལུང་སྒྲུབ་པས་ནི་འདོད་པ་འགྲུབ། །
དེ་ཡིས་མན་ངག་ཤེས་པར་བྱ། །རབ་འབྲིང་ཐ་མའི་དབྱེ་བ་ཡིས། །རང་དང་
བསྒྲུབ་བྱའི་བསོད་ནམས་བརྟག །བསྒྲུབ་བྱའི་མཚན་ཉིད་དེ་ཡིས་ཤེས། །གྲུབ་
ནས་གཞན་ལ་ལུང་མི་དཔོག །སྒྲུབ་པོས་རབ་ཏུ་གནས་པ་དང་། །འཁོར་ལོའི་
རབ་གནས་གསོ་བར་བྱ། །ཆོས་དང་ལྡན་པའི་གང་ཟག་གིས། ། །ཆོས་ཀྱི་དོན་་
དང་སེམས་ཅན་དོན། །བསྟན་པའི་དོན་དུ་སྤྱད་པ་ན། །འགྲུབ་འགྱུར་འདི་ལ་
ཐེ་ཚོམ་མེད། །དེ་ལས་གཞན་པས་མི་འགྲུབ་སྟེ། །ལུས་ངག་ཉོན་མོངས་ཁོ་་་་་
47-763
1