2007
བསྟན་འགྱུར། རྒྱུད། ༽ ༩༢
དུ༑ དྲིལ་བུ་ཕུབ་དང་། ཏྲི་ཤུལ་དང་། ཐོད་པ་དང་། གཞུ་དང་།
ཞགས་པ་དང་། ནོར་བུ་དང་། པདྨ་དང་། དུང་དང་། མེ་ལོང་དང་།
ལྕགས་སྒྲོག་ཚངས་པའི་མགོ་བོའོ། །ཞབས་གཉིས་ནི། གཡས་དམར་བ།
གཡོན་དཀར་པོའོ། །ཡུམ་སེར་མོ་ཞལ་བཞི་མདུན་སེར་བ། གཡས་དཀར་་
གཡོན་དམར་བ། རྒྱབ་ནག་པ། ཕྱག་བརྒྱད་ཀྱིས་གཡས་དང་པོ་གྲི་གུག །
འོག་མ་ལྕགས་ཀྱུ། གསུམ་པ་ཅང་ཏེའུ། བཞི་པ་ཕྲེང་། གཡོན་པ་ཐོད་པ།
ཞགས་པ། པད་མ། ནོར་བུའོ། །ཤར་དུ་འབར་མ་ནག་མོ་ཞལ་བཞི་པ།
ཕྱག་བརྒྱད་ཀྱིས་སྤོས་དང་ཙན་དན་གུར་གུམ་གླ་རྩིའི་སྣོད་ཐོགས་པ། གཡོན་་
དྲིལ་བུ་པདྨ་ལྗོན་ཤིང་ཕྲེང་བའོ། །ལྷོར་འབར་མ་དམར་མོ་ཞལ་བཞི། ཕྱག་་
བརྒྱད་ཀྱིས་མར་མེ་དང་། དོ་ཤལ་དང་། ཅོད་པན་དང་། ལག་རྡུབ།
གོས་དང་སྐེགས་རེགས་དང་། རིན་པོ་ཆེ་དང་། བརྒྱན་དང་རྐང་དུང་འཛིན་
པའོ༑ །ནུབ་འབར་མ་སེར་མོ་ཞལ་བཞི་ཕྱག་བརྒྱད་མ། དུང་དང་གླིང་བུ་་་་
དང་། ནོར་བུ་དང་ཅང་ཏེའུ་དང༌། པི་ཝཾ་དང༌། རྔ་དང་འཁར་རྔ་དང་དུང་
འཛིན་པའོ། །བྱང་དུ་འབར་མ་དཀར་མོ་ཞལ་བཞི་ཕྱག་བརྒྱད་མ་འོ་མ་དང་ཆུ་་
དང་སྨན་དང་ཆང་དང་། བདུད་རྩི་དང་ཤ་དང་ཤིང་ཐོག་དང་ཟན་ནོ། །
མཚམས་རྣམས་སུ་དུ་བ་མ་ནག་མོ་དང༌་། དམིག་རྒྱུ་མ་དམར་མོ་དང་༌། མར་
མེ་སེར་མོ་དང་། མཁའ་གསལ་མ་དཀར་མོ་རྣམས་ཞལ་བཞི་ཕྱག་བརྒྱད་ཀྱིས་་་་
རང་གི་མདོག་དང་མཚུངས་པའི་རྔ་ཡབ་འཛིན་པའོ། །ཤར་གྱི་རྩིབས་ལ་དོན་ཡོད་
གྲུབ་པ་ཞལ་གསུམ་ནག་པོ་དང་དམར་བ་དང་དཀར་བའི་ཞལ་ལོ། །ཕྱག་དྲུག་་་
གིས་རལ་གྲི་དང་གྲི་གུག་དང་རྩེ་གསུམ་པ། གཡོན་གྱིས་ཕུབ་དང་ཐོད་པ་དང་ཁ་
ཏྲཾ་ཁ་འཛིན་པའོ། །ལྷོར་རིན་འབྱུང་དམར་པོ་དཀར་བ་དང་ནག་པའི་ཞལ།
47-1048