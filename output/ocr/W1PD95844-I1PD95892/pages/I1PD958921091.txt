११
བསྟན་འགྱུར། རྒྱུད།༽ ༩༢
པོའོ།༑ །ནུབ་ཏུ་ཁྱི་གདོང་མ་དམར་མོ་ནག་པ་དམར་བའི་ཞལ། སྟེང་དུ་ཁྱིའི་་་་་་
གདོང་པ་སེར་པོའོ། །བྱང་དུ་སེང་གདོང་མ་ལྗང་ཁུ་ནག་པ་དང་དཀར་བའི་ཞལ།
སྟེང་དུ་སེང་གདོང་དམར་པོའོ།
།ཕྱག་མཚན་ནི་དང་པོ་ན་གྲི་གུག་དང་ཐོད་པ།
འོག་མ་ན་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་མའོ། །ཐམས་ཅད་ཀྱང་ཁྲོ་བོའི་་
སྤྱན་གསུམ་གསུམ་དང་ལྡན་པ། རུས་པའི་རྒྱན་དྲུག་དང་ལྡན་པའོ། །ཡེ་ཤེས་པ་་་
སྤྱན་དྲང་ཞིང་མཆོད་ལ། སྔགས་ནི་དྷེ་བའི་ཙུའོ། །བསྟོད་པ་བྱས་ནས་དབང་་་་་་
བསྐུར་བ་ནི། དགྱེས་རྡོར་མཚོན་ཆ་མ་བཅོ་བརྒྱད་ལྷའི་ཆོ་གའོ། །
ཕྱག་དྲུག་པའི་མངོན་པར་རྟོགས་པ་ནི། ཕྱིའི་དཀྱིལ་འཁོར་སྔར་ལྟར་བསྐྱེད་
ལ༑ འདི་ལྟར་ལྷ་བསྒོམ་པ་ནི་རྡོ་རྗེའི་སྟེང་དུ་ཧཱུཾ་ལས་རྡོ་རྗེ། དེ་ལས་ཞལ་གསུམ་
ཕྱག་དྲུག་པ། ཞལ་གསུམ་ནག་པ་དང་། དཀར་བ་དང་། དམར་བ་ལ་སྤྱན་
གསུམ་གསུམ་ཡོད་པ། ཕྱག་གཡས་ཀྱིས་རྡོ་རྗེ་དང་མདའ་དང་རྩེ་གསུམ་པ་འཛིན་
པ་གཡོན་པ་གསུམ་གྱིས་དྲིལ་བུ་དང་། གཞུ་དང་། ཐོད་པའོ། །རྡོ་རྗེ་ལུ་གུ་རྒྱུད་
མ་གྲི་གུག་དང་ཐོད་པ་ཐོགས་པས་སྐུ་ལ་འཁྱུད་པ། འཁོར་གྱི་ལྷ་མོ་བཅུ་དྲུག་ནི་
གོང་དང་འདྲའོ། །སྤྱན་དྲངས་མཆོད་པ་བྱས་ནས་བཟླས་པ་ནི། ཨོཾ་ཀི་ཊི་ཀི་ཊི་ཧཱུཾ་
ཧཱུཾ་ཧཱུཾ་ཕཊ་སྭཱ་ཧཱ་ཞེས་བཟླས་ལ་བསྟོད་ཅིང་དབང་བསྐུར་བ་ནི་ཕྱག་དྲུག་པའིའོ།། །།
ཕྱག་བཞི་པའི་མངོན་པར་རྟོགས་པ་ནི་དལ་དང་ལྷ་མོ་རྣམས་སྔར་དང་འདྲ་
བ་ལས། གཙོ་བོ་ཞལ་ཅིག་ཕྱག་བཞི་པ། ནག་པོ་ཕྱག་དང་པོ་གཉིས་ཀྱི་རྡོ་རྗེ་
དང་ཐོད་པ་ཐུགས་ཀར་འཛིན་པ། འོག་མ་གཉིས་ནི་མདའ་གཞུའོ། །ཡུམ་་་་
བདག་མེད་མ་སྐུ་ལ་འཁྲིལ་བ། སྔགས་ནི་ཨོཾ་ཛྭ་ལ་ཛྭ་ལ་བྷོ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ།
47-1018