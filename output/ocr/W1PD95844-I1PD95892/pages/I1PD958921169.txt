کام هو
བསྟན་འགྱུར། རྒྱུད། ༼ཀི༽ ༩༢
རལ་གྲི་དང་། རྡོ་རྗེ་དང་། ཞགས་པའོ། །དབྱུག་པ་སྔོན་པོ་ནི་རྡོ་རྗེས་་་
མཚན་པའི་དབྱུག་པ་དང་རལ་གྲི་དང་འཁོར་ལོ་རྣམས་དང་། སྙིང་ཁར་སྡིགས་
འཛུབ་དང་བཅས་པའི་ཞགས་པ་དང་། པདྨ་དང་། དགྲ་སྟའོ། །སྟོབས་པོ་
ཆེ་ནི་རྩེ་གསུམ་དང་། རལ་གྲི་དང་། འཁོར་ལོ་དང་། སྙིང་ཁར་སྡིགས་་
འཛུབ་དང་བཅས་པའི་ཞགས་པ་དང་། པདྨ་དང་། དགྲ་སྟ་རྣམས་སོ། །
གཙུག་ཏོར་འཁོར་ལོ་བསྒྱུར་བའི་ནི་གཡས་པ་དང་གཡོན་པའི་ཕྱག་དང་པོ་གཉིས་
ཀྱིས་སྤྱི་བོར་གཙུག་ཏོར་འཁོར་ལོ་བསྒྱུར་བའི་ཕྱག་རྒྱ་དང་། འཁོར་ལོ་དང་།
པདྨ་དང་། སྡིགས་འཛུབ་དང། རལ་གྲིའོ། །གནོད་མཛེས་ནི་རྡོ་རྗེ་དང་་་
འཁོར་ལོ་དང་རིན་པོ་ཆེ་དང་། སྙིང་ཁར་སྡིགས་འཛུབ་དང་བཅས་པའི་ཞགས་
པ་དང་། པདྨ་དང་། རལ་གྲིའོ། །བཅུ་པོ་འདི་དག་ནི་དབུ་ལ་ཐོད་པ་ལྔས་
བརྒྱན་པ། འཁོར་ལོ་ལ་སོགས་པའི་ཕྱག་རྒྱ་ལྔས་བརྒྱན་པ། མི་མགོའི་ཕྲེང་བ་
སྐེ་ལ་འཆང་བ་རྣམས་གོ་རིམས་བཞིན་དུ་སྟེང་དང་ཕྱོགས་སུ་གནས་པ་རྣམས་ལ་མི་
བསྐྱོད་པ་དང་། རྣམ་སྣང་དང་། རིན་ཆེན་འབྱུང་ལྡན་དང་། འོད་དཔག་
མེད་དང་། དོན་ཡོད་གྲུབ་པ་དང་། ཡང་འོག་དང་མཚམས་ན་གནས་པ་་་
འོད་དཔག་
རྣམས་ལ་ནི་རྣམ་པར་སྣང་མཛད་དང་རིན་ཆེན་འབྱུང་ལྡན་དང་།
མེད་དང་། དོན་ཡོད་གྲུབ་པ་དང་། མི་བསྐྱོད་པའི་ཕྱག་རྒྱས་བརྟག་པའོ། །
གཞལ་ཡས་ཁང་གི་ལྟོ་བའི་དབུས་སུ་རྡོ་རྗེ་སེམས་དཔའ་ནི་འཛུམ་པ་དང་བཅས་་་
པའི་ཞལ་གསུམ་པ་སྟེ། སྔོན་པོ་དང་དམར་པོ་ནི་གཡས་དང་གཡོན་གྱི་ཞལ་ལོ། །
ཞལ་རེ་རེ་ལ་སྤྱན་གསུམ་གསུམ་དང་ལྡན་པ། སྐུ་མདོག་དཀར་པོ་ལ་ཅུང་ཟད་་་
དམར་བའི་མདངས་དང་ལྡན་པ། རལ་པའི་ཐོར་ཅོག་ནག་པོ་ལ་གནས་པའི་་་་་
ནོར་བུ་དང་སྣ་ཚོགས་རྡོ་རྗེ། དེའི་འོག་དུ་གཡོན་ངོས་སུ་གནས་པའི་ཟླ་བའི་འོད་
47-1096