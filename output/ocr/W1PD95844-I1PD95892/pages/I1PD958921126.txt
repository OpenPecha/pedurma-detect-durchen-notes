མངོན་པར་རྟོགས་པ་མུ་ཏིག་གི་ཕྲེང་བ་ཞེས་བྱ་བ།
7043
བཟླས་ནས་བསྟོད་དེ་དབང་བསྐུར་བ་ནི་དཔལ་དུས་ཀྱི་འཁོར་ལོའོ།།
འཇམ་པའི་རྡོ་རྗེ་བཞི་བཅུ་རྩ་གཉིས་ཀྱི་མངོན་པར་རྟོགས་པ་ནི། ཚོགས་
བསག་པ་དང་འབྱུང་བ་ལྔའི་དལ་གྱི་སྟེང་དུ་ཁཾ་ལས་གཞལ་ཡས་ཁང་ནང་རེ་དམིག་
དགུ་ལ་པདྨ་འདབ་མ་བརྒྱད་པས་སྐོར་བ་འཁྱམས་སྒོ་དང་བཅས་པ་བསྐྱེད་ལ་ཉི་ཟླ་
པད་མའི་སྟེང་དུ་འཇམ་པའི་རྡོ་རྗེ་སྐུ་མདོག་སེར་པོ་རྣམ་པར་སྣང་མཛད་ཀྱི་ངོ་བོ་
མཛེས་ཤིང་ཡིད་དུ་འོང་བ་ཞལ་གཡས་སྔོ། གཡོན་དཀར་བ། ཕྱག་དྲུག་་་་
གཡས་ཀྱིས་རལ་གྲི་དང་མཆོག་སྦྱིན་དང་མདའ། གཡོན་གྱིས་པོ་ཏི་དང་ཨུད་་་་་
པལ་དང་གཞུ་བསྣམས་པས་ཆོས་ཀྱི་དབྱིངས་ཀྱི་དབང་ཕྱུག་མ་རང་ལྟ་བུ་ལ་འཁྱུད་
པ༑ ཤར་དུ་མི་བསྐྱོད་པ་འཐིང་ཁ་དཀར་བ་དང་དམར་བའི་ཞལ། ཕྱག་་་་་
དྲུག་གིས་རྡོ་རྗེ་དང་ལྕགས་ཀྱུ་དང་མདའ་དང་གཞུ་དྲིལ་བུ་དང་ནུ་མ་འཛིན་པའོ། །
ལྷོར་རིན་འབྱུང་སེར་པོ་སྔོ་བ་དང་དཀར་བའི་ཞལ། ཕྱག་དང་པོ་གཉིས་རིན་་་་
ཆེན་དང་མཆོག་སྦྱིན་མཛད་པ། འོག་མ་ཐམས་ཅད་མི་བསྐྱོད་•པ་ལྟ་བུའོ། །
ནུབ་ཏུ་འོད་དཔག་མེད་དམར་པོ་ཞལ་གཡས་དཀར་གཡོན་སྔོ་བའོ།
།ཕྱག་དང་
པོ་གཉིས་པདྨ་ཁ་འབྱེད་པ་འོག་མ་བཞི་འདྲེའོ། །བྱང་དོན་ཡོད་གྲུབ་པ་ལྗང་ཁུ་་
ཞལ་དམར་བ་དང་དཀར་བའོ། །ཕྱག་དང་པོ་གཉིས་རྒྱ་གྲམ་དང་རལ་གྲི་འཛིན་
པ༑ འོག་མ་བཞི་འདྲ། ཟུར་བཞིར་སངས་རྒྱས་སྤྱན་དང་མ་མ་ཀི་དང་གོས་
དཀར་མོ་དང་སྒྲོལ་མ་བཞི་རིགས་བཞི་དང་སྐུ་མདོག་དང་ཞལ་དང་ཕྱག་མཚན་་་་
འཐུན་པའོ། །པདྨ་བརྒྱད་ལ་སེམས་མ་རྡོ་རྗེ་མ་དང་། རིན་ཆེན་རྡོ་རྗེ་མ་དང་།
ཆོས་ཀྱི་རྡོ་རྗེ་མ་དང༌་། ལས་ཀྱི་རྡོ་རྗེ་མ་དང་། ཙུན་དྷ་མ་དང་། རིན་ཆེན་
སྐར་མདའ་མ་དང༌་། ཁྲོ་གཉེར་མ་དང་། རྡོ་རྗེ་ལུ་གུ་རྒྱུད་མ་རྣམས་སྐུ་མདོག་
47-1053