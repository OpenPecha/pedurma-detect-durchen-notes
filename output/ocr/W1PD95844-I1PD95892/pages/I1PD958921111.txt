१०११
བསྟན་འགྱུར། རྒྱུད།
ལྕེ་འཛིན་མ་དཀར་མོ་ལྕེ་ཁར་བཅུག་པ། བྱང་དུ་ཐལ་མོ་སྦྱར་མ་སེར་མོ་སྤྱི་བོར་
ཐལ་མོ་སྦྱར་བ། ནུབ་ཏུ་འཇིགས་བྱེད་མ་ལྗང་ཁུ་ཁྲག་གི་ཕོར་པ་གསོལ་བ།
ལྷོར་ཀཾ་འཛིན་མ་ནག་མོ་གཏུན་ཤིང་འཛིན་པ། བྱང་ཤར་སྒེག་མོ་བསྒེག་པ།
ནུབ་བྱང་དུ་གར་མ་གར་བྱེད་པ། ལྷོ་ནུབ་ཏུ་གླུ་མ་ཁའི་ཐད་ཀར་སྡིགས་མཛུབ་
གཡོབ་པ། ཤར་ལྷོར་པི་ཝཾ་མ། པད་འདབ་བཅུ་དྲུག་ལ་ཤར་ལྷོར་མེ་ཏོག་མ་
དཀར་མོ། ལྷོ་ནུབ་ཏུ་བདུག་པ་མ་སེར་མོ།
ནུབ་བྱང་དུ་མར་མེ་མ་དམར་མོ།
བྱང་ཤར་དུ་དྲི་ཆབ་མ་ལྗང་ཁུ་ཤར་གྱི་འདབ་མ་གསུམ་ལ། པུ་ཀ་སི་དང་གྷསྨ་རི་
གཏུམ་མོ་གསུམ་བདུད་རྩིའི་སྣོད་འཛིན་པའོ། །བྱང་དུ་འཇིགས་བྱེད་མ་དང་།
འཁྲ་མོ་དང་ཤ་ཟ་མ་གསུམ་ཤ་ལྔས་བསྐང་བའི་སྣོད་འཛིན་པའོ། །ནུབ་ཏུ་དྲག་་
ཤུལ་མ་དང་འབར་མ་དང་། མི་སྡུག་མ་གསུམ་གཏོར་མའི་སྣོད་འཛིན་པའོ། །
ལྷོ་རུ་ཐོད་པ་མ་དང་། རྡོ་རྗེ་མ་དང་བུམ་པ་མ་རྣམས་གཏུང་བའི་སྣོད་འཛིན་་་
པའོ༑ །ཤར་སྒོར་ཁྱབ་འཇུག་ནག་པོ། བྱང་དུ་ཚངས་པ་སེར་པོ། ནུབ་ཏུ་
དབང་ཕྱུག་དཀར་པོ། ལྷོར་གདོང་དྲུག་དམར་པོ། དབང་ལྡན་དུ་དབང་པོ་་
སེར་པོ། ནུབ་བྱང་དུ་ཆུ་ལྷ་དཀར་པོ། ལྷོ་ནུབ་ཏུ་གཤིན་རྗེ་ནག་པོ་ཤར་ལྷོར་
ལུས་ངན་སེར་པོ། ཤར་གྱི་སྣམ་བུ་ལ་ཐོད་པའི་འཇིགས་བྱེད་དང་། ཁ་ཏྲཾ་ཁའི་་་་
སྲིན་པོ་ཚོགས་ཀྱི་དབང་ཕྱུག་དང་དྲིལ་བུའི་རྣ་བ་ཅན་རྣམས་དཀར་པོ། བྱང་དུ་
གཏུམ་པོའི་དབང་ཕྱུག །མྱུན་པའི་ལྷ། རིགས་ཀྱི་དབང་ཕྱུག །འཇིགས་སུ་
རུང་བ་རྣམས་སེར་པོ། ནུབ་ཏུ་དྲག་པོའི་འདོད་པས་ས་རི་དབང་ཕྱུག །ཏ་རུ་
འདུ་བྱེད། རྔ་སྒྲ་འཇིགས་བྱེད་རྣམས་དམར་པོ། ལྷོར་གཏུམ་པོ་དབང་ཕྱུག །
ཐ་ར་གྷ་དྲོ་དབང་ཕྱུག་མཆེ་བ་བ ཙིགས་པ། གཞུ་འཛིན་རྣམས་ནག་པོ། ཁྱབ་
འཇུག་ལ་སོགས་པ་ཉི་ཤུ་རྩ་བཞི་པོ་འདི་དག་ནི། ཞལ་ཅིག་པ། སྤྱན་གསུམ་པ།
47-1038