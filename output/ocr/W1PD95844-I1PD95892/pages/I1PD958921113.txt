7000
བསྟན་འགྱུར། རྒྱུད།༽ ༩༢
ཁྲག་འཐུང་བ། ལྷོར་ཀཾ་འཛིན་ནག་མོ་སྡིགས་མཛུབ་གསང་གནས་སུ་བཙུགས་པ་
ལྷ་མོ་བཅུ་གསུམ་པོ་ཐོད་པ་དང་རུས་པའི་བརྒྱན་བྱས་པ། རིགས་ལྔས་སོ་སོར་་་
དབུ་ལ་མཚན་པ། ཐུགས་ཁའི་ས་བོན་ནི་ཧཱུཾ་ངོ་། །སྔགས་ནི། ཨོཾ་ཧྲི་སྭཱ་ཧཱ་་་
ཞེས་པའོ། །དེ་ནས་དབང་བསྐུར་བ་ནི་རྡོ་རྗེ་གདན་བཞིའི་ཡུམ་བཀའོ། །
སངས་རྒྱས་ཐོད་པའི་མངོན་པར་རྟོགས་པ་ནི། ཚོགས་སོག་པ་སྔོན་དུ་་་་
སོང་ནས་འདིར་བྷཾ་ལས་གཞལ་ཡས་ཁང་། རྩིབས་བརྒྱད་པ་གསུམ་ལ་སྒོ་བཏོད་
པ༑
ལྷ་བསྐྱེད་པ་ནི་མི་རོའི་སྟེང་དུ་སངས་རྒྱས་ཐོད་པ། ཞལ་ཅིག་ཕྱག་བཞི་
པ༑
སྐུ་མདོག་མཐིང་། ཞབས་གཉིས་སྐྱིལ་ཀྲུང་ཕྱེད་པའི་གར་གྱིས་་་་་་
བཞུགས་པ།
ཕྱག་གཡས་གཉིས་ན་གྲི་གུག་དང་ཌཱ་མ་རུ། གཡོན་ན་ཐོད་པ་་་
དང་ཁ་ཊཾ་ཁ་འཛིན་པ། སྟག་གི་ཤམ་ཐབས་དང་གླང་པོ་ཆེའི་སྟོད་གཡོགས་དང་
རུས་པའི་རྒྱན་དྲུག་གསོལ་བ། མངའ་བདག་གི་བཙུན་མོ་ནི་སྣ་ཚོགས་རྡོ་རྗེ་མ་་་
དམར་མོ་ཞལ་ཅིག་ཕྱག་གཉིས་མ་ཡབ་ཀྱི་མགྲིན་པ་ལ་ཆགས་པའི་ཕྱག་གཡོན་པས་
ཁྲག་གི་རྒྱུན་འཛིན་པའི་ཐོད་པ་སྟོབ་པ། གཡས་གྲི་གུག་གདེངས་པའོ། །རྩིབས་ཀྱི་
ཤར་ནས་ནག་པོ་ལ་ལེགས་པའི་ཕྲེང་བ་ཅན་མ། བྱང་དུ་ཐོད་པ་ཅན་མ། ནུབ་
ཏུ་འཇིགས་ཅན་མ། ལྷོར་གཞན་གྱིས་མི་ཐུབ་མའོ། །མཚམས་བཞིར་འདོད་་
ཡོན་གྱིས་བསྐང་བའི་ཐོད་པ་བཞིའོ། །པདྨ་འདབ་མ་དམར་པོ་ལ་ཤར་ནས་དགེ་
བའི་སྐེ་རེགས་མ། བྱང་དུ་གཟུགས་ཅན་མ། ནུབ་ཏུ་རྣམ་པར་རྒྱལ་མ།
ལྷོར་འདོད་བྱེད་མ། བྱང་ཤར་ནག་མོ། ནུབ་བྱང་སྡོད་མ། ལྷོ་ནུབ་ཏུ་་་
འཕྲོག་མ། ཤར་ལྷོར་རྒྱ་མཚོ་ཆེན་མོ། རྩིབས་དཀར་མོ་བརྒྱད་པ་ལ། ཤར་དུ་་
སྒྲོལ་མ། བྱང་དུ་ལོ་ག་མ། ནུབ་ཏུ་ལེགས་མཐོང་སྣུམ། ལྷོར་མི་ཐུབ་མ།
47-1040