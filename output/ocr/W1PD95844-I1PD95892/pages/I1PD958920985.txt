༩༡༢
བསྟན་འགྱུར། རྒྱུད།། ༽ ་༩༢ /7སྐྱུ་ཨཋཌ
མི་དང་མི་མ་ཡིན་པ་དང་། །སའི་བདག་པོ་ལྷ་དང་ཀླུ། །ཡུལ་དེར་གནས་པའི་
འབྱུང་པོ་དང་། །སྡེ་བརྒྱད་ས་ལྷའི་ལྷ་མོ་ལ། །ས་འདི་བླང་བའི་དོན་དུ་ཡང་། །
གཏོར་མ་སྦྱིན་དང་མཆོད་སྦྱིན་དང་། །ས་བཟུང་བ་ནི་རྣམ་པ་གཉིས། །སའི་
ལྷ་མོ་བཟུང་བ་ནི། །ལྷ་མོ་སྤྱན་དྲངས་མཆོད་བསྟོད་བྱ། །དགྱེས་ནས་གནང་་
བ་བྱིན་བྱས་ཏེ།
།ཐིམ་སྟེ་ཁས་བླངས་དོན་སྒྲུབ་པའོ། །སློབ་དཔོན་བདག་ཉིད་
ལྷའི་ང་རྒྱལ་དང་ལྡན་པའི་མདུན་དུ་མཎྜལ་བྱས་ལ་མེ་ཏོག་བཀོད་དྲིའི་ཐིག་ལེ་བྱ།
དེར་བཾ་སེར་པོ་ལས་ལྷ་མོ་སེར་མོ་བུམ་པ་ཐོགས་པ་བསྐྱེད་དེ། ཡེ་ཤེས་པ་བསྟིམ་
པ་མཆོད་ཡོན་དང་བཅས་པ། མཆོད་པ་ཐམས་ཅད་ཀྱིས་མཆོད་ནས།
བསྟོད་ལ་གསོལ་བ་བཏབ་པ་ནི། ཨོཾ་རྣལ་འབྱོར་བདག་གི་དཀྱིལ་འཁོར་བྲི། །
མ་མ་རིན་ཆེན་སྣ་ཚོགས་འཛིན། །དཔལ་ལྡན་ཧེ་རུ་ཀ་མཆོད་ལ། །ལྷ་མོ་ཁྱོད་
ནི་དཔང་མཛོད་ཅིག་ཅེས་བརྗོད་པས། དྲིལ་བུ་བཀྲོལ་ལ་ཡེ་ཤེས་གཤེགས།
དམ་ཚིག་པ་དེ་དེ་ལྟར་ལེགས་སོ་གསུང་ནས་ས་ལ་ཐིམ་པར་བསམ་མོ། །ཡང་ན་
རང་གི་ལྷག་པའི་ལྷའི། །འཁོར་ལོ་བར་སྣང་བཞུགས་པ་ལ། །མཆོད་བསྟོད་་་
གསོལ་བ་བཏབ་པ་ཡིས། །བཀའ་གནང་ལུང་བསྟན་གནང་བ་ཐོབ་རྣལ་འབྱོར་དང་་་་་
རྗེས་སུ་རྣལ་འབྱོར་དང་རྣལ་འབྱོར་ཆེན་པོ་དང་ཤིན་ཏུ་རྣལ་འབྱོར་ལ་སོགས་བསྒོམས་པས། །རྣལ་འབྱོར་པ་
ལ་རང་གི་ལྷག་པའི་ལྷས་གསལ་བར་བསྟནན། །ས་བཅད་པ་ལ་ལྷ་མོ་དེ། །ནམ་མཁའ་
ལ་ནི་བཞུགས་པར་བསམ། །མཆོད་ཅིང་བསྟོད་པས་དགྱེས་གྱུར་ནསས། །
བསྲུང་ཞིང་ཡེ་ཤེས་ཀྱི་ལྷ་མོ་དེས་གཟིགས་ཟེར་བདག་ལ་དགྱེས་པར་བསམ། །དེ་ནས་སྟེག་བུ་
བརྩིགས་བྱས་ཏེ། །སའི་རོ་ཤིང་གི་རོ་སོལ་བ་སྣོད་ཀྱི་རོ་གྱོ་དུམ་མིའི་རུས་པ་གོས་ཀྱི་རོ་རེ་བ་ཟས་ཀྱི་རོ་དང་་
འབྲུའི་རོ་ཕུབ་མ་རྣམས་སོ་ལྔ་བསལ་བ་ཡིས། །སྦྱངས་པ་སྔོན་དུ་འགྲོ་བར་བྱ། །དེ་ནས་
དཀྱིལ་འཁོར་བཞེངས་འདོད་པའི། །ས་གཞི་དེར་ན་"དབུས་སུ་ཡང་། །བར་
47-912