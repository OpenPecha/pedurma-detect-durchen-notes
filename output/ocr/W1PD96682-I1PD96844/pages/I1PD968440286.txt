२७
བཀའ་འགྱུར། མདོ་སྡེ། ༼༽ ༦༡
ཐམས་ཅད་ཀྱི་དབང་གི་“དམ་པའི་ཕ་རོལ་ཏུ་སོན་པ། སྤྱོད་ལམ་ཞི་བ་དང་།
རྣམ་པར་གྲོལ་བ་དང་། མ་བརྟགས་པ་དང་ལྡན་པ་ཤ་སྟག་ལ་
དུལ་བ་དང་།
འདི་ལྟ་སྟེ། ཚེ་དང་ལྡན་པ་ཀུན་དགའ་བོ་གང་ཟག་གཅིག་ནི་མ་གཏོགས་●ཏེ།
དེ་ཡང་བཅོམ་ལྡན་འདས་ཀྱིས་ཉམས་སུ་ལེན་པར་བཀའ་སྩལ་ཏེ། ཚེ་འདི་ཉིད་
ལ་ལུང་བསྟན་པ་དང་། བྱང་ཆུབ་སེམས་དཔའ་སྟོང【ཐམ་པ་●ཐམས་ཅད་ཀྱང་
ཕྱིར་མི་ལྡོག་པ། ཐམས་ཅད་ཀྱང་གཟུངས་ཐོབ་པ། ཐམས་ཅད་ཀྱང་མཉམ་པ་
ཉིད་ཀྱི་བཟོད་པ་དང་ལྡནན་པ། ཐམས་ཅད་ཀྱང་ཇི་སྐད་སྨྲས་པ་དེ་བཞིན་དུ་བྱེད་
པའི་ས་ཐོབ་པ། མཁས་པ། དྲང་པོ། དད་པ་དང་ལྡན་པ། རྟོག་པ་མང་བ།
དང་བ་གཙོ་བོར་བྱེད་པ། བཞིན་འཛུམ་པ། ཁྲོ་གཉེར་མེད་པ། གཡོ་མེད་པ།
བསྒྲུབ་∶པ་དང་ལྡན་པ། ཆོས་ཐམས་ཅད་ཀྱི་རང་བཞིན་རྗེས་སུ་རྟོགས་པ།
ཆོས་བསྟན་པས་ཡོངས་སུ་མི་སྐྱོ་བ། སངས་རྒྱས་ཀྱི་ཡེ་ཤེས་ཡང་དག་པར་སྐྱེས་པ་
ཡོངས་སུ་སྨིན་པར་བྱེད་པ། ལྡེམ་པོ་དག་ལ་ཕྱིན་ཅི་མ་ལོག་པའི་བཟོད་པ་དང་
ལྡན་པ། ཡུལ་ཐམས་ཅད་ཕྱིན་ཅི་མ་ལོག་པའི་ས་དང་ལྡན་པ། དུས་ཤེས་པ།
ཚོད་ཤེས་པ། སྐབས་ཤེས་པ། རན་པ་ཤེས་པ། རྒོད་པ་མེད་པ། ཁེངས་པ་
མེད་པ། སྤྱོད་ལམ་ཐ་མལ་པ་ཕུན་སུམ་ཚོགས་པ། སྟོང་པ་ཉིད་ཀྱི་ཏིང་ངེ་
འཛིན་ལ་མཁས་པ། འབྱུང་བ་དང་འཇིག་པ་ཡོངས་སུ་སྤངས་པ། སྨོན་པ་མེད་
པའི་ཏིང་ངེ་འཛིན་དང་ལྡན་པ། འཁོར་བ་ལ་“ཡུན་རིང་དུ་སྤྱོད་པ་ལ་ཞུགས་པ།
མཚན་མ་མེད་པའི་ཏིང་ངེ་འཛིན་དང་ལྡན་པ། སྤྲོས་པའི་རྣམ་པ་ཐམས་ཅད་ཀྱི་
མཚན་མ་ལེགས་པར་བཟུང་བ། སེམས་ཅན་ཡོངས་སུ་སྨིན་པར་བྱ་བ་ལ་མཁས་
པ༑ འདུ་ཤེས་ཐམས་ཅད་དང་བྲལ་བ། ཉན་ཐོས་ཀྱི་ཐེག་པ་རྣམ་པར་གཞག་
པ་ལ་མཁས་པ། ཆོས་བསྟན་པ་ཡང་དག་པར་དབྱེ་བར་•འཇུག་པར་བྱེད་པ།
61-264