འཕགས་པ་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ། ༣༦༡
ཆོས་ཀྱི་འཁོར་ལོ་བསྐོར་བ་གྲངས་མེད་པ་དང་། ཆོས་ཐ་དད་པ་ཉིད་གྲངས་མེད་
པ་སྟོན་ཏེ་གནས་ནས་ཀྱང་མི་གཡོ།འོ། །འཇམ་དཔལ་དེ་ལྟར་ན་དགེ་བའི་བཤེས་
གཉེན་རྣམས་ནི་ཡོན་ཏན་བསམ་གྱིས་མི་ཁྱབ་པ་དང་ལྡན་པ་ཡིན་ནོ།
།འཇམ་
1
དཔལ་དེ་ལྟ་བས་ན་བྱང་ཆུབ་སེམས་དཔས་“དེ་བཞིན་གཤེགས་པ་ལ་བྱ་བ་བཞིན་་་
དུ་དགེ་བའི་བཤེས་གཉེན་རྣམས་ལ་བསྟེན་པར་བྱའོ། །བསྙེན་པར་བྱའོ།
བསྙེན་བཀུར་བྱའོ། །འཇམ་དཔལ་མི་དགེ་བའི་བཤེས་གཉེན་རྣམས་ནི་བྲག་གི་བྱ་
སྐྱིབས་རབ་ཏུ་འབར་བ་བཞིན་དུ་ཡོངས་སུ་སྤང་བར་བྱའོ། ། དེ་ཅིའི་ཕྱིར་ཞེ་ན།
འཇམ་དཔལ་མི་དགེ་བའི་བཤེས་གཉེན་∶ལ་བསྟེན་ན་བྱང་ཆུབ་སེམས་དཔའི་་་
སེམས་དང་འདུ་ཤེས་ཕྱིན་ཅི་ལོག་ཏུ་འགྱུར་རོ། །སེམས་ཕྱིན་ཅི་ལོག་ཏུ་གྱུར་ན་
ཀུན་དུ་འཁྲུལ་པར་འགྱུར་རོ། །སེམས་ཀུན་དུ་འཁྲུལ་པར་གྱུར་ན་རྣམ་པར་
རྨོངས་པར་འགྱུར་རོ། །སེམས་རྣམ་པར་རྨོངས་ན་སྐྲག་པར་འགྱུར་རོ། །སེམས་
སྐྲག་པར་གྱུར་ན་བྱང་ཆུབ་ཀྱི་སེམས་འདོར་བར་འགྱུར་རོ། །བྱང་ཆུབ་ཀྱི་སེམས་
བོར་ན་ལྷ་ཡོངས་སུ་གཏོང་བར་འགྱུར་རོ། །ལྷ་ཡོངས་སུ་བཏང་•ན་ལྷ་རྣམས་
ཀྱང་དེ་ལ་བསྔགས་པ་མ་ཡིན་པ་སྨྲ་བར་འགྱུར་རོ། །ཀླུ་རྣམས་དང་། གནོད་
སྦྱིན་རྣམས་དང་། དྲི་ཟ་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་
པོ་རྣམས་དང་། མི་རྣམས་དང་●། མི་མ་ཡིན་པ་རྣམས་ནས་སངས་རྒྱས་ཀྱི་
བར་●དག་ཀྱང་དེ་ལ་བསྔགས་པ་མ་ཡིན་པ་སྨྲ་བར་འགྱུར་རོ། །འཇམ་དཔལ་
དེ་ལྟ་བས་ན་བྱང་ཆུབ་སེམས་དཔས་དགེ་བའི་བཤེས་གཉེན་རྣམས་ལ་བསྟེན་པར་་་
བྱའོ།༑ །བསྙེན་པར་བྱའོ། །བསྙེན་བཀུར་བྱའོ། །འཇམ་དཔལ་དཔེར་ན་
སྐྱབས་ཞེས་“བྱ་བའི་སྨན་ནི་གནོད་སེམས་ཀྱི་སེམས་དང་ལྡན་པའམ། དང་བའི་
སེམས་དང་ལྡན་པས་མཐོང་ཡང་རུང་སྟེ། ཐ་ན་དུད་འགྲོའི་སྐྱེ་གནས་སུ་སོང་བ་
61-361