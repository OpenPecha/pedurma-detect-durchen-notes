བཀའ་འགྱུར། མདོ་སྡེ། ༼༽ ༦༡
५२०
ཟེར་རོ●།
།དེ་ནས་བུ་མོ་བཟང་ལེན་ལྡན་གྱིས་བུམ་པ་བླངས་“ནས་ཨུད་པ་ལ་
བདུན་བཅུག་སྟེ།
གྲོང་ཁྱེར་དུ་སོང་ནས་བྲམ་ཟེའི་ཁྱེའུ་སྤྲིན་མཐོང་བ་དང་མདུན་
དུ་འདུག་སྟེ་འདི་སྐད་ཅེས་སྨྲས་སོ། །བྲམ་ཟེའི་ཁྱེའུ་ཅི་ཚོལ། བུ་མོ་མེ་ཏོག་
ཚོལ་ལོ། །སྨྲས་པ། བྲམ་ཟེའི་ཁྱེའུ་ཅི་བྱ། སྨྲས་པ། བུ་མོ་བསྐྱེད་པར་བྱའོ། །
བུ་མོས་སྨྲས་པ། ཨུད་པ་ལ་བཏོགས་●ཟིན་པ་གང་དག་ཡང་སྐྱེ་བར་འགྱུར་བ་
ནི་ཁོ་མོས་ནམ་ཡང་མ་ཐོས་མ་མཐོང་ངོ་། །སྨྲས་པ། བུ་མོ་གང་ལ་བསྐྱེད་པ་
ཙམ་གྱིས་སྐྱེ་བའི་བསོད་ནམས་ཀྱི་ཞིང་དེ་ལྟ་བུ་ལ་【བསྐྱེད་དོ། །དེས་སྨྲས་པ།
གལ་ཏེ་ཁོ་མོ་གང་དང་གང་དུ་སྐྱེས་པའི་སྐྱེ་བ་ཐམས་ཅད་དུ་ཁྱོད་ཁོ་མོའི་ཁྱིམ་ཐབ་་
ཏུ་འགྱུར་བ་“དམ་འཆའ་ན་དེའི་ཕྱིར་ཨུད་པ་ལ་སྦྱིན་ནོ། །དེ་ནས་བྲམ་ཟེའི་ཁྱེའུ་
་འདི་སྙམ་དུ་སེམས་ཏེ། བདག་ནི་དགོན་པ་དང་རབ་ཏུ་དབེན་པ་ན་གནས་
པ་ཡིན་ལ། བུད་མེད་ནི་རྒོད་པ། འཕྱར་བ། དགེ་བའི་རྩ་བའི་བར་ཆད་བྱེད་
པ་ཡིན་པས་བུད་མེད་འདིས་ཅི་ཞིག་བྱ་སྙམ་མོ། །ལན་བདུན་གྱི་བར་དུ་སྨྲས་པ་
དང་༑ དེ་བཞིན་དུ་གྱུར་ཅིག་ ཅེས་སྨྲས་སོ།
།དེ་ནས་དེའི་ཚེ་བཅོམ་ལྡན་
འདས་ཀྱིས་ཚིགས་སུ་བཅད་པ་འདི་དག་བཀའ་སྩལ་ཏོ། །འདི་སྐད་ངས་ཐོས་
སྔོན་སྲིད་ན། །སངས་རྒྱས་མར་མེ་འཇིག་རྟེན་བྱུང་། །འཁོར་ནི་མང་པོ་བདུན་
སྟོང་དང་། །པད་མ་ཅན་དུ་དེ་ཕྱིན་ཏོ། །དེ་ཡི་ཕྱིར་ནི་རྒྱལ་མཚན་བསྒྲེངས∶། །
རྔ་ནི་བརྒྱ་ཕྲག་དེ་ཕྱིར་བརྡུངས། །གྲོང་ཁྱེར་ཐམས་ཅད་ཀུན་སྦྱངས་“ཤིང་། །
ལམ་སྲང་བཞི་ནི་དེ་ཕྱིར་བརྒྱན།
།གྲོང་ཁྱེར་བརྒྱན་པ་དེ་མཐོང་ནས། །བྲམ་
ཟེའི་ཁྱེ་འུས་དྲིས་པ་ནི། །གང་གི་ཕྱིར་ནི་རྒྱལ་མཚན་བསྒྲེངས། །གང་ཕྱིར་རྔ་
ནི་བརྒྱ་ཕྲག་བརྡུངས། །གྲོང་ཁྱེར་ཐམས་ཅད་ཀུན་སྦྱངས་ཤིང་། །གང་ཕྱིར་
ལམ་སྲང་བཞི་བརྒྱན་པའི། །བསམ་པ་དེ་ནི་ལུང་སྟོན་ཅིག །རིག་བྱེད་ཤེས་
61-524