འཕགས་པ་སངས་རྒྱས་ཀྱི་སྟོབས་སྐྱེད་པའི་ཆོ་འཕྲུལ་རྣམ་པར་འཕྲུལ་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ།
74
ནས་●གཅིག་ཏུ་བརྒྱུད་པ་འདི་“ལྟ་བུས་བསྐལ་པ་དུ་●མ་འདས་ཀྱང་གོས་དེ་བགོས་
སོ་ཤེའམ∶། བོར་རོ། །ཞེས་མི་རྟོག་རྣམ་པར་མི་རྟོག་གིས་●དེ་ནི་ལུས་ཀྱི་དབང་
དུ་འགྲོའོ། །རིགས་ཀྱི་བུ་དེ་བཞིན་དུ་གང་གི་ཚེ་འཚོ་བའི་ཁམས་དེས་ལུས་
ཡང་སར་“པ་གཞོན་ནུ་གཞན་བཙལ་ཏེ།
དེ་དེའི་ལས་བྱེད་ཅིང་དེ་བགོས་ནས་
འཇིག་པ་དང་། འགྱེལ་བའི་མཐར་གྱུར་པ་མཐོང་བ་དེའི་ཚེ་ལུས་དེ་བོར་ནས་
བདེ་བ་དང་སྡུག་བསྔལ་མྱོང་བར་འགྱུར་རོ། །ཇི་ལྟར་རང་གི་བསོད་ནམས་ལས་
སྐྱེས་པའི་གོས་དེ་འཇམ་པ་དང་། སྲ་བ་དང་། རྩུབ་པའི་བགོ་བ་དེ་བཞིན་དུ་
འཚོ་བའི་ཁམས་ཀྱིས་བགོ་བ་ལྟ་བུའི་ལུས་བླངས་ཏེ། ཇི་ལྟར་རང་གི་ལས་ཀྱི་རྐྱེན་
གྱི་●དགེ་བའི་རྩ་བ་ལས་སྐྱེས་པ་བཞིན་དུ་●ལྷ་དང་། རྒྱལ་པོ་དང་། སེམས་
ཅན་དམྱལ་བ་དང་། དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་
རྣམས་སུ་སྐྱེ་བར་འགྱུར་ཏེ། ལུས་དེ་ཡང་འཚོ་བའི་ཁམས་ཀྱི་དབང་གིས་འགྲོ་
ཞིང་འཚོ་བའི་ཁམས་ཀྱིས་ཡོངས་སུ་བཏང་ཡང་མི་རྟོག །རྣམ་པར་མི་རྟོག་གོ།
རིགས་ཀྱི་བུ་དེ་བཞིན་དུ་ལུས་གོས་ལྟ་བུར་བལྟ་བར་བྱའོ། །རིགས་ཀྱི་བུ་འདི་ལྟ་
སྟེ།༑ དཔེར་ན་སྦྲུལ་ནི་ལས་ཀྱི་རྐྱེན་གྱིས་དུས་ཀྱི་མཐར་ཤུན་པ་དེ་བོར་ནས་རང་
གི་ལུས་ཀྱི་གཟུགས་ཀྱིས་འགྲོ་ཞིང་འོང་སྟེ། བདེ་བ་དང་སྡུག་བསྔལ་མྱོང་བར་
གྱུར་ཀྱང་ཤུན་པ་དེ་མི་རྟོག །རྣམ་པར་མི་རྟོག་གོ། །དེ་བཞིན་དུ་འཚོ་བའི་
ཁམས་ནི་སྦྲུལ་ལྟ་བུར་བལྟའོ། །རིགས་ཀྱི་བུ་འདི་ལྟ་སྟེ། དཔེར་ན་ཤིང་ལོ་མ་
དང་འདབ་“མར་ལྡན་པར་གྱུར་པ་ལས། ཡང་དུས་ཀྱི་རྐྱེན་གྱིས་འཇིག་པ་དང་
ལྟུང་བར་མཐར་འགྱུར་བའི་ཆོས་ཅན་དུ་●གྱུར་ནས་ཕྱིས་ཡང་དུས་ཀྱི་རྐྱེན་གྱིས་མྱུ་་་
གུ་དང་། ཡལ་ག་དང་། འདབ་མ་དང་། མེ་ཏོག་དང་། འབྲས་བུ་རྣམས་
ལེན་ཏེ།
རིགས་ཀྱི་བུ་དེ་བཞིན་དུ་ལས་ཀྱི་རྐྱེན་གྱིས་སྐྱེ་བ་དང་འགག་པར་བལྟའོ།།
61-415