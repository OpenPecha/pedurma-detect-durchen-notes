བཀའ་འགྱུར། _ མདོ་སྡེ། ༼༽ ༤༩
७१२
འབྲེལ་ཞིང་འཇིག་པས། ཇི་ལྟར་འོ་མ་ལས་ཞོར་འགྱུར་བ་ལ་སོགས་པའི་བྱེ་བྲག་
ཐ་དད་པ་མཐོང་བར་མི་ནུས་པ་དེ་བཞིན་དུ་དངོས་པོ་ཐམས་ཅད་ལ་ཡང་རྣམ་་་
པར་འཇིག་པའི་མི་རྟག་པ་ཉིད་དུ་●འཇུག་གོ་ཞེས་ཟེར་རོ། །ཁ་ཅིག་ནི་དངོས་པོ་
མི་རྟག་པ་ཉིད་དོ་ཞེས་ཟེར་རོ།
།ཁ་ཅིག་ནི་དངོས་པོའི་དངོས་པོ་མེད་པ་མི་རྟག་
པ་ཉིད་དོ་•ཞེས་ཟེར་རོ།
།ཁ་ཅིག་ནི་ཆོས་ཐམས་ཅད་མི་སྐྱེ་བས་མི་རྟག་པ་ཉིད་
དེ༑ ཆོས་ཐམས་ཅད་ཀྱི་ནང་དུ་འཇུག་པའོ་ཞེས་ཟེར་རོ། །དེ་ལ་བློ་གྲོས་ཆེན་པོ་
དངོས་པོ་མེད་པ་མི་རྟག་པ་ཉིད་ཅེས་བྱ་བ་ནི་འདི་ལྟ་སྟེ།
འབྱུང་བ་ཆེན་པོ་བཞི་
དང་༑ འབྱུང་ འབྱུང་བ་ལས་གྱུར་པའི་རང་གི་མཚན་ཉིད་འཇིག་ཅིང་“འབྱུང་བ་ཆེན་
པོ་བཞིའི་རང་བཞིན་ནི་མི་དམིགས་པ་དང་མི་སྐྱེ་བའོ། །དེ་ལ་མི་སྐྱེ་བའི་མི་རྟག་
པ་ཞེས་བྱ་བ་དེ་ནི་རྟག་པ་དང་། མི་རྟག་པ་ཡིན་པས་ཆོས་ཐམས་ཅད་ཡོད་པ་
དང་མེད་པ་མི་སྐྱེ་བ་དང་། རྡུལ་ཕྲ་མོའི་བར་དུ་རབ་ཏུ་བཤིག་སྟེ། མི་མཐོང་
བ་འདི་ནི་མི་སྐྱེ་བའི་དོན་ཡིན་གྱི་སྐྱེ་བ་ནི་མ་ཡིན་པས་འདི་ནི【མི་སྐྱེ་བའི་•མི་རྟག་་་
པ་ཉིད་ཀྱི་མཚན་ཉིད་ཡིནན་ཏེ། འདི་ཁོང་དུ་མ་ཆུད་པ་ནི་མུ་སྟེགས་ཅན་རྣམས་ཀྱི་
སྐྱེ་བ་མི་རྟག་པའི་དོན་དུ་ལྷུང་བར་འགྱུར་རོ།
།བློ་གྲོས་ཆེན་པོ་དངོས་པོ་མི་རྟག་
པ་ནི་རང་གིས་“བློས་རྣམ་པར་བརྟགས་པ་སྟེ། རྟག་པ་དང་། མི་རྟག་པའི་
དངོས་པོ་ནི་མ་ཡིན་ནོ། །དེ་ཅིའི་ཕྱིར་ཞེ་ན། འདི་ལྟ་སྟེ། མི་རྟག་པ་ནི་རང་
གི་ངོ་བོ་ཉིད་ཀྱིས་མི་འཇིག་གོ། །བློ་གྲོས་ཆེན་པོ་འདི་ནི་དངོས་པོ་ཐམས་ཅད་ཀྱི་
དངོས་ པོ་ མེད་ པའི་ ཕྱིར་ ● མི་ རྟག་ པའི་ བྱ་ བའོ། ། མི་ རྟག་ པ་ མ་ གཏོགས་ ་ ་
པར་གཞན་གང་ཡང་ཆོས་ཐམས་ཅད་ཀྱི་དངོས་པོ་དངོས་པོ་མེད་པར་བྱེད་པ་མི་་་
དམིགས་ཏེ། ཇི་ལྟར་དབྱུག་“པ་དང་། གྱོ་མོ་དང་། རྡོ་བས་དངོས་པོ་དག་
བཅོམ་པར་བྱེད་པ་བཞིན་ནོ།
།མངོན་སུམ་དུ་སོ་སོས་ཐ་མི་དད་པར་མཐོང་བས་
49-688