བཀའ་འགྱུར། མདོ་སྡེ། ༼༽
མེད་པར་བཤད་པ་ཡིན། །སྲིད་གསུམ་ཐམས་ཅད་བགྲང་བ་དགག །དེ་སྟེ་མ་
བྱུང་འབྱུང་ན་ནི། །ཁྱི་དང་རྔ་མོ་བོང་བུ་ལའང་། །རྭ་སྐྱེར་འགྱུར་བ་ཐེ་ཙོམ་
མེད༑ །གལ་ཏེ་གཟུགས་དང་རྣམ་ཤེས་དང་། །མིག་ནི་“མ་སྐྱེས་སྐྱེ་འགྱུར་ན། །
ཅོད་“པན་རེ་ལྡེ་རས་ལ་“སོགས། །འཇིམ་པ་བསྒོངས་ལས་འབྱུང་བར་འགྱུར། །
རས་ལ་རེ་ལྡེ་ཡོད་པ་མིན། །【རྩི་སྐྱང་∶ལ་ཡང་རས་མེད་དོ། །གཅིག་པོ་ལས་ནི་
གཅིག་འབྱུང་ན། །རྐྱེན་རྣམས་ཀྱིས་ཀྱང་ཅིར་མི་འབྱུང་། །འཚོ་བ་དེ་དང་ལུས་
དེ་དང་། །གང་ཡང་མ་བྱུང་སྐྱེ་བ་ནི། །དེ་དག་ཐམས་ཅད་གཞན་སྨྲ་བ། །
ངས་ཀྱང་དེ་དག་ཤིན་ཏུ་བཤད། །སྔ་མའི་ཕྱོགས་ནི་བརྗོད་བྱ་སྟེ། །དེ་དག་བློ་
ནི་བཟློག་པར་བྱ། །དེ་དག་བློ་ནི་བཟློག་བྱས་ནས། །བདག་གི་ཕྱོགས་ནི་ངས་
བཤད་དོ། །ང་ཡི་སློབ་མ་རྨོངས་པའི་སྡེ། །ཡོད་མེད་ཕྱོགས་ལ་གནས་འོང་ཞེས། །
དེ་ཕྱིར་མུ་སྟེགས་སྨྲ་བ་དག །ངས་ནི་བརྗོད་“པར་བྱས་པ་ཡིན། །ཡན་ལག་
སེར་“སྐྱ་བློ་ངན་པའང་། །འགྲོ་བ་གཙོ་ལས་སྐྱེས་པ་དང་། །ཡོན་ཏན་རྣམ་པར་
འགྱུར་བ་ཡང་། །སློབ་མ་རྣམས་ལ་རབ་ཏུ་སྟོན། །རྐྱེན་གྱིས་བྱུང་དང་མ་བྱུང་
མིན༑ །【རྐྱེན་རྣམས་ཡོད་པ་མ་ཡིན་ཏེ། །【རྐྱེན་རྣམས་དངོས་པོ་མེད་པའི་ཕྱིར། །
མ་བྱུང་བ་ནི་མི་འབྱུང་ངོ་། །ཡོད་དང་མེད་པའི་ཕྱོགས་བྲལ་ཞིང་། །རྒྱུ་དང་
རྐྱེན་རྣམས་སྤངས་པ་དང་། །སྐྱེ་དང་འཇིག་པ་མེད་པ་དངང་། །རང་གི་ཕྱོགས་
ཏེ་མཚན་གཞི་སྤངས། །སྒྱུ་མ་རྨི་ལམ་འདྲ་བ་ཡི། །འཇིག་རྟེན་རྒྱུ་དང་རྐྱེན་
སྤངས་པ། །རྟག་ཏུ་རྒྱུ་མེད་པར་མཐོང་ན། །རྣམ་པར་རྟོག་པ་མི་འཇུག་གོ། །
དྲི་ཟའི་གྲོང་ཁྱེར་སྨིག་རྒྱུ་འདྲ། །རྟག་པར་སྐྲ་ཤད་འཛིངས་པ་བཞིན། །ཡོད་
དང་མེད་པའི་ཕྱོགས་བྲལ་ཞིང་། ། རྒྱུ་དང་རྐྱེན་གྱིས་སྤངས་པ་ཡི།
མེད་པར་མཐོང་ན། །སེམས་ཀྱི་རྒྱུ་ནི་རྣམ་པར་འདག །གང་གི་དངོས་པོ་མེད་
།སྲིད་པ་རྒྱུ་
49-440