བཀའ་འགྱུར། མདོ་སྡེ། ༼༽ ༤༩
༢༢༤
ལྡན་འདས་ཚིག་ཉིད་དོན་དམ་པ་ལགས་སམ། འོན་ཏེ་ཚིག་གིས་གང་བརྗོད་པར་
བགྱི་བ་དེ་དོན་དམ་པ་ལགས་སམ་ཅི་ལགས།
བཅོམ་ལྡན་འདས་ཀྱིས་བཀའ་སྩལ་
པ༑
བློ་གྲོས་ཆེན་པོ་ཚིག་ཀྱང་དོན་དམ་པ་མ་ཡིནན་ནོ།
།ཚིག་གིས་གང་བརྗོད་
པར་ བྱ་ བའང་ དོན་ དམ་ པ་ མ་ ཡིན་ ཏེ། དེ་ ཅིའི་ ཕྱིར་ཞེ་ན། འདི་ལྟ་སྟེ།
འཕགས་པའི་ཡེ་ཤེས་དོན་དམ་པའི་བདེན་པ་བརྗོད་པས་དོན་དམ་པ་ལ་འཇུག་་་
པའི་ཕྱིར་ཚིག་ཉིད་ནི་● དོན་དམ་པ་མ་ཡིན་་ནོ། །བློ་གྲོས་ཆེན་པོ་དོན་དམ་པ་ནི་
འཕགས་པ་སོ་སོ་རང་གིས་རིག་པའི་ཡེ་ཤེས་ཀྱིས་རྟོགས་པར་བྱ་བ་ཡིན་ཏེ། ཚིག་
གི་●རྣམ་པར་རྟོག་པའི་བློའི་“སྤྱོད་ཡུལ་མ་ཡིན་ནོ།
།དེ་བས་ན་རྣམ་པར་རྟོག་པ་
ནི་དོན་དམ་པ་རྗོད་“པར་མི་བྱེད་དོ། །བློ་གྲོས་ཆེན་པོ་ཚིག་ནི་སྐྱེས་ནས་འཇིག་
ཅིང་མི་བརྟན་པ། ཕན་ཚུན་གྱི་རྒྱུ་དང་རྐྱེན་ལས་བྱུང་【ངོ་། །བློ་གྲོས་ཆེན་པོ་
གང་ཕན་ཚུན་གྱི་རྒྱུ་དང་རྐྱེན་ལས་བྱུང་བ་དེ་ནི་དོན་དམ་པར་རྗོད་“པར་མི་བྱེད་་་་
དོ༑
།བློ་གྲོས་ཆེན་པོ་བདག་དང་གཞན་གྱི་མཚན་ཉིད་མེད་པའི་ཕྱིར་ཚིག་ནི་
མཚན་ཉིད་རྗོད་“པར་མི་བྱེད་དོ། །བློ་གྲོས་ཆེན་པོ་གཞན་ཡང་རང་གི་སེམས་
སྣང་བ་ཙམ་གྱི་རྗེས་སུ་འབྲང་བ་དང་། ཕྱི་རོལ་གྱི་དངོས་པོ་རྣམ་པ་ཐ་དད་པ་སྣ་
ཚོགས་ཀྱི་མཚན་ཉིད་མེད་པས་རྣམ་པར་རྟོག་པ་ནི་དོན་དམ་པ་ལ་མི་རྟོག་གོ། །
དེ་བས་ན་བློ་གྲོས་ཆེན་པོ་ཁྱོད་ཀྱིས་ཚིག་རྣམ་པ་སྣ་ཚོགས་ཀྱི་རྣམ་པར་རྟོག་པ་དང་་
བྲལ་བར་བྱའོ། །དེ་ལ་འདི་སྐད་ཅེས་བྱ་སྟེ། དངོས་པོ་ཀུན་གྱི་རང་བཞིན་མེད། །
ཚིག་ཀྱང་དེ་བཞིན་མེད་པ་སྟེ། །སྟོང་པ་ཉིད་དམ་སྟོང་ཉིད་དོན། །བྱིས་པས་མ་
མཐོང་རྣམ་པར་རྒྱུག །དངོས་པོ་ཐམས་ཅད་རང་བཞིན་མེད། །[མི་ཡི་•ཚིག་
ཀྱང་བརྟགས་“པ་སྟེ། །དེ་ཡང་ཡོད་པ་མ་ཡིན་ནོ། །སྙིང་པོ་རྨི་ལམ་སྤྲུལ་འདྲ་
བར༑ །ཡོངས་སུ་བརྟགས་པར་བྱས་པ་ནི། །མི་འཁོར་མྱ་ངན་འདའ་མི་བྱ། །
49-224