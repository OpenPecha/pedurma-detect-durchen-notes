བཀའ་འགྱུར། མདོ་སྡེ། ༼༽
७९२
སེམས་དངོས་པོ་དང་དངོས་པོ་མེད་པའི་རྣམ་པར་རྟོག་པ་དང་བྲལ་བས་ན་འཇིག་་
རྟེན་པ་དང་། འཇིག་རྟེན་ལས་འདས་པ་དང་།
འཇིག་རྟེན་ལས་འདས་པ་
མཆོག་གི་ཆོས་ཐམས་ཅད་ནི་རྟག་པ་ཡང་མ་ཡིན།
མི་རྟག་པ་ཉིད་ཀྱང་མ་ཡིན་
ནོ༑ ༑ །རང་གི་སེམས་སྣང་བ་ཙམ་དུ་ཁོང་དུ་མ་ཆུད་པས་མཐའ་གཉིས་ཀྱི་ལྟ་བ་
ངན་པའི་རྒྱུན་དུ་ལྷུང་བར་འགྱུར་ཏེ།
མུ་སྟེགས་ཅན་ཐམས་ཅད་ཀྱིས་རང་གི་
རྣམ་པར་རྟོག་པ་“ཁོང་དུ་མི་ཆུད་དོ།
།སོ་སོའི་སྐྱེ་བོ་དེ་དག་ལ་གཞི་ཅི་ཡང་མེད་
པས་འདི་ལྟར་འཇིག་རྟེན་པ་དང་།
འཇིག་རྟེན་ལས་འདས་པ་དང་། འཇིག་
རྟེན་ལས་འདས་པ་མཆོག་གི་ཆོས་ཚིག་གི་རྣམ་པར་རྟོག་པ་ལས་སྐྱེ་བར་བྱིས་པ་སོ་་་
སོའི་སྐྱེ་བོ་རྣམས་ཀྱིས་ཁོང་དུ་ཆུད་པ་མ་ཡིན་ནོ། །དེ་ནས་བཅོམ་ལྡན་འདས་ཀྱིས་
དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །
དང་པོ་བརྩམས་ནས་རབ་སྤངས་ཤིང་། །དབྱིབས་དང་རྣམ་པ་གཞན་འགྱུར་
དང་༑ །དངོས་པོ་གཟུགས་ནི་མི་རྟག་པ། །མུ་སྟེགས་བླུན་པོས་རྟོག་པར་བྱེད། །
དངོས་པོ་རྣམས་ལ་འཇིག་པ་མེད། །འབྱུང་བ་འབྱུང་བའི་རང་བཞིན་གནས། །
མུ་སྟེགས་མི་རྟག་འདུ་ཤེས་པ། །ལྟ་བ་སྣ་ཚོགས་བྱིང་བ་*འགྱུར། །མུ་སྟེགས་
ཅན་ནི་དེ་དག་ལ། །སྐྱེ་དང་འཇིག་པ་གང་ཡང་མེད། །འབྱུང་བ་འབྱུང་བའི་
རང་བཞིན་རྟག །ཇི་སྐད་མི་རྟག་ཉིད་དུ་རྟོག །ཐམས་ཅད་སེམས་ཙམ་སྣང་བ་
སྟེ།༑ །རྣམ་པ་གཉིས་སུ་སེམས་ཀྱང་འཇུག །གཟུང་བ་དང་ནི་འཛིན་པའོ། །
བདག་དང་བདག་གི་ཡོད་མ་ཡིན། །ཚངས་པ་སྡོང་པོ་རྩ་བ་ཡིན། །ཡལ་ག་ལོ་
མ་ཀུན་དུ་ཁྱབ། །འདི་སྐད་དུ་ནི་ངས་བཤད་དེ། །དེ་དག་གི་ནི་སེམས་ཙམ་
ཡིན༑ །དེ་ནས་ཡང་བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་དང་།
49-692