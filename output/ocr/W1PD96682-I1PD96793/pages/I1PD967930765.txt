༧༤༦
བཀའ་འགྱུར། འདུལ་བ། ༼ཐ༽ ༡༠
བདག་གིས་འཚལ་བཞིན་དུ་ཅི་བུད་མེད་རྣམས་ལ་ཕྲག་དོག་སྐྱེད་●ལགས་སམ།
ལྷ་འོན་ཀྱང་འཇིག་རྟེན་གང་ཞིག་བུད་མེད་རྣམས་ཡིད་བརྟན་•པར་འཇོག་པ་དེ་་
ནི་བླུན་པ་ལགས་ཀྱི། བུད་མེད་རྣམས་ཀྱིས་སྐྱེས་པ་དག་ཡིད་བརྟན་•པར་་
གཞག་པར་བགྱི་བ་འདི་ནི་རིགས་ལགས་སོ། །དེས་སྨྲས་པ། བུ་དེ་དེ་བཞིན་ཏེ།
བུད་མེད་རྣམས་ཀྱིས་སྐྱེས་པ་དག་ཡིད་བརྟན་•པར་གཞག་པར་བྱའོ། །འཕགས་
རྒྱལ་ན་རྔོན་པ་ཞིག་གནས་པ་དེའི་ཆུང་མ་གཟུགས་བཟང་ཞིང་མཛེས་པ་བལྟ་•ན་
སྡུག་པ་ཞིག་པས་དེ་དེ་ལ་ཤིན་ཏུ་ཆགས་ཏེ། དེས་བསམས་པ། གལ་ཏེ་ཆུང་
མ་བཞག་སྟེ་•དགོན་པའི་གནས་སུ་སོང་ན་ནི་འདི་སྐྱེས་པ་གཞན་དང་ལྷན་ཅིག་་་
དགའ་མགུར་སྤྱོད་པར་འགྱུར། ཅི་སྟེ་མ་སོང་ན་ནི་བདག་རྔོན་པ་སྟེ། གཞན་
གྱི་སྲོག་གཅོད་ཅིང་གཞན་གྱི་སྲོག་བཅད་•པས་འཚོ་བར་བྱེད་པ་ཡིན་གྱིས་•བདག་
ནི་ཞིང་པ་མ་ཡིན། ཚོང་པ་མ་ཡིན། གཞན་གྱིས་འཚོ་བ་ཡང་མ་ཡིན་པས་་་
གདོན་མི་ཟ་བར་ལྟོགས་ཏེ་འཆི་•བར་འགྱུར་བས་མ་ལ་བདག་གིས་ཆུང་མ་ཁྲིད་ལ་
འགྲོའོ་སྙམ་ནས། དེས་ཆུང་མ་ཁྲིད་དེ་དགོན་པའི་གནས་སུ་སོང་ནས་ཕྱོགས་་་
གཅིག་ཅིག་ཏུ་ལོ་མའི་སྤྱིལ་བུ་བྱས་ཏེ་འདུག་གོ། །དེས་དེར་རི་དགས་•མཆོག་་་
བདམས་ཤིང་བསད་དེ་ཤ་བཟང་པོ་བཙོངས་•ནས་འཚོ་བར་བྱེད་དོ། །ཇི་ཙམ་
དུས་གཞན་ཞིག་ན་རྒྱལ་པོ་གཏུམ་པོ་རབ་སྣང་རི་དགས་ཤོར་• དུ་སོང་བ་ལས་དེ་་
རྟས་ཁ་ཁྱེར་ནས་ཕྱོགས་དེར་•ཕྱིན་པ་དང་། རྔོན་པ་དེས་དེ་ངོ་ཤེས་པར་གྱུར་་
ཅིང་ཇི་ལྟར་རྟས་ཁ་ཁྱེར་བ་ཡང་ཤེས་ནས་དེས་དེ་ལ་བྱོན་པ་ལེགས་སོ་ཞེས་བྱ་བའི་
ཚིག་ཀུན་ཏུ་སྤྱད་པ་དང་། དེ་རྟ་ལས་བབས་ཏེ་ཤིང་དྲུང་ཞིག་ཏུ་འདུག་གོ། །
རྔོན་པས་བསམས་པ། བདག་གིས་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་་
བ་ལ་ཞག་ལོན་པའི་ཤ་དབུལ་བ་གང་ཡིན་པ་ནི་བདག་གི་ཆ་མ་ཡིན་པས་མ་ལ་་་
10-746
4