བཀའ་འགྱུར། འདུལ་བ། ༼ཐི༽ ༡༠
སྡོམ་ལ། ལྷུང་བཟེད་གླན་དང་སྤྱད་རྣམས་དང་། །གྲིའུ་དང་ཁབ་དང་ཁབ་
རལ་དང་།
།【གཏན་པ་•དང་ནི་མང་པོ་དག
།དྲང་སྲོང་ཆེན་པོས་རྗེས་སུ་་་་
གནང་། །གླེང་གཞི་ནི་མཉན་ཡོད་ནའོ། །མཉན་ཡོད་ན་དགེ་སློང【གཅིག་ཅིག་•
གི་ལྷུང་བཟེད་རྡོལ་ནས་དེས་དེ་•མགར་བའི་གན་དུ་ཁྱེར་ཏེ་སོང་ནས་སྨྲས་པ།
བཞིན་བཟངས་ཁོ་བོའི་ལྷུང་བཟེད་རྡོལ་བ་འདི་གློན་ལ་བྱིན་ཅིག །དེས་་་
བསམས་པ། འདི་དག་ནི་ཁས་•ལས་བྱེད་དུ་འཇུག་པ་ཡིན་གྱི། གླ་རྔན་ནི་མི་
སྟེར་བས་ཅི་ནས་ཀྱང་ཡུན་རིང་དུ་བསྒྱངས་ཏེ་བཞག་•ན་འདི་རང་གི་བློས་ཕྱིར་་་
ལེན་པར་འགྱུར་སྙམ་ནས་སྨྲས་པ། འཕགས་པ་བཞུད་ལ་སང་ངམ་གནངས་སྤྱོན་
ཅིག །སྔ་དྲོའམ། གུང་ཚིགས་སམ། ཕྱི་●དྲོ་སྤྱོན་ཅིག་ཅེས་བསྒྱང་•བར་་་་
བརྩམས་སོ། །དགེ་སློང་དེ་ཉིན་གཅིག་བཞིན་དེར་འགྲོ་བ་ན་སྐྱོ་བ་སྐྱེས་པ་དང་།
དེའི་མཛའ་བོ་ཞིག་གིས་མཐོང་ནས་ཚེ་དང་ལྡན་པ་ཁྱོད་ཉིན་གཅིག་བཞིན་དེར་་་་
འགྲོ་ན། ཅི་དེ་ཁྱོད་ཀྱི་ཉེ་དུའི་ཁྱིམ་མམ་•སྦྱིན་བདག་གི་ཁྱིམ་ཡིན། དེས་སྨྲས་
པ༑ ཚེ་དང་ལྡན་པ་འདི་ཁོ་བོའི་ཉེ་དུའི་ཁྱིམ་ཡང་མ་ཡིན། སྦྱིན་བདག་གི་་་
ཁྱིམ་ཡང་མ་ཡིན་ཏེ། འདི་ལྟར་ཁོ་བོའི་ལྷུང་བཟེད་རྡོལ་ནས་དེ་གློན་དུ་བཅུག་པ་
ན་འདི་སྦྱོང་བར་བྱེད་པས་དེའི་ཕྱིར་འདིར་●འགྲོའོ། །དེས་སྨྲས་པ། ཚེ་དང་
ལྡན་པ་ཁྱོད་ཀྱིས་ལག་བཟོ་བདེན་པར་སྨྲ་བ་དཀོན་ནོ་ཞེས་བྱ་བ་མ་ཐོས་སམ།
ཁོ་བོ་ཡང་བཟོ་ཤེས་མོད་ཀྱི་བཅོམ་ལྡན་འདས་ཀྱིས་མ་གནང་ངོ་ཞེས་ཟེར་བའི་་་
སྐབས་དེ་དགེ་སློང【དག་གིས་• ཐོས་ནས་བཅོམ་ལྡན་འདས་ལ་གསོལ་པ་དང་།
བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན་དགེ་སློང་བཟོ་བོ་དག་ཡོད་
ན༑ དེས་དབེན་པའི་ཕྱོགས་སུ་ལྷུང་བཟེད་གླན་•པར་རྗེས་སུ་གནང་ངོ་། །
10-74