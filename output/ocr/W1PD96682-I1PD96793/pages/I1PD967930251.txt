२३२
བཀའ་འགྱུར། འདུལ་བ། ༼༽ ༡༠
ལགས་པས་འདི་ལ་ནི་དམ་པ་དེ་སྩལ་•བའི་རིགས་སོ། །དེས་སྨྲས་པ། གལ་ཏེ་
དེ་ལྟ་ན་དེ་སྐད་ཅིག་བྱིན་ནོ། །ཤཱཀྱ་མིང་ཆེན་ཉེ་དུ་ལ་ཆགས་པས་བསྐྱེད་པའི་
ཡིད་མི་བདེ་བ་སྙིང་རྗེས་བརླན་པའི་སེམས་ཀྱིས་ཆུའི་རྫིང་དུ་སོང་སྟེ། དེའི་་་
འགྲམ་ན་ཤིང་སཱ་•ལ་ཞིག་ཡོད་པ་དེའི་ཡལ་ག་རྫིང་གི་ཆུའི་ནང་དུ་"ནུབ་པ་དེ་ལ་
དེས་གཙུག་ཕུད་བཏགས་ནས་ནམ་སྲོག་དང་བྲལ་བ་དེའི་•བར་དུ་ནུབ་སྟེ་འདུག་གོ། །
དེ་ན་སེར་སྐྱའི་གནས་ན་གནས་པའི་ཤཱཀྱ་གང་དག་གིས་ཚོགས་པ་ཅན་གྱི་ལས་མ་་
བྱས་པ་དེ་དག་ལས་ཁ་ཅིག་ནི་སེར་སྐྱའི་གནས་ནས་བྱུང་སྟེ་གྱད་རྒྱུ་བར་སོང་ངོ་། །
ཁ་ཅིག་ནི་བལ་ཡུལ་དུ་དོང་ངོ་། །ཁ་ཅིག་ནི་•གྲོང་དང་གྲོང་རྡལ་དང་།
རྒྱལ་
པོའི་ཡུལ་འཁོར་དང་། ཕོ་བྲང་དེ་དང་དེ་དག་ཏུ་སོང་ངོ་། །གང་དག་གིས་་་
ཚོགས་པ་ཅན་གྱི་ལས་བྱས་པ་དེ་དག་ནི་སེར་སྐྱའི་གཞིའི་ཤར་སྒོར་བྱུང་ནས་ལྷོ་
ནས་འཇུག །ལྷོ་ནས་བྱུང་ནས་ནུབ་ནས་འཇུག །ནུབ་ནས་བྱུང་ནས་བྱང་་་
ནས་འཇུག །བྱང་ནས་བྱུང་ནས་ཤར་ནས་འཇུག་པ་དང་། བློན་པོ་རྣམས་་་་
ཀྱིས་སྨྲས་པ∶། ལྷ་ཀྱེ་མ་ཤཱཀྱ་རྣམས་ནི་ཚིག་གོ། །ཀྱེ་མ་ཤཱཀྱ་རྣམས་ནི་ཚིག་སྟེ།
འདི་ན་ད་ལྟར་ཤར་སྒོ་ནས་ནང་དུ་ཞུགས་ནས་ལྷོར་འབྱུང་། ལྷོ་ནས་ཞུགས་ནས་
ནུབ་ཏུ་འབྱུང་●། ནུབ་ནས་ཞུགས་ནས་བྱང་དུ་འབྱུང་∶། །བྱང་ནས་ཞུགས་་
ནས་ལྷོར་འབྱུང་ངོ་། །འཕགས་སྐྱེས་པོས་སྨྲས་པ། ཤེས་ལྡན་དག་མེས་པོ་དེ་་
ཆུར་ནུབ་ནས་རིང་ཞིག་ལོན་གྱིས་●ལྟོས་ཤིག་བློན་པོ་རྣམས་ཀྱིས་རིངས་པར་ཆུའི་་
རྫིང་དུ་སོང་ནས་བརྟག་པར【བརྩམ་པ་•ལས་དེ་ཙམ་ན་དུས་ལས་འདས་སོ། །དེ་
དག་འོངས་ཏེ་ལྷ་དུས་ལས་འདས་•སོ་ཞེས་བྱས་པ་དང་། དེ་ཆེ་ཐང་དུ་ཀུན་་་་་
ནས་དཀྲིས་•པས་སྨྲས་པ། ཤེས་ལྡན་དག་སྟན་ཤོམས་ཤིག །ཇི་སྲིད་དུ་ལམ་་
པོ་ཆེར་ཁྲག་གི་འོད་པ་བབ་པར་མ་གྱུར་•པ་དེ་སྲིད་དུ་ཕྱོགས་འདི་ནས་མི་འགྲོའོ། །
10-232