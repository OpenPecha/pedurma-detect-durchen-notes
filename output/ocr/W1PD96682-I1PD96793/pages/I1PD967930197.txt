༡༧༨
བཀའ་འགྱུར། འདུལ་བ། ༼ཐ༽ ༡༠
གྱུར་གྱིས། དེ་ལྟ་བས་ན་དགེ་སློང་གིས་སངས་རྒྱས་ཀྱི་གསུང་རབ【སྡེབ་སྦྱོར་•
དང་། ཚིག་དང་རིམ་པར་●སྦྱར་ནས་གདོན་པར་•མི་བྱའོ། །དགེ་སློང་གིས་་
སངས་རྒྱས་ཀྱི་གསུང་རབ【སྡེབ་སྦྱོར་●དང་། ཚིག་དང་རིམ་པར་སྦྱར་ནས་་་་་
འདོན་ན་འགལ་ཚབས་ཅན་དུ་འགྱུར་རོ། །ཡུལ་གྱི་•ངེས་པའི་ཚིག་དང་།
སྐད་ཀྱི་ངེས་པའི་ཚིག་དང་། ལྗོངས་ཀྱི་ངེས་པའི་ཚིག་ཡིན་ན་ལྟུང་བ་མེད་དོ།།
སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་
མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དྲུག་སྡེ་རྣམས་རྒས་་་
པའི་གནས་སྐབས་ན་ཡང་རྒོད་བག་བྱེད་པ་དང་། དགེ་སློང་●དག་གིས་སྨྲས་པ།
ཚེ་དང་ལྡན་པ་དག་ཁྱེད་མགོ་སྐྱས་•ཀྱང་“ད་དུང་རྒོད་བག་མི་གཏོང་●ངམ། དེ་
དག་ཅང་མི་སྨྲ་བར་འཁོད་ནས་མཐའ་གཅིག་ཏུ་དོང་སྟེ་སྨྲས་པ། དགའ་བོ་●ཉེ་
དགའ་ལྷུང་བཟེད་ནག་པོ་ཅན་དཀོས་• ཐག་པ་འདི་དག་ལ་མི་དགའ་བ་ཞིག་བྱའོ་
ཞེས་དེ་དག་དེ་ལྟར་གླགས་ཚོལ་བ་ལ་བརྩོན་པར་འཁོད་པ་ན་དགེ་སློང་གནས་་
བརྟན་གནས་བརྟན་དག་དགོན་པའི་གནས་སུ་དོང་སྟེ་བསམ་གཏན་དང་བཀླག་
པར་བྱ་བ་དག་བརྩམས་སོ། །དེ་ནས་དྲུག་སྡེ་རྣམས་ཀྱིས་གནས་གསུམ་ནས་་
ནགས་མེས་བཏང་སྟེ་ངོས་གཅིག་ཏུ་འདུས་ནས་བསྡད་པ་དང་། དགེ་སློང་་
རྣམས་ནགས་མེས་ཚིག་པའི་གནོད་པ་བྱུང་བས་རིངས་པ་རིངས་པར་འབྲོས་པར་་
བརྩམས་སོ། །དྲུག་སྡེ་རྣམས་ཀྱིས་སྨྲས་པ། གནས་བརྟན་དག་ཅིའི་སླད་དུ་
རིངས་རིངས་ལྟར་བཞུད། ཚེ་དང་ལྡན་པ་དག་ནགས་ཀྱི་མེ་མ་མཐོང་ངམ།
གནས་བརྟན་དག་བཅོམ་ལྡན་འདས་ཀྱིས་བདེ་བའི་གནས་སྐབས་སུ་ཚུལ་ཁྲིམས་་་
གསུངས་སམ་ཅི་ལགས་ཞེས་ཅུང་ཟད་བགད་•པ་དང་། དེ་དག་གིས་སྨྲས་པ།
ཚེ་དང་ལྡན་པ་དག་ཁྱེད་ཀྱིས་ཁོ་བོ་ཅག་ལ་བསམས་བཞིན་དུ་མ་གཙེས་གྲང་།
10-178