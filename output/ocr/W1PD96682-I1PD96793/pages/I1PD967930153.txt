༡༣༤
བཀའ་འགྱུར། འདུལ་བ། ༼ཐི ༡༠
ཟ་ན་འགལ་ཚབས་ཅན་དུ་འགྱུར་རོ། །བཅོམ་ལྡན་འདས་ཀྱིས་དགེ་སློང་རྣམས་
ཀྱིས་གཅིག་ཏུ་བཟའ་བར་མི་བྱའོ་ཞེས་བཀའ་སྩལ་པ་དང༌་། དགེ་སློང་དག་ཅིག་
འགྲོན་པ་●དང་། ཐབས་ཅིག་ཆས་པ་འགྲོན་པ་•ཕྱོགས་གཅིག་ཏུ་ཟན་བཟའ་•
བར་བརྩམས་པ་ན་དགེ་སློང་དེ་དག་ཐམས་ཅད་ལ་སྡེར་སྤྱད་དག་མི་བདོག་•སྟེ།
དེ་དག་རེ་རེ་ནས་ཟན་ཟ་བ་ལ་རིང་ཞིག་ཐོགས་ནས་འགྲོན་པ་•ཐལ་བ་དང་།
ཆོམ་པོ་དག་གིས་བཅོམ་མོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་
ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ།
ལམ་དུ་ཞུགས་པ་
ན་གལ་ཏེ་སྡེར་སྤྱད་དག་མ་རྙེད་ན་གཅིག་ཏུ་བཟའ་•བར་བྱ་སྟེ། ལག་པ་ནི་རེ་
རེ་ནས་གཞུག་•པར་བྱ་ཞིང་དབྱུང་བར་བྱའི་ཅིག་ཅར་•དུ་མ་ཡིན་ནོ། །བཅོམ་
ལྡན་འདས་ཀྱིས་ལམ་དུ་ཞུགས་པ་ན་གལ་ཏེ་སྡེར་སྤྱད་དག་མ་རྙེད་ན་གཅིག་ཏུ་་
བཟའ་བར་བྱའོ་ཞེས་བཀའ་སྩལ་པ་དང་། དེ་ན་དགེ་ཚུལ་གང་དག་འཁོད་པ་དེ་
དག་དང་ལྷན་ཅིག་གཅིག་ཏུ་•ཟ་བར་བྱེད་པས་ཉེས་དམིགས་དེ་ཉིད་དུ་གྱུར་ནས།
བཅོམ་ལྡན་འདས་ཀྱིས་བཀའ་སྩལ་པ། ལྷུང་བཟེད་བཟུང་ལ་དེ་དག་དང་•ལྷན་
ཅིག་བཟའ་བར་བྱའོ། །རུང་བ་བྱེད་པ་གཞན་དག་ཅིག་ཡོད་པ་དེ་དག་ཟན་་
ཟ་བ་ན་འགྲོན་པ་•རྣམས་དང་བྲལ་ནས་ཉེས་དམིགས་དེ་ཉིད་དུ་གྱུར་པ་དང་།
བཅོམ་ལྡན་འདས་ཀྱིས་བཀའ་སྩལ་པ། གོང་བུར་སྒོངས་●ལ་བྱིན་ཅིག །
དགེ་སློང་གཞན་དག་ཅིག་གཉེན་གྱི་ཁྱིམ་དུ་སོང་བ་དང་། གཉེན་དག་གིས་སྨྲས་
པ༑ བདག་ཅག་ལྷན་ཅིག་ཟོས་ནས་རིང་ཞིག་ལོན་པས་ཟན་ལྷན་ཅིག【བཟས་་
ཚུར●༑ ༑ དེ་དག་གིས་སྨྲས་པ། ཁྱེད་ནི་ཁྱིམ་པ། བདག་ཅག་ནི་རབ་ཏུ་བྱུང་
བ་ཡིན་པས་བཟར་མི་རུང་ངོ་།
།དེ་དག་མི་དགའ་ནས་མཆི་མས་བརྣངས་ཤིང་་
འདུག་གོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་།
10-134