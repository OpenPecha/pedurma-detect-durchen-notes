༤༢༨
བཀའ་འགྱུར། རྒྱུད་འབུམ། ༼ཛྷeppi
རྫོགས་པས་ན་ཕྱག་རྒྱ་རྣམས། །དངོས་གྲུབ་ཆེན་པོ་ཐོབ་པར་འགྱུར། །དེ་ལ་འདི་ནི་སྔགས་ཀྱི་ཚོགས་ཀྱི་དངོས་
གྲུབ་ཀྱི་རྒྱུད་དེ། །རྗེས་སུ་ཡི་རང་ལ་སོགས་ཚུལ། །དེ་བཞིན་དམ་པའི་ཆོས་ཀླགས་དང་། །བཟླས་པ་མང་པོ་
བྱས་ན་ནི། །ངེས་པར་སྔགས་ནི་དངོས་གྲུབ་འགྱུར། །དེ་ལ་འདི་ནི་རིག་པའི་ཚོགས་ཀྱི་དངོས་གྲུབ་ཀྱི་རྒྱུད་དེ།
མ་རིག་རབ་ཏུ་སྤངས་པ་དང་། །སྦྱིན་པའི་ཕ་རོལ་ཕྱིན་ཚུལ་ལས། །ཚོགས་ནི་ཡོངས་སུ་རྫོགས་ནས་ཀྱང་། །
མྱུར་དུ་དངོས་གྲུབ་ཐོབ་པར་འགྱུར། །རྟོག་པ་ཐམས་ཅད་ཀྱི་ཆོ་ག་རྒྱས་པའི་རྒྱུད་རྫོགས་སྟོ།། །།དེ་ནས་བྱང་ཆུབ་
སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་རིགས་ཐམས་ཅད་ཀྱི་མཚན་མ་འབྱུང་བའི་ཡེ་ཤེས་ཀྱི་དངོས་གྲུབ
ཀྱི་རྒྱུད་འདི་གསུངས་སོ། །དེ་ལ་ཇི་ལྟར་རྡོ་རྗེ་འབྱུང་ཞེ་ན། དེ་ཉིད་བཅོམ་ལྡན་འདས་སེམས་དཔའ་སྟེ། །
ཐམས་ཅད་སེམས་དེ་ཉིད་བདག་པོ། །སྐུ་དང་གསུང་དང་ཐུགས་རྡོ་རྗེ་ནི། །སེམས་དཔའ་བརྟན་པ་རང་བྱུང་
གི༑ །སེམས་དཔའ་ཀུན་གྱི་མཆོག་སེམས་དཔའ། །རྡོ་རྗེ་སྙིང་ཁར་རབ་བསྒོམས་ན། །རྡོ་རྗེ་སེམས་དཔའ་ཞེས་
གྲགས་ཏེ། །འདི་ལ་རྡོ་རྗེ་རབ་ཏུ་གནས། །དེ་ཉིད་སངས་རྒྱས་རྣམས་ཀྱིས་ནི། །ཡེ་ཤེས་ཚུལ་ཏེ་མཉམ་མེད་
འོད༑ །སྙིང་ལས་སྣ་ཚོགས་བྱུང་ནས་ནི། །སྣ་ཚོགས་པ་ཡི་གཟུགས་གྱུར་ཏེ། ཁམས་གསུམ་ཀུན་གྱི་རྡུལ་སྙེད་དུ།
དེ་དག་ཉིད་ནི་རྒྱལ་བ་ཡིན། །རྡོ་རྗེ་སྐུ་ནི་དེ་རྣམས་ལས། །རྡོ་རྗེ་སེམས་དཔར་ཡང་དག་འགྱུརར། །སེམས་
དཔའ་དང་པོ་དེ་ཉིད་ལས། །མཚན་མ་ཐམས་ཅད་ཡང་དག་འབྱུང་། །མཚན་མ་ལས་ནི་སེམས་དཔའ་ཆེ། །དེ་
ལས་ཚུལ་འདི་ཐམས་ཅད་འབྱུང་། །གང་གིས་འདི་ནི་ཐོས་གྱུར་ལ། །དད་ཅིང་འཛིན་བྱེད་སྙིང་ཁར་ཡང་། །
རྟག་ཏུ་དགའ་བས་བསྒོམས་ན་ནི། །དེ་ནི་མྱུར་དུ་གྲུབ་པ་ཐོབ་ཅེས་བཅོམ་ལྡན་འདས་རྡོ་རྗེ་སེམས་དཔའ་
གསུངས་སོ། །དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་འབྱུང་བའི་ཡེ་ཤེས་ཀྱི་ཆོ་ག་རྒྱས་པའི་རྒྱུད་དོ། །
དེ་ནས་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་རྟོག་པ་ཐམས་ཅད་འབྱུང་བའི་ཡེ་ཤེས་ཀྱི་ཆོ་ག་རྒྱས་པའི་་་་་་
རྒྱུད་འདི་གསུངས་སོ། །དེ་ལ་དང་པོ་ཁོ་ནར་དེ་བཞིན་གཤེགས་པ་ཐམས་ཅད་ཀྱི་རྟོག་པ་འབྱུང་བའི་ཡེ་ཤེས་ཀྱི་
རྒྱུད་འདི་ཡིན་ཏེ།
སངས་རྒྱས་རྣམས་ཀྱི་རྟོག་མེད་པའི། །ཡེ་ཤེས་རྟག་པ་ཉིད་གྱུར་པའིའི། །མི་རྟོག་པ་ཡི་ཡེ་
ཤེས་ལས། །བརྟགས་པས་རྟོག་པ་ཞེས་བརྗོད་དོ། །དེ་ལ་འདི་ནི་དེ་བཞིན་གཤེགས་པའི་རིགས་ཀྱི་རྟོག་པ་འབྱུང་
བའི་ཡེ་ཤེས་ཀྱི་རྒྱུད་དེ། མི་རྟོག་གང་ལ་རྟོག་བདག་ཉིད། །བརྟགས་པ་རྟོག་པ་བྱུང་བ་ནི། །རྡོ་རྗེ་སེམས་
དཔའ་སེམས་དཔའ་ཆེ། །དེ་ཕྱིར་རྟོག་པ་ཞེས་བརྗོད་དོ། །དེ་ལ་འདི་ནི་རྡོ་རྗེ་རིགས་ཀྱི་རྟོག་པ་འབྱུང་བའི་ཡེ་
ཤེས་ཀྱི་རྒྱུད་དེ། ཆོ་ག་བཞིན་དུ་རི་མོ་བྲིསས། །རྟོག་པ་གྲུབ་སྦྱིན་ཞེས་རྟོག་པ། །རྟོག་ལས་བྲལ་བའི་བདག་ཉིད་
ཀྱིས༑ །དེ་ཕྱིར་རྟོག་པ་ཞེས་གསུངས་སོ། ། «ལི་»«ཅོ་»+དེ་ལ་འདི་ནི་པད་མའི་རིགས་ཀྱི་རྟོག་པ་འབྱུང་
བའི་ཡེ་ཤེས་ཀྱི་རྒྱུད་དེ། རྟོག་པ་ལ་ནི་འདོད་ཆགས་འབྱུང་། །དགེ་བ་ཡི་ནི་ཆོས་རྣམས་ཀྱི། །ཚོགས་ནི་རྣམ་
པར་འཕེལ་འགྱུར་ཏེ། །དེ་ནས་ཚོགས་ནི་འགྲུབ་པར་འགྱུར། །དེ་ལ་འདི་ནི་ཕྱག་རྒྱའི་ཚོགས་ཀྱི་དངོས་གྲུབ་ཀྱི་
རྒྱུད་དེ། འཁོར་ལོ་མང་པོར་ཞུགས་པ་དང་། །དཀྱིལ་འཁོར་མང་པོ་བྲིས་པའི་ཕྱིར། །ཚོགས་རྫོགས་པས་ན་
ཕྱག་རྒྱ་རྣམས། །དངོས་གྲུབ་ཆེན་པོ་ཐོབ་པར་འགྱུར། །དེ་ལ་འདི་ནི་སྔགས་ཀྱི་ཚོགས་ཀྱི་དངོས་གྲུབ་ཀྱི་རྒྱུད་དེ།
རྗེས་སུ་ཡི་རང་ལ་སོགས་ཚུལ། །དེ་བཞིན་དམ་པའི་ཆོས་བཀླགས་དང་། །བཟླས་པ་མང་པོ་བྱས་ན་ནི། །ངེས་
པར་སྔགས་ནི་དངོས་གྲུབ་འགྱུར། །དེ་ལ་འདི་ནི་རིགས་པའི་ཚོགས་ཀྱི་དངོས་གྲུབ་ཀྱི་རྒྱུད་དེ། མ་རིག་རབ་ཏུ་
84-428