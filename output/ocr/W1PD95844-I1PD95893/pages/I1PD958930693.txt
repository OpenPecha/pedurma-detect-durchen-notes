७१८
བསྟན་འགྱུར། རྒྱུད། ༽ ༩༤ RIPE
༄༅། །ཛ་ཡཱ་ནནྡྲའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཛ་ཡཱ་ནནྡའི་ཞལ་ནས། ཡེ་ཤེས་རིག་པའི་ཏིང་འཛིན་ནི།
།ཐ་དད་མེད་དེ་
གཉུག་མར་གནས། །ཇི་ལྟར་རྟོགས་ན་ངེས་པ་ཡིན། །རྣམ་རྟོག་དྲན་པ་དེ་
ཉིད་མིན། །ཅེས་སོ། །
འདིའི་དོན་ནི། དེ་ལ་ཡེ་ཤེས་རིག་པའི་ཏིང་ངེ་འཛིན་ཅེས་པ་ནི། འདིར་
རིག་པ་དང་མ་རིག་པ་དང་།
ཡེ་ཤེས་གསུམ་གྱི་གོ་བ་གཅིག་བསམ་དགོས་པ་་་་
ཡིན་ལ། རིག་པ་ནི། རྒྱ་གར་གྱི་སྐད་དུ་བིདྱ་བྱ་བ་ཡིན་ལ།
འོ་ན་བིདྱའི་སྒྲ་
ལས་ཁྱད་མི་འདུག་པ་སྙམ་ན། ཨ་ཕྲི་བས་རིག་པར་འགྲོ་ལ།
ཨ་བསྣན་པས་་
མ་རིག་པར་འགྲོ་བས་ཁྱད་མེད་པ་དེ་ཅི་ཡིན་སྙམ་ན། ཨ་ཞེས་བྱ་བ་ནི་སེམས་ཉིད་
ཀྱི་རང་བཞིན་རྟགས་ཀྱི་ཡི་གེ་ཨ་དཀར་པོ་དེ་ཡིན་ལ། དེ་སེམས་ཅན་ཐམས་ཅད་
ལ་ཡེ་གདོད་མ་ནས་རང་ཆས་སུ་གནས་པ་དེ་ཡེ་ནས་གནས་པའི་དོན་ནི། ངོ་་་་
ཤེས་པས་ཡེ་ཤེས་ཅེས་པའི་སྒྲ་འཇུག་པའོ། །དེ་གང་གིས་ཤེས་ན་རིག་པ་ཡེ་ཤེས་
ཀྱི་དུས་གསུམ་དོན་ལས་མི་འདའ་བར་ངོ་ཤེས་སོ། །ཨ་ཆོས་སུ་མ་ཤེས་ན་ཨ་་་
ཞེས་བྱ་བ་སོ་སོ་སྐྱེ་བོའི་བློ་ལས་བཞག་པའོ། །ངོ་ཤེས་ཤིང་ཡེ་ཤེས་རིག་པ་ཅེས་བྱ་
ལ༑ དུས་གསུམ་དེའི་དོན་ལ་མ་ཡེངས་པས་ན་ཏིང་ངེ་འཛིན་ཅེས་བྱའོ། །
མེད་
འོ་ན་མ་རིག་པ་དང་ཡེ་ཤེས་དེ་གཉིས་ཐ་དད་དུ་ཡོད་དམ་མེད་བྱས་པ་ལ།
དེ་ཐ་དད་མེད་དེ་གཉུག་མར་གནས། །ཅེས་པའོ། །ཐ་དད་མེད་པ་དེ་རྟོགས་
པའི་དུས་ན་ཡེ་ཤེས་རང་ཡིན་ལ། མ་རྟོགས་པའི་དུས་ན་མ་རིག་པ་རང་ཡིན་་་་
པས་ན་ཐ་དད་ཅེས་བྱའོ། །འོ་ན་མ་རིག་པ་ཡང་ཡིན་ཡེ་ཤེས་ཡང་ཡིན་ན་སངས་
རྒྱས་དང་སེམས་ཅན་གཉིས་ཀ་ཡིན་པར་མི་འགྱུར་རམ་བྱས་པ་ལ་མི་འགྲོ་སྟེ།
དཔེར་ན་ཡུངས་ཀར་མར་གྱི་རྒྱུ་ཡིན་པར་མ་ཤེས་ཀྱང་མར་གྱིས་ཁྱབ་པ་བཞིན་དུ་་
48-634