བསྟན་འགྱུར། རྒྱུད། ༼ཁི༽ ༩༣
པའི་ཕྱིར། མྱ་ངན་ལས་འདས་པའི་གོ་འཕང་ཆེན་པོ་དངོས་སུ་གྲུབ་པར་འགྱུར་
རོ་ཞེས་སྨྲས་སོ། །དེ་ལྟར་ཡང་དཔལ་དང་པོའི་སངས་རྒྱས་ལས། དབུ་མར་་
སྲོག་ནི་རབ་བཞུགས་ཉི་མ་དང་བཅས་རི་བོང་ཅན་གྱིས་བགྲོད་པ་གཡས་དང་་
གཡོན་ལ་བཅིང་∶། །ཕྱག་རྒྱ་རབ་ཏུ་འགྲོགས་ལ་སེམས་དང་མཆོག་གི་བདེ་བ་ལ་
གནས་རྡོ་རྗེ་ཡང་དག་བླང་བ་ཡང་།
།པདྨར་རྡོ་རྗེའི་སྨྲ་འམ་རང་གིས་ལག་པའི་
ཆུ་སྐྱེས་དག་གིས་གསོར་བ་བདེ་བའི་སླད་དུ་སྟེ། །ས་བོན་སྟོང་པ་མིན་པའི་བདེ་
བ་དེ་ནི་འཆི་བའི་འཇིགས་འཕྲོག་འདི་ནི་དཔལ་ལྡན་བླ་མའི་ཞལ།
།ཞེས་་་་་་
གསུངས་སོ། །སེམས་བཅིངས་པ་ཉིད་ཀྱིས་ཐམས་ཅད་འགྲུབ་པོ་སྙམ་དགོངས་་་
ནས༑ སེམས་མི་གཡོ་བ་ཉིད་གསུངས་པ། གང་གིས་ཡིད་ནི་མི་གཡོ་བྱས་་་་་
གྱུར་ན་ཞེས་བྱ་བ་ལ་སོགས་པ་སྟེ། སྦྱོར་བ་ཡན་ལག་དྲུག་ལ་སོགས་པས་རྡོ་རྗེ་ཆུ་
སྐྱེས་སྦྱོར་བ་བསྒྲུབ་སེམས་མི་གཡོ་བར་བྱས་པའོ། །དེ་གང་དུ་ཞེ་ན། དེ་ནི་་་་
ཆོས་ཀྱི་•ཡི་གེའི་ངོས་སུ་ཞེས་བྱ་བ་ལ་སོགས་པ་གསུངས་ཏེ། ཆོས་ཀྱི་ཡི་གེ་ནི་་་་
གཞོམ་དུ་མེད་པ་བདག་མེད་པའི་ས་བོན་ཏེ། དེའི་ངོས་སུ་ནི་དེ་ལ་ཞེས་བྱ་བའི་
དོན་ཏོ། །དེ་ཅིར་འགྱུར་ཞེ་ན། སྐད་ཅིག་དེ་ལ་རླུང་ནི་འཆིང་བར་འགྱུར་་་་་
ཞེས་བྱ་བ་ལ་སོགས་པ་གསུངས་ཏེ། རླུང་ནི་སྲོག་གི་རླུང་སྟེ། སྐད་ཅིག་ལ་
འཆིང་བར་འགྱུར་རོ། །གཞན་ཅིར་འགྱུར་ཞེ་ན། དེ་ཚེ་ཡུལ་རྣམས་ལ་ཡང་་་
ཆགས་མེད་འགྱུར། ཞེས་གསུངས་ཏེ། ཡུལ་རྣམས་ནི་གཟུགས་ལ་སོགས་པ་་་
རྣམས་སོ། །ཉེ་བར་ལོངས་སྤྱོད་ཀྱང་མངོན་པར་ཞེན་པ་མེད་པས་འཁོར་བའི་་་་
འཆིང་བ་ལས་གྲོལ་ཞེས་བྱ་བའི་དོན་ཏོ། །ཆོས་ཀྱི་ཡི་གེ་དེ་གང་དུ་གནས་ཞེ་ན།
མཆོག་དང་ཁྱད་དགའ་དག་གི་ཞེས་བྱ་བ་ལ་སོགས་པ་གསུངས་ཏེ། མཆོག་དང་
ཁྱད་དགའ་དག་ནི་ཟླ་བ་དང་ཉི་མ་སྟེ། ཆགས་པ་དང་ཆགས་བྲལ་དག་གོ། །
48-114