༤༧༢
བསྟན་འགྱུར། རྒྱུད། གི༽ ༩༤
ནུས་བྱས་པས། དེ་ན་རེ། ཅི་ཡང་མ་ནུས་པས་བདག་ཕ་མས་སྤངས་པ་ཡིན་་
ཟེརར།༑ འོ་ན་ཉལ་གྱིན་ཆོས་སྒྲུབ་ནུས་སམ་བྱས་པས། ནུས་ཏེ་བདག་འདྲ་
བ་ལ་ཆོས་སུས་སྟེར་ཟེར་རོ། །རྣལ་འབྱོར་པས་ངས་བྱིན་གྱིས་གསུངས་ནས་་་་་་
དགྱེས་རྡོར་དུ་དབང་སྐུར། མི་ཟབ་པའི་རྫོགས་པའི་རིམ་པ་གདམ་ངག་ཏུ་་་་
བྱིན་ནས། སྟེང་སྒོའི་སྣ་རྩེར་ཐིག་ལེ་ཡུངས་དཀར་གྱི་འབྲུ་ཙམ་གྱི་ནང་དུ་སྟོང་་་
གསུམ་འདུས་པར་བསྒོམས་ཤིག་བྱས་པས། དེ་ན་རེ། དེ་ལ་རྟགས་ཇི་ལྟ་
བུར་འབྱུང་བ་ལགས་ཟེར་བ་ལ། སྒོམ་•རྩ་ན་ཤེས་འོང་གི་གསུངས་པས།
དེས་ཀྱང་དེ་བཞིན་དུ་བསྒོམས་པས་ཡུངས་དཀར་དང་སྟོང་གསུམ་གྱི་དམིགས་པ་
སྟོང་ཉིད་ཀྱི་ངང་དུ་སྟོར་ནས་སྟོང་ཉིད་ཕྱག་རྒྱ་ཆེན་པོའི་རྟོགས་པ་རྒྱུད་ལ་འཁྲུངས་
སོ༑ །དེས་ལོ་དགུ་བསྒོམས་པས་ཕྱག་རྒྱ་ཆེན་པོའི་དངོས་གྲུབ་ཐོབ་ནས།
འགྲོ་དོན་མང་དུ་མཛད་དེ་ལུས་དེ་ཉིད་ཀྱིས་མཁའ་སྤྱོད་དུ་གཤེགས་སོ། །གུ་རུ་
ཨ་ཛོ་ཀིའི་ལོ་རྒྱུས་རྫོགས་སོ།།
༄༅། །ཀ་ལ་པའི་ལོ་རྒྱུས་བཞུགས་སོ།། ༄༅༅། །གུ་རུ་ཀ་ལ་པའི་ལོ་
རྒྱུས་ནི། ཡུལ་ནི་ར་ཛ་པུ་ར་ཡིན། བླ་མ་ནི་རྒྱུད་ལེགས་པར་སྦྱངས་པའི་
རྣལ་འབྱོར་པ་ཞིག་ཡིན་ལ། ཀ་ལ་པ་ན་ཚེ་སྔ་མ་བཟོད་པ་བསྒོམས་པའི་འབྲས་
བུས་གཟུགས་བྱད་ཤིན་ཏུ་མཚར་བ་ཞིག་ཡོད་པས། ར་ཛ་པུ་རིའི་སྐྱེ་བོ་ཀུན་དེ་
ལ་ལྟ་ཞིང་འབྲང་བས། དེ་དེས་སྐྱོ་ནས་དུར་ཁྲོད་ཞིག་ཏུ་འདུག་ནས་ཡོད་པ་ལ།
ལེགས་པར་སྦྱངས་པའི་རྣལ་འབྱོར་པ་གཅིག་དེར་བྱོན་ནས་ཁྱོད་དུར་ཁྲོད་ན་ཅི་
བྱེད་ཅིང་འདུག་གསུངས་པས། དེ་ན་རེ།
བདག་མི་ཀུན་གྱིས་འདུག་ཏུ་མ་
སྟེར་ནས་འདིར་འདུག་གིན་གདའ་ཟེར་རོ། །འོ་ན་ཁྱོད་ལ་ཆོས་མི་དགོས་སམ་
48-472