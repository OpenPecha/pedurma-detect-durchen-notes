བསྟན་འགྱུར། རྒྱུད། ༼གི༽ ༩༤
པའི་ཚེ། དེར་འཕགས་པ་ཀླུ་སྒྲུབ་བྱོན་པས་དེ་ལ་དད་པ་སྐྱེས་ནས་ཐལ་མོ་སྦྱར་་
ནས༑ ཨེ་མ་འཕགས་པ་གང་ནས་བྱོན། །བདག་ནི་ལས་ངན་གྱིས་མནར་བས༎
སྡུག་བསྔལ་བཟོད་དཀའ་འདི་འདྲ་ན།
།ཐར་བའི་ཐབས་ཞིག་བདག་ལ་རྩོལ། །
ཞེས་ཞུས་པས། འཕགས་པས། དེ་ལས་ཐར་བའི་ཐབས་ཡོད་དེ་བརྩོན་པར་
སྒྲུབ་ནུས་སམ། ནུས་ན་སྡུག་བསྔལ་ཀུན་དྲུངས་ནས་འབྱིན་ཅིང་བདེ་བར་འགྲོ་
བའི་ཐབས་ཡོད་དེ་གསུངས་པས། དེ་ན་རེ། འཕགས་པ། བརྩོན་པར་
སྒྲུབ་ཅིས་ཏེ་མི་ནུས་ན། ནུས་ལགས་ཟེར་བས། དེ་གསང་བ་འདུས་པར་
དབང་བསྐུར་ནསས། སྡུག་བསྔལ་ལམ་ཁྱེར་གྱི་ཆོས་བསྐྱེད་རྫོགས་ཀྱི་གདམ་ངག་
འདི་ལྟར་གནང་སྟེ། དེ་ཡང་བསྐྱེད་རིམས་ཀྱི་དམིགས་པར་ལྟག་པའི་ལྦ་བ་དེ་ཇེ་
ཆེར་བསྒོམས་ཞིག་གསུངས་ནས།
དེས་ཀྱང་དེ་ལྟར་བསྒོམས་པས་●ལྦ་བ་དེ་སྔར་
བས་ཇེ་ཆེར་སོང་བས་སྡུག་བསྔལ་བ་ན། སླར་འཕགས་པས་བྱོན་ནས་བདེའམ་
གསུངས་པས། ཤིན་ཏུ་སྡུག་བསྔལ་བར་གདའ་ཞུས་པས། རྫོགས་རིམས་ཀྱི་
དམིགས་པ་ལྟར་དེར་ཆོས་ཐམས་ཅད་འདུས་པར་བསྒོམས་ཤིག་གསུངས་པས།
དེ་ལྟར་བསྒོམས་པ་ན་ལྦ་བ་མེད་པར་སོང་ནས་བདེ་བ་ན། ཡང་འཕགས་པས་བྱོན་
ནས་བདེའམ་གསུངས་པས། བདེ་ལགས་ཞུས་པས། དེ་ལ་གདམས་པ།
ཡོད་དང་མེད་ལས་བདེ་སྡུག་འབྱུང་། །མཐའ་གཉིས་རྟོག་པ་དང་བྲལ་ན། །
བདེ་དང་སྡུག་བསྔལ་ག་ལ་ཡོད། །ཆོས་རྣམས་རང་རང་ངོ་བོས་སྟོང།
།ཅེས་་
གསུངས་པས། དེས་ལེགས་པར་རྟོགས་ཏེ། དམིགས་མེད་ཕྱག་རྒྱ་ཆེན་པོའི་་་
དངོས་གྲུབ་ཐོབ་ནས། དེས་ཀ་ཧ་རི་ལ་སོགས་པར་ལོ་བདུན་བརྒྱའི་བར་དུ་འགྲོ་
དོན་མཛད་དེ། ཀུ་ཙི་པ་ཞེས་གྲགས་ལ་འཁོར་བདུན་བརྒྱ་དང་བཅས་མཁའ་་་་་
སྤྱོད་དུ་གཤེགས་སོ། །གུ་རུ་ཀུ་ཙི་པའི་ལོ་རྒྱུས་རྫོགས་སོ།།
48-486