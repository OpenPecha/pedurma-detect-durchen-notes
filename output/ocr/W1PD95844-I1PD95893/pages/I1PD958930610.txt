གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
447
༄༅། །ལགྣི་ཀ་རའི་ལོ་རྒྱུས་བཞུགས་སོ།། ༄༅༅། །གུ་རུ་ལགྣི་ཀ་རའི་ལོ་
རྒྱུས་ནི། ཡུལ་ཨོཾ་རྒྱན་གྱི་སཾ་བོ་ལ་ཞེས་པ་གྲོང་ཁྱེར་འབུམ་ཚོ་ཕྱེད་དང་གསུམ་
གྱི་རྒྱལ་པོ་ཨིནྡྲ་བོ་དྷིའི་ལྕམ་མོ་ཡིན་ལ། དེ་གཞོན་ནུ་ནས་རིགས་སད་པའི་ཡོན་་
ཏན་དུ་མ་མངའ་ཞིང་། གྲུབ་ཆེན་ལྭ་བ་པ་ལ་སོགས་པ་ལ་ཆོས་ཀྱང་མང་དུ་་་་
གསན་ཞིང་རྒྱུད་སྡེ་མང་པོ་ཡང་མཁྱེན་པ་ལ། དེ་ལངྐའི་རྒྱལ་པོ་ཛ་ལེནྡྲའི་བུ་སཾ་་
བོ་ལ་བྱ་བའི་ཆུང་མར་བླངས་པས། རང་གི་མིང་པོ་རྒྱལ་པོ་ཨིནྡྲ་བོ་དྷིས་ཀྱང་་་་
བྱིན་པར་བྱས་ཏེ། ལེན་པའི་ཕོ་ཉ་པ་བྱུང་བ་ན། འཁོར་ཆོས་ཤེས་པ་མང་པོ་
དང་བཅས་ཏེ་ནོར་རྫས་ཟད་པ་མེད་པར་བསྐུར་ནས་གྲོང་ཁྱེར་ལངྐ་པུ་རར་བྱོན་་་
པས༑ གཟའ་སྐར་ངན་ཟེར་ནས་རྒྱལ་སར་སྤྱན་མ་དྲངས་པའི་དུས་སུ། ལྕམ་
གྱིས་སྐྱེ་བོ་དག་གཟིགས་པས། ཐམས་ཅད་ཕྱི་པར་འདུག་པས་ཐུགས་སྐྱོ་བའི་ཚེ།
རྒྱལ་བུ་དེའི་འཁོར་རྣམས་ཀྱིས་ཤ་མང་པོ་ཁྱེར་ཏེ་ལིངས་པ་ལོག་ནས་དེའི་མདུན་ན་
མར་སོང་བས། ལྕམ་ན་རེ། འདི་ཀུན་སུ་ཡིན་ཅི་བསད། གང་ནས་འོངས་་་
གང་ཡིན་གསུངས་པས། ལིངས་ལ་ཕྱིན་པ་ཡིན། ཁྱོད་ཀྱི་ཁྱོ་རྒྱལ་པོས་རི་
དྭགས་གསོད་དུ་བཏང་བ་ཡིན་བྱས་པས་ལྟོ་འབྲངས་●པ་ལ་ཁ་ཟས་ཀྱི་གཏམ་
བཏང་བ་ལྟར་ཤིན་ཏུ་ཡང་ཐུགས་ལོག་སྟེ།
ངའི་མིང་པོ་དེ་ཆོས་སྐྱོང་བའི་རྒྱལ་པོ་
ཡིན་པ་ལ། མུ་སྟེགས་འདི་འདྲ་བ་ལ་ང་གཏོང་བ་སྙམ་ནས་དེ་ཉིད་དུ་བརྒྱལ་ལོ། །
དེ་ནས་བརྒྱལ་བ་སངས་པ་དང་། གྲོང་ཁྱེར་བ་དེ་རྣམས་ལ་ནོར་རྣམས་བྱིན།
འཁོར་ཀུན་ལ་རྒྱན་ཆ་བསྐུར་ནས་ཡུལ་དུ་བཟློག །དེ་ནས་དེ་མན་ཆད་ཞག་བཅུ་
རུ་སུ་ཡང་མ་བཏང་ཅིག་ཟེར་ནས། ཁང་པ་གཅིག་ཏུ་ཞུགས་ཏེ་ལུས་ལ་མར་ནག་
དང་སོལ་བ་བྱུགས། སྐྲ་གཤིག །གཅེར་བུར་ཕྱུང་ནས་སྨྱོ་རྫུན་བྱེད་ཅིང་སྙིང་་་
པོའི་དོན་ལས་མ་གཡོས་པར་བཞུགས་པས། དེའི་རྒྱལ་པོ་ལ་སོགས་པ་མྱ་ངན་
48-551