७१०
བསྟན་འགྱུར། རྒྱུད། ༼༽ ༩༤ereitey
གཏན་མཆོག །ཅེས་བྱའོ། །གང་གིས་སྤྲོད་ན། བླ་མའི་གསུང་གི་འོད་ཟེར་གྱིས། །
ཅེས་པ་བླ་མ་ནི་འཕགས་པ་ཀླུ་གྲུབ་ཡིན་ལ།
གསུང་གི་འོད་ཟེར་ནི་གདམ་ངག་་་་་
གིས་སོ། །ཡོད་དང་མེད་པའི་མཐའ་མ་རྙེད་ཅེས་པ་ནི། ཀུ་ཙི་པ་ཞེས་པས་ཡོད་་་
མེད་ཀྱི་མཐའ་མ་རྙེད་པའོ། །མ་རྙེད་པ་དེ་ཀ་ཕྱག་རྒྱ་ཆེན་པོའི་མཐའ་ཡིན་པའོ། །
མཐའ་དེ་ཀ་རྟོགས་ན་དོན་གྱི་མཆོག་ཡིན་ཏེ། བླ་ན་མེད་པའི་དོན་ཅེས་བྱའོ། །
རྣལ་འབྱོར་པ་ཀུ་ཙི་པའི་རྟོགས་བརྗོད་དང་འགྲེལ་པ་རྫོགས་སོ།། ༣༥ །།
༄༅། །དྷ་མ་པའི་དོན་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
དྷ་མ་པའི་ཞལ་ནས། གཉིས་འཛིན་མ་རིག་དུག་དག་གིས། །རིག་པའི་སྐྱེས་བུ་
རྒྱུན་དུ་གཟུང་། །བླ་མའི་གསུང་གི་བྱིན་རླབས་ཀྱིས། །སྣང་སྲིད་འཁྲུལ་པའི་་
དུག་ནད་སེལ། །ཅེས་སོ། །
འདིའི་དོན་ནི། གཉིས་འཛིན་མ་རིག་དུག་དག་གིས། །ཅེས་པ།
གཉིས་འཛིན་ནི་རྒྱུ་རྐྱེན་ལས་བྱུང་བ་གང་ཡང་གཉིས་སུ་མ་ཤེས་པའམ་གཉིས་སྣང་
གི་རྟོག་པ་ཐམས་ཅད་ལ་བྱའོ། །ཇི་ལྟར་སྣང་ན་མ་རིག་པའི་རྐྱེན་གྱིས་བསྒྲིབས་་
པའི་དཔེ། སྐྱེས་བུ་ཟས་དུག་ཅན་ཟ་བ་ལྟ་བུ་ལ་བྱའོ། །དཔེར་ན་དུག་དེས་་་་
སྲོག་གཅོད་པར་བྱེད་པ་ཡང་ངོ་མ་ཤེས་པར་ཟོས་པས་སྐྱེས་བུ་དེ་རང་དུག་གིས་་་་་
ཟིན་པ་དང་འདྲ་སྟེ། མ་རིག་པའི་རྐྱེན་གྱིས་ངོ་བོ་གཉིས་མེད་དེ་ལ་སྒྲིབས་ནས་ངོ་
མ་ཤེས་པས་གཉིས་འཛིན་གྱི་རྟོག་པ་དུག་དང་འདྲ་སྟེ། ཐམས་ཅད་འཆིང་བའི་
དུག་ཡིན་པས་དུག་དག་གིས་ཅེས་པའོ། །དེས་སུ་གཟུང་ན་རིག་པའི་སྐྱེས་བུ་་་་་
གཟུང་སྟེ། ཇི་ལྟར་གཟུང་ན་རིག་པ་ཞེས་བྱ་བ་ངོ་བོ་གཉིས་མེད་རང་བཞིན་སྤྲོས་
བྲལ་གཅིག་ཡིན་པ་ལ། དེ་རང་ངོ་མ་ཤེས་པས་སྐྱེས་བུ་དེ་གཟུང་ཅེས་པའོ། །
48-610