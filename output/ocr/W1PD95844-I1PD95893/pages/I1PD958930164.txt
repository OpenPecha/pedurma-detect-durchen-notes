དཔལ་ནག་པོ་རྡོ་རྗེ་ཞབས་ཀྱི་མི་ཟད་པའི་མཛོད་ཀྱི་རྒྱ་ཆེར་འགྲེལ་པ།
200
ལྟུང་བའོ། །གང་གིས་ཕྱིར་འགྲོ་བ་རྣམས་ཀྱི་•བདག་ཉིད་དུ་གྱུར་པའི་བྱང་ཆུབ་
ཀྱི་སེམས་དེར་འོག་ཏུ་ལྟུང་བ་ལས་འགྲོ་བ་ཐམས་ཅད་ཆད་པར་འགྱུར་བ་སྟེ་མཆེ་་
བ་ཉིད་དོ། །དེ་ལྟར་ཡང་དཔལ་དང་པོའི་སངས་རྒྱས་ལས།
ལུས་ཅན་ཐམས་
ཅད་འཆི་བ་ན། །ཟླ་བ་བདུད་རྩི་འོག་ཏུ་འགྲོ། །སྟེང་དུ་ཉི་མ་རྡུལ་སྒྲ་གཅན། །
རྣམ་ཤེས་དངོས་པོའི་མཚན་ཉིད་ལའོ། །ཞེས་སོ། །དེས་ཅིར་•འགྱུར་ཞེ་ན།
དུས་ཀྱིས་མེ་ནི་རབ་ཏུ་ཞུགས་གྱུར་ན། །ཞེས་བྱ་བ་གསུངས་ཏེ། དུས་ཀྱི་མེ་ནི་
འཕོ་བའི་གནས་སྐབས་ནག་པོའི་ཕྱོགས་ཀྱི་ཚེས་གཅིག་འཇུག་པའི་མཚན་ཉིད་དེ།
འཆི་བའི་དུས་སུའོ། །དེ་ལྟར་ཡང་དཔལ་དང་པོའི་སངས་རྒྱས་ལས།
འཕོས་
པ་ལས་ནི་ཆགས་བྲལ་འགྱུར། །ཆགས་བྲལ་ལས་ནི་སྡུག་བསྔལ་འགྱུར། །སྡུག་
བསྔལ་སྐྱེས་བུའི་ཁམས་ཟད་བྱེད། །ཟད་པ་ལས་ནི་འཆི་བར་བརྗོད། །ཤིས་་་
ལས་སླར་ཡང་དེ་རྣམས་ཀྱི། །སྲིད་པའོ་སྲིད་ལས་སླར་འཆི་འཕོ། །དེ་ལྟར་
སེམས་ཅན་གྱིས་སྲིད་པ། །ཆགས་བྲལ་ལས་འགྱུར་གཞན་ཡོད་མིན∶། །དེ་་་
ཕྱིར་འབད་པ་ཐམས་ཅད་ཀྱིས། །འཕོ་བའི་ཆགས་པ་རྣམ་པར་སྤངས། །གང་་
གིས་འགྱུར་མེད་བདེ་བར་འགྱུར། །རྣལ་འབྱོར་འཁོར་བ་བཅིངས་པ་ཡི། །
ཞེས་སོ། །ཅི་ལྟར་འདི་མི་འགྱུར་བའི་བདེ་བ་ཆེན་པོར་འགྱུར་ཞེ་ན། ས་་
འཛིན་དག་ལས་འདི་ནི་གཟུང་དཀའ་སྟེ། །ཞེས་བྱ་བ་ལ་སོགས་པ་གསུངས་ཏེ།
གཟུང་དཀའ་བ་ཞེས་པ་ནི་འདིར་སྦྱོར་བ་ཡན་ལག་དྲུག་གི་རྣལ་འབྱོར་གྱིས་སྲོག་་་
བཅིངས་ཏེ་བྱང་ཆུབ་ཀྱི་སེམས་དཀའ་ཚེགས་ཀྱི་གཟུང་དགོས་པའོ། །དེ་ཉིད་ས་
འཛིན་སྟེ་རི་བོ་ལྷུན་པོ་ལྟ་བུའོ། །དེ་ཉིད་ཀྱི་ཕྱིར་མཉམ་དང་མི་མཉམ་ཞེས་སྨོས་
ཏེ༑ དེ་ལ་མཉམ་པའི་དུས་སྦྱོར་རིམ་གྱིས་རྒྱུ་བས་ན་མཉམ་པ་སྟེ། ཉི་མ་རྒྱུ་་
བ་གཡས་ཀྱི་ལམ་མོ། །མི་མཉམ་པའི་དུས་སྦྱོར་རིམ་གྱིས་རྒྱུ་བས་ན་མི་མཉམ་པ་
48-107