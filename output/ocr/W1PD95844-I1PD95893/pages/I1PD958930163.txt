१०७
བསྟན་འགྱུར། རྒྱུད། ༼ཁ༽ ༩༣
བཞིན་ཀུན། །རིམ་དང་རིམས་པ་མིན་པར་འཇུག །གང་དང་གང་དུ་རླུང་་་་
གནས་པ། །དེ་དང་དེར་ནི་རང་བཞིན་རྒྱུ། །ཇི་སྲིད་རླུང་ནི་རྒྱུ་གྱུར་པ། །
སྣང་བ་གཡོ་མེད་འགྱུར་མ་ཡིནན། །ཞེས་གསུངས་སོ། །དེ་ཉིད་སེམས་ཅན་
ཐམས་ཅད་དང་ཐུན་མོང་དུ་ཇི་ལྟར་འགྱུར་ཞེ་ན། མཆོག་གི་རི་བོ་དག་གི་ཕུག་་
ཟབ་མོ། །ཞེས་བྱ་བ་ལ་སོགས་པ་གསུངས་ཏེ། མཆོག་ནི་གཙོ་བོའོ། །རི་་་་་
བོའི་ཕུག་ལྟོ་བར་གནས་པ་སྟེ། སྒལ་ཚིགས་ཀེང་རུས་ཀྱི་དབྱུག་པའི་གཟུགས་ཀྱི་
བདག་ཉིད་དོ། །དེ་ལྟར་ཡང་དཔལ་ཁ་སྦྱོར་ལས། རྐང་པའི་འོག་ཏུ་རྩོམ་ཆེན་
རླུང་། །གཞུ་ཡི【དབྱིབས་སུ་*ཡང་དག་གནས། །འདོམས་ཀྱིས་སུམ་མདོའི་་་་
ཕྱོགས་སུ་ནི། །དེ་ནི་གྲུ་གསུམ་འབར་བའོ། །ཟླུམ་པའི་གཟུགས་ཀྱིས་ངོ་བོ་ཉིད།།
ཆུ་ནི་ལྟོ་བར་གནས་པའོ། །སྙིང་ག་རུ་ནི་ས་ཉིད་ཀྱང་། །ཀུན་ནས་གྲུ་བཞི་པ་
ཉིད་དོ། །ཀེང་རུས་དབྱུག་པའི་ངོ་བོ་ནི། །དེ་བཞིན་རི་རབ་རི་ཡི་རྒྱལ། །
ཞེས་སོ། །དེ་ཡི་ཕུག་ནི་རི་ཕུག་གོ། །དེ་ཉིད་ཟབ་མོ་སྟེ། ལུས་དང་ངག་དང་
སེམས་ཀྱིས་སྤྱོད་ཡུལ་མ་ཡིན་མ་ཡིན་པའོ། །དེས་ཅི་འགྱུར་ཞེ་ན། འགྲོ་བ་མ་
ལུས་པ་ནི་ཆད་པར་འགྱུར། །ཞེས་བྱ་བ་ལ་སོགས་པ་སྟེ། འགྲོ་བ་མཐའ་དག་
དེར་དེ་ལྟར་ཆད་པ་སྟེ་ཉམས་པར་འགྱུར་ཞིང་། དེ་ལས་གོང་དུ་སྤྱི་བོའི་མཐར་་
ཐུག་པའི་རྩ་རྣམས་སུ་འགྲོ་བས་དབང་པོ་གཉིས་སྦྱོར་བའི་བདེ་བར་མངོན་པར་་་་
བརྗོད་པའི་སེམས་མི་བརྟན་པ་ཉིད་ཀྱི་ཕྱིར་རོ།
།འོ་ན་འདི་ལས་འགྲོ་ཆད་པར་་
འགྱུར་བ་འདི་ཅིས་ཤེས་པར་བྱེད་ཅེ་ན། དྲི་མ་མེད་པའི་ཆུ་ནི་སྐྱབས་འགྱུར་ཏེ། །
ཞེས་བྱ་བ་ལ་སོགས་པ་གསུངས་ཏེ། དྲི་མ་མེད་པ་ནི་དོན་དེ་སའི་བདེ་བའི་ངོ་བོ།
ཆུ་ནི་ཀུན་རྫོབ་ཞུ་བསྡོའི་•རྣམ་པས་ཏེ།
དྲི་མ་མེད་པའི་ཆུ་བདེན་པ་གཉིས་ཀྱི་་
ཡེ་ཤེས་བྱང་ཆུབ་ཀྱིས་• སེམས་གང་ཡིན་པ་སྐམས་པར་འགྱུར་བ་སྟེ། འོག་ཏུ་་་་
48-106