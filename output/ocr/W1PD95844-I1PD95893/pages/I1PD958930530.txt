གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
གསུངས་ནས་བདེ་མཆོག་ཏུ་དབང་བསྐུར། བསྐྱེད་རྫོགས་ཟུང་འཇུག་གི་གདམ་
ངག་བྱིན་ནས། དེ་བསྒོམས་•པས།
གོས་འཚེམ་པའི་རྟོག་པས་སྒོམ་དུ་མ་
འདོད་པ་དང་། དེ་ན་རེ། རྣལ་འབྱོར་པ་བདག་རྟོག་པས་གཡེངས་ནས་སྒོམ་
དུ་མི་འདོད་པར་འདུག་ཞུ་བ་ལ། རྟོག་པ་ལམ་འཁྱེར་གྱི་གདམ་ངག་འདི་ལྟར་
གནང་སྟེ། ཆོས་རྣམས་དེ་བཞིན་ཉིད་ཀྱི་ངང་། །འཚེམ་དང་འཚེམ་པར་བྱ་བ་
མེད།༑ །ལྷ་དང་སྔགས་ཀྱང་དེ་བཞིན་ནོ། །གསུམ་རྣམས་རྟོག་•པ་ཆོས་ཀྱི་
དབྱིངས༑ །ཞེས་གསུངས་པས། དེས་ཀྱང་དེ་ལྟར་བསྒོམས་པ་ན། གོས་
འཚེམ་པའི་རྟོག་པ་དང་ལྷ་དང་སྔགས་གསུམ་པོ་ཆོས་ཉིད་ཀྱི་ངང་དུ་སྟོར་ནས་
བསྐྱེད་རྫོགས་ཟུང་འཇུག་གི་རྟོགས་པ་སྐྱེས་ཏེ། ལོ་བཅུ་གཉིས་ན་ཕྱག་རྒྱ་ཆེན་
པོའི་དངོས་གྲུབ་ཐོབ་པོ། །འགྲོ་དོན་དཔག་ཏུ་མེད་པ་མཛད་དེ་མཁའ་སྤྱོད་དུ་
གཤེགས་སོ། །གུ་རུ་ཁནྟིའི་ལོ་རྒྱུས་རྫོགས་སོ།།
༄༅། །ཨ་ཛོ་ཀིའི་ལོ་རྒྱུས་བཞུགས་སོ།། ༄༅༅། །གུ་རུ་ཨ་ཛོ་ཀིའི་ལོ་
རྒྱུས་ནི། ཨ་ཛོ་ཀི་བྱ་བ་ལེ་ལོ་ཅན་ནོ། །དེ་ཡང་ཡུལ་ས་ལི་པཱུ་ཏྲ་བྱ་བ་ན།
ཁྱིམ་བདག་གཅིག་གི་བུ་གཅིག་ཤ་ཤིན་ཏུ་ཆེ་ནས་སྤྱོད་ལམ་རྣམ་བཞི་གང་བྱེད་ཀྱང་
ཉལ་ནས་བྱེད་པ་ཅིག་ཡོད་པ་ལས། ཕ་མ་དང་ཉེ་དུ་ཀུན་གྱིས་ཀྱང་འདི་འདྲ་
བའི་བུས་ཅི་བཏུབ་ཞེས་རླ་བརྗོད་ཅིང་དུར་ཁྲོད་དུ་སྐྱལ་ནས། དེས་དུར་ཁྲོད་
དུ་ཉལ་ནས་བསྡད་•པ་དང་། དེར་རྣལ་འབྱོར་པ་ཅིག་བྱོན་པས་•དེས་དེ་་་་་
མཐོང་བ་ན་སྙིང་རྗེ་སྐྱེས་ནས། གྲོང་ཁྱེར་ནས་བཟའ་བཏུང་བླངས་ནས་དེ་ལ་
བྱིན་པ་དང་། དེས་ཟས་ཟ་བ་ལ་མི་ལངས་པར་མཐོང་ནས། རྣལ་འབྱོར་པ་དེས་
ཁྱོད་ཀྱིས་ཟས་ཟ་བ་ལའང་མི་ལངས་པར་འདུག་ན། འཇིག་རྟེན་གྱི་བྱ་བ་ཅི་་
48-471