م
བསྟན་འགྱུར། རྒྱུད།༽ ༩༤
པ་གྱེན་དུ་བརྫེས་པ། ཐོད་པ་རློན་པ་ལྔ་བཅུ་རྩ་བཞིས་དོ་ཤལ་བྱས་པ།
གཞན་
གཅེར་བུ་གཡས་བརྐྱང་བས་བཞུགས་པར་བསམ་མོ། །བདག་མེད་མ་ནི་གྲི་གུག་
དང་ཐོད་པ་བསྣམས་ཤིང་། སྐུ་ལ་འཁྱུད་པ། སྐྱེས་པའི་ཐོད་པ་སྐམ་པོས་དོ་
ཤལ་བྱས་ཤིང་། གཡོན་བརྐྱང་བས་བཞུགས་པར་བསམ་པར་བྱ་སྟེ།
ནི་ཐབས་དང་འདྲ་བ། ནང་དུ་ཡང་དེ་བཞིན་དུ་བསམ་པར་བྱའོ། །མིག་ལ་
གཏི་མུག་རྡོ་རྗེའོ། །རྣ་བ་ལ་ཞེ་སྡང་རྡོ་རྗེ་དང་། སྣ་ལ་སེར་སྣ་རྡོ་རྗེའོ། །ལྕེ་
ལ་འདོད་ཆགས་རྡོ་རྗེའོ། ། །ལུས་ལ་ཕྲག་དོག་རྡོ་རྗེའོ། །ཡིད་ལ་ཡང་བདག་
མེད་མ་བསམ་པར་བྱའོ། །དེ་ནས་རང་གི་སྙིང་གའི་ས་བོན་ལས་འོད་ཟེར་ནག་པོ་
ལྕགས་ཀྱུའི་དབྱིབས་ཅན་སྤྲོས་ཏེ། རང་བཞིན་གྱི་གནས་ནས་ཡེ་ཤེས་སེམས་
དཔའ་སྤྱན་དྲངས་ལ། མཆོད་ཡོན་ལ་སོགས་པས་མཆོད་ནས་དམ་ཚིག་གི་འཁོར་
ལོ་ལ་བཅུག་སྟེ་གཉིས་སུ་མེད་པར་བསམ་པར་བྱའོ། །ཡང་འོད་ཟེར་དེས་དེ་
བཞིན་གཤེགས་པ་ཐམས་ཅད་ཧེ་རུའི་གཟུགས་ཀྱིས་སྤྱན་དྲངས་ནས་དེ་ལ་མཆོད་
པ་ལ་སོགས་པ་བྱ་སྟེ། བདག་ལ་བྱང་ཆུབ་ཀྱི་སེམས་ཀྱིས་དབང་བསྐུར་ནས།
མི་བསྐྱོད་•པས་དབུ་བརྒྱན་པར་བསམ་པར་བྱ་སྟེ། ཇི་སྲིད་དུ་མི་སྐྱོའི་བར་དུ་
རྣལ་འབྱོར་དུ་བྱའོ། །སྐྱོ་ན་བཟླས་པ་བྱ་སྟེ། རིག་མའི་སྙིང་གར་ཉི་མའི་དཀྱིལ་
འཁོར་རོ●། །དེའི་དབུས་སུ་གྲི་གུག་ས་བོན་དང་བཅས་པར་བསམ་ལ་དེ་ལ་
སྔགས་ཀྱི་འཕྲེང་བ་ཀུནྡ་དང་འདྲ་བ། འོད་ཟེར་དང་ལྡན་པ་བྱུང་ནས། རང་
གི་ཞལ་དུ་ཞུགས་ཏེ། གསང་བའི་རྡོ་རྗེར་བྱུང་ནས། ལྷ་མོའི་པདྨར་བབས་ཏེ།
ལྷ་མོའི་ཞལ་ནས་རང་གི་ཞལ་དུ་ཞུགས་པར་བསམ་པར་བྱའོ། །དེ་བཞིན་དུ་ཡང་
ནས་ཡང་དུ་བསམ་པར་བྱའོ། །ཨོཾ་དེ་བ་པི་ཙུ་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཅེས་་
བཟླས་པ་བྱའོ། །མ་ཕུག་པས་ནི་སྦྱོར་བྲལ་འགྱུར། །ཕུག་པས་དགའ་བ་སྦྱིན་་
48-932