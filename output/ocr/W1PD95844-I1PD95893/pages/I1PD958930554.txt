གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
44
ནས་བྱུང་བས། འོད་མ་བཟོད་པར་མ་•བཀབ་པའི་མིག་རྣམས་ཞར་ནས།
གཟོད་པར་གསོལ་ཞིང་གསོལ་བ་བཏབ་པས། དེ་དག་ལ་ཞལ་ཆབ་བྱུགས་པས་
མིག་ཅན་དུ་སོང་ནས་ངོ་མཚར་སྐྱེས་ཏེ། མཆོད་གནས་སུ་ཞུས་པས་མ་བཞེད་དེ།
དེ་རི་བྲག་ཞིག་ཏུ་བྱོན་ནས་སྤྲུལ་པའི་རི་དྭགས་བསད་ཅིང་། དེ་དག་གི་ཤ་ཟ་བ་
མི་ཀུན་གྱིས་མཐོང་ནས་རྒྱལ་པོ་ལ་ཞུས་པ་དང་།
རྒྱལ་པོ་འཁོར་བཅས་དེར་བྱོན་
ནས༑ རྒྱལ་པོས་སྨྲས་པ། ཁྱེད་སྔར་ནཱ་ལེནྡའི་རྒྱལ་པོ་ལ་སོགས་པ་བརྟུལ་
ནས་ཆོས་ལ་བཀོད། འདིར་ཡང་མིག་ཞར་བ་གསོས་པ་ལ་སོགས་པ་བསྟན།
དེ་འདྲའི་ནུས་པ་མངའ་བཞིན་དུ་སྲོག་ཆགས་ལ་གནོད་པར་མཛད་པའི་ལུགས་
ཡོད་དམ་ཞུས་པས། ཞི་བ་ལྷས་བདག་གིས་བསད་པ་མ་ཡིན། གསོས་པ་
ལགས་གསུངས་ནས་སྤྱིལ་པོའི་སྒོ་ཕྱེ་ནས་བལྟས་པ་ན། རི་དྭགས་རྣམས་ཉིས་
འགྱུར་གྱིས་ཆེ་བར་གྱུར་ཏེ། ཕྱིར་དོན་ནས་རི་དང་ལུང་པ་ཁྱབ་པར་གྱུར་པས།
རྒྱལ་པོ་ལ་སོགས་པ་ཀུན་དད་པ་ན། མཐར་རི་དྭགས་དེ་དག་གར་སོང་ཆ་མེད་་
དུ་གྱུར་པས། རྒྱལ་པོ་ལ་སོགས་པ་སྐལ་བ་ཡོད་པ་དག་གིས་ནི་ཆོས་ཐམས་ཅད་་
རྨི་ལམ་སྒྱུ་མ་ཙམ་དང་། གདོད་ནས་མ་གྲུབ་པར་རྟོགས་པ་ཡང་སྐྱེས་ནས་ལམ་་
ལ་གནས་པར་གྱུར་ཏེ། དེའི་ཞལ་ནས། བདག་གིས་གསད་པའི་རི་དྭགས་་་་་
རྣམས།༑ །དང་པོ་གང་ནས་ཀྱང་མ་འོངས། །བར་དུ་གང་དུ་ཡང་མི་གནས། །
ཐ་མ་གང་དུ་འགག་མི་འགྱུར། །གདོད་ནས་མ་གྲུབ་ཆོས་རྣམས་ལ། །བསད་་
དང་གསོད་བྱེད་ག་ལ་གྲུབ། །ཀྱེ་མ་སེམས་ཅན་སྙིང་རེ་རྗེ། །བྷུ་སུ་ཀུ་ནི་སྨྲ་་་་་
བར་བྱེད། །ཅེས་གསུངས་ནས་ཡུལ་དེའི་རཱ་ཛ་ལ་སོགས་པ་ཀུན་བརྟུལ་ནས་ཆོས་
ལ་བཀོད་དོ།
།དེ་བས་ན་དད་གུས་ཆོས་ལ་སྒྲུབས་ན། བྷུ་སུ་ཀུ་པས་མཚན་་་་
གཅིག་བསྒྲུབས་པས་ཕྱག་རྒྱ་ཆེན་པོའི་དངོས་གྲུབ་ཐོབ་ནས་ལུས་ངག་ཡིད་གསུམ་་
48-495