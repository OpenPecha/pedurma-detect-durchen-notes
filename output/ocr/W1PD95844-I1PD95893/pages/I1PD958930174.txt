དཔལ་ནག་པོ་རྡོ་རྗེ་ཞབས་ཀྱི་མི་ཟད་པའི་མཛོད་ཀྱི་རྒྱ་ཆེར་འགྲེལ་པ།
772
གསལ་བར་བསྟན་པའི་ཕྱིར། །ཀྱེ་ཧོ་དེ་ཉིད་བདེ་ཆེན་རྒྱལ་པོ་ཅིག་པུ་ཉིད། །
ཞེས་བྱ་བ་གསུངས་ཏེ། དེ་ཉིད་ཅིག་པུ་བདེ་བ་ཆེན་པོའི་རྒྱལ་པོའི་རྡོ་རྗེ་འཛིན་་
པ་སྟེ། རྣམ་པ་སྣ་ཚོགས་པའི་སོ་སོར་སྣང་བས་རྣམ་པར་མཛེས་པའི་ཕྱིར་ཞེས་་་
པའི་བར་རོ། །དེ་ཉིད་ཕྱག་རྒྱ་ཆེན་པོའི་བདག་ཉིད་རྡོ་རྗེ་འཆང་ཆེན་པོའི་ཐུགས་
ཀྱིས་ཡེ་ཤེས་ཀྱི་ཕྱག་རྒྱ་དང་བྲལ་བས་མི་འགྲུབ་པོ་ཞེས་དགོངས་པ་ལ། སྔགས་་་
དང་རྒྱུད་ནི་ཅིག་ཀྱང་མི་བྱ་ཞེས་བྱ་བ་ལ་སོགས་པ་གསུངས་ཏེ། ཅིག་ཀྱང་བྱ་བ་་
མ་ཡིནན་་ཏེ། སྔགས་ནི་སྔགས་ཀྱི་བཟླས་པའོ། །རྒྱུད་ནི་རྒྱུད་ཀློག་པ་སྟེ་ཅིའི་་
ཕྱིར་དེ་ལྟར་ཡིན་ཞེ་ན། གཉུག་མའི་ཁྱིམ་བདག་མོ་ཞེས་བྱ་བ་ལ་སོགས་པ་སྟེ།
གཉུག་མའི་ཁྱིམ་བདག་མོ་ཡེ་ཤེས་ཀྱི་ཕྱག་རྒྱ་རང་གིས་སེམས་ཀྱི་སྣང་བ། བླ་མ་་
དམ་པའི་མན་ངག་གིས་བླངས་ནས་རྣལ་འབྱོར་པས་ཡིད་དང་མཐུན་པའི་གནས་་
སུ་ཕྱག་རྒྱ་དེ་ལ་ལྷན་ཅིག་སྐྱེས་པའི་རོལ་རྩེད་བྱའོ། །ཞེས་པའོ། །དེ་ལྟར་ཡང་
དཔལ་དང་པོའི་སངས་རྒྱས་ལས། སེམས་ཀྱི་སྣང་བ་ཙམ་སྟེ་རང་གི་ཡིད་ལས་་་་
སྐྱེས་པ་མེ་ལོང་གི་ནི་གཟུགས་བརྙན་ལྟ་བུ་ཉིད། །གང་ཞིག་མཐའ་དག་རྒྱལ་བའི་
སྲས་དང་སངས་རྒྱས་རྣམས་ཀྱིས་བརྟེན་པ་རྣལ་འབྱོར་དབང་པོས་བརྟེན་བྱ་སྟེ། །
ཡེ་ཤེས་མེ་ལྕེ་རབ་ཏུ་རྒྱས་པ་དེ་ནི་བདུད་ཚོགས་ཡུལ་དང་བཅས་པ་མཐའ་དག་་་་་
བསྲེག་བྱེད་ཅིང་། །ལུས་ལ་ཆགས་པ་ལ་སོགས་ཀྱང་སྟེ་རྣམ་པར་རྣམས་ལ་ལོ་ཡི་
སྦྱོར་བས་བདེ་མཉམ་“སྟེར་བར་བྱེད། །ཅེས་གསུངས་ཏེ། བཅོམ་ལྡན་འདས་་
མ་དེ་ཉིད་ལ་ཞེན་པའི་རྣལ་འབྱོར་པ་དེས་དེའི་ཚེ་སྔགས་དང་རྒྱུད་ལ་ཞེན་པ་་་
ཐམས་ཅད་མི་བྱའོ། །དཔལ་ཀྱེ་རྡོ་རྗེ་ཡང༌་། སྔགས་བཟླས་དཀའ་ཐུབ་སྦྱིན་་
སྲེག་མེད། །དཀྱིལ་འཁོར་པ་མེད་དཀྱིལ་འཁོར་མེད། །དེ་ཉིད་དཀའ་ཐུབ་་་་
སྦྱིན་སྲེག་བཟླས། །དཀྱིལ་འཁོར་པ་དེ་དཀྱིལ་འཁོར་དེ། །ཞེས་གསུངས་སོ། །
48-117