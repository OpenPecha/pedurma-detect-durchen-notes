イイ
བསྟན་འགྱུར། རྒྱུད། ༼གི༽ ༩༤
དུ་ནི་དབང་པོ་དང་ཉེ་དབང་ངོ་།་། །མེར་ནི་མེའོ། །གཤིན་རྗེར་ནི་ཉི་མའི་བུའོ། །
སྲིན་པོར་ནི་སྲུང་བ་པོའོ། །ཆུར་ནི་ཀླུའོ། །རླུང་དུ་ནི་རླུང་གི་རྒྱལ་པོའོ། །
ལུས་ངན་དུ་ནི་གནོད་སྦྱིན་ནོ། །དེ་བཞིན་དུ་ལོག་འདྲེན་ནོ། །འབྱུང་པོར་ནི་
དབང་ལྡན་ནོ། །དེ་བཞིན་དུ་སྟེང་དུ་ནི་ཉི་མ་དང་། ཟླ་བ་དང་། ཚངས་པའོ། །
འོག་ཏུ་ནི་ནོར་འཛིན་མ་དང་། ཐགས་བཟང་རིས་སོ། །དེ་དག་ལ་ཡང་དག་་
པར་མཆོད་ཅིང་བསྟོད་ནས། འོད་གསལ་བ་ཁོ་ནར་བཅུག་སྟེ། སླར་
ཡང་། སྤྲོས་པ་དང་བཅས་པའམ། སྤྲོས་པ་མེད་པས་གཤིན་རྗེ་གཤེད་ཀྱི་སྐུར་
བསམ་པར་བྱ་སྟེ། མིག་ལ་སོགས་པ་དང་། ལུས་ལ་སོགས་པ་བྱིན་གྱིས་
བརླབས་ཏེ། དབང་བསྐུར་ནས་ཅོད་པན་ལ་གཤིན་རྗེ་གཤེད་པོ་བསམ་པར་བྱའོ༎
དེ་ནས་ཡེ་ཤེས་ཀྱི་འཁོར་ལོ་བཀུག་ནས་ཡང་དག་པར་གཉིས་སུ་མེད་པར་བྱས་ནས།
མཆོད་ཡོན་དང་། ཞབས་བསིལ་དང་། བསང་གཏོར་དག་དབུལ་བར་བྱའོ། །
དེ་ནས་རྫས་སྦྱང་བར་བྱ་སྟེ། རུ་ཡིག་གསུམ་ལས་མིའི་མགོ་བོ། ཨ་ལས་ནི་ཐོད་པའོ། །
དེའི་ནང་དུ་རྫས་བཅུ་བསམ་པར་བྱ་སྟེ། སྒྲོན་མ་ལྔ་པོ་དག་ལ། ཧཱུྃཧཱུཾ་ཨོཾ་སྭཱ་ཨཱཿ
ཧཱ་རྣམས་ཀྱིས་བྱིན་གྱིས་བརླབ་པར་བྱའོ། །བདུད་རྩི་ལྔ་པོ་དག་ལ་ནི། བཾ་ལཾ་མཾ་
པཾ་ཏཾ་དག་གོ། །འོག་ཏུ་ནི་རླུང་དང་མེ་ཡང་དག་པར་སྦྱོར་ཞིང་།
ཨོཾ་ཡིག་དང་ཟླ་བ་དང་རྡོ་རྗེའི་སྦྱོར་བའོ།
སྟེང་དུ་ནི་
།འབུད་ཅིང་སྦར་བས་རྫས་རྣམས་
སྦྱངས་ཤིང་། ཡི་གེ་གསུམ་གྱི་འོད་ཟེར་གྱིས་བདུད་རྩི་ཡང་དག་པར་བཀུག་པ་
དང་། ཤིན་ཏུ་ཡང་རྒྱ་ཆེར་སྤེལ་བར་བྱའོ། །དེ་ཉིད་གསུམ་གྱིས་རབ་ཏུ་
བསྔགས་ཏེ། རྡོ་རྗེ་ལྕེའི་སྦྱོར་བས་བདུད་རྩི་འབུལ་བར་བྱའོ། །གལ་ཏེ་རབ་
སྔགས་རྣམས་དང་ལས་ཀྱི་བྱ་བ་སྤེལ་བ་ནི་འདི་ཡིན་ཏེ། ཨི་དཾ་བ་ལིང་གྲྀཥྞ་གྲྀཥྞ་
སརྦ་དུཥྚན་ས་མ་ཡ་མུ་དྲ་པྲ་བྷཉྫ་ཀ་མ་མ་ཤནྟིཾ་རཀྵཉྩ་ཀུ་རུ་ཀུ་རུ་ཅེས་པའོ། །ཨོཾ་
48-884