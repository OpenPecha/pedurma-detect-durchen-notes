२१०
བསྟན་འགྱུར། རྒྱུད། ༼ཁ༽ ༩༣
དམིགས་པ་རྩ་ལྔ་འཁོར་ལོ་བཞིའི་བདག་ཉིད་དོ། །རླུང་གི་གནད་སྟེང་འོག་ཁ་་་
སྦྱར་ཞིང་སྟོད་དུ་སྟོབས་བསྐྱེད་པའོ།
།བཅུ་བཞི་པའི་ལུས་གནད་བྷེ་ཏ་ལི་ལ་
སོགས་པ་བདུན་ནོ། །དམིགས་པ་རྩ་ལྔ་འཁོར་ལོ་གཉིས་ཀྱི་བདག་ཉིད་དོ། །
རླུང་གི་གནད་འོག་རླུང་དྲག་པོར་ཐེན་ཏེ་སྟོད་དུ་དགང་བར་བྱའོ། །བཅོ་ལྔ་པའི་
ལུས་གནད་ཙན་དྷ་ལི་ལ་སོགས་པ་བདུན་ནོ། །དམིགས་པ་རྩ་ལྔ་འཁོར་ལོ་གཉིས་
ཀྱི་བདག་ཉིད་དོ། །རླུང་གི་གནད་སྟེང་འོག་ཁ་སྦྱར་ཏེ་ལུས་སྤྱི་དགང་ཞིང་དངས་
སྙིགས་འབྱེད་པར་བྱའོ། །བཅུ་དྲུག་པའི་ལུས་གནད་ཛ་ར་ན་ལ་སོགས་པ་ལྔའོ། །
དམིགས་པ་རྩ་ལྔ་འཁོར་ལོ་གསུམ་གྱི་བདག་ཉིད་དོ།
།རླུང་གི་གནད་སྟེང་འོག་ཁ་
སྦྱར་ཏེ་བསྐྱིལ་བར་བྱའོ།
།བཅུ་བདུན་པའི་ལུས་གནད་ཛ་ལ་དྷ་རའི་ཕྱག་རྒྱ་ལ་་
སོགས་པ་དགུའོ། །དམིགས་པ་རྩ་ལྔ་འཁོར་ལོ་གཉིས་ཀྱི་བདག་ཉིད་དོ། །རླུང་
གི་གནད་སྟེང་འོག་གཉིས་ཁ་སྦྱར་ཞིང་རྩ་རྣམས་བཀང་བས་ཉོན་མོངས་པ་ཉེ་བར་
ཞི་ཞིང་འཆི་མེད་ཀྱི་དོན་མངོན་དུ་འགྱུར་བའོ།།
།
རྩ་མདུད་རྡོ་རྗེའི་བཟླས་པའོ་ཞེས་བྱ་བ་ནི།
རྩ་མདུད་བརྒྱད་དུ་གྲངས་་་
ཉེས་པའོ། །རྡོ་རྗེའི་བཟླས་པ་ནི་ཕྱི་ནང་གསང་གསུམ་མོ། ། ཕྱིའི་•རང་ཉིད་ཡི་
དམ་ཡབ་ཡུམ་དུ་བསྒོམ་ལ་སྐུ་གསུང་ཐུགས་ཀྱི་སྙིང་པོ་བཟླས་པར་བྱའོ། །ནང་་་
ཐིག་ལེ་གསུམ་ལ་དམིགས་པ་གཏད་ལ་བཟླས་པ་བྱའོ། །གསང་བ་སྲོག་རྩོལ་
གཉིས་ཀྱི་རྒྱུ་བ་ནང་དུ་བཀུག་ལ་འཁོར་ལོ་གཉིས་ལ་དམིགས་པ་གཏད་དེ་བཟླས་་་
པས༑ དེ་ཁོ་ན་ཉིད་ཀྱི་དོན་མངོན་དུ་འབྱུང་བའོ།།
རླུང་གི་འཇུག་པ་དྲུག་ལས་ཀྱང་ཞེས་བྱ་བ་ནི། བུམ་པ་ཕུང་དྲ་ཀ་ཅན་དང་།
གང་བ་ཀུམ་པ་ཀ་ཅན་དང་། ཤིང་རྟ་ཛ་ར་ན་འཁོར་ལོ་དང་། རྩ་སྟོང་ས་ར་ན་འཁྱིལ་
བ་དང་། མགོ་ཐུར་དབྱུག་ཨུ་ཛ་ནི༌པའི་སྦྱོར་བ་དང་། གཏུམ་མོ་ཙན་ཌ་ལི་དང་དྲུག་
48-234