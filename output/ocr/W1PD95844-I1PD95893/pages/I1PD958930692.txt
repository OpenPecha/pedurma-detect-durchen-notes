གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
༦༣༣
ཉམས་བརྟན་ནས། །ཅེས་པ་ནི། ཉམས་ནི་སྟོང་པ་སྙིང་རྗེ་གསལ་བ་གསུམ་གྱི་་
ཉམས་ལ་བྱ་སྟེ། དངོས་པོ་སྟོང་པའི་ཉམས་ནི་རང་གི་སེམས་ཉིད་ངོ་བོས་སྟོང་སྟེ།
མཚན་མ་དང་བྲལ་བའི་འདུས་མ་བྱས་ཀྱི་ནམ་མཁའ་ལྟ་བུར་འདུག་པ་དང་།
འཇིག་རྟེན་གྱི་བྱ་བ་སྟོང་པ་དང་མི་རྟག་པ་དང་སྡུག་བསྔལ་བ་དང་བདག་མེད་
པའི་རང་བཞིན་དུ་སྒོམ་པས། ཆུ་རླབས་ལྟ་བུའི་ཉམས་ནི་སྣང་སྲིད་སྟོང་པའི་
ཉམས་སྐྱེས་པའོ། །དེ་ལྟར་ཕྱི་ནང་གིས་བསྡུས་པའི་ཆོས་ཐམས་ཅད་དམིགས་
མེད་སྟོང་པ་ཉིད་དུ་རྟོགས་པས་བདག་གཞན་ཐམས་ཅད་མ་གྲུབ་པར་རྟོགས་ཏེ།
དམིགས་པ་མེད་པའི་སྙིང་རྗེ་ཆུ་རླབས་ལྟ་བུའི་ཉམས་སྐྱེའོ། །དེ་ལྟར་སྟོང་པ་དང་
སྙིང་རྗེ་གཉིས་མེད་འོད་གསལ་གྱི་རྟོགས་པ་སྐྱེས་ནས་མ་རིག་པའི་རྒྱ་ཐམས་ཅད་
ཞིག་ཏེ་འཁྲུལ་པ་ཆུ་རླབས་དེ་ལྟ་བུ་དེ་འོད་གསལ་གཉུག་མའི་ངང་དུ་རྒྱ་མཚོ་
དངས་པ་མ་གཡོས་པ་ལྟ་བུའི་ཉམས་དང་རྟོགས་པ་འཆར་བའོ། །དེ་སུ་ཞིག་གིས་
བསྟན་ན་བླ་མ་དམ་པའི་གདམ་ངག་གིས་བསྟན་པའོ། །བསྟན་པ་དེ་ཇི་ལྟར་
ཉམས་སུ་བླང་ཞེ་ན། སྤྱོད་པ་བག་ཆགས་ཀྱི་འགྲོ་བར་བྱ། །ཅེས་པ་སྟེ་སྤྱོད་པ་
ནི་ཉམས་ཡིན་ལ། བག་ཆགས་ཀྱི་འགྲོ་བ་ནི་བྱང་ཆུབ་སེམས་དཔའི་ས་ལམ་
བཞིན་དུ་རྣལ་འབྱོར་པའི་ཉམས་ཀྱང་བག་ཆགས་ཀྱིས་འགྲོ་བར་ཅེས་པའོ། །
དེའི་རྟགས་གང་ཡིན་ན། ཆགས་སྡང་རྟོག་•པ་རང་ཞིར་བྱས། །ཅེས་པ་སྟེ།
ཡོན་ཏན་ཡར་ལྡན་གྱིས་དུས་སུ་ཆོས་ཉིད་གཉུག་མའི་འོད་གསལ་དེ་ལ་ཆགས་སྡང་
གི་རྟོག་●པ་མ་སྤངས་ལ་མི་ལྡན་པསས། རྣལ་འབྱོར་པ་རང་སེམས་རང་སར་
དངས་པའི་དཔེ་རིམ་ནད་ཅན་སྨན་གྱི་དངས་པ་ལྟ་བུའོ། །ཞེས་པའི་དོན་ཏོ། །
རྣལ་འབྱོར་པ་ན་གུ་ནའི་རྟོགས་བརྗོད་དང་འགྲེལ་པ་རྫོགས་སོ།། ༥༧ །།
e paper 160 Dino Aas
48-633