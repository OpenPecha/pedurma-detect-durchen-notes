५०२
བསྟན་འགྱུར། རྒྱུད། ༩༤E
ཉམས་སུ་བླང་བའི་ཐབས་ནི། ཕྱག་རྒྱ་བཞིའི་གདམ་ངག་ངེས་ཤེས་དང་བཅས་་
པ་གཅིག་བསྟན་པས། འབྲས་བུ་ཚུལ་བཞིན་དུ་གྱུར་པ་ཡིན་ལ།
ཕྱག་རྒྱ་ཆེན་
པོའི་འབྲས་བུ་ཆོས་སྐུ་ཡིན་སྟེ། དེ་ཐམས་ཅད་ཀྱི་རང་བཞིན་དུ་གྱུར་པའོ། །
དེ་ལྟ་བུ་དེ་ལ་ཉོན་མོངས་པ་གཞི་ནས་མེད་དེ། མ་ཡེངས་མི་ལྡན་ཡེ་ཤེས་ཆེན་་་
པོའི་རང་བཞིན་ཡིན་པས་ན། ཉོན་མོངས་གཉིས་མེད་ཡེ་ཤེས་འགྱུར།
།ཞེས་
པའི་དོན་ཏོ། །རྣལ་འབྱོར་པ་ཌོནྟི་པའི་རྟོགས་•པའི་དོན་རྫོགས་སོ།། ༤ །།
༄༅། །ཤཱ་ཝ་ར་པའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཤཱ་ཝ་ར་པའི་ཞལ་ནས། །མ་རིག་པ་ཡི་ནགས་ཚལ་དུ། །གཟུང་འཛིན་
གཉིས་ཀྱི་རི་དྭགས་རྒྱུ། །ཐབས་ཤེས་གཉིས་ཀྱི་གཞུ་གདུངས་ནས། །སྙིང་པོ་
དོན་གྱི་མདའ་གཅིག་འཕངས། །ཤི་ནི་རྣམ་པར་རྟོག་པ་འཆི།
།ཤ་ནི་གཉིས་་
སུ་མེད་པར་ཟོས། །རོ་ནི་བདེ་བ་ཆེན་པོར་མྱོང་། །འབྲས་བུ་སྐུ་གསུམ་ཡེ་ཤེས་
ཐོབ༑ །ཅེས་སོ། །
དེའི་དོན་ནི། མ་རིག་པ་ཡི་ནགས་ཚལ་དུ། །ཅེས་པ་ནི། ལྷན་ཅིག་
སྐྱེས་པ་ཀུན་བརྟགས་ཀྱི་མ་རིག་པས་ཉོན་མོངས་པ་ཐམས་ཅད་བསྐྱེད་པར་བྱེད་
པས་དཔེ་ནགས་ཚལ་དང་འདྲ་ལ། དེའི་ནང་དུ་གཟུང་འཛིན་གཉིས་ཀྱིས་
བཅིངས་པའི་སེམས་དེ་རི་དྭགས་དང་འདྲ་བས་རྒྱུ་ཅེས་པའི་དོན་ཏོ། །གཟུང་
འཛིན་གྱིས་བཅིངས་པའི་རི་དྭགས་དེ་ཇི་ལྟར་དུ་གཤོར་ཅེ་ན།
ཐབས་ཤེས་
གཉིས་ཀྱི་གཞུ་གདུང་ཅེས་པ། ཐབས་ནི་སྣང་བ་ལ་བྱ་སྟེ། དེ་མི་འགེགས་ཏེ།
སྣང་བ་བླ་མར་ཤར་བ་ལ་བྱའོ། །ཤེས་རབ་ནི་སྟོང་པ་ལ་བྱ་སྟེ། བདག་མེད་པ་
དང་གཟུགས་ཅན་མ་ཡིན་པའི་ངོ་བོ་སྟོང་པ་འོད་གསལ་བ་རྟོག་པ་མེད་པ་གཅིག་
48-572