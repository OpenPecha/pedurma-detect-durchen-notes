གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
۶۰۴
གྲོང་མཐའ་ཕ་གིའི་ཤིང་དྲུང་གི་རྩ་ན་ཟས་བསོད་སྙོམས་པ། ཆོས་གོས་དང་ཡོ་་་
བྱད་ངན་ངོན་གྱིས་འཚོ་བ་ཞིག་ཡོད་པས། དེ་ལ་ཉིད་ཀྱིས་བཞེས་ཐང་ཚོད་སྣ་་་
བརྒྱད་ཅུ་རྩ་བཞི་དང་། མུར་བའི་བཅའ་བ་བཅུ་བཞི་དང་། རྒུན་ཆང་ལ་་་་་
སོགས་པའི་བཏུང་བ་ལྔ་དང༌་། མེ་མར་གྱི་སྣང་བ་མ་ཡིན་པ་རིན་པོ་ཆེའི་སྣང་བ་
དང་། རྒྱལ་སྲིད་ཀྱི་འདོད་པའི་ཡོན་ཏན་ཐམས་ཅད་དེ་ལ་སྦྱིན་པར་བྱའོ་ཞེས་་་
སྨྲས་པ་དང་། རྒྱལ་པོས་ཀྱང་རུང་གསུངས་ཏེ། ནང་པར་འཁོར་དུམ་ཅིག་སློབ་
དཔོན་སྤྱན་འདྲེན་དུ་བཏང་བས་མ་ཁུགས་∶པ་དང་། རྒྱལ་པོ་འཁོར་མང་པོ་དང་
བཅས་ཏེ་བྱོན་ནས་ཕྱག་བྱས་ཕེབས་དགོས་པའི་གཏམ་མང་པོ་སྨྲས་པས། ཅི་ལ་
འདིར་གཤེགས་གསུང་བ་ལ། སློབ་དཔོན་ལ་བདག་དད་ནས་མཆོད་གནས་སུ་་་
སྤྱན་འདྲེན་དུ་འོངས་པ་ལགས་ཤེས་གསུངས་པས། སློབ་དཔོན་ན་རེ། རྒྱལ་
པོའི་རྒྱལ་སྲིད་ནི་སྡིག་དང་བཅས་པ་ཡིན་པས་བདག་དེར་མི་འོང་གསུངས་པས།
འོ་ན་གཏན་དུ་མི་བཞུགས་ཀྱང་ལོ་ཅིག་ཙམ་བཞུགས་པར་ཞུས་པས་མ་བཞེད།
དེ་བཞིན་དུ་ཟླ་བ་དྲུག་དང་། གསུམ་དང་གཅིག་དང་ཕྱེད་དང་། ཞག་གཅིག་
གཤེགས་པར་ཞུས་པ་ལ་ཡང༌་། ཁྱོད་སྡིག་ཅན་སྤྱོད་ལམ་བཞི་ལ་སོགས་པ་གང་
བྱེད་ཀྱང་ཐམས་ཅད་སྡིག་པའི་རང་བཞིན་ཡིན་པས་མི་འོང་གསུངས་པས། རྒྱལ་
པོས་ཞག་བཅུ་བཞིའི་བར་དུ་ཡང་ནས་ཡང་དུ་གལ་གྱིས་ཞུས་ཀྱང་མ་བཞེད་པ་དང་།
རྒྱལ་པོ་འཁོར་དང་བཅས་པ་ཁྲོས་ཏེ་སྙིང་ལ་ཞེ་སྡང་གི་མེ་འབར་ཏེ། རྒྱལ་པོས་
སྨྲས་པ། དགེ་སྦྱོང་འདིའི་ཚངས་པར་སྤྱོད་པ་དང་སུས་ལེན་ནུས་པ་དེ་ལ་རྒྱལ་
སྲིད་ཕྱེད་དང་གསེར་ཁལ་གཅིག་སྟེར་རོ་ཞེས་ཡོངས་སུ་སྒྲོགས་མཁན་བཏང་བ་
དང་། ཡུལ་དེ་ན་སྨད་འཚོང་མ་གཡོ་ཅན་མ་ཀུན་གྱི་གཙོ་མོ་ཞིག་ཡོད་པ་ན་རེ།
ངས་ནུས་ཞེས་རྒྱལ་པོ་ལ་སྨྲས་པ་དང་། རྒྱལ་པོས་འོ་ན་ཁྱོད་ཀྱིས་བརྩོན་འགྲུས་
48-509