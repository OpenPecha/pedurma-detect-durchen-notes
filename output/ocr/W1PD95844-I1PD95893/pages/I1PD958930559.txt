५००
བསྟན་འགྱུར། རྒྱུད། ༼གི༽ ༩༤
མེད་པ་ནི་རི་དང་འདྲ་ལ། རིག་པ་གསལ་ལ་མ་འགགས་པ་དེ་ཏོག་རྩེ་པ་དང་་་
འདྲ་བས་བརྐོས་ཤིག །བརྩོན་འགྲུས་གཉིས་པོ་ལག་པ་གཡས་གཡོན་དང་འདྲ་
བས་མ་བྲལ་བར་བརྐོ་བ་ཡིན་གསུངས་ནས། །དེ་ལྟར་ཚིགས་སུ་བཅད་ནས་་་་་་
གསུངས་པ། བདེ་སྡུག་ཐམས་ཅད་སེམས་ལས་བྱུང་། །གདམས་པས་སེམས་་
ཀྱི་རི་བོ་རྐོས། །ས་ཡི་རི་བོ་བརྐོས་གྱུར་ཀྱང་། །གཉུག་མའི་བདེ་ཆེན་རྟོགས་མི་
འགྱུར༑ །ཅེས་གསུངས་པ་བཞིན་སྒོམས་པས་ལོ་བཅུ་གཉིས་ན་དངོས་གྲུབ་ཐོབ་
སྟེ་འགྲོ་དོན་མང་དུ་མཛད་ནས་ལུས་དེ་ཉིད་ཀྱིས་མཁའ་སྤྱོད་དུ་གཤེགས་སོ། །གུ་
རུ་ཀོ་ཊ་ལི་པའི་ལོ་རྒྱུས་རྫོགས་སོ།།
༄༅། །ཀཾ་པ་རི་པའི་ལོ་རྒྱུས་བཞུགས∶། ༄༅། །གུ་རུ་ཀཾ་པ་རི་པའི་
ལོ་རྒྱུས་ནི། ཀཾ་པ་རི་པ་སྟེ་མགར་བ། དེའི་ཡུལ་ས་ལི་པུ་ཏྲ་ན་རིགས་མགར་བ།
རིགས་རྒྱུད་ཀྱི་འཚོ་བ་དུས་རྟག་ཏུ་མགར་བ་བྱེད་ཅིང་འདུག་པ་དང་། དེ་ཡང་
དུས་ཅིག་ན་དེ་མགར་བ་བྱེད་པའི་སར་རྣལ་འབྱོར་པ་གཅིག་བྱོན་ནས།
ཁྱེད་ཅི་
བྱེད་ཀྱིན་འདུག་ཞེས་གསུངས་པ་དང་། དེ་ན་རེ་བདག་རིགས་རྒྱུད་ཀྱི་ལས་
མགར་བ་བྱེད་ཅིང་གདའ་ཟེར་རོ།
།ཁྱོད་ཀྱི་ལས་འདི་བདེའམ་བྱས་པ་ལ།
བདེ་བ་དག་ལྟ་ག་ལ་ཞིག །མེ་འདག་དང་ཚ་ཚས་ལུས་རྟག་ཏུ་ཚིག་ཀྱང་།
འཚོ་བའི་ཆེད་དུ་སྡུག་བསྔལ་དང་དུ་ལེན་ཅིང་གདའོ་ཞུས་སོ། །རྣལ་འབྱོར་པས་
ཟས་བླངས་པས། མགར་བ་བཟའ་མི་གཉིས། བདག་ཅག་བསོད་ནམས་ཆུང་
བ༑ རིགས་དམན་པའི་ལག་ནས་ཟས་གསོལ་བ་ངོ་མཚར་ཆེ་སྙམ་ནས་དེ་ཡིས་•
མཆོག་ཏུ་དགའ་བ་དང་། རྣལ་འབྱོར་པས་ཁྱེད་ཅག་ཆོས་མི་བྱེད་དམ་བྱས་པས།
བདག་ཅག་རིགས་ངན་ལ་གདམས་པ་སུས་སྟེར་ཟེར་བ་དང་། ཆོས་ལ་དད་ཅིང་
48-500