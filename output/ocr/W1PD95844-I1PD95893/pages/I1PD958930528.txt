གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
م کا ہے
འོངས་ནས་ཟན་བླངས་པས་•བྲམ་ཟེ་ན་རེ། ཁྱོད་མི་གཙང་བས་བདག་གི་
གནས་འབགས་འགྲོ་ཞིང་། བདག་ལ་འཁོར་དང་མི་ཀུན་གྱིས་འཕྱར་འོང་བས་
ཕྱིར་སོང་ཅིག་ཟེར་བས་རྣལ་འབྱོར་པས་མི་གཙང་བ་ཅི་ལ་ཟེར་གསུངས་པས།
བྲམ་ཟེ་ན་རེ། ལུས་ཁྲུས་མ་བྱས་པ། གོས་མེད་པ། སྣོད་ཐོད་པ་ཐོགས་པ།
ཟས་འབགས་པ་ཟ་བ། རིགས་ངན་པ་ལ་ཟེར་བས། མྱུར་དུ་སོང་ཅིག་ཟེར་་་
བས༑ རྣལ་འབྱོར་པས་མི་གཙང་བ་དེ་མ་ཡིན་ལུས་དང་ངག་དང་ཡིད་རྣམས་་
མི་དགེ་བ་དང་བཅས་པ་མི་གཙང་བ་ཡིན་ལ། ལུས་ལ་སོགས་པ་ཁྲུས་བྱས་པས་་
སེམས་ཀྱི་དྲི་མ་དག་པ་མ་ཡིན། བླ་མའི་གདམས་•ངག་གིས་སེམས་ཀྱི་དྲི་མས་•
བཀྲུས༑ གདོད་དག་པ་ཡིན་ནོ། །ཐེག་ཆེན་རིགས་ལྡན་མཆོག་ཡིན་ལ། །
རྒྱལ་དང་བྲམ་ཟེ་དེ་ལྟ་མིན། །ལུས་སོགས་དྲི་མ་མི་དགེ་བ། །རྒྱུད་ལྡན་བླ་མའི་
གདམས་པ་ཡིས། །བཀྲུས་ན་གཙང་བ་བླ་ན་མེད། །ཆུ་ཡིས་བཀྲུས་པ་དེ་ལྟ་་་་
མིན༑
།ཞེན་མེད་སྣོད་དང་ཁ་ཟས་མཆོག །དཀར་གསུམ་ལ་སོགས་དེ་ལྟར་•
མིན༑
།ཞེས་སོགས་གསུངས་པས་དད་པར་གྱུར་ནས། བྲམ་ཟེ་ན་རེ།
ཁྱོད་ཀྱིས་བདག་ལ་དེའི་གདམ་ངག་བྱིན་ཅིག་ཟེར་བས། འོ་ན་བདག་ལ་ཟན་་་་
བྱིན་ཅིག་དེ་ལྟར་བྱའོ། །སྨྲས་པ། བྲམ་ཟེ་ན་རེ། འདིར་བདག་ཆོས་ཉན་
ན་འཁོར་དང་མི་ཀུན་མི་དད་པས་ཁྱོད་གང་དུ་བཞུགས་པ་དེར་བདག་འཆིས་•ན།
ཉིད་གང་དུ་བཞུགས་ཟེར་བས། ང་དུར་ཁྲོད་ན་འདུག་གི། དེར་ཆང་དང་
ཕག་ཤ་ཁྱེར་ལ་ཤོག་བྱས་པས། བྲམ་ཟེ་ན་རེ། ངེད་བྲམ་ཟེ་ཆང་དང་ཕག་
ཤའི་མིང་ཡང་འདོན་པར་མི་རུང་ན་ཁུར་དུ་ག་ལ་རུང་ཟེར་བས། རྣལ་འབྱོར་
པས་གདམ་ངག་དགོས་ན་ཁྱེར་ལ་ཤོག་གསུངས་པས། བྲམ་ཟེས་སྨྲས་པ།
ཉིན་པར་མི་འཚལ་བས་མཚན་མོ་ལ་དེར་མཆིའོ་ཟེར་སྟེ། བྲམ་ཟེ་དེས་རང་
48-469