གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
གྲུབ་བརྒྱད་ལས་རལ་གྲིའི་དངོས་གྲུབ་ཀྱང་ཐོབ། ལུས་ངག་ཡིད་གསུམ་གྱི་འཁྲུལ་
པའི་དྲི་མ་ཐམས་ཅད་དག་ནས་མ་གྷ་●དྷ་པའི་སེམས་ཅན་ཐམས་ཅད་ལ་ཞག་ཉི་ཤུ་
རྩ་གཅིག་ཏུ་ཆོས་བསྟན། མཐར་རྟོགས་པ་བརྗོད་པ་ཡང་གསུངས་ནས་ལུས་དེ་་
ཉིད་ཀྱི་མཁའ་སྤྱོད་དུ་གཤེགས་སོ། །གུ་རུ་ཥརྒ་པའི་ལོ་རྒྱུས་རྫོགས་སོ།།
༄༅། །ཀླུ་སྒྲུབ་ཀྱི་ལོ་རྒྱུས་བཞུགས་སོ།། ༄༅། །གུ་རུ་ནཱ་གརྫུ་ན་སྟེ་་་
སློབ་དཔོན་ཀླུ་སྒྲུབ་ཀྱི་ལོ་རྒྱུས་ནི། ཡུལ་རྒྱ་གར་ཤར་ཕྱོགས་ཀཉྩི་ཞེས་བྱ་བའི་བྱེ་་
བྲག་ཀ་ཧོ་ར་བྱ་བ་ཡིན་ལ། རིགས་བྲམ་ཟེ་དངོས་གྲུབ་སྒྲོལ་མ་ལས་ཐོབ་པ་ཡིན་་
ནོ༑ །དེ་ཡང་ཀ་ཧོ་ར་ན་གྲོང་ཁྱེར་ཁྲི་ཚོ་ཕྱེད་གཉིས་ཡོད་པ། ཀུན་ལ་
འཇོམས་པ་དང་འཕྲོག་པ་བྱས་པས། བྲམ་ཟེ་ཀུན་འདུས་ནས།
འདིས་འོ་སྐོལ་
ཐམས་ཅད་ལ་མི་མཚམས་•པ་བྱས་པས་འདི་དང་། འཐབ་པ་བས་ཡུལ་གཞན་
དུ་འཁྱམ་•འགྲོ་བ་གྲག་ཅེས་པའི་གྲོས་བྱས་པའི་གཏམ་དེ་སློབ་དཔོན་གྱིས་གསན་་
ནས༑ བྲམ་ཟེ་ཀུན་ལ་མི་བཏང་ནས་ཁྱེད་ཡུལ་གཞན་དུ་མ་འགྲོ་ཞིག །
ཡུལ་གཞན་དུ་སྡུག་པར་འོང་བས་ཁྱེད་ཅག་ཀུན་ཁོ་བོའི་རྫས་འདི་རྣམས་ཁྱེར་ཅིག་
གསུངས་ནས་ནོར་ཐམས་ཅད་སྦྱིན་པར་བཏང་ཏེ། སློབ་དཔོན་ཀ་ཧོ་ར་ནས་་་་་
བྲོས་ཏེ་བསིལ་བ་ཚལ་གྱི་ཕ་རོལ། ནཱ་ལནྡར་བྱོན་ནས་རབ་ཏུ་བྱུང་སྟེ་རིག་པའི་་་་་
གནས་ལྔ་ལ་སྦྱངས་པས་མཁས་པའི་མཐར་ཐུག་པར་གྱུར་ཏོ། །དེ་ནས་བཤད་པ་
ལ་སྐྱོ་ནས་སྒྲུབ་པ་མཛད་པས་སྒྲོལ་མའི་ཞལ་གཟིགས་ཏེ། དཔལ་ནཱ་ལནྡ་པའི་་་་
ཆོས་སྐོར་དགེ་འདུན་བརྒྱ་བཞུགས་པའི་འཚོ་བ་དང་གནས་སྤངས་ཏེ། གཞན་དུ་
བྱོན་ནས་གྲོང་ཁྱེར་གཅིག་ཏུ་བསོད་སྙོམས་མཛད། སླར་རང་གི་གནས་སུ་ལོག་་་་་
ནས་བདག་གི་བསམ་པ་འདི་འདྲ་བས་སེམས་ཅན་གྱི་དོན་མི་འགྲུབ་པས་ཡོན་ཏན་་
48-449