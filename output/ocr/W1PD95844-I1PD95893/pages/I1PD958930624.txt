གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
464
ལི་ལ་པའི་ཞལ་ནས། ཚད་མེད་བཞི་ཡི་དགོན་པ་རུ། །རྣལ་འབྱོར་རྒྱལ་པོ་
སེངྒེ་བཞིན། །མགོ་ལ་གཡུ་མདོག་རལ་ལྔས་བརྒྱན། །རྣལ་འབྱོར་དབང་
རྟགས་རིགས་ལྔ་འཆང་། །སེངྒེའི་སྡེར་∶མོ་བཅུ་དག་གིས། །གླང་པོ་ལ་སོགས་
ཤ་རུས་འབྱེད། །རྣལ་འབྱོར་ཕ་རོལ་ཕྱིན་བཅུ་ཡིས། །རྣམ་རྟོག་མི་མཐུན་ཕྱོགས་
རྣམས་འབྱེད། །ལི་ལས་དེ་ལྟར་རྟོགས་པས་གྲོལ། །ཅེས་སོསོ། །
འདི་ལ་གཉིས་ཏེ། ལི་ལ་པའི་ཞལ་ནས། ཅེས་པ་ནས། རྟོགས་ནས་
གྲོལ་ཅེས་ཡན་ཆད་ཀྱིས་བཤད་དེ། །དང་པོ་དཔེ་ནི། དབང་དང་ནུས་པ་
རྫོགས་པའི་རྣལ་འབྱོར་པ་སེངྒེ་ལྟ་བུ་ཡིན་ཏེ། དེ་ཡང་།
རྣལ་འབྱོར་རྒྱལ་པོ་་
སེངྒེ་བཞིན། །ཅེས་བྱ་སྟེ། རྒྱལ་པོ་ཞེས་པ་གཅན་གཟན་གྱི་རྒྱལ་པོ་སེངྒེ་ལ་བྱ་
སྟེ༑ དེའི་ཁྱད་པར་ནི། མགོ་ལ་གཡུ་མདོག་གི་རལ་པ་ཚར་ལྔས་བརྒྱན་པའོ། །
དཔེ་དེ་བཞིན་དུ། རྣལ་འབྱོར་རྒྱལ་པོ་ཅེས་པ་ནི། གང་ཟག་ལམ་•རྣམས་ཀྱི་་་་
ནང་ན་ཡང་། དབང་དང་ནུས་པ་རྫོགས་པའི་རྣལ་འབྱོར་པ་ནི་རྒྱལ་པོ་དང་འདྲ་
སྟེ།༑ གཡུ་མདོག་གི་རལ་པ་བཞིན་དུ། དབང་རྟགས་སུ་རྫོགས་པའི་སངས་་་
རྒྱས་རིགས་ལྔ་འཆང་། ཅེས་སོ། །དབང་རྟགས་ཀྱི་རིགས་ལྔ་པོ་དེ་ཡང་བུམ་
པའི་དབང་ལ་བརྟེན་ནས་ཉོན་མོངས་པ་རྣམ་པ་ལྔ་དབང་དུ་གྱུར་པས་སྐུ་རིགས་
ལྔའི་རྣམ་པ་དང་། ཡེ་ཤེས་ལྔ་རུ་གནས་གྱུར་ལས་•མི་མཐུན་པའི་ཕྱོགས་ཀྱི་
ཉོན་མོངས་པ་ཐམས་ཅད་ཉེ་བར་ཞི་བའོ། །དེ་ཡང་འདི་སྐད་བཤད་དེ།
སེངྒེའི་སྡེར་མོ་བཅུ་དག་གིས། །གླང་ཆེན་ལ་སོགས་ཤ་རུས་འབྱེད། །ཅེས་པ་སྟེ།
རྩལ་གསུམ་རྫོགས་པའི་སེངྒེ་ལ་ཡོན་ཏན་གྱི་རྣམ་པ་གསུམ་ཡོད་སྐད་དེ། ལུས་
སྟོབས་དང་ལྡན་པས་རགས་པའི་ཤ་རུས་ཐམས་ཅད་རིང་པོར་མི་ཐོགས་པར་སྐད་
ཅིག་གཅིག་ལ་འབྱེད་ནུས་པ་དང་། གདུག་པ་ཅན་གྱི་གཅན་ཟན་ཐམས་ཅད་
48-565