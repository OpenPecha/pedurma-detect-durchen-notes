གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
५२१
ཐམས་ཅད་ཀྱིས་མཐོང་བས་ངོ་མཚར་སྐྱེས་ཏེ་གདམས་པ་ཞུས་པས། སྣང་སྟོང་་
དབྱེར་མེད་ཀྱི་གདམས་པ་ཡང་གསུངས་ཏེ། དེ་མན་ཆད་བླ་མ་པ་•ཙ་རི་པ་ཞེས་
བྱ་བར་གྲགས་ཏེ་མཐར་ལུས་དེ་ཉིད་ཀྱིས་མཁའ་སྤྱོད་དུ་གཤེགས་སོ། །གུ་རུ་པ་་
ཙ་རི་པའི་ལོ་རྒྱུས་རྫོགས་སོ།།
ལོ་རྒྱུས་ནི།
༄༅། །ཙམ་པ་ཀའི་ལོ་རྒྱུས་བཞུགས་སོ།། ༄༅༅། །གུ་རུ་ཙམ་པ་ཀའི་་
ཡུལ་ཙམ་པ་ཀ་ཡིན་ཞིང་། མེ་ཏོག་གི་མིང་ལས་བཏགས་པ་ཡིན་
ནོ༑ །དེ་ལ་རྒྱལ་བུ་གཅིག་ལ་རྒྱལ་སྲིད་ཀྱི་འབྱོར་པ་ཕུན་སུམ་ཚོགས་ཤིང་ལོངས་
སྤྱོད་ཀྱི་བྲེལ་བ་མེད་པ་ཅིག་ཡོད་ལ། དེ་ལང་ཚོས་དྲེགས་ཤིང་རྒྱལ་སྲིད་ཀྱི་བདེ་་
བས་མྱོས་ནས་ཕྱི་མ་མི་དྲན་ལ། རྒྱལ་པོ་དེ་མེ་ཏོག་ཙམ་པ་ཀའི་སྐྱེད་མོས་ཚལ་གྱི་་
ནང་དུ་མེ་ཏོག་གི་ཁང་པ་ལེགས་པར་བྱས་ཏེ་འདུག་པའི་སྟན་དང་སྔས་ཀྱང་མེ་
ཏོག་ཙམ་པ་ཀ །ཁ་དོག་སེར་བ། དྲི་ཞིམ་པོ་ལ་བྱས་པ་དེ་ལྟ་བུའི་ནང་ན་
གནས་པ་ན་རྣལ་འབྱོར་པ་གཅིག་གིས་དེ་ལ་བསོད་སྙོམས་བླངས་པས། རྒྱལ་
པོས་ཀྱང་ཞབས་བཀྲུས། སྟན་བཏབ་པ་ལ་སོགས་པ་བྱས་ནས་བཞེས་ཆབ་དྲངས་
ཏེ་དེས་ཆོས་གསུངས་པས། རྒྱལ་པོ་འཁོར་དང་བཅས་པ་ཐམས་ཅད་ཀྱིས་དེ་
མཆོད་གནས་སུ་ཕུལ་ཏེ་བཞུགས་པ་ན། རྒྱལ་པོ་ན་རེ། རྣལ་འབྱོར་པས་ཡུལ་
མང་པོར་བྱོན་ནས། མེ་ཏོག་འདི་འདྲ་བ་དང་བདག་འདྲ་བའི་རྒྱལ་པོ་གཞན་ན་
གཟིགས་སམ་ཞུས་པས། དེ་ན་རེ། མེ་ཏོག་ཙམ་པ་ཀ་ནི་དྲི་མཆོག་ལྡན་གྱུར་
ཀྱང་། །རང་གི་ལུས་ལ་དྲི་མ་སྣ་ཚོགས་དེ་མ་ཡིན། །རྒྱལ་པོའི་རྒྱལ་སྲིད་
གཞན་ལས་ཁྱད་པར་འཕགས་གྱུར་ཀྱང་། །འཆི་བར་གྱུར་པའི་ཚེ་ཡང་མེད་པར་
འགྲོ༑ །ཅེས་གསུངས་པས། རྒྱལ་པོས་བརྟགས་པས་ལུས་ལ་ཞེན་པ་རང་ལོག་
48-521