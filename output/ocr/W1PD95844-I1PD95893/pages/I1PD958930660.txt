གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
७०१
ཕྱུང་ནས་བྱི་དོར་དང་མཆོད་པ་ལ་སོགས་པ་བྱས་པས་དགོས་འདོད་ཀྱི་མདོག་
འབྱུང་བ་ལྟར་སེམས་ཉིད་དེ་ལ་ཡང་ཉམས་སུ་མྱོང་བའི་མདོག་འབྱུང་བས་ན།
སྤྱོད་པའི་ནུས་པས་དགོས་འདོད་འབྱུང་། །ཅེས་པ་སྟེ། སྤྱོད་པ་ནུས་པ་ནི་རྟོགས་
པའི་དོན་ལ་སྤྱོད་པར་ནུས་པ་ལ། དགོས་འདོད་འབྱུང་བ་ནི་སངས་རྒྱས་ཀྱི་ཆེ་བའི་
ཡོན་ཏན་ཐམས་ཅད་དེར་འབྱུང་ཅེས་པའོ། །རོ་སྙོམས་ལྡན་པ་རྣམས་ཀྱིས་འགྲུབ། །
ཅེས་པ་ནི། དེ་ཡང་རྟོགས་པ་ཆོས་ཉིད་དུ་རོ་སྙོམས་པ་ལ། གྲུབ་པ་ནི་སངས་
རྒྱས་ཀྱི་ཆེ་བའི་ཡོན་ཏན་ཡེ་ཤེས་སུ་གྲུབ་པའོ། །རྣལ་འབྱོར་པ་ཀཾ་ཀ་ནའི་རྟོགས་
པ་བརྗོད་པ་དང་འགྲེལ་པ་རྫོགས་སོ།། ༢༩ །།
༄༅། །ཀཾ་བྷ་ལའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཀཾ་བྷ་ལའི་ཞལ་ནས། རྒྱ་མཚོ་ཟབ་ཅིང་རྒྱ་ཆེ་བའི་ནང་ན་ནོར་བུས་གང་བ་ལ། །
ཀླུའི་རྒྱལ་པོ་རྣམས་ནི་དེ་ལ་ལོངས་སྤྱོད་ངོ་མཚར་ཆེ།
།དེ་བཞིན་སྣང་གྲགས་
ཐམས་ཅད་ཡེ་ནས་ཆོས་སྐུ་ཡིན་པ་ལ། །རྟོགས་•པ་དང་ལྡན་རྣམས་ནི་དེ་ལ་
ལོངས་སྤྱོད་ངོ་མཚར་ཆེ། །ཅེས་སོ། །
__ འདིའི་དོན་ནི། དེ་ལ་རྒྱ་མཚོ་ཆེན་པོ་ནི་དཔེ་ཡིན་སྟེ། དཔེར་ན་རྒྱ་མཚོ་
ཆེན་པོ་ཅེས་པ་ནི་ངོ་མཚར་ཅན་གྱི་རྒྱ་མཚོ་མཆོག་ཡིན་ཏེ།
དེ་ལ་ནོར་བུ་རིན་པོ་
ཆེ་ལ་སོགས་པ་རིན་པོ་ཆེ་ཐམས་ཅད་ཀྱིས་གང་བར་བྱས་པ་དེ་ཀླུའི་རྒྱལ་པོ་ཆེན་པོ་
ཐམས་ཅད་ལོངས་སྤྱོད་བྱེད་པ་དེ་བཞིན་དུ། སྣང་གྲགས་ཐམས་ཅད་ཡེ་ནས་་་་་
ཆོས་སྐུ་ཡིན་པ་ལ། །ཅེས་པ་སྟེ། སྣང་བ་ཞེས་བྱ་བ་ཕྱི་གཟུང་བྱའི་ཡུལ་དུ་གྱུར་
པ་ཡིན་ལ། འཛིན་པ་ནི་ནང་གི་སེམས་འཁྲུལ་པ་དང་བཅས་པའོ། །གྲགས་
ཅེས་པ་ནི་བཏགས་པ་ཙམ་ཡིན་ཏེ། ད་ལྟར་གྱི་སྣང་གྲགས་ཐམས་ཅད་ནི་ཡེ་ནས་
48-601