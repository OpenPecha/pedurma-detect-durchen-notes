ㅇ
བསྟན་འགྱུར། རྒྱུད། ༼༽ ༩༤
གསུངས་པས། ད་•བདག་ལ་སྣང་བ་ཞུ་ཟེར་ནས། རྣལ་འབྱོར་པས་དེ་ལ་
དབང་བསྐུར་སྟེ་བདག་མེད་ཐིག་ལེའི་གདམ་ངག་བྱིན་པ་དང་། ཁྱིམ་བདག་ན་
རེ།༑ ཇི་ལྟར་སྒོམ་ཟེར་བ་ལ། ཤི་བའི་ཆུང་མའི་རྣམ་པར་རྟོག་པ་སྤོངས་ལ།
བདག་མེད་པའི་ཆུང་མ་བདེ་བ་དང་སྟོང་པ་གཉིས་སུ་མེད་པར་སྒོམས་ཤིག་བྱས་་་
ནས་སྒོམ་དུ་བཅུག་པས། ལོ་དྲུག་ན་ཐ་མལ་པའི་ཆུང་མའི་རྣམ་རྟོག་བདེ་བ་དང་
སྟོང་པའི་ངང་དུ་སྟོར་ནས། དེའི་སེམས་ཀྱི་དྲི་མ་དག་སྟེ་བདེ་ཆེན་འོད་གསལ་གྱི་
རྟོག་པའི་ཉམས་སྐྱེས་པ་དང་། ཁྱིམ་བདག་དེས་དཔེར་ན་ལང་ཏང་གི་དུག་་་
དངས་པས་འཁྲུལ་པ་སངས་རྒྱས་•པ་ལྟ་བུར་མ་རིག་འཁྲུལ་པའི་དུག་དངས་པས་་
ཕྱིན་ཅི་མ་ལོག་པའི་བདེན་པའི་དོན་མཐོང་སྟེ། གྲུབ་པ་ཐོབ་ནས། མིང་་་
ཡང་རྣལ་འབྱོར་པ་ཀཾ་ཀ་ལི་པ་བྱ་བར་ཕྱོགས་མཚམས་ཐམས་ཅད་དུ་གྲགས་ལ།
རང་གི་ཡུལ་གྷ་ཧུ་རིར་སྐྱེ་འགྲོ་དུ་མ་ལ་ཆོས་བསྟན་ནས་ལུས་དེ་ཉིད་ཀྱི་མཁའ་སྤྱོད་
དུ་གཤེགས་སོ། །གུ་རུ་ཀཾ་ཀ་ལི་པའི་ལོ་རྒྱུས་རྫོགས་སོ། །
༄༅། །མི་ན་པའི་ལོ་རྒྱུས་བཞུགས་སོ།། ༄༅༅། །གུ་རུ་མི་ན་པའི་ལོ་་་
རྒྱུས་ནི། ཡུལ་རྒྱ་གར་ཤར་ཕྱོགས། རིགས་ཉ་པ། བླ་མ་མ་ཧཱ་དེ་བ། དངོས་
གྲུབ་འཇིག་རྟེན་པའི་དངོས་གྲུབ་ཐོབ་པའོ། །དེ་ཡང་ཀ་མ་རུ་པའི་ཕ་ཚད་ན་རྒྱ་
མཚོ་ཨི་ཏ་བྱ་བ་ལ། ཉ་པ་ཀུན་ཉ་གཤོར་ནས་དུས་རྟག་ཏུ་ཚོང་འདུས་སུ་འཚོང་་
བ་ཡིན་པ་ལ། ཉ་པ་གཅིག་གིས་རས་བལ་གྱི་སྲད་བུ་ལ་ལྕགས་ཀྱུ་བཏགས་ནས།
དེའི་རྩེ་མོར་ཤ་དང་བཅས་ཏེ་ཆུར་སྐྱུར་བ་དང་། ཉ་ཆེན་པོ་ཅིག་ཟིན་ནས་ཐེན་
པས༑ ཉས་ཕར་གྲུར་དེ་རྒྱ་མཚོར་ཉ་པ་ནུབ་ནས། དེར་ཉ་པ་དེ་ཉ་ཆེན་པོ་
ཅིག་གི་●མིད་པ་ལ་ལས་ཀྱི་དབང་གི་●དེར་མ་ཤི་བར་ཡོད་པ། དེའི་དུས་སུ་
48-430