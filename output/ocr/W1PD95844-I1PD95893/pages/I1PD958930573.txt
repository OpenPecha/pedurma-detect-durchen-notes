47
བསྟན་འགྱུར། རྒྱུད། ༼གི༽ ༩༤
དེའི་གམ་དུ་གཤེགས་ནས། དགྱེས་རྡོར་དུ་དབང་བསྐུར་སྟེ་བསྐྱེད་རྫོགས་ཀྱི་
གདམས་པ་གནང་ནས་སྒོམ་དུ་བཅུག་པས། དེའི་དོན་མ་ཤེས་ནས་བླ་མ་ལ་
དངོས་ཀྱིས་སྒོམས་པས་རྔོ་མི་ཐོགས་པས་ལུས་ངག་གི་དགེ་སྦྱོར་བགྱིད་པར་ཞུ་ཞུས་
པས༑ བླ་མས་རྡོ་རྗེ་ཧེ་རུ་ཀའི་བཟླས་པ་བསླབས་ནས་གནས་ཆེན་ཉི་ཤུ་རྩ་
བཞིར་སོང་ལ་བསྒྲུབས་ཤིག་གསུངས་པས།
དེས་ཀྱང་དེ་ལྟར་བྱས་པས་ལོ་བཅུ་་
གཉིས་ན་དྲི་མ་དག་སྟེ་མ་ཧཱ་མུ་ཏྲའི་དངོས་གྲུབ་ཐོབ་ནས། དེས་རྟོགས་པ་བརྗོད་
དེ་ལོ་ལྔའི་བར་དུ་འགྲོ་དོན་སྣ་ཚོགས་མཛད་ནས་ལུས་དེ་ཉིད་ཀྱིས་མཁའ་སྤྱོད་དུ་་
གཤེགས་སོ། །གུ་རུ་ཛོ་ཀི་པའི་ལོ་རྒྱུས་རྫོགས་སོ།།
༄༅། །ཙ་ལུ་ཀིའི་ལོ་རྒྱུས་བཞུགས་སོ།། ༄༅། །གུ་རུ་ཙ་ལུ་ཀིའི་ལོ་་་
རྒྱུས་ནི། ཡུལ་མངྒ་ལ་པུ་ར། རིགས་དམངས་རིགས། བླ་མ་མཻ་ཏྲི་པ། དེ་་་
ཡང་གཉིད་ཆེ་བས་དུས་རྟག་ཏུ་གཉིད་ཀྱི་དབང་དུ་སོང་ནས་བརྩོན་འགྲུས་རྩོམ་མི་
ནུས་པ་ལ། དུས་གཅིག་གི་ཚེ་འཁོར་བའི་ཉེས་དམིགས་ལ་སྐྱོ་ནས་ཤིང་རྩ་ཅིག་ཏུ་
གནས་པ་དང་། དེར་རྣལ་འབྱོར་པ་གཅིག་སོང་ནས་ཁྱོད་འདི་ན་ཅི་བྱེད་ཅིང་་་
འདུག་གསུངས་པས།
ཙ་ལུ་ཀི་ན་རེ། བདག་འཁོར་བ་ལས་ཐར་བའི་ཆོས་་་་
སྒྲུབ་སྙམ་པ་ལ་ཆོས་སྟོན་པའི་སློབ་དཔོན་དང་མ་ཕྲད་ཅིང༌་། སྒྲིབ་པའི་རང་་་་་
བཞིན་གཉིད་ཆེ་བས་བརྩོན་འགྲུས་རྩོམ་མི་ནུས་པས། ཉིད་ཀྱིས་བདག་ལ་ཆོས་་
ཀྱང་བྱིན་དགོས་ཤིང་། གཉིད་ཆུང་བའི་ཐབས་ཅིག་མ་བྱིན་ན་ཕན་མེད་ཞུས་་་་
པས༑ རྣལ་འབྱོར་པ་མཻ་ཏྲི་པ་ན་རེ། ཁྱོད་ལ་དབང་བསྐུར་ན་གཉིད་ཆུང་ལ་་
འཁོར་བ་ལས་ཀྱང་ཐར་བ་ཡིན་གསུངས་ནས་བདེ་མཆོག་ཏུ་དབང་བསྐུར་ཏེ།
མི་ཟབ་པའི་རྫོགས་རིམ་རྩ་རླུང་གི་གདམ་ངག་འདི་ལྟར་བྱིན་ཏེ། སྣང་སྲིད་་་
48-514