७००
བསྟན་འགྱུར། རྒྱུད། ༩༤
མི་འགྱུར་ཅེས་སོ། །དཔེ་དེ་བཞིན་དུ་ཕྱིའི་དྲི་མ་ཡུན་རིང་དུ་བཀྲུས་ཀྱང་།
ནང་སེམས་ཀྱི་དྲི་མའམ།
ལུས་ངག་གི་དྲི་མ་འདག་ཏུ་མི་བཏུབ་པས་དཀར་པོར་
འགྱུར་བ་མིན་ཅེས་པའོ། །རང་བཞིན་རྣམ་དག་སྟོང་ཉིད་གོས་དག་ལ། །ཅེས་པ་
ནི༑ ནང་གི་སེམས་ཉིད་ཡེ་ནས་རྣམ་པར་དག་པའི་རང་བཞིན་ཡིན་ཏེ། ཇི་
ལྟར་དུ་དག་ན་ནམ་མཁའ་ཆེན་པོ་ལྟར་དག་པ་ཡིན་ཏེ། ནམ་མཁའ་དེ་ལ་བློ་བུར་
བ་ཇི་རྙེད་བྱུང་ཡང་། གང་གིས་ཀྱང་བློ་བུར་བསྒྲིབ་གཡོགས་མི་མངའ་བས།
རང་བཞིན་གྱིས་•རྣམ་པར་དག་པ་དེ་བཞིན་དུ།
སེམས་ཉིད་རང་བཞིན་གྱིས་་
རྣམ་པར་དག་པ་དེ་ལ་བློ་བུར་བའི་རྣལ་རྟོག་གི་དྲི་མས་མ་གོས་ན། རྣམ་དག་གི་
གོས་དག་གོ་སྐད། རྣམ་དག་གི་གོས་དེ་ལ་ཁྲུས་སུས་བྱེད་ན།
བླ་མའི་གདམ་་
ངག་རང་བཞིན་ཁྲུས་མཁན་མཆོག །ཅེས་པ་དེ་ཡིས་བཀྲུས་ཅེས་པའོ། །ཇི་་་་
ལྟར་བཀྲུས་ན་བླ་མའི་བདྷ་ཡིས་བསྟན་པ་ཙམ་གྱིས་སྐད་ཅིག་ལ་ལུས་ངག་གི་སྡིག་་
པ་ཐམས་ཅད་དག་པས་ན་བཀྲུས་ཅེས་པའོ། །རྣལ་འབྱོར་པ་ཌོམྦྷི་པའི་རྟོགས་་་་
བརྗོད་དང་འགྲེལ་པ་རྫོགས་སོ།། २८ ॥
༄༅། །ཀཾ་ཀ་ནའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཀཾ་ཀ་ནའི་ཞལ་ནསས། རྟོགས་པ་ཡིད་བཞིན་ནོར་བུ་ལ།
མདོག་བྱུང་བས།
།ཉམས་སུ་མྱོང་བའི་་
།སྤྱོད་པ་ནུས་པས་དགོས་འདོད་འབྱུང་། །རོ་སྙོམས་ལྡན་པ་
རྣམས་ཀྱིས་འགྲུབ། །ཅེས་སོ།།
ין
འདིའི་དོན་ནི། དེ་ལ། རྟོགས་པ་ཡིད་བཞིན་ནོར་བུ་ལ། །ཞེས་པ་ནི།
དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དེ་ངོ་དང་པོར་མ་ཤེས་པའི་དུས་ན་ཡོན་
ཏན་ཡོད་པ་མ་རྟོགས་ཏེ། ངོ་ཤེས་པའམ། དེ་ལྟར་རྟོགས་ཙམ་ན་དེ་ལ་མདོག་
48-600