འཆི་མེད་གྲུབ་པའི་འགྲེལ་པ་ཞེས་བྱ་བ།
१३२
པར་བྱའོ། །དམིགས་པ་གསལ་ཞིང་བརྟན་པ་ཡིས། །ཞེས་བྱ་བ་ནི། སྤྲུལ་་་
པའི་འཁོར་ལོ་ལ་རྩ་རླུང་ཐིག་ལེ་གསུམ། དྲ་མིག་ལྟར་གནས་པའི་གསལ་སྣང་ལ་
འཕོ་འགྱུར་མེད་པའོ། །སྟོབས་དང་སྟོབས་ཉིད་བསྐྱེད་བྱས【ནས། །•ཞེས་བྱ་བ་ནི།
སྤྲུལ་པའི་འཁོར་ལོ་●ལ་ཁམས་ཚ་གྲང་གཉིས་ཀྱི་རླུང་ཡིད་ཀྱིས་བསྡམ་པར་བྱའོ། །
སྲོག་འཛིན་ཉིད་ལ་མཉམ་པར་བྱ། །ཞེས་བྱ་བ་ནི། ཕྱི་ནང་གི་ཉོན་མོངས་པ་
ཐམས་ཅད་ཉེ་བར་ཞི་ཞིང་དེ་ཉིད་ཀྱི་དོན་མངོན་དུ་འགྱུར་བའོ།།།།།
རྩོལ་བའི་གནས་ནི་དྲན་བྱས་ཤིང་། །ཞེས་བྱ་བ་ནི། ཐབས་ཀྱི་ཆ་ལྷག་
པར་རྒྱུ་བའི་མཚན་མ་ཉིད་གཏན་ལ་འབེབས་པའོ།
།ཟླ་བ་ཉིད་ལ་ལྟ་བྱ་སྟེ།
ཞེས་བྱ་བ་ནི། བསིལ་བྱེད་ཀྱི་རླུང་སོར་བཅུ་དྲུག་ཏུ་དམིགས་པ་གཏད་པའོ། །
།
དེ་ཉིད་མཉམ་པའི་སྦྱོར་བ་ཡིས། །ཞེས་བྱ་བ་ནི། རྩོལ་བའི་རླུང་བསྐྱུང་ཞིང་བཅུ་་
བཞིར་གཏན་ལ་འབེབས་པ་དང་། སྲོག་གིས་བསྐྱེད་ཅིང་བཅུ་བཞིར་གཏན་ལ་་་་་
འབེབས་པའོ། །རླུང་གི་རྟོགས་པ་རབ་ཏུ་ཞི། །ཞེས་བྱ་བ་ནི། ཉོན་མོངས་པ་དང་།
ཉམས་དང་། ཉམས་ལས་བྱུང་བའི་རྟོག་པ་སྣ་ཚོགས་འཇོམས་པའོ།། །། ____
_ ཡང་དག་སྡོམ་པ་ཆེན་པོ་ནི། །ཞེས་བྱ་བ་ནི། རྩ་རླུང་ཐིག་ལེ་གསུམ་་
ལས་བྱུང་བའི་ཉོན་མོངས་པ་ཐམས་ཅད་འདུལ་ཞིང་ཡེ་ཤེས་ཀྱི་ངོ་བོ་གཏན་ལ་་
འབེབས་པའོ། །ལུས་སྤྱི་ལས་ནི་སྲོག་གཅེས་པ། །ཞེས་བྱ་བ་ནི། སྤྱི་བོ་ནས་རྐང་་་
པའི་མཐིལ་ཡན་ཆད་ལ་རླུང་གི་གནད་ཀྱིས་མི་ཁྱབ་པ་ཡོད་ཀྱང་།
ཁྱད་པར་དུ་་་་་
སྙིང་ག་ཆོས་ཀྱི་འཁོར་ལོ་རུ་སྲོག་འཛིན་གྱི་གནད་གཏན་ལ་འབེབས་པའོ། །ཁྱད་
པར་སྡོམ་པའི་ངེས་པ་ལས། །ཞེས་བྱ་བ་ནི། ཐབས་ཀྱི་ངོ་བོ་བྱང་ཆུབ་ཀྱི་སེམས་
དཀར་པོ་དྲ་མིག་●ལྟར་གནས་པ་གཏན་ལ་འབེབས་ཤིང་། ཤེས་རབ་ཀྱི་ངོ་བོ་བྱང་་་་
ཆུབ་ཀྱི་སེམས་དམར་པོ་དྲ་མིག་•ལྟར་གནས་པ་གཏན་ལ་འབེབས་པས། ཚ་གྲང་
48-237