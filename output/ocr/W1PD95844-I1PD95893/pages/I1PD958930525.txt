کا کا ہے
བསྟན་འགྱུར། རྒྱུད། ༼གི༽ ༩༤
གདམས་“ངག་ནི་འཇིགས་པས་འཇིགས་པ་སྤོང་བའི་གདམས་•ངག་ནི་འདི་ལྟ་སྟེ།
ཁྱོད་དགྲ་ལ་སོགས་པས་མི་འཇིགས་སྤྱང་ཀིའི་སྐད་ལ་འཇིགས་ན། ཁྱོད་ཀྱིས་་་་་
འཇིག་རྟེན་གྱི་སྒྲ་གྲག་གོ་ཅོག་ཐམས་ཅད་སྤྱང་ཀིའི་སྐད་དང་དབྱེར་མེད་དུ་ཉིན་་་
མཚན་མེད་པར་བསྒོམས་ཤིག
།གནས་ཀྱང་དུར་ཁྲོད་དུ་ཁང་བུ་གྱིས་ལ་སྡོད་
ཅིག་ཅེས་གདམས་པ་བྱིན་པ་དང་། དེས་ཀྱང་དེ་བཞིན་དུ་བྱས་ཏེ་བསྒོམས་་་
པས༑ སྒྲ་ཐམས་ཅད་གྲགས་སྟོང་དབྱེར་མེད་དུ་རྟོགས་པའི་ངང་དུ་སྤྱང་ཀིའི་
སྒྲའི་འཇིགས་པ་སྟོར་བ་དང་། འཇིགས་པ་རང་གྲོལ་འཇིགས་•མེད་བདེ་ཆེན་
གྱི་ཉམས་སྐྱེས་ནས་ལོ་དགུར་བསྒོམ་•པས་ལུས་སེམས་ཀྱི་དྲི་མ་དག་ནས་ཕྱག་རྒྱ་་་
ཆེན་པོའི་དངོས་གྲུབ་ཐོབ་པར་གྱུར་ཏོ། །དེ་ནས་སྤྱང་ཀིའི་རོ་གཅིག་ཕྲག་པ་ལ་
ཁུར་སྟེ་སྤྱོད་པ་བྱས་པས་ཕྱོགས་ཐམས་ཅད་དུ་རྣལ་འབྱོར་པ་ཤ་ལི་བྱ་བར་གྲགས་་་་
ཤིང་། གདུལ་བྱ་ལ་སྣང་སྟོང་དབྱེར་མེད་ཀྱི་གདམས་པ་མང་པོ་བསྟན་སྟེ།
མཐར་ལུས་དེ་ཉིད་ཀྱིས་མཁའ་སྤྱོད་དུ་གཤེགས་སོ། །གུ་རུ་ཤ་ལི་པའི་ལོ་རྒྱུས་
རྫོགས་སོ།། །།
༄། །ཏིལློ་པའི་ལོ་རྒྱུས་བཞུགས་སོ།། ༄༅༅། །གུ་རུ་ཏིལློ་པའི་ལོ་་་་་
རྒྱུས་ནི། ཡུལ་བྷི་གུ་ནཱ་ག་ར་བྱ་བ་ན་སློབ་དཔོན་ཏིལློ་པ་བྱ་བའི་མཁས་པ་ཆེན་པོ་
གཅིག་བཞུགས་སོ། །དེས་རྒྱལ་པོའི་མཆོད་གནས་མཛད་དེ། ཉི་མ་རེ་རེ་ལའང་
གསེར་ཞོ་ལྔ་བརྒྱའི་སྐུ་འཚོ་མངའ་ཞིང་། འཁོར་སློབ་དཔག་ཏུ་མེད་པ་ལ་ཆོས་་་
འཆད་པ་ལ་སོགས་པས་གཡེང་བའི་ཚེ། དགོངས་པ་ལ། བདག་གི་སྐྱེ་བ་འདི་་
འདྲ་བའི་དོན་མེད་པས་ཅི་ཞིག་བྱ་སྙམ་ནས་ཡང་ནས་ཡང་དུ་བྲོས་པ་ལ་འཁོར་
རྣམས་ཀྱིས་མ་བཏང་སྟེ། བ་དཔོན་གྱིས་ཆོས་གོས་བོར་ནས་ཚེམ་བུ་གཅིག་
48-466