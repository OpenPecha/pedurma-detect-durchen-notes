༄༅། །འཕགས་པ་གོས་སྔོན་པོ་ཅན་གྱི་སྒྲུབ་ཐབས།•
༄༅། །རྒྱ་གར་སྐད་དུ། ཨཱརྱ་ནཱི་ལཱ་བ་ར་དྷ་ར་སཱ་དྷ་ནཾ། བོད་སྐད་དུ།
འཕགས་པ་གོས་སྔོན་པོ་ཅན་གྱི་སྒྲུབ་ཐབས། རྡོ་རྗེ་འཛིན་པ་ལ་ཕྱག་འཚལ་ལོ། །
གཡོན་བརྐྱང་གར་གྱིས་རི་བོང་འཛིན་པ་ལ། །ལེགས་ཞུགས་ཁྲོས་པ་ཀླུ་དགྲ་དེ་་་
བཏུད་ནས། །དེ་བསྙེན་ཆོ་ག་བླ་མ་བཟང་པོ་ལས། །ཇི་ལྟར་འོངས་པ་བདག་
ཉིད་དྲན་པར་བྲི། །རང་གི་སྙིང་གར་ཨ་ལས་བྱུང་བའི་ཟླ་བའི་དཀྱིལ་འཁོར་རོ། །
དེའི་སྟེང་དུ་ཡི་གེ་ཧཱུཾ་ནག་པོ་འོད་དང་བཅས་པ་བསམ་སྟེ། དེའི་འོད་ཀྱིས་འགྲོ་
བ་མ་ལུས་པ་སྦྱངས་ཤིང་། རང་གི་ལྷག་པའི་ལྷར་གྱུར་ཏེ། དེ་ཐམས་ཅད་་
འདུས་ནས། ས་བོན་གྱི་ཡི་གེ་ལ་ཞུགས་པ་དང་། རྡོ་རྗེ་སྔོན་པོ་རྩེ་མོ་ལྔ་པ་་
འབར་བའི་འཕྲེང་བ་འཁྲུགས་པར་ལྟའོ། །ཡང་སྤྲོ་བ་དང་བསྡུ་བ་ལས། འདི་
ལྟར་བསྒོམ་པར་བྱ་སྟེ། ཁ་དོག་སྔོན་པོ་ཆེར་འབར་བ། །བཅུ་དྲུག་ལོ་ལོན་ལྟ་
བུ་ལ། །རབ་ཏུ་ཁྲོས་པའི་ལྟ་སྟངས་ཅན། །ལྟོ་འཕྱེ་བརྒྱད་ཀྱིས་རྣམ་པར་བརྒྱན༎
48-943