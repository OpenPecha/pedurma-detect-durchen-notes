གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
པའོ།༑ །དེ་ལྟར་རྟོགས་ཙམ་ན། རྒྱན་སོགས་ཐོད་པ་བློ་བུར་བ། །ཅེས་སོ། །
རྒྱན་ནི་བུ་ཚའི་རུས་པའི་དུམ་བུ་ལ་བྱས་པ་ཡིན་ལ།
ཐོད་པ་ནི་ཆུང་མའི་མགོ་བོ་
ལ་བྱས་པའི་ཐོད་པ་ཡིན་ཏེ། དེ་ཐམས་ཅད་ཀྱང་བློ་བུར་གྱི་རྐྱེན་ལས་སྐྱེས་པ་ཡིན་
ཅེས་པའོ། །འོ་ན་འཁྲུལ་པ་སྤངས་པའི་ཕ་རོལ་ན་དེ་ཉིད་ཡོད་དམ་བྱས་པ་ལ།
དེ་མེད་དེ་ངར་འཛིན་འཁྲུལ་པ་དེ་ཉིད་ཀྱང་། ཅེས་པ་ངར་འཛིན་དང་བཅས་་་
པའི་ངོ་བོ་ཉིད་ཀྱི་དོན་ཅེས་བྱའོ། །དེ་ཅིས་ཤེས་ན། ཐམས་ཅད་རང་བཞིན་
བཙལ་བས་མིན། །ཅེས་པ་ཐམས་ཅད་མ་ལུས་པའི་རང་བཞིན་ནི་ངོ་བོ་ཉིད་མ་་
བཅོས་པ་དེའོ། །དེ་ཡུལ་ལ་གཟུང་ན་མི་རྙེད་དེ། བཙལ་བས་མིན་ཅེས་པའོ། །
རྣལ་འབྱོར་པ་ཀ་པཱ་ལའི་རྟོགས་བརྗོད་དང་འགྲེལ་པ་རྫོགས་སོ།། ༧༢།།
༄༅། །ཀི་ར་པ་ལའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཀི་ར་པ་ལའི་ཞལ་ནས།
ཇི་སྲིད་མ་རྟོག་བར་དུ་རང་གཞན་རྟོག་པས་
འཆིང་། ། །དེ་ཚེ་རྟོགས་པར་གྱུར་ན་རང་གཞན་གཉིས་མ་གྲུབ། །དེས་ན་
སངས་རྒྱས་ཞེས་བྱ་རང་གི་བླ་དྭགས་ཡིན། །དེ་ཉིད་སྤྲོས་བྲལ་མ་བཅོས་རང་སར་
རང་སེམས་ཟུང་། །ཅེས་སོ། །
དེ་ལ་ཇི་སྲིད་མ་རྟོགས་བར་དུ་རང་གཞན་རྟོག་•པས་འཆིང་། །ཞེས་པ་སྟེ།
ཇི་སྲིད་ནི་ཀི་རབ་རྒྱལ་པོའི་དུས་སུ་འཁོར་བ་ཐོག་མ་མེད་པ་ནས་དེ་སྲིད་དམ།
ཇི་སྲིད་དུ་རང་གཞན་མ་གཏོགས་པས་འཆིང་ཅེས་པ་སྟེ། གཟུགས་དང་ཚོར་བ་
དང་འདུ་ཤེས་དང་འདུ་བྱེད་དང་རྣམ་པར་ཤེས་པ་དེ་དག་རེ་རེ་ལ་ཡང་བཞི་བཞི་
སྟེ༑ རང་བཞིན་བདག་ཡིན་བདག་ལ་གནས། །བདག་ནི་རང་ཡིན་བདག་་་
དང་ལྡན། །དོན་ལ་སྦྱར་ན་འཇིགས་ཚོགས་ཀྱི་རི་བོ་བདག་འཛིན་ཉི་ཤུ་ལྟར་་་་་
48-649