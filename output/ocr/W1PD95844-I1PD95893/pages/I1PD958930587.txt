५२१
བསྟན་འགྱུར། རྒྱུད། ༩༤
དྲན་སྟེ་དགོངས་ཁ་བྲོས་ནས་དེར་འོངས་པ་ལ། བླ་མས་བུ་མོ་དེའི་རྒྱུད་སྨིན་པར་
མཐོང་ནས་བདེ་མཆོག་ཏུ་དབང་བསྐུར། བསྐྱེད་རྫོགས་ཟུང་འཇུག་གི་གདམས་པ་
གནང་བས། ཞག་བདུན་དུ་དགོན་པ་དེ་ཉིད་དུ་སྒྲུབ་པ་བྱས།
དེ་ནས་ཕ་མ་་
ཅན་དུ་ཕྱིན་པས་དེ་དག་བརྡེག་པ་དང་ངན་སྨྲས་ལ་སོགས་པ་བྱེད་པས། བུ་མོས་
ཁམས་གསུམ་པོ་དག་ན་ཕ་མར་མ་གྱུར་པ་ནི་མེད་ལ། རིགས་དང་རུས་ཆེ་བས་་
ཀྱང་འཁོར་བའི་གདེངས་ལ་བཟློག་པ་མེད་པས་ན།
བདག་ནི་བླ་མ་རྟེན་•ནས་
ཐར་པ་སྒྲུབ་པར་བྱེད་པས་རྒྱོབ་གཅིག །ངས་ལམ་དུ་འཁྱེར་རོ་ཟེར་བས།
དེ་རྣམས་བག་ཅིག་དད་ནས་ཅང་མི་ཟེར་བ་ན། དེས་ཀྱང་བླ་མའི་གདམས་པ་
སྒོམ་ཞིང་ལས་དང་བྱ་བ་ཐམས་ཅད་བློས་བཏང་ནས་ལོ་གཅིག་ཏུ་སྡད་པ་ན།
སྔར་གྱི་ཁྱོ་འོངས་ནས་ཁྱེར་བས། དེའི་ཁྱིམ་དུ་ཕྱིན་པ་དང་། འཇིག་རྟེན་གྱི་་
ལས་དང་བྱ་བ་ཇི་ལྟར་བྱེད་ཅིང་ཁ་དང་ལུས་ཀྱང་ཐུབ་ལ་ངག་སྙན་པ་ལ་སོགས་པ་
ཟེར་ཅིང་ཡོད་པ་ན། བུ་ཚ་ཡང་རིམ་པར་བུ་དང་བུ་མོ་གཉིས་སྐྱེས་པ། དེ་་་་
ཡང་དེ་ཁོ་ན་འདྲ་བ་ཡོད་པས་རིགས་ཀྱི་བུ་ཚ་འདི་འདྲ་བ་ཟེར་ནས་སྨོན་པར་བྱེད་
པའི་ཚེ་བླ་མ་དང་ཕྲད་ནས་ལོ་བཅུ་གཉིས་ལོན་པ་ན། ཆུ་འཆུར་ཕྱིན་ནས་ཁྱིམ་
དུ་འོངས་པས་ཤིང་ཞིག་ལ་རྐང་པ་འཐོགས་ནས་རྫ་མ་ཆག་པས་དེ་ཀར་འདུག་སྟེ་་
ཁྱིམ་དུ་ཉི་མ་ཕྱེད་ཀྱི་བར་དུ་མ་འོངས་པས། ལྟར་ཕྱིན་པ་ན་རྫ་མ་ཆག་པོ་ལ་ལྟས་
ནས་འདུག་པས། དེ་ལ་གཏམ་ཅི་སྨྲས་ཀྱང་མི་ཉན་པར་ལྟ་བ་ན། ཐམས་་་
ཅད་འདྲེས་གཟུང་ངམ་ཅི་ཟེར་ཅིང་ཉི་མ་རྒས་ལ་ཁད་པ་ན། ཐོག་མ་མེད་པའི་
སེམས་ཅན་རྣམས། །ལུས་ཀྱི་རྫ་མ་ཆག་པ་ལ། ཁྱིམ་དུ་ལོག་པ་ག་ལ་ཡོད། །
བདག་གི་རྫ་མ་དེ་རིང་ཆག །ད་ནི་འཁོར་བའི་ཁྱིམ་དུ་ནི། །མི་ལྡོག་བདེ་བ་་
ཆེན་པོར་འགྲོ། །ཨེ་མ་བླ་མ་ངོ་མཚར་ཆེ། །བདེ་བ་ཐོབ་འདོད་དེ་ལ་
48-528