དཔལ་ནག་པོ་རྡོ་རྗེ་ཞབས་ཀྱི་མི་ཟད་པའི་མཛོད་ཀྱི་རྒྱ་ཆེར་འགྲེལ་པ།
774
དེ་གཉིས་ཀྱིས་དབུས་སུ་ལྟ་བར་བྱ་སྟེ། དེ་ལ་ཆོས་ཡི་གེ་དེ་སྐད་བཤད་པའི་་
མཚན་ཉིད་ཅན་དེ་དག་གི་དབུས་སུ་མཚོན་པར་བྱའོ།
།གལ་ཏེ་འདི་འདྲའི་
གདམ་ངག་གསལ་གྲུབ་ན། །ཞེས་བྱ་བ་ལ་སོགས་པ་ལས། འདི་འདྲ་བའི་
སྔགས་ཀྱི་ཚུལ་གྱིས་མན་ངག་གི་གལ་ཏེ་གསལ་བར་འདི་ཐམས་ཅད་གྲུབ་ཅིང་་
རྫོགས་པར་གྱུར་ན། དེའི་ཚེ་རླུང་ཁྱིམ་བདག་མོ་སྔར་བཤད་པའི་མཚན་ཉིད་་
ཅན་ངེས་པར་འཆིང་བར་འགྱུར་ཏེ། གཡེང་བ་མེད་པར་འགྱུར་ཞེས་བྱ་བའི་་
དོན་ཏོ། །འདིར་སྲོག་བཅིངས་པས་གཡོ་བ་མེད་པར་གྱུར་པ་དེར་ཆོས་ཀྱི་ཡི་གེ་
བདེ་བ་ཆེན་པོ་རྡོ་རྗེའོ། །གཟུགས་ཇི་ལྟ་བུས་གང་དུ་གནས་ཞེ་ན། རི་བོ་་་
མཆོག་གི་རྩེ་ཞེས་བྱ་བ་ལ་སོགས་པ་གསུངས་ཏེ། མཆོག་གི་རིན་པོ་ཆེའི་རི་བོ་སྟེ།
དེ་ཉིད་སྔར་བཤད་པའི་རི་བོའོ། །དེའི་ཟོམ་ནི་རྩེ་མོ་དགུ་པ་དང་མི་དགུ་པ་་
དང་བཅས་པའི་གཟུགས་མཐའ་དག་གི་བདེ་བ་ཆེན་པོའི་གཞི་▪ཡིན་པའི་ཕྱིར་ཏེ།
ཡན་ལག་མཆོག་གིས་ཐང་ཆེན་མོའོ། །རི་ཁྲོད་མའི་ས་དེར་གནས་བྱས་ལ་ཞེས་པ་
ནི་རི་ཁྲོད་མ་དེ་ལྟ་བུ་ངོ་བོས་གང་དུ་ཆོས་ཀྱི་ཡི་གེ་ཡེ་ཤེས་བཅོམ་ལྡན་འདས་ཀྱི་་
གནས་སུ་བྱས་པ་དེར་གནས་པའོ། །ཁྱད་པར་ཇི་ལྟ་བུ་ཞེ་ན། སེང་གེ་ཡིས་་
ཀྱང་མཆོང་བར་མི་ནུས་ཞེས་པ་ལ་སོགས་པ་སྟེ། མཆོང་བར་མི་ནུས་ན་ནི་གཞོམ་
པར་མི་ནུས་པའོ། །གང་གིས་ཞེས་ན་སེང་གེས་ཏེ། གདོང་ལྔ་ནི་དཀྱིལ་འཁོར་
ལྔའི་སྒོ་རྣམས་ཏེ། དྲུག་པ་ཡེ་ཤེས་ཀྱི་དཀྱིལ་འཁོར་གྱི་ངོ་བོ་ཉིད་ཀྱིས་ཕྱིར་རོ། །
མིག་ལྡན་མཆོག་གི་རེ་བ་རིང་དུ་འགྱུར། །ཞེས་པ་ལ་སོགས་པ་ལ་གླང་པོ་ཆེ་ནི་་
ཕྱུགས་ཏེ། ཟླ་བ་དང་ཉི་མ་དག་གོ། །དེ་དག་གི་མཆོད་པའི་རེ་བ་རིང་དུ་གྱུར་
པའོ།༑ །དེ་སྐད་དུ་ཟླ་ཉི་དག་ནི་ཕྱུགས་ཆེན་ནོ། །ཞེས་སོ། །འདིའི་དགོངས་
པ་ནི་ཟླ་བ་དང་ཉི་མའི་དཀྱིལ་འཁོར་འབབ་པའི་རླུང་ལ་ཞོན་པའི་རྣམ་པར་ཤེས་་
48-115