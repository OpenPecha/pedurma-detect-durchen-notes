༤༩༢
བསྟན་འགྱུར། རྒྱུད། ༽ ༩༤
བཞུགས་པའི་ཚེ། དེའི་ཆོས་སྐོར་ལ་དགེ་འདུན་བདུན་བརྒྱའི་སྐུ་འཚོ་བཟང་པོ་་
བཟའ་བཏུང་སོགས་ཅི་བཞེད་འབུལ་ཅིང་། སྡེ་བཞི་ཡོད་པའི་ཕལ་ཆེན་སྡེ་པའི་
མཁན་པོ་ལ། མཁན་བུ་སུམ་བརྒྱ་ཙམ་ཡོད་པ། གཞན་ཀུན་བརྩོན་པས་རིག་*
པའི་གནས་ལྔ་ལ་བྱང་བར་ཡོད་པ་ལ། རྒྱལ་རིགས་དགེ་སློང་དེ་ནི་རྟག་ཏུ་གཉིད་
ལོག་པར་བྱེད་ལ། འཕོ་བའི་མེ་དྲོད་ཀྱང་ཆེ་ནས་འབྲས་བྲེ་ལྔ་ལྔ་ནང་རེ་བཞིན་་
ཟ་ཡིན་འདུག་པ་ལ།
རྒྱལ་པོ་དེ་ཝ་ཕ་ལ་ན་རེ།
འདི་བྷུ་སུ་ཀུ་ཞིག་འདུག་གོ་་
ཟེར་བས། མིང་དུ་ཡང་བྷུ་སུ་ཀུ་ཞེས་གྲགས་ལ། དེ་ནི་ཟ་ཉལ་འཆགས་གསུམ་
པ་ཞེས་བྱའོ། །ནཱ་ལེནྡ་པའི་ཆོས་སྐོར་དེ་དུས་རྟག་ཏུ་མདོ་རེ་མོས་སུ་འདོན་པའི་་
ལུགས་ཡོད་པ་ལས། དེ་ན་གནས་པ་ཀུན་གྱིས་བྷུ་སུ་ཀུ་པ་ལ་ཁ་ཟེར་ཞིང་།
མཁན་པོས་ཀྱང་ཁྱོད་ཀྱི་མདོ་འདོན་པ་ལ་སོགས་པ་མི་འོང་བས་ག་ཤེ་དུ་སོང་ཅིག་
ཟེར་བ་ན། དེ་ན་རེ། ང་ཚུལ་ཁྲིམས་མ་ཉམས་པས་གནས་ནས་ཕྱུང་བར་མི་་
རིགས་ཤིང་། རིག་པ་སློབ་པའི་སྐལ་བ་མེད་ཟེར་ནས་འདུག་པ་ན། དུས་ཅིག་
གི་ཚེ་མདོ་འདོན་པའི་རེས་བབ་པས། དགེ་འདུན་གྱིས་སང་ནི་ཁྱོད་ཀྱིས་མདོའི་
རེ་མོས་ཡིན་པས་ཐོན་ཅིག་ཅེས་སྨྲས་པས། དེས་ཀྱང་འདོན་པར་ཁས་བླངས་པ་
དང་། ནཱ་ལེནྡ་པའི་དགེ་འདུན་ཀུ་ནང་པར་བྱོན་ནས་བྷུ་སུ་ཀུ་མདོ་འདོན་པ་ལ་
ལྟ་བ་ཡིན་ཟེར་བཞད་གད་དུ་བྱེད་པ་ལ། དེའི་མཁན་པོ་ན་རེ། ཁྱོད་ཀྱིས་་
རིག་པ་སློབ་པའི་ཚེ་ཟ་ཡིན་གཉིད་ཅིག་པུ་ལོག་ན། ད་ནཱ་ལེནྡའི་མཁས་པ་རྣམས་
ཀྱི་མདོ་མི་ཐོན་བྱས་པ་ལ། བྷུ་སུ་ཀུ་ན་རེ། བདག་མདོ་འདོན་ཟེར་ཉན་མ་་་་
འདོད་པ་ལ། མཁན་པོས་སྨྲས་པ་ཁྱོད་ཀྱིས་མདོ་མ་ཐོན་ན་གནས་ནས་བསྐྲོད་་་་
པས་དེ་བས་འདུག་ན་རུང་ཞེས་སྨྲས་པ་ན། ང་རང་ཤེས་ཟེར་ནས་མ་ཉན་པ་ན།
མཁན་པོ ས་འཕགས་པ ་འཇམ་དཔལ་གྱི་སྔགས་ཨ་ར་པ་ཙ་ན་བསླབས་ཏེ།
48-492