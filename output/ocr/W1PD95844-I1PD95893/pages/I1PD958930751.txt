مع
བསྟན་འགྱུར། རྒྱུད།
སྦྱོར་བ་དེ་མཐའ་དག་བསམ་གཏན་གྱི་ཡན་ལག་ཏུ་སྤྱད་པས། བསམ་གཏན་
ཡན་ལག་དྲུག་ལྡན་གྱི་སྒོ་ལས་སྤྱན་གཉིས་ཀྱི་བྱ་བ་ཡོངས་སུ་རྫོགས་པ་མངོན་སུམ་་
དང་པོའི་ངོ་བོ་ཉིད་དུ་སྐྱེས་པ་ན། སྦྱོར་བ་དེ་ཉིད་རླུང་དང་ཐིག་ལེའི་བྱེད་པ་་་
གཙོ་བོར་བཅིངས་པ་ལ་གནད་དུ་བཏང་བས། ཚོགས་ཆུང་ངུས་ཡན་ལག་ཕྱི་མ་
རྣམས་ཀྱང་ཡན་ལག་དྲུག་ལྡན་དུ་གྲུབ་པ་ལས་མངོན་པར་རྟོགས་པའི་ངོ་བོ་ཉིད་དུ་
སྐྱེས་ཏེ། སྤྱན་དང་མངོན་སུམ་ཕྱི་མ་གསུམ་བདེ་བླག་ཏུ་མངོན་དུ་གྱུར་པའི་རིམ་
གྱིས་སངས་རྒྱས་ཉིད་དང་ཐམས་ཅད་མཁྱེན་པ་ཉིད་ཕྱག་རྒྱ་ཆེན་པོའི་དངོས་གྲུབ་
ཀྱི་མཐར་ཐུག་པར་འགྱུར་བ་ཞེས་བྱ་བ་འདི་ཡིན་ནོ། །ངེས་པ་འདི་ཉིད་ཕ་རྒྱུད་་
ཀྱི་ལམ་སྲོལ་ལ་རྫོགས་རིམ་པའི་ལུས་དབེན་ཁྱད་པར་ཅན་རང་བྱིན་རླབས་སུ།
རིམ་པ་ཕྱི་མ་རྣམས་ཀྱི་གནད་བཅིངས་པས། རིམ་པ་ཁོངས་སུ་བསྡུ་བའི་མན་ངག་
ཏུ་གྱུར་ཏེ། སོ་སོའི་འབྲས་བུ་ལ་ཚོགས་ཆུང་ངུས་སྦྱོར་བའི་ཐབས་མཁས་སུ་
འགྱུར་བ་དང་གནད་གཅིག་པ་ནི། དང་པོའི་སངས་རྒྱས་ཀྱིས་རྒྱུད་ཐམས་ཅད་
ཀྱི་རྡོ་རྗེའི་ཚིག་མངོན་དུ་གྱུར་པར་བྱས་པ་དང་། སངས་རྒྱས་རིན་ཆེན་ཟ་མ་
ཏོག་ཁ་ཕྱེ་བའི་ངེས་པ་མཐར་ཐུག་པ་དེ་ཉིད་ལས་དང་པོ་པས་ཀྱང་ལག་ཏུ་ལོངས་
པའི་མན་ངག་ཏུ་བརྩལ་བ་སྟེ། དཔེ་ཟླ་ཐམས་ཅད་དང་བྲལ་བའི་ཡིད་བཞིན་གྱི་
ནོར་བུ་རིན་པོ་ཆེའི་གཏེར་ལ་རང་དབང་བར་བྱས་པའམ། དབུལ་པོ་བཙན་་་་་
ཐབས་སུ་འཁོར་ལོས་བསྒྱུར་བའི་རྒྱལ་སྲིད་ཀྱི་བདེ་བ་ལ་བག་ཡངས་སུ་སྦྱར་བ་དག་
ཡིན་ནོ། །འདི་ལ་ཡང་བརྩོན་འགྲུས་ཅན་མཐོང་བའི་ཆོས་ཉིད་ལ་ལྕགས་ལ་སྨན་
ཆེན་པོའི་སྦྱོར་བས་གསེར་དུ་བྱ་བ་ལྟར་ཡེ་ཤེས་ཀྱི་སྐུ་མངོན་དུ་བྱ་བ་དངང་། མ་་
ནུས་ན་འཛིན་པ་གཅིག་ཆོད་ཀྱི་གནད་ལས་བཙན་ཐབས་ཀྱི་འཕོ་བས་འཆི་སྲིད་་་་
གཙུག་ཏོར་གྱི་འཛིན་པའམ་སེམས་དབེན་དུ་བསྒྲུབས་ཏེ། ལས་མཐའ་རྣམ་པར་
48-692