བསྟན་འགྱུར། རྒྱུད། གི༩༤
བཅངས་ནས་ཅི་བྱེད་ཟེར་རོ། །དེ་ཆོས་གོས་དང་ལྷུང་བཟེད་ལ་སོགས་པ་ཀུན་
བོར་ནས་རྣལ་འབྱོར་པའི་ཆ་ལུགས་སུ་བྱས་ཏེ་ཡུལ་ཁམས་གཞན་དུ་ཕྱིན་པ་ན།
དེའི་ཡུམ་མཁའ་འགྲོ་མ་ཡིན་པས་ལམ་བར་དུ་སྲས་ལ་བདེ་མཆོག་ཏུ་དབང་བསྐུར་
ནས་ཆོས་བཤད་པས།
སྲས་དུར་ཁྲོད་དུ་ཐལ་བའི་ནང་དུ་ཉལ་གྱིན་ལོ་བཅུ་
གཉིས་•སྒྲུབས་པས།
ཕྱག་རྒྱ་ཆེན་པོའི་དངོས་གྲུབ་ཐོབ་སྟེ་ནམ་མཁའ་ལ་ཕྱིན་་
པ་དང་།
ཡུམ་ཌཱ་ཀི་མ་མང་པོ་དང་ལྷན་ཅིག་ནམ་མཁའ་ལ་འོངས་ནས་སྲས་ལ་
སྨྲས་པ།
ཁྱོད་སེམས་ཅན་གྱི་དོན་མི་བྱེད་པར་ནམ་མཁའ་ལ་འགྲོ་བ་ངོ་མཚར་ཆེ་
རྒྱུ་ཅི་ཡོད། དེ་འདྲ་བྱ་དང་འདྲ་བ་ཡིན་པས་ད་འགྲོ་དོན་གྱིས་ཤིག་གསུངས་པས།
སྲས་ཀྱིས་ནུབ་ཕྱོགས་ཨོ་རྒྱན་གྱི་མཱ་ལ་པུ་ར་བྱ་བ་ན་གྲོང་ཁྱེར་འབུམ་ཚོ་ཕྱེད་དང་་་
གསུམ་ཡོད་པར་ཕྱིན་པ་དང་། དེ་ན་ཡུལ་ཀར་བི་ར་ཞེས་བྱ་བ་ན། པ་ན་ཝ་་
ཞེས་བྱ་བའི་དགོན་པ་ན་ཏ་ལ་ཙེ་ཕུག་བྱ་བའི་ཕུག་པ་ཡོད་སར་བཞུགས་ནས་སྒྲུབ་
པ་བྱས་པས། ཕྲ་མེན་མ་ཀུན་གྱིས་ཚོར་ནས། ཕྲ་མེན་མ་གཅིག་གིས་ཅིག་ལ་སྦྲན་
པ་དང་། ཕྲ་མེན་གྱི་གཙོ་མོ་པདྨ་དེ་ཝི་བྱ་བ་འཁོར་དང་བཅས་ཏེ་བར་ཆད་ལ་་
འོངས་པ་དང་། སློབ་དཔོན་ལྭ་བ་ནག་པོ་གཅིག་གྱོན་ནས་གྲོང་ཁྱེར་དུ་བསོད་་་
སྙོམས་ལ་བྱོན་པའི་ལམ་དུ་ཕྲ་མེན་མའི་བུ་མོ་ཚན་“གཅིག་དང་ཕྲད་ནས། ཁྱེད་ལ་
བདག་ཅག་བཞེས་པ་འདྲེན་པས་ངེད་ཀྱི་ཁྱིམ་དུ་གཤེགས་པ་ཞུ་ཟེར་བ་ལ། སློབ་
དཔོན་གྱིས་བདག་ནི་ཁྱིམ་ཅིག་ནས་མི་ཟ། བསོད་སྙོམས་བྱེད་པ་ཡིན་གསུངས་་
ནས༑ པདྨ་དེ་ཝི་ལ་སོགས་པ་ལ་ལྭ་བ་བཅོལ་ནས་བྱོན་པས། ཕྲ་མེན་མཚན་
པ་དེ་རྣམས་ཀྱིས་གྲོས་ཏེ། རྫས་ལ་ནུས་པ་ཡོད་པ་ཡིན་པས་འདིའི་ལྭ་བ་བཟའ་
དགོས་ཟེར་ནས་ཟོས་ལྷག་མ་མེ་ལ་བསྲེགས་པ་དང་། སློབ་དཔོན་ལོག་ནས་
འོངས་ཏེ་ཕྲ་མེན་མ་ཀུན་ལ་ངའི་ལྭ་བ་བཅོལ་བ་བྱིན་ཅིག་གསུངས་ནས། ཕྲ་མེན་
48-478