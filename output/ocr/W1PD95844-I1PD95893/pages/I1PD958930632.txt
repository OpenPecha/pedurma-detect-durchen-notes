གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
༥༧༣
ཡིན་ནོ། །གཞུ་དེ་ལྟ་བུ་གཅིག་གདུངས་ནས་མདའ་ཅི་ལྟ་བུ་གཅིག་བརྡེག་ཅེ་ན།
ང་པོ་དོན་གྱི་མདའ་གཅིག་འཕངས། །ཅེས་པ། སྣང་སྟོང་གཉིས་མེད་དེ་ཀ་ལ་
སྙིང་པོ་དོན་ཞེས་ཟེར་བ་ཡིན་ཏེ། གཟུང་འཛིན་གཉིས་ཀྱི་རྟོག་པ་ལས་འདས་་་་
ཤིང་། ངོ་བོ་བསམ་བྱའི་ཡུལ་དང་བྲལ་ལ། བློ་དང་ཡིད་ཀྱི་སྤྱོད་ཡུལ་དུ་མ་་་་
གྱུར་པའོ། །མདའ་དེ་གང་ལ་རྒྱབ་ན་གཟུང་འཛིན་གཉིས་ཀྱིས་བཅིངས་པའི་་་་་
སེམས་རི་དྭགས་དང་འདྲ་བ་དེ་ལ་འཕངས་ཅེས་པའི་དོན་ཏོ། །འོ་ན་ཤི་བ་གང་
ཤི་ན། དེ་མ་ཡིན་པ་དེར་འཛིན་པ་དང་བཅས་པའི་མ་རིག་པའི་ནགས་ཚལ་ན་་
གནས་པའི་རྣམ་པར་རྟོག་པ་དེ་ཤི་ཅེས་པའོ། །དོན་གཉིས་མེད་གཅིག་གི་ངང་དུ་
རྟོགས་པས། ཤ་ནི་གཉིས་སུ་མེད་པར་ཟོས། །ཅེས་པའི་དོན་ཏོ། །གཉིས་
མེད་དེ་ཉིད་ལ་བདེ་བ་རྒྱུན་མི་འཆད་པས། རོ་ནི་བདེ་བ་ཆེན་པོར་མྱོང་། །
ཅེས་པའི་དོན་ཏོ། །དེ་ཉིད་རང་ཆས་སུ་གདོད་ནས་ཐོབ་པར་གནས་པས།
འབྲས་བུ་སྐུ་གསུམ་ཡེ་ཤེས་ཐོབ། །ཅེས་པའོ། །རྣལ་འབྱོར་པ་ཤཱ་ཝ་ར་པའི་་་་
རྟོགས་པ་བརྗོད་པའི་དོན་རྫོགས་སོ།། ༥ །།
༄༅། །ས་ར་ཧ་པའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ས་ར་ཧ་པའི་ཞལ་ནས། ཀྱེ་ཧོ། གྲོགས་དག་ལྷན་ཅིག་སྐྱེས་པ་དེ། །གཞན་་
ནས་མི་རྙེད་བླ་མ་དམ་པའི་ཞལ་ལས་བརྙེད། །དོན་དམ་ཞལ་གྱི་ངོ་བོ་དེ་རྟོགས་
ན༑ །ཡིད་ལ་འཆི་བ་མེད་ཅིང་ལུས་ལ་རྒས་པ་མེད། །ཅེས་སོ། །
དེའི་དོན་ནི། ཀྱེ་ཧོ། གྲོགས་དག་ཅེས་པ་ནི་ཕྱག་རྒྱ་ཆེན་པོའི་སྐལ་བ་་
དང་ལྡན་པ་དེ་ལ་འབོད་པའོ། །ལྷན་ཅིག་སྐྱེས་པ། ཅེས་པ་ནི་ཡིད་ལ་མི་བྱེད་
པའི་དོན་ངོ་བོ་ལྷན་ཅིག་སྐྱེས་པ་དེ་གཞན་ནས་བཙལ་མི་དགོས་པར། ཡེ་གདོད་
48-573