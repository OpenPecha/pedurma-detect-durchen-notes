བསྟན་འགྱུར། རྒྱུད། ༼གི༽ ༩༤
དུས་རྟག་ཏུ་རྣལ་འབྱོར་པ་ཞིག་ལ་འཚོ་བ་དྲངས་པས། ཞག་གཅིག་རྣལ་འབྱོར་
པ་ན་རེ། ཁྱོད་ང་ལ་བསྙེན་བཀུར་བྱེད་པ་ཅི་ཡིན་གསུངས་པས། དེས་ཕྱི་མའི་
ལམ་རྒྱགས་དགོས་པ་ལགས་ཞུས་པས། འོ་ན་ཕྱི་མའི་ལམ་རྒྱགས་སྒྲུབ་ནུས་སམ་
གསུངས་པས། ནུས་ལགས་ཟེར་ནས། དེས་བྱིན་རླབས་འཕོ་བའི་དབང་
བསྐུར་མཛད་དེ། སེམས་ཉིད་ངོ་སྤྲོད་པའི་གདམས་པ་འདི་ལྟར་གནང་ངོ་། །
རང་སེམས་ཡིད་བཞིན་ནོར་བུ་ལ། །འཁོར་འདས་བྱེ་བྲག་རྣམ་པར་འཆར། །
རྟོགས་དང་མ་རྟོགས་གཉིས་ཡིན་པས། །འགྱུར་མེད་སེམས་ཉིད་ངང་ལ་ལྟོས། །
གཉིས་འཛིན་རྣམ་རྟོག་ག་ལ་འབྱུང་། །རང་བཞིན་མེད་ཕྱིར་དེའི་ངང་། །
ཆོས་རྣམས་གང་ཡང་གྲུབ་པ་མེད། །མ་རྟོགས་འཁྲུལ་པའི་འདོད་པས་བཅིངས། །
ཅེས་གསུངས་པས། དེས་ཀྱང་སྣང་བ་རང་གི་སེམས་སུ་གོ།
སེམས་དེས་འགྲོ་
འོང་མེད་པ་གནས་ལུགས་ཀྱི་ངང་དུ་གོ་ནས། རང་སེམས་འགྱུར་བ་མེད་པའི་
དོན་ལ་གནས་པས་ཟླ་བ་དྲུག་ན་འཁྲུལ་པའི་རྟོག་པ་འགགས་ནས་རང་སེམས་
གཉུག་མའི་དོན་རྟོགས་ཏེ། གཅན་གཟན་ལྟར་དུར་ཁྲོད་འགྲིམ་པར་བྱེད་ཅིང་།
རེས་སྨྱོན་པའི་སྤྱོད་པས་གྲོང་དང་གྲོང་ཁྱེར་དུ་འོངས་ནས། མིག་བགྲད་ནས་
འཇིགས་འཇིགས་སུ་བལྟས་པས། སྐྱེ་བོ་དག་བླ་མ་འཇིགས་འཇིགས་སུ་ལྟ་བ་ཟེར།
ཕྱོགས་ཐམས་ཅད་དུ་མེ་ཀོ་པ་ཞེས་གྲགས་སོ། །དེས་ཟབ་མོའི་ཆོས་ཀྱི་གདུལ་བྱ་་
མང་དུ་བརྟུལ་ནས། _ མཐར་རྟོགས་•པ་ལ་སོགས་པ་བརྗོད་དེས་ལུས་དེ་ཉིད་་་་་
ཀྱིས་མཁའ་སྤྱོད་དུ་གཤེགས་སོ། །གུ་རུ་མེ་ཀོ་པའི་ལོ་རྒྱུས་རྫོགས་སོ།།
༄༅། །ཀོ་ཊ་ལིའི་ལོ་རྒྱུས་བཞུགས་སོ།། ༄༅། །གུ་རུ་ཀོ་ཊ་ལིའི་ལོ་་་
རྒྱུས་ནི། ར་མི་ཤ་རའི་ཡུལ་བྱ་བ་ནས་ཞག་བཞིར་ཕྱིན་པའི་ས་ན། གནས་་་་་
48-498