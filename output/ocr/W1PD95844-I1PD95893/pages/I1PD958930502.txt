གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
དེའི་མནའ་མ་ཀུན་གྱིས་གྲོས་བྱས་པ། འོ་སྐོལ་གྱི་གྱོས་པོ་རྒན་པོ་འདི་མིས་མཐོང་
ན་ཞེ་ལྡོག་ལ། རང་རེ་ཀུན་ཀྱང་སྡིག་གསོག་པར་འདུག་པས། སྐྱེད་མོས་ཚལ་
དུ་རྩྭའི་སྤྱིལ་པོ་བྱས་ཏེ། དེར་བཞག་ལ་ཟས་རེས་ཀྱིས་བསྐྱལ་ལོ་ཟེར་ནས་ཐམས་
ཅད་མཐུན་ཏེ་དེ་བཞིན་དུ་བྱས་སོ། །དེས་བླ་མ་ཛ་ལནྡྷ་ར་པ་བྱ་བ་མཐར་གྱིས་་
ཡུལ་དེར་བྱོན་པ་དང་། ཐགས་མཁན་གྱི་བུ་ཆེ་ཤོས་ཀྱི་གམ་དུ་བྱོན་ནས་བདག་་
ལ་ཟས་བྱིན་ཅིག་བྱས་པས། དེར་བཞུགས་ཤིག་ཟེར་ནས། ནང་དུ་གཡོས་སྣ་
ཚོགས་བྱས་ཟིན་ནས་ཆུང་མ་ན་རེ། ཁྱོ་ལ་ད་ནང་དུ་སྤྱན་དྲོངས་ཤིག་ཟེར་ནས་་
དེ་བཞིན་དུ་བྱས་ཏེ། བླ་མ་ནང་དུ་བྱོན་ནས་ཟས་ཀྱི་བྱ་བ་གྲུབ་ཏེ། བླ་མ་ཛཱ་་
ལ《ནྡྷ་ར་པ་གཞན་དུ་གཤེགས་པར་ཆས་པ་ལ། ཐགས་མཁན་གྱི་ཆུང་མས་བླ་མ་་་
གཞན་དུ་མ་གཤེགས་པར་གནས་འདིར་གཟིགས་པར་ཞུ་ཞུས་པས། བདག་མིའི་
ནང་དུ་མི་ཉལ་གསུངས་པས། འོ་ན་དངོས་ཅག་གི་སྐྱེད་མོས་ཚལ་དུ་གཟིམས་་་་
པར་ཞུ་བྱས་ནས། སྐྱེད་མོས་ཚལ་དུ་སྤྱན་དྲངས་ཏེ། ཐགས་མཁན་གྱིས་མེ་མར་
ལ་སོགས་པ་བསྐྱལ་ནས་དེར་བཞུགས་པ་ན། ཐགས་མཁན་རྒན་པོས་མིའི་སྒྲ་ནི་
ཐོས༑ སུ་ཡིན་ནི་ཆ་མེད་ནས་དྲིས་པ། དེ་ན་སྒྲ་གྲགས་པ་དེ་སུ་ཡིན། སློབ་
དཔོན་གྱིས་བདག་འགྲོན་པོ་ཆོས་པ་གཅིག་ཡིན། ཉིད་རང་སུ་ཡིན་སྨྲས་པ་དང་།
དེ་ན་རེ། བདག་ཐགས་མཁན་དེ་རྣམས་ཀྱི་ཕ་ལགས་ཏེ།
བདག་གཞོན་པའི་
དུས་སུ་གནས་དང་ལོངས་སྤྱོད་ཀུན་གྱི་བདག་པོ་དངོས་ཡིན་ཀྱང་། ད་ལྟ་བུ་དང་
མནའ་མ་ཀུན་གྱིས་བདག་ལ་འཕྱས་སྨོད་བྱེད་ཅིང་། གཞན་གྱིས་མཐོང་གི་
དོགས་ནས་སྐྱེད་མོས་ཚལ་འདིར་སྦས་ནས་བཞག་པ་ཡིན་ལགས། འཁོར་བའི་་་
ཆོས་ལ་སྙིང་པོ་མེད་པ་འདི་འདྲ་བ་ལགས་སོ་ཞེས་སྨྲས་པ་ལ། ཛཱ་ལནྡྷ་ར་པས་་་
ཐགས་མཁན་ལ་གསུངས་པ། འདུས་བྱས་ཐམས་ཅད་མི་རྟག་པ། སྲིད་པར་་
48-443