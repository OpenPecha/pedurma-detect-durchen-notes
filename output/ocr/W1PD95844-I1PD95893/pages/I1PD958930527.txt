བསྟན་འགྱུར། རྒྱུད། ༽ ༩༤
བསྒོམས་བྱས་ན།
།ཚེ་འདི་ཉིད་ལ་སངས་རྒྱས་ཐོབ། །རྟགས་ཀྱང་རིམ་པར་
འབྱུང་བར་འགྱུར། །ཅེས་བསྟན་པས། ཙ་ཏྲ་པས་དོན་མ་རྟོགས་ནས་བླ་མ་
ལ་ཞུས་པས། བླ་མའི་གསུང་ནས། སྡིག་པ་ནི་མ་རིག་པ་ཡིན་ལ། དེ་ལ་་་་་
འཁྲུལ་པ་སྣ་ཚོགས་བྱུང་བ་ཡིན་ནོ། །སྣང་སྲིད་ཕྱག་རྒྱ་ཆེན་པོར་རྟོགས་པའི་ལྟ་་
བས་སྡིག་པ་དག་པར་བྱེད་པ་ཡིན་ནོ།
།ཉིན་མཚན་བདེ་བ་བསྒོམ་པ་ནི་སྙིང་རྗེ་
རྒྱུན་དུ་བསྒོམས་ན་ཆོས་ཉིད་ཀྱི་བདེ་བ་རང་ལ་འཆར་བ་ཡིན་ཏེ། ཚེ་སྔ་ཕྱིའི་་་་
ཡང་མངོན་ཞེན་ཡོད་དམ་མེད་གསུང་བའོ། །དེ་ལྟར་ཡུན་རིང་ཅེས་པ་ནི་བརྩོན་
ལས་རྣམས་མངོན་ཞེན་དུ་མ་གཟུང་ན་ཤུགས་འབྱུང་གི་སྤྱོད་པ་མཐར་ཕྱིན་པ་ཡིན།
ཕྱི་མ་ཅིར་འགྱུར་ཅེས་པ་ནི། བདེ་སྡུག་ཐམས་ཅད་སེམས་ལས་བྱུང་བས་ད་དུང་
འགྲུས་བསྐྱེད་དེ་མ་ཡེངས་པར་སེམས་ལ་ལྟ་བའོའོ། །དེ་ལྟར་རྒྱུན་དུ་བསྒོམས་ན་་་
སེམས་ཀྱི་འཁྲུལ་པ་ལོག་ནས་ཚེ་འདི་ཉིད་ཀྱི་འབྲས་བུ་སངས་རྒྱས་ཐོབ་པ་ཡིན་ནོ། །
ཞེས་བླ་མས་གདམ་ངག་བྱིན་ཏེ། ཙ་ཏྲ་པས་ཡུལ་སནྟོ་ནཱ་ག་རར་དེ་ལྟར་བསྒོམས་
པས་ལོ་དྲུག་ན་ཕྱག་རྒྱ་ཆེན་པོའི་དངོས་གྲུབ་ཐོབ་ཏེ། མིང་དུ་ཡང་རྣལ་འབྱོར་པ་
ཙ་ཏྲ་པ་ཞེས་ཕྱོགས་ཐམས་ཅད་དུ་གྲགས་ཤིང་། འཁོར་ལྔ་བརྒྱ་དང་བཅས་ཏེ་་་
མཁའ་སྤྱོད་དུ་གཤེགས་སོ། །གུ་རུ་ཙ་ཏྲ་པའི་ལོ་རྒྱུས་རྫོགས་སོ།། །། __
༄༅། །བྷ་ཏྲ་པའི་ལོ་རྒྱུས་བཞུགས་སོ།། ༄༅༅། །གུ་རུ་བྷ་ཏྲ་པའི་ལོ་
རྒྱུས་ནི། ཡུལ་མ་ཎི་དྷ་ར་ཞེས་བྱ་ལ། ཡུལ་དེ་ན་བྲམ་ཟེ་གཅིག་ལ་འཁོར་དང་
ལོངས་སྤྱོད་ཀྱི་འབྱོར་པ་དཔག་ཏུ་མེད་པ་དུས་རྟག་ཏུ་གཡེང་བ་དང་བཅས་པས་
གནས་པ་ལ། དུས་གཅིག་གི་ཚེ་འཁོར་ཀུན་ཕྱིར་ཁྲུས་ལ་སོང་ནས་རང་ཉིད་
གནས་ཁང་ན་འདུག་པའི་གམ་དུ་ལེགས་པར་སྦྱངས་པའི་རྣལ་འབྱོར་པ་གཅིག་
48-468