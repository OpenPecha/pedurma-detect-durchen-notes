བསྟན་འགྱུར། རྒྱུད།
عم
ནས་འགྲོ་བ་ཐམས་ཅད་ལ་སྙིང་རྗེ་རབ་ཏུ་བསྒོམ་མོ། །གཟུང་དང་འཛིན་པ་དང་
བྲལ་བས། །མ་དཔྱད་དངོས་པོ་ཡོད་མ་ཡིན། །དེ་ཕྱིར་འགྲོ་ཀུན་སྟོང་པ་ཉིད། །
གཉིས་སུ་མེད་པར་བསྒོམ་པར་བྱ། །ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ།
ཞེས་བྱ་བ་འདིས་བྱིན་གྱིས་བརླབ་པར་བྱའོ། །དེ་ནས་དབང་ཆེན་དང་ཆུ་དང་མེ་
དང་རླུང་གི་དཀྱིལ་འཁོར་རྣམས་འདྲེས་པ་ལས། རྟག་པའི་རང་བཞིན་གྱིས་་
གཞལ་མེད་ཁང་པའོ། །དེ་ཡི་དབུས་སུ་པདྨ་ནི།
།སྣ་ཚོགས་འདབ་མ་གེ་སར་
བཅས༑ །དགའ་བོ་ལ་སོགས་ཀླུ་བརྒྱད་ནི། །གདན་དུ་སྒྲུབ་པོས་བསམ་པར་
བྱ༑ །དེ་སྟེང་ཚ་ཟེར་དཀྱིལ་འཁོར་ལ། །ཤེས་རབ་དབྱངས་ཀྱི་ངོ་བོ་ཉིད། །
རབ་རྒྱས་ཟླ་བ་བསྒོམ་བྱ་བ། །མེ་ལོང་ཡེ་ཤེས་ངོ་བོ་ཉིད། །དེ་སྟེང་སུམ་ཅུ་རྩ་
བཞི་ཡིས∶། །གསལ་བྱེད་སྙིང་རྗེའི་བདག་ཉིད་ནི། །ཉི་མའི་འོད་གསལ་
རྣམས་•བསམ་པ། །མཉམ་ཉིད་ཡེ་ཤེས་ངོ་བོ་ཉིད། །དེ་སྟེང་ཡི་གེ་ཧཱུཾ་བྱས་པ། །
ཡང་དག་སྐྱེས་ལས་རྩེ་ལྔ་པའི། །རྡོ་རྗེ་ལྟེ་བར་ཧཱུཾ་གིས་མཚན། །སོ་སོར་ཀུན་་་
རྟོག་ཡེ་ཤེས་བསྒོམ། །ཧཱུཾ་ལས་སངས་རྒྱས་སྤྲོ་བྱ་སྟེ། །བསྡུས་ཏེ་དེ་ལ་དེ་རྣམས་
གཞུག །ཡང་དག་འདུས་ནས་དབྱེར་མེད་པ། །དེ་ནི་བྱ་བ་སྒྲུབ་པར་བསྒོམ། །
ཟླ་བ་ཉིན་མཚན་ཧཱུཾ་ཡིག་ལས། །སྐྱེས་པའི་རང་ཉིད་གོས་སྔོན་ཅན། །རྣམ་་་་་
དག་ཡེ་ཤེས་ངོ་བོ་ཉིད། །ཡུན་རིང་ཕྱག་ན་རྡོ་རྗེ་བསམས། །དབུ་སྐྲ་ཁམ་པ་་་
གྱེན་དུ་འགྲེང༌་། །ཁྲོ་གཉེར་སྤྱན་ནི་དམར་བ་སྟེ། །མཆེ་བ་གཙིགས་པ་ཡི་ནི་་་
ཞལ༑ །གློག་གི་ལྗགས་ཀྱིས་འཇིགས་བྱེད་པ།
།འཇིགས་དུས་རླུང་གི་དབུགས་
དང་ནི། །ཧཱུཾ་ཡིག་འདོན་པ་ཡི་ནི་ཞལ། །ཧ་ཧར་རྒོད་པ་རྩུབ་ཅིང་དྲག །རྒྱ་
མཚོ་ཆེན་པོ་ལྟོ་བ་ཆེ། །པདྨ་དབུ་ལ་བརྒྱན་པར་རོ། །དགའ་བོ་ཉེ་དགའ་རྣ་ཆ་སྟེ༎
པདྨ་ཆེན་པོས་ཚངས་སྐུད་བྱས། །དུང་སྐྱོང་ཏཀྵ་ལག་གདུབ་བོ། །རིགས་ལྡན་
48-950