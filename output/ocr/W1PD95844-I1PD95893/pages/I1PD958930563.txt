५००
བསྟན་འགྱུར། རྒྱུད། ༼གི༽ ༩༤
ཟོས་ནས། གཉིས་མེད་ཀྱི་བདུད་རྩི་སྤྱི་བོ་ཚངས་པའི་བུ་ག་ན་མར་ཞུགས་པས་
ལུས་ཐམས་ཅད་བདུད་རྩིས་གང་ཞིང་རྒྱས་ནས་ལོ་བཅུ་དྲུག་ལོན་པའི་ན་ཚོད་དུ་་་
གྱུར་ཏེ། ཕྱག་རྒྱ་ཆེན་པོའི་དངོས་གྲུབ་ཐོབ་ནས།
ཀ་མ་རུ་པ་ལ་སོགས་པའི་་
སྐྱེ་བོ་མང་པོ་བརྟུལ་ནས་མཐར་རྟོགས་པ་བརྗོད་དེ། ལུས་དེ་ཉིད་ཀྱིས་མཁའ་་་་
སྤྱོད་དུ་གཤེགས་སོ། །གུ་རུ་རཱ་ཧུ་ལའི་ལོ་རྒྱུས་རྫོགས་སོ།། ཊ། ༩ppe
༄༅༅། །གུ་རུ་དྷརྨ་པའི་ལོ་
༄༅། །དྷརྨ་པའི་ལོ་རྒྱུས་བཞུགས་སོ།།
རྒྱུས་ནི། དྷརྨ་པ་སྟེ་ཆོས་པ་བྱ་བ་ཡིན་ལ། ཡུལ་ནི་བོ་དྷི་ནཱ་ག་ར་བྱ་བ་ན།
དེ་པཎྜི་ཏ་ཡིན་པ་ལ། སྨྲ་བ་གཙོ་བོར་བྱས། སྒྲུབ་པ་གཙོ་བོར་མ་བྱས་པས།
ཕྱིས་བགྲེས་ནས་སྤྱན་ལོང་བ་དང་། དེ་ལ་འདི་ལྟ་བུའི་སེམས་པ་སྐྱེས་ཏེ།
བདག་བླ་མ་ཅིག་དང་ཕྲད་ན་ཅི་མ་རུང་སྙམ་པ་དང་། རྨི་ལམ་དུ་ཌཱ་ཀི་མས་ལུང་
བསྟན་པ་ནི། ཁྱོད་ཀྱི་དགེ་བའི་བཤེས་གཉེན་ང་ཡིན་ནོ་ཞེས་ཟེར་བ་ལ་དེས་་་་་
གསོལ་བ་བཏབ་པས། ཌཱ་ཀི་མས་དེ་ལ་དངོས་སུ་ཞལ་བསྟན་དེ་དབང་བསྐུར་་་་
ནས༑ གདམས་པ་ནི། ཆོས་ཐམས་ཅད་སྣོད་དུ་སྒོམ། རྟོག་པ་ཐམས་ཅད་་་
མར་དུ་སྒོམ།
རང་གི་རྣམ་ཤེས་སྡོང་བུར་སྒོམ•། དེ་ལ་ཡེ་ཤེས་ཀྱི་མེ་འབར་བར་
སྒོམས་ཤིག
།ཆོས་རྣམས་མ་ལུས་སྣོད་ནང་དུ། །རྣམ་པར་རྟོག་པའི་མར་་་་
བླུག་ནས།
།རིག་པའི་སྡོང་བུ་མེ་སྦར་བཪར། །སེམས་ཉིད་ཡིད་བཞིན་ནོར་བུ་
མཐོང་། །ཅེས་གསུངས་པས། རྟོག་པ་ཡེ་ཤེས་སུ་སློང་བའི་མན་ངག་དེ་སྒྲུབས་
པས༑
ལོ་ལྔ་ནས་དུག་ལ་སྔགས་ཀྱིས་བཏབ་པ་ལྟར་རྟོག་པ་ཡེ་ཤེས་སུ་གྱུར་ནས།
ལུས་བྱིས་པ་ལོ་བརྒྱད་ལྟར་སོང་སྟེ་སྐྱེ་བོ་དག་ངོ་མཚར་བར་གྱུར་ཏོ།
།དེའི་ཞལ་་
ནས༑ ཇི་ལྟར་རྒྱུ་རྐྱེན་ཚོགས་པ་ན། །འབྲས་བུ་སྟོངས་པར་ག་ལ་འགྱུར། །
48-504