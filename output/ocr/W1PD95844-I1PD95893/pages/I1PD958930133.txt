كاله
བསྟན་འགྱུར། རྒྱུད། ༼ཁ༽ ༩༣
ལ་སྣོད་དེ་བྱིན་པ་ན། །བོ་བ་མ་ཡིན་འཕྱང་བ་མིན། །སྒེག་དང་བརྙས་སོགས་
དང་བྲལ་བས། །པདྨའི་ཕྱག་རྒྱས་གཟུང་བར་བྱ། །རང་གི་ལག་གིས་མ་ཡེངས་
པར༑
།ཅུང་ཟད་བཏུང་ཞིང་ལེགས་པར་བཀང༌་། །དེ་ཡི་ཕྱག་རྒྱས་གཏད་་་་
ནས་ནི། །ལེགས་པར་བཏུད་དེ་ཡང་དག་འདུག །དེར་ནི་སྒྲུབ་པོས་ཡང་དང་
ཡང་། །དམ་པའི་ཕྱག་ནི་བཙལ་བར་བྱ། །སྣོད་གང་ས་ལ་བཞག་པ་འམ། །
ཡང་ན་གང་ཞིག་གཞན་ལ་སྦྱིན། །ཡང་ན་གང་གི་ལག་ནས་ལྷུང་། །དེ་ལ་བླ་་
མས་ཆད་པ་སྦྱིན། །རང་ཉིད་ཟ་བར་འདོད་པ་ཡིས། །བཟའ་དང་བཏུང་བ་་
འཛིན་བྱེད་དང་། །གང་ཡང་རྩོད་པ་སྨྲ་བྱེད་པ། །དེ་དག་མྱུར་དུ་གནས་ནས་
དབྱུང་། །བླ་མས་བསྒོ་བ་མི་ནུས་ནས། །དེ་ཚེ་དེ་དག་སྡིག་པ་ཅན། །རང་་
ཉིད་གཞན་དུ་འགྲོ་བ་འམ། །ཡང་ན་མི་སྨྲ་གནས་པར་བྱ། །ལས་ཀྱི་རྡོ་རྗེ་
བཏུང་བ་སོགས། །རང་གིས་བླངས་པ་སུན་མི་དབྱུང་། །བཤང་གཅིས་གཟིར་
ན་ཕྱི་རོལ་འགྲོ། །ཤུགས་དགག་པར་ནི་མི་བྱའོ། །ང་རྒྱལ་ཞེ་སྡང་གཞན་ལ་་་་
སྨོད།༑ །དེ་བཞིན་དམ་པ་མིན་པའི་གཏམ། །རྩོད་དང་ཅ་ཅོ་སེམས་པ་དང་། །
སུན་འབྱིན་རྣམ་པར་སྤང་བར་བྱ། །བཀག་པ་སྤྱད་ན་རྩ་བ་དང་། །སྦོམ་པོའི་
ལྟུང་བ་འབྱུང་བར་འདོད། །ལྟུང་བ་ཆོ་ག་བཞིན་བྱས་ན། །ལྟུང་ལས་ལྡང་་་
བར་ཡོངས་སུ་བསྒྲགས། །སློབ་དཔོན་གྱིས་ནི་བར་དུ་ཡང་། །འབྱུང་པོ་ཚིམ་
ཕྱིར་གཏོར་མ་སྦྱིན། །དེ་ཚེ་བཀའ་བཞིན་གུས་བཅས་པས། །གར་དང་གླུ་ལ་
སོགས་པ་བྱ། །ཚོགས་ཀྱི་ལས་དང་གཞན་གྱི་ཚེའང་། །རྐང་པ་ལག་པ་ལ་་
སོགས་བསྐུམ། །ཤིན་ཏུ་བག་མེད་རྒྱུར་གྱུར་པ། །ཤིན་ཏུ་དགའ་བ་བཟློག་པར་
བྱ༑ །ཤིན་ཏུ་དགའ་ལས་རྣམ་གཡེང་འགྱུར། །རྣམ་གཡེང་ལས་ནི་རྣལ་་
འབྱོར་ཉམས། །རྣལ་འབྱོར་དམན་ལས་དངོས་གྲུབ་མེད། །བཟློག་དཀའ་་
48-76