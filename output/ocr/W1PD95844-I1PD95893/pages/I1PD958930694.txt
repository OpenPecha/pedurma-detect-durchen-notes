གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
७३५
མ་གཏོགས་པ་ལ་སེམས་ཅན་ནམ་མ་རིག་པ་ལྟར་སྣང་ཡང་། ཇི་ལྟར་རྟོགས་སམ་
ངེས་པའི་དུས་ན་སངས་རྒྱས་ཡིན་ཅེས་པའོ། །འོ་ན་ཇི་ལྟར་སྟེང་འོག་ཏུ་བཤད་་
པའི་དོན་དེ་ལྟར་དུ་མ་རིག་པ་ལ་སོགས་པ་རྣམས་ཡེ་ཤེས་རིག་པའམ། གཉུག་མ་
ལ་སོགས་པ་ངེས་པར་རྟོགས་སམ་སྐད་ཅིག་ལ་དེ་རྟོགས་ན་ཡང་ངེས་པར་སངས་་་
རྒྱས་ཅེས་པའོ། །དེ་བཞིན་དུ་མ་རྟོགས་པ་ན་ཅེས་པ་དང་དྲན་པ་དེ་ཆོས་སྐུའམ།
དེ་ཉིད་ཡེ་ཤེས་ཀྱི་དོན་མིན་ཅེས་པའི་དོན་ཏོ། །རྣལ་འབྱོར་པ་ཛ་ཡཱ་ནནྡིའི་
རྟོགས་བརྗོད་དང་འགྲེལ་པ་རྫོགས་སོ།། ༥༨ །།
༄༅། །པ་ཙ་རིའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
པ་ཙ་རིའི་ཞལ་ནས། གར་ཡང་མ་བལྟ་དབུས་སུ་ལྟས། །མཆོག་དང་དགའ་
བྲལ་བདེ་བ་ཆེ། །སྔར་གྱི་གསང་བ་སྟོབས་སྤྱད་ན། །རྣལ་འབྱོར་རྟགས་ནི་་་་་
བསྡུ་བར་བྱ། །ཅེས་སོ། །
འདིའི་དོན་ནི། དེ་ལ་གར་ཡང་མ་ལྟ་ཅེས་པ་ནི། ཕྱིའི་བློ་རྟགས་ཀྱི་
རྣམ་པའམ། ནང་འཁོར་ལོ་བཞིའི་སྣང་བ་ལ་སོགས་པ་གར་ཡང་མ་བལྟ་ཅེས་
པའོ།༑ །འོ་ན་གང་དུ་བལྟ་ན་དབུས་སུ་བལྟ་ཞེས་བྱ་སྟེ།
དབུས་གང་ཡིན་ན་
ཨ་ཝ་དྷཱུ་ཏི་ལ་ལྟོས་ཅེས་པའོ། །དེ་ལ་བལྟས་པས་ཅི་འབྱུང་ཞེ་ན། མཆོག་དང་
དགའ་བྲལ་བདེ་བ་ཆེ། །ཞེས་པའོ། །དེ་གང་ཡིན་ན་དབུས་ཨ་ཝ་དྷུ་ཏིར་
འཁོར་ལོ་བཞིའི་གནས་སུ་བདེ་བ་རྣམ་པ་བཞི་སྟེ། དེ་ཡང་དང་པོ་དགའ་བ།
གཉིས་པ་མཆོག་དགའ། གསུམ་པ་ལྷན་ཅིག་སྐྱེས་པའི་དགའ་བ། བཞི་པ་
དགའ་བྲལ་གྱི་ཡེ་ཤེས་དང་བཞི་སྐྱེས་པ། ཐ་མ་དགའ་བྲལ་གྱི་དགའ་བ་དེ་ལ་
ཟག་པ་དང་བྲལ་ནས། ཡེ་ཤེས་འབའ་ཞིག་ཏུ་གནས་པས་བདེ་བ་ཆེ་ཞེས་པའོ།།
48-635