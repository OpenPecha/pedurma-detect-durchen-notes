ام
བསྟན་འགྱུར། རྒྱུད། ༽ ༩༤
ས་མཚན་པ་བསམས་ནས།
དེ་ཐམས་ཅད་ཡོངས་སུ་གྱུར་པ་ལས། མདོག་སྔོན་
པོ་མིའི་པགས་པ་བསྣམས་པ།
ཐོད་པའི་འཕྲེང་བ་དང་། མི་སྐྱོད་པས་བརྒྱན་
པའི་དབུ་སྐྲ་ཁམ་པ་གྱེན་དུ་བསྒྲེང་ཞིང་འབར་བ། སྤྱན་དམར་ཞིང་ཟླུམ་པ། རྒྱུ་
མས་ཡང་དག་པར་བརྒྱུས་པའི་མགོ་བོའི་འཕྲེང་བ་འཕྱང་བ།
མིའི་རྒྱུས་པས་སྤྲས་
པས་རྒྱན་ཅན། ཞལ་གཅིག་པ། ཕྱག་གཉིས་པ། མཆེ་བ་གཙིགས་པའི་ཞལ།
ཕྱག་གཡས་པ་ན་རྡོ་རྗེ་བསྣམས་པ་གཡོན་པ་ན་ཁྲག་གིས་གང་བའི་ཐོད་པའོ། །
གཡོན་པའི་ཕྲག་པ་ལ་བཀལ་ཞིང་གཡོ་བའི་གཡེར་ཁ་དང་། བ་དན་དང་།
མིའི་མགོ་བོ་དང་། སྣ་ཚོགས་རྡོ་རྗེས་རྒྱན་བྱས་ཤིང་།
རྩེ་མོར་རྡོ་རྗེ་རྩེ་ལྔ་པ།
འོག་ཏུ་རྡོ་རྗེ་རྩེ་གཅིག་པ་དང་བཅས་པ་སྟེ། མཆོད་ཕྱིར་ཐོགས་དང་འབྲེལ་པའི་ཁ་
ཊཱཾ་གའོ། །སྣ་ཚོགས་པདྨ་དང་ཉི་མ་ལ་དེ་ཁོ་ནའི་ཞབས་ཀྱི་བརླ་●གཡས་པའི་
ཞབས་བསྟད་•དེ། གར་བྱེད་པའི་ཧེ་རུ་ཀ་དཔའ་བོ་བསྒོམ་པར་བྱའོ། །དེ་ནས་
དེ་ལྟ་བུའི་ཡེ་ཤེས་སེམས་དཔའ་རང་གི་སྙིང་གར་བལྟས་ཏེ།
དེའི་སྙིང་གར་
གནས་པའི་ཧྲཱིཿཡི་འོད་ཟེར་གྱིས། ཡེ་ཤེས་སེམས་དཔའ་ཧེ་རུ་ཀ་གཞན་བཀུག་སྟེ།
ཨགྷཾ་ལ་སོགས་པ་བྱིན་ནས་བདག་ཉིད་དང་ཐ་མི་ཐད་པར་བསྒོམ་མོ། །སྙིང་ག་
དང་། མགྲིན་པ་དང་། སྤྱི་བོ་རྣམས་སུ། དམ་ཚིག་གི་ཕྱག་རྒྱས་བསྲུང་ཞིང་
བྱིན་གྱིས་བརླབ་བོ། །དེ་ལ་འདིར་དམ་ཚིག་གི་ཕྱག་རྒྱ་ནི། རྡོ་རྗེ་ཁུ་ཚུར་
གཉིས་བཅིངས་ཏེ།
སྡིགས་འཛུབ་གཉིས་འདུད་ལ། མཐེ་བོང་གཉིས་དང་
གུང་མོ་གཉིས། རིམ་པ་བཞིན་དུ་འོག་དང་སྟེང་དུ་རྩེ་སྦྱར་ཏེ། སོར་མོ་ལྷག་
མ་རྣམས་འབར་བའི་རྣམ་པར་བཞག་པར་བྱའོ། །དེ་ནས་བསྒོམ་པས་དུབ་པར་
གྱུར་ན་སྔགས་བཟླས་པར་བྱ་སྟེ། ཨོཾ་ཧེ་རུ་ཀ་ས་མ་ཡ་ཧྲཱིཿསརྦ་དུཥྚན་ས་མ་ཡ་མུ་
ཏྲ་པྲ་བྷཉྫ་ཀ་ཧཱུཾ་ཕཊ། དེ་ནས་བསྡུ་བར་བྱའོ། །དུར་ཁྲོད་དུ་འགྲོ་ན། རྡོ་
48-928