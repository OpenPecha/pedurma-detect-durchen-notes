५१२
བསྟན་འགྱུར། རྒྱུད། 91 ༩༤
༄༅། །གུ་རུ་ཀནྟ་ལིའི་ལོ་་་་་
༄༅། །ཀནྟ་ལིའི་ལོ་རྒྱུས་བཞུགས་སོ།།
རྒྱུས་ནི། ཀནྟ་ལི་ཏེ་ཚེམ་བུ་པ་བྱ་བ་ཡིན་ལ། ཡུལ་མ་ཎི་དྷ་ར་ཅེས་པར་ཕྱག་་
དར་བའི་གང་ཟག་གཅིག་འབྱོར་པ་དང་ལོངས་སྤྱོད་ཀྱིས་ཕོངས་ནས་གོས་ཚེམ་བུ་
བྱེད་ཅིང་སྤྲངས་པ་ན། དུས་གཅིག་གི་ཚེ་ཚེམ་བུ་བྱེད་པའི་ཁབ་ལག་པ་ལ་ཟུག་་
ཏེ་ཁྲག་བྱུང་ནས་ཟུག་ཀྱང་ཆེ་བས་མ་བཟོད་ནས་ས་ཕྱོགས་གཅིག་ཏུ་འདྲེ་ལྡོག་བྱེད་
པ་ན། མཁའ་འགྲོ་མ་བེེ་ཏ་ལི་བུད་མེད་ཞིག་ཏུ་སྤྲུལ་ནས་དེའི་གམ་དུ་བྱོན་ནས།
ཁྱོད་ཅི་བྱེད་ཅིང་འདུག་གསུངས་པས། དེས་སྔར་གྱི་གཏམ་ལེགས་པར་བཏང་
བས༑ དེས་གསུངས་པ། འདི་བས་སྐྱེ་བ་སྔ་མར་ཡང་སྡུག་བསྔལ་བ་མྱོང་ལ།
ད་དུང་སྐྱེ་བ་ཕྱི་མར་ཡང་དང་ཡང་དུ་འདི་བས་ལྷག་པའི་སྡུག་བསྔལ་ཉམས་སུ་་་་་
མྱོང་བས། སྡུག་བསྔལ་གྱི་རང་བཞིན་ལས་མ་འདས་པ་ཡིན་ནོ་ཞེས་གསུངས་
པས༑ དེ་ན་རེ། དེ་ལས་ཐར་བའི་ཐབས་གཅིག་ཞུ་ཟེར་བས། མཁའ་
འགྲོ་མ་དེས་ཀྱང་ཁྱོད་ཀྱིས་སྒྲུབ་ནུས་སམ་གསུངས་པས། དེས་ཅིས་ཏེ་མི་ནུས་་་་
ཟེར་ནས་དེར་དགྱེས་རྡོར་དུ་དབང་བསྐུར་ནས། ཚད་མེད་པ་དང་བླ་མའི་་་་
རྣལ་འབྱོར་དང་བསྐྱེད་རིམས་ཀྱི་རྣལ་འབྱོར་གནང་སྟེ། སྒོམས་པས་དེས་ཚེམ་བུ་་
མ་ཤེས་པར་སོང་བ་ན། སླར་རྟོག་པ་ལམ་བྱེད་ཀྱི་གདམས་པ་འདི་གནང་ངོ་། །
སྟོང་ཉིད་བར་སྣང་ཕྱག་དར་ཁྲོད། །དྲན་དང་རིག་པའི་ཁབ་སྐུད་ཀྱིས། །གོས་
དག་འཚེམ་པས་སྙིང་རྗེའི་ཁབ། །སྲིད་གསུམ་སེམས་ཅན་ཁྱབ་པར་བསྒོམས། །
ཤེས་གསུངས་པས། དེས་ཀྱང་དེ་བཞིན་དུ་བསྒོམས་པས་ཆོས་ཐམས་ཅད་སྟོང་
པར་རྟོགས་ནས། དེ་ལྟར་མ་རྟོགས་པའི་སེམས་ཅན་ལ་ཐུགས་རྗེ་ཆེན་པོ་སྐྱེས་
ནས་དེ་གཉིས་ཟུང་འཇུག་ཕྱག་རྒྱ་ཆེན་པོའི་དངོས་གྲུབ་ཐོབ་སྟེ།
ཕྱོགས་ཐམས་
ཅད་དུ་བླ་མ་ཀནྟ་ལི་པར་གྲགས་ཤིང་འགྲོ་བའི་དོན་མང་དུ་མཛད་དེ། མཐར་
48-532