ㅋㅋ
བསྟན་འགྱུར། རྒྱུད།
ཞལ་གཅིག་ཕྱག་ནི་གཉིས་པ་སྟེ། །གཡས་ན་རྡོ་རྗེ་རྩེ་ལྔ་པ། །བསྣུན་ཅིང་རབ་
ཏུ་གསོར་བར་མཛད། །དེ་བཞིན་གཡོན་པ་སྡིགས་མཛུབ་བོ། །སྨད་གཡོགས་
སྔོན་པོ་ལེགས་པར་བསྣམས། །མགོ་སྐྱེས་སེར་སྐྱ་འཁྱིལ་བ་དང་། །མིག་གསུམ་
འབར་བ་ཆེན་པོ་ནི། །མཆེ་བ་རྣམ་གཙིགས་ཅོད་པན་ཅན། །ཧ་ཧ་གད་རྒྱངས་
ཆེན་པོ་ཡིས། །བགེགས་རྣམས་ཐམས་ཅད་སྐྲག་བྱེད་པ། །རབ་ཏུ་འབར་བའི་
འཕྲེང་བ་འཁྲུགས། །འཇིགས་བྱེད་ཆེན་པོར་བདག་ཉིད་བསམ། །དེའི་རྗེས་སུ།
ཉིད་ཀྱི་སྙིང་གའི་ཕྱོགས་སུ་གནས་པའི་ཧཱུཾ་གི་འོད་ཟེར་གྱིས། ཡེ་ཤེས་སེམས་པ་་་
བཀུག་ཅིང་གཉིས་སུ་མེད་པར་བྱས་ནས། དེ་ནས་ཡང་སྐུ་དང་གསུང་དང་་་་་
ཐུགས་བྱིན་གྱིས་བརླབ་བོ། །དེའི་འོག་ཏུ་སྤྲོ་བ་དང་བསྡུ་བའི་རིམ་པས། ཇི་སྲིད་
སྐྱོ་བར་མ་གྱུར་གྱི་བར་དུ་བསྒོམ་པར་བྱ་ཞིང་། སྐྱོ་བར་གྱུར་ན་སྔགས་བཟླས་་་་
པར་བྱ་ལ། བཟླས་པའི་འོག་ཏུ་མཆོད་པ་དང་། གཏོར་མ་དང་། གཤེགས་
སུ་གསོལ་བ་རྣམས་བྱས་ཏེ། སྨོན་ལམ་གདབ་པར་བྱའོ། །ཨོཾ་ནཱི་ལམྦ་ར་བྷ་ར་
བཛྲ་པཱ་ཎི་ཧཱུཾ་ཧཱུཾ་•ཕཊ། སྙིང་པོའི་སྔགས་སོ། །ཨོཾ་བཛྲ་པཱ་ཎི་ཧཱུཾ་ཕཊ། ཉེ་་་་་
བའི་སྙིང་པོའོ། །འབུམ་ཕྲག་གཅིག་ཡོངས་སུ་བཟླས་པས། དུར་ཁྲོད་དུ་ཕྱིན་
ལ༑ དྲག་པོའི་ཐབ་ཁུང་དུ་སྒྲུབ་བྱའི་རྐང་རྗེས་ཀྱི་ས་དང་། དུར་ཁྲོད་ཀྱི་ཐལ་
བ་དང་། ཀེ་ཚེ་དང་། དྷ་དྷུ་ར་དང་། ཁྲག་དང་། དུག་ལ་སྒྲུབ་བྱའི་་་་་་
གཟུགས་བརྙན་བྱས་ལ། བཅད་ཅིང་བཅད་ཅིང་མེ་ལ་བསྲེགས་ན། ཞག་
བདུན་གྱིས་སྒྲུབ་བྱ་འཆི་བར་འགྱུར་རོ། །དེ་བཞིན་དུ་ཇི་ལྟ་ཇི་ལྟར་མངོན་པར་
འདོད་པའི་ལས་ཐམས་ཅད། དེ་ལྟ་དེ་ལྟར་འགྲུབ་པར་འགྱུར་རོ། །དེ་ལྟར་བླ་
མས་གང་བཤད་ཕན་འབྱུང་བདུད་རྩི་ཡི། །ཐིགས་པས་སྡུག་བསྔལ་ཞི་བྱེད་འདི་
ནི་འདིར་གཏོར་བས། །སྐྱེ་བོ་རྟོག་པའི་དུག་གིས་ནད་མེད་ཉམས་གྱུར་པས། །
48-944