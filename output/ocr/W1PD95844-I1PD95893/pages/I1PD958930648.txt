གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
۶۶۴
གསུམ་སངས་རྒྱས་ཅེས་པ་རང་གི་སེམས་ཉིད་འདི་དུས་གསུམ་ཡང་ཡིན་ཏེ།
འདས་པའི་དུས་ནི་ཐོག་མའི་ཆ་སྐད་ཅིག་དང་པོ་ལ་འཁྲུལ་པ་འབྱུང་བའི་དབང་
གིས་རྟོག་པ་སྣ་ཚོགས་སུ་འཁྲུལ་པ་དེ་ཡེ་ཤེས་ཀྱི་རྒྱུ་ཡིན་ལ། ད་ལྟར་སྐད་ཅིག་མ་
གཉིས་པ་འཁྲུལ་པ་དེ་ཡང་ཡེ་ཤེས་ཡིན། མ་འོངས་པ་སྐད་ཅིག་གསུམ་པ་ལ་
འཁྲུལ་པ་དེ་ཡེ་ཤེས་ཡིན་ནོ། །དེའི་གནད་སྐས་ཅི་ཡིན་བྱས་པ་ལ། དེ་ཐམས་
ཅད་ཀྱི་ངོ་བོ་རྣམ་པར་མི་རྟོག་པའི་ཡེ་ཤེས་སུ་ལྷན་གྱིས་ཤེས་ཙ་ན། དུས་
གསུམ་གྱི་རྟོག་པ་ཇི་རྙེད་པ་དེ་རྙེད་ཡོད་ཀྱང་རྣམ་པར་མི་རྟོག་པའི་ཡེ་ཤེས་ཀྱི་ངང་
དུ་དུས་གསུམ་པོ་དེ་གཅིག་པས་ན་ངོ་བོ་གཅིག་ཅེས་པའི་དོན་ཏོ། །དེའི་ངོ་བོ་
རང་གི་སེམས་ཅེས་པ་ནི་དུས་གསུམ་སངས་རྒྱས་ཐམས་ཅད་ཀྱི་ངོ་བོའམ། དུས་
གསུམ་འཁྲུལ་པའི་ངོ་བོ་ཐམས་ཅད་རང་སེམས་ཆོས་སྐུ་ཆེན་པོ་ཡིན་པ་ལ་དེ་ཐམས་
ཅད་གཞན་ནས་བཙལ་མི་དགོས་པར་རང་གི་སེམས་ཉིད་ཀྱི་ངོ་བོ་ཉིད་ལས་མ་
འདས་པ་ངོ་བོ་རང་གི་སེམས་ཅེས་པའོ། །དོན་ལ་སེམས་ཉིད་ཡེ་ཤེས་ཀྱི་ངོ་བོ་་་
ལས་མ་འདས་པ་ལ་བྱའོ། །དེ་རྟོགས་པར་འདོད་ན་མ་བཅོས་ཇི་བཞིན་ཞོག །
ཅེས་བྱ་སྟེ། ཇི་བཞིན་ནི་ཡེ་ཤེས་རང་ལུགས་དེ་ལ་བྱ་སྟེ། དེ་ལ་བཙལ་བས་མི་
རྙེད་ཅེས་པ་ཞོག་ཅིག་པ་ཡིན་ལ། རྩོལ་བ་བློ་ཡིན། བློ་ཀུན་རྫོབ་ཡིན་པས་སོ། །
འོ་ན་རྩོལ་བྲལ་དེ་ཉམས་སུ་བླངས་པའམ། གོམས་པ་ཇི་ལྟར་བྱས་པ་ལ་འབྱུང་ན།
སྙིང་པོའི་དོན་དེ་མངོན་སུམ་དུ་ཇི་ལྟར་འགྱུར་ཅེས་པ་སྟེ། བློ་དང་རྩོལ་བ་ལ་་་་
གོམས་པར་བྱ་བ་མ་ཡིན་གྱི། རང་ལུགས་རྩོལ་བྲལ་གྱི་ཡེ་ཤེས་ཉམས་སུ་མྱོང་རྒྱུ་་
མེད་པའི་ཉམས་མྱོང་རྒྱུན་མི་འཆད་པའི་བསམ་གཏན་དེ་གོམས་པར་བྱས་པས་་་་་
སྙིང་པོའི་དོན་དེ་མངོན་དུ་གྱུར་ནས་སངས་རྒྱས་ཀྱི་སྤྱོད་ཡུལ་བའོ། །རྣལ་འབྱོར་
པ་ཀརྞ་རི་པའི་རྟོགས་བརྗོད་དང་འགྲེལ་པ་རྫོགས་སོ།། ༡༨
48-589