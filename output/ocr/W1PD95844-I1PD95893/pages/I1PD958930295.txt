༢༣༨
བསྟན་འགྱུར། རྒྱུད།། ༼ཁ༽ ༩༣
དང་གཟུང་འཛིན་གྱི་སྐྱོན་ཉེ་བར་ཞི་བའི་ཆེད་དུ། མཉམ་གནས་ཀྱི་གནད་གཏན་་
ལ་འབེབས་པར་བྱའོ། །ནད་རྣམས་མེད་ཅིང་དོན་རྣམས་འབྱུང་། །ཞེས་བྱ་བ་ནི།
ཕྱི་ནང་གསང་གསུམ་ལ། ཕྱིའི་ནད་རླུང་དང་མཁྲིས་•པ་དང་། བད་ཀན་ལས་
གྱུར་པ་དང་། ནང་གི་ནད་འདོད་ཆགས་དང་། ཞེ་སྡང་དང་། གཏི་མུག་ལས་
གྱུར་པ་དང་། གསང་བའི་ནད་བདེ་བ་དང་། གསལ་བ་དང་། མི་རྟོག་པ་ལས་
གྱུར་པའོ། །དེ་རྣམས་ཉེ་བར་ཞི་ཞིང་སྐུ་གསུམ་གྱི་དོན་མངོན་དུ་འགྱུར་བའོ།། །།
B
འཛོ་ནི་སྡོམ་པ་ལྷ་མོ་སྟེ། །ཞེས་བྱ་བ་ནི། གསང་གནས་ཀྱི་འཁོར་ལོ་ན་
པདྨ་འདབ་མ་བཞི་པའི་སྟེང་དུ་རྡོ་རྗེ་རྣལ་འབྱོར་མ་བསྒོམ་པར་བྱའོ། །མགྲིན་པ་
སྡོམ་པ་ལྷ་ཡིན་ནོ། །ཞེས་བྱ་བ་ནི། ལོངས་སྤྱོད་རྫོགས་པའི་འཁོར་ལོ་རྩ་་་
འདབ་བཅུ་དྲུག་གི་སྟེང་དུ་འཁོར་ལོ་སྡོམ་པ་དཔའ་བོ་གཅིག་པ་བསྒོམ་པར་བྱའོ། །
གང་བ་ཅན་དང་བུམ་པ་ཅན། །ཞེས་བྱ་བ་ནི། ལུས་སྤྱིའི་རྩ་རྣམས་གསལ་་་
བར་བྱས་ཏེ། རླུང་གཉིས་ཀྱི་སྟོབས་བསྐྱེད་ཅིང་རྩ་དམིག་དགང་བ་དང་། རྩ་
དང་རླུང་དང་ཐིག་ལེ་ཡོན་པོ་རྣམས་བསྲང་ཞིང་དྲག་པོའི་སྦྱོར་བ་ལ་འཇུག་པར་་་
བྱའོ།༑ །དེ་ལ་འཇུག་ཅིང་བསྟན་པ་ཡིས། །ཞེས་བྱ་བ་ནི། དེ་རྣམས་ལ་དད་
ལྡན་པར་བྱའོ། །ཕྱག་རྒྱ་གཟུང་བ་རྣམ་པར་བཅའ། །ཞེས་བྱ་བ་ནི། སྟེང་་
ཅིང་གུས་ལ་རྣལ་འབྱོར་གྱི་སྟོབས་དང་ལྡན་པར་བྱ་སྟེ། རླུང་ཉིད་ཀྱི་སྟོབས་དང་
འོག་གཉིས་ཀྱི་སྦྱོར་བ་ལས་ཡབ་ཡུམ་ཟུང་དུ་འཇུག་ཅིང༌་།
ཐབས་དང་ཤེས་རབ་
ཀྱི་དོན་མངོན་དུ་འགྱུར་བའོ།། །
འཇིགས་དང་བར་ཆད་མེད་པ་དང་། །ཞེས་བྱ་བ་ནི་འཆི་མེད། འདི་ཉིད་
ལ་འཇུག་པས་རང་ཉིད་ཏིང་ངེ་འཛིན་ཀྱི་སྟོབས་བསྐྱེད་ཅིང་མི་དང་མི་མ་ཡིན།
ཕྱི་ནང་རླུང་
མཁྲིས་བད་ཀན་གྱི་ནད་གསང་བདེ་གསལ་མི་རྟོག་ལ་ཞེན་པ་གསུམ་གྱི་བར་ཆད་ཉེ་བར་ཞི་བའོ། །
48-238