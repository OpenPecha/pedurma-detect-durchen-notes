७१२
བསྟན་འགྱུར། རྒྱུད། ༼གི༽ ༩DEng
འདིའི་དོན་ནི། དུས་ཀྱི་སྣ་རྩེའི་བྱིན་རླབས་གང་ཡིན་ན། །དུས་ནི་སྲོད་
དང་ཐོ་རངས་ལ་སོགས་པ་ཐུན་བཞིའི་དུས་སོ།
།སྣ་རྩེ་ནི་འཁོར་ལོ་བཞི་ལ་
སོགས་པ་འམ། སྣ་རྩེ་ལྟ་བུའི་སྒོམ་པར་བྱ་བའི་ཡུལ་ལ་བྱའོ། །དེའི་བྱིན་
རླབས་གང་ཡིན་ན། ཕྱི་གཟུང་བྱའི་ཡུལ་ཐམས་ཅད་གཙོ་གཅིག་པ་སངས་རྒྱས་
ཀྱི་ངོ་བོ་སྣ་རྩེ་ལྟ་བུ་གཅིག་ཡིན་ལ། ནང་འཛིན་བྱེད་ཀྱི་ཤེས་པ་དེ་ཡང་དེ་ཀ་ཡིན་
པས༑ དེ་ལྟར་ཕྱི་ནང་གཉིས་མེད་ཀྱི་ཤེས་པ་དེ་ལ་སངས་རྒྱས་ཀྱི་ངོ་བོ་གཉིས་
མེད་ཕྱག་རྒྱ་ཆེན་པོ་ཞེས་བྱའོ། །དེ་ལྟ་བུའི་དོན་དང་མི་ལྡན་ན་ཕྱི་ནང་དུ་སྤྱོད་
པས་རྣལ་འབྱོར་སངས་མི་རྒྱ་ཅེས་པ་སྟེ། དེ་ཡང་ཕྱི་རོལ་གྱི་ཡུལ་སྤང་བྱ་ལ།
ནང་གཅོད་བྱེད་ཀྱི་གཉེན་པོ་དེ་ཡེ་ཤེས་སུ་སྤྱད་པས་སངས་མི་རྒྱ་ཅེས་པའོ། །འོ་
ན་སངས་གང་གིས་རྒྱ་ཅེ་ན། དགའ་བདེའི་རང་བཞིན་སངས་རྒྱས་དག་དང་་་་་
ཁྱད་པར་མེད་པར་ནི། །ཅེས་པ་དེ་འདྲ་གཅིག་གིས་སངས་རྒྱས་ཅེས་པའོ། །
སྣང་བ་དེ་རྟོགས་དཔྱོད་སྣ་ཚོགས་པ་ཡིན་པ་དེ་ཡང་བདེ་བ་སྟེ་སྟོང་པའི་ཡེ་ཤེས་་་་
དང་དེ་གཉིས་ཁྱད་པར་མེད་པས་ན་སངས་རྒྱས་ཅེས་པའོ། །འོ་ན་དེ་ཐོབ་པར་་
བྱེད་པའི་ཐབས་གང་ཡིན་ན། ཞེན་པ་བཏང་ན་རང་བཞིན་སྐྱེས་པའི་ཉམས་་་
མྱོང་མཆོག་ཏུ་འགྱུར། །ཅེས་པ་ཡིན་ནོ། །ཞེན་པ་དེ་གང་ཡིནན་ན། ཕྱི་
ནང་དུ་ཞེན་པ་འམ། བདེན་པ་དབྱེར་མེད་ལོག་•པའི་ཞེན་པ་བཏང་ནས་ཕྱག་
རྒྱ་ཆེན་པོ་ཡིད་ལ་མི་བྱེད་པ་ཞེས་བྱ་ལ། ལྟ་བའི་རང་བཞིན་ལྟ་རྒྱུ་མེད་པ།
སྒོམ་པའི་རང་བཞིན་སྒོམ་རྒྱུ་མེད་པ། དེར་འཛིན་གྱི་བློ་དང་བྲལ་བ། ཉམས་
སུ་མྱོང་རྒྱུ་•མེད་པའི་ཉམས་མྱོང་གཅིག་ལ་དེ་རྟོགས་བྱེད་པའི་ཐབས་སམ།
ཉམས་སུ་མྱོང་བའི་མཆོག་ཏུ་འགྱུར་ཅེས་པའི་དོན་ཏོ། །རྣལ་འབྱོར་པ་ཨིནྡྲ་བྷུ་
ཏིའི་རྟོགས་བརྗོད་དང་འགྲེལ་པ་རྫོགས་སོ།། ༤། seApp
48-618