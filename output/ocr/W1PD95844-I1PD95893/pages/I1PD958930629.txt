4220
བསྟན་འགྱུར། རྒྱུད། ༩༤g
༄༅། །ཌོམྦྷི་པའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་ཌོམྦྷི་
པའི་ཞལ་ནས། །གསེར་འགྱུར་རྩི་ཡི་ནུས་པ་ཡིས། །ལྕགས་རྣམས་གསེར་དུ་་་
འགྱུར་བ་ལྟར། །རིན་ཆེན་དབང་གིས་ནུས་པ་ཡིས། །ཉོན་མོངས་གཉིས་མེད་
ཡེ་ཤེས་བསྒྱུར། །ཅེས་སོ། །
འདི་ལ་དཔེ་དོན་གཉིས་ལས། དང་པོ་དཔེ་ནི། གསེར་འགྱུར་རྩི་ཡི་ནུས་
པ་ཡིས། །ཞེས་པ་ནི། བདུད་རྩི་བསྒྲུབས་པའི་གང་ཟག་བཅུད་ལེན་གྱི་དངོས་་་
གྲུབ་བརྙེས་པའི་རྣལ་འབྱོར་པ་དེ་ཡིས་རིན་པོ་ཆེ་གསེར་དངུལ་ལ་སོགས་པ་བཞུ་་་
ནས༑ ༑ དེའི་ནང་དུ་རྩི་སྨན་སྣ་ཚོགས་པ་བཏབ་སྟེ། དེ་ལ་སྐྱུ་རུ་ར་དམར་པོ་་
བླུག་པས་བདུད་རྩིར་འགྱུར་རོ། །དེ་ལྟ་བུའི་ནུས་པ་དེས་རིན་པོ་ཆེ་གཞན་གསེར་་
དུ་འགྱུར་རོ། །ཡང་ན་རྫས་ཀྱི་ནུས་པ་ལས་ཀྱང་འབྱུང་སྟེ། ར་ཚེར་དང་།
གསེར་སྦྲུལ་དང་། ནག་ཚུར་དང་། རྒྱ་ཤུག་ལ་སོགས་པ་རྫས་སུམ་ཅུ་སོ་དྲུག་
བཞུ་ཞིང་བརྟུལ་ནས་བྱུགས་ན། ཟངས་ལྕགས་སམ། རྡོ་ཚུན་ཆད་གསེར་དུ་་་་་
འགྱུར་གསུང་ངོ་། །
42bRg
དཔེ་དེ་བཞིན་དུ་དོན་ནི། རིན་ཆེན་དབང་གི་ནུས་པ་ཡིས། །ཉོན་
མོངས་གཉིས་མེད་ཡེ་ཤེས་བསྒྱུར། །ཅེས་པ་ནི། དང་པོ་རྒྱུ་དབང་གིས་རྟེན་
སྨིན་དགོས་ཏེ། རིན་ཆེན་དབང་གིས་ཅེས་པའོ། །དབང་རྣམ་པ་བཞི་པོ་དེའི་
ནུས་པས་ཉོན་མོངས་པ་དང་ཡེ་ཤེས་གཉིས་སུ་མེད་ཅེས་པའི་དོན་ཏོ། །དེ་ཡང་
དང་པོ་བུམ་པའི་དབང་ཞེས་པ་དེ་ལ་བརྟེན་ནས་དམ་ཚིག་གི་ཕྱག་རྒྱ་སྒོམ་པ་སྟེ།
དངོས་སུ་དང་པོ་སེམས་བསྐྱེད་ནས་ཐ་མ་ཆོས་སྐུ་དང་གཟུགས་སྐུ་གཉིས་ཀྱིས་
སེམས་ཅན་གྱི་དོན་ལས་འདའ་བས་དམ་ཚིག་གོ། །ལྷའམ་གཟུགས་སྐུ་སྐྱེ་མེད་
48-570