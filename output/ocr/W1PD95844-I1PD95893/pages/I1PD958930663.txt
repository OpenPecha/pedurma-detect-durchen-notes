७०८
བསྟན་འགྱུར། རྒྱུད། ༼གི༽ ༩PEE
ཙམ་ན། སྣང་ལ་མ་ངེས་ཀྱང་བློ་མངོན་དུ་མ་སོང་བས་བུ་ཆུང་ལྟ་བུ་དེ་རྟོག་པ་ཡིན་
ཅེས་པའི་དོན་ཏོ། །དཔེ་གསུམ་པ་ནི་རོལ་སྐྱེས་ལ་སྣང་བ་སྣ་ཚོགས་སུ་ཤར་བའི་་་་
ཆུའི་གཉེར་མ་ལྟ་བུར་འདུག་པ་དང་། ཚོར་བ་རྗེས་བརྗོད་ཀྱི་ཤེས་པ་དེ་རྗེས་་་་
མེད་དུ་སོང་བས། ཆུའི་གཉེར་མ་ལྟར་རྗེས་མེད་དེ་ལ་རྟོགས་པ་ཡིན་ཞེས་པའི་་་
དོན་ཏོ། །
སྤྱི་དོན་གསུམ་པ་དབྱེར་མི་ཕྱེད་པ་ལ་གསུམ་སྟེ། དང་པོ་ཆུ་ཡིས་ཅེས་པ་ཏེ།
ཕྱིའི་རྒྱ་མཚོ་ལ་ཆུ་བྲན་ཐམས་ཅད་འབབ་པ་དེ་དག་ཐ་དད་དུ་གྱུར་པ་མེད་དེ།
ཐམས་ཅད་ལན་ཚར་རོ་གཅིག་པ་ལྟར་སྣང་བ་སྣ་ཚོགས་སུ་རྟོགས་པ་དེ་ཐམས་ཅད་
དབྱེར་མེད་ཅིང་ཆོས་ཉིད་དུ་རོ་གཅིག་པས་དབྱེར་མི་ཕྱེད་པ།
།ཉི་མ་ཅེས་པ་་
ནི་ནམ་མཁའ་ལ་ཤར་བའི་ཉི་མ་དེ་ལ་གཅིག་ལས་མེད་པ་ལ། ཝ་ར་ཎཱ་སི་དང་།
ཟླ་བའི་གླིང་དང་། རོལ་མཚོ་བདུན་ལ་སོགས་པ་ན་གནས་པའི་དུད་འགྲོ་བརྒྱད་
ལ་ཉི་མའི་སྣང་བ་བརྒྱད་ཡོད་པ་ཡིན་ཏེ། ཉ་ལ་འོད་ཙམ་དུ་སྣང་། པིར་ལ་་་
ཁྲག་ཙམ་དུ་སྣངང་། ཉ་ཕྱིས་ལ་དུང་དང་འཇའ་མཚོན་ཙམ་དུ་སྣང་། ལངྐ་་་་་
སྲིན་པོའི་རིགས་ལ་མེའི་ཕུང་པོར་སྣངང་། ས་གནོན་འབྲོག་མོའི་རིགས་ལ་གསེར་
གྱི་འཁོར་ལོ་སྣང་། ཀླུའི་རྒྱལ་པོ་གཙུག་ཕུད་ཅན་ལ་རིན་པོ་ཆེ་སྣ་ཚོགས་ཀྱི་འོད་
དུ་སྣང་། སྦྲུལ་མགོ་དང་གླང་ཅན་ལ་མུན་པའི་གླིང་དུ་སྣང་། གསེར་གྱི་ཕག་
པའི་རིགས་ལ་འོད་མེད་པའི་ཕུང་པོར་སྣང་། དུད་འགྲོ་ཆེན་པོ་སྤྱི་ལ་ཉི་མ་ཡང་
མུན་པ་འབའ་ཞིག་ཏུ་སྣང་ངོ་། །དེ་ལྟར་ན་སྣ་ཚོགས་སུ་སྣང་ཡང་ཉི་མ་རང་གི་
ངོ་བོ་དེ་དག་ཐམས་ཅད་དབྱེར་མེད་པ་དེ་བཞིན་དུ་སེམས་ཉིད་རྟོགས་པའི་ཆོས་སྐུ་
དེ་ལ་གཟུགས་སྐུ་གཉིས་ཀྱི་དོན་སྣ་ཚོགས་སུ་བྱས་ཀྱང་། དོན་ཆོས་སྐུའི་ངང་དུ་་
ཐ་དད་མེད་པས་དབྱེར་མི་ཕྱེད་ཅེས་པའོ། །གཉིས་པ་སྨན་དང་ཅེས་པ་ནི། སྨན་
48-604