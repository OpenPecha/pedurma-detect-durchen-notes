བསྟན་འགྱུར། རྒྱུད། ༼གི༽ ༩༤
ནུས་པ་ཡོད་ན་ཆང་འཐུང་ན་ཡང་འཐུང་ཅིག་ཅེས་སྨྲས་པས། བྲམ་ཟེ་ཐམས་་་་
ཅད་དང་རྒྱལ་པོས་ཀྱང་ཕྱག་བྱས་གདམས་པ་ཞུས་པས། རྒྱལ་པོ་དང་བཙུན་མོ་
དང་འབངས་ཐམས་ཅད་ལ་མགུར་གསུངས་པས་དོ་ཧ་སྐོར་གསུམ་དུ་གྲགས་སོ། །
བྲམ་ཟེ་རྣམས་ཀྱི་རང་གི་ཆོས་ལུགས་སྤངས་ཏེ་སངས་རྒྱས་ཀྱི་བསྟན་པ་ལ་ཞུགས་
ཤིང་། རྒྱལ་པོ་འཁོར་དང་བཅས་པས་དངོས་གྲུབ་ཐོབ་བོ། །དེ་ནས་ས་ར་
ཧས་བྱན་མོ་ལོ་བཅོ་ལྔ་ལོན་པ་ཞིག་ཡོད་པ་ཁྲིད་ནས་ཡུལ་གཞན་དུ་ཕྱིན་པ་དང་།
དགོན་པ་གཅིག་ཏུ་འདུག་ནས། ཁྱོས་•སྒྲུབ་པ་བྱེད་ཆུང་མས་བྱན་བླངས་ཀྱིན་་
བསྐྱལ་བ་དང་། ཐེངས་ཅིག་ལ་ཕུག་གི་ཚོད་མ་ཟ་ཟེར་ནས་ཆུང་མས་མ་ཧེའི་ཞོ་
དང་ལ་ཕུག་སྦྱར་ནས་འདྲེན་དུ་ཕྱིན་པ་དང་། ཏིང་ངེ་འཛིན་ལ་བཞུགས་འདུག་
པས་མ་བླང་བར་ལོག །དེ་ནས་ས་ར་ཧ་པས་ལོ་བཅུ་གཉིས་ཀྱི་བར་དུ་ཏིང་ངེ་་་
འཛིན་དེ་ལས་མ་བཞེངས། དེ་ནས་བཞེངས་ཏེ། ལ་ཕུག་གི་ཚོད་མ་ག་རེ་བྱས་
པས༑ བྱན་མོ་ན་རེ། ཁྱེད་ལོ་བཅུ་གཉིས་སུ་ཏིང་ངེ་འཛིན་ལས་མ་བཞེངས་
པས་ད་ལྟ་ག་ན་ཡོད།ད། ད་ནི་དཔྱིད་ཀྱི་དུས་སུ་སོངས་ནས་མེད་དོ་ཞེས་སྨྲས།
དེར་ས་ར་ཧས་ཆུང་མ་ལ། ང་རི་ལ་སྒྲུབ་པ་ལ་འགྲོ་བ་ཡིན་སྨྲས་པས། ཆུང་མ་
ན་རེ། ལུས་དབེན་པ་ནི་དབེན་པ་མ་ལགས། སེམས་མཚན་མ་དང་རྣམ་པར་
རྟོག་པས་དབེན་པ་ནི་དབེན་པའི་མཆོག་ལགས་ཏེ། ཁྱེད་ཀྱིས་ལོ་བཅུ་གཉིས་སུ་
ཏིང་ངེ་འཛིན་ལ་བཞུགས་ཀྱང་། མཚན་མ་ཕྲ་མོ་ལ་ཕུག་གི་རྟོག་པ་མ་ཆོད་ན་རི་
ཁར་ཕྱིན་པས་ཅི་ལ་ཕན། ཞེས་སྨྲས་པས། ས་ར་ཧ་པས་བདེན་དགོངས་ཏེ།
མཚན་མ་དང་རྣམ་པར་རྟོག་པ་སྤངས་ཏེ། གཉུག་མའི་དོན་ཉམས་སུ་བླངས་་་་་
པས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ནས་འགྲོ་དོན་དཔག་མེད་མཛད་དེ།
ཆུང་མ་དང་གཉིས་ཀ་མཁའ་སྤྱོད་དུ་གཤེགས་སོ། །གུ་རུ་ས་ར་ཧ་པའི་ལོ་རྒྱུས་་་
48-428