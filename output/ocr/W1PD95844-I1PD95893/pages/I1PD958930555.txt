کام
བསྟན་འགྱུར། རྒྱུད། ༽༩༤
གཅིག་ཏུ་རྟོགས་ཏེ། ཡོན་ཏན་གྱི་ཆོས་སྐད་ཅིག་མ་ལ་བྱུང་ནས། མཐར་ལོ་་་
བརྒྱ་ན་ལུས་དེ་ཉིད་ཀྱིས་མཁའ་སྤྱོད་དུ་གཤེགས་སོ། །གུ་རུ་བྷུ་སུ་ཀུ་•པའི་ལོ་་་་
རྒྱུས་རྫོགས་སོ།། །།
༄༅། །ཨིནྡྲ་བྷུ་ཏིའི་ལོ་རྒྱུས་བཞུགས་སོ།། ༄༅༅། །གུ་རུ་ཨིནྡྲ་བྷུ་ཏིའི་
ལོ་རྒྱུས་ནི། ཡུལ་ཨོཾ་རྒྱན་ན་གྲོང་ཁྱེར་འབུམ་ཚོ་ལྔ་ཡོད་པ་ལ། རྒྱལ་པོ་གཉིས་
ཀྱིས་དབང་བྱེད་དེ། སཾ་བོ་ལ་གྲོང་ཁྱེར་འབུམ་ཚོ་ཕྱེད་དང་གསུམ་ལ་ཨིནྡྲ་བྷུ་ཏིས་
དབང་བྱེད། ལངྐ་པུ་ར་གྲོང་ཁྱེར་འབུམ་ཚོ་ཕྱེད་དང་གསུམ་ལ་རྒྱལ་པོ་ཛཱ་ལེནྡྲས་
དབང་བྱེད་པ་ན། སཾ་བོ་ལའི་རྒྱལ་པོ་ཨིནྡྲ་བྷུ་ཏི་ལ་སྲིང་མོ་ལཀྵི་ཀ་ར་བྱ་བ་ལོ་
བདུན་ལོན་པ་ཞིག་ཡོད་དེ།
ལངྐ་པུ་རིའི་རྒྱལ་པོ་ཛཱ་ལནྡྲའི་བུ་ལ་སློང་དུ་བཏང་
བ་ལས། རྒྱལ་པོ་ཨིནྡྲ་བྷུ་ཏིས་བློན་པོ་ཀུན་བསྡུས་ནས་གྲོས་བྱས་པ་ལ། ཛཱ་
ལནྡྲ་ཆོས་མི་བྱེད་པ་ཙམ་མ་རྟོགས་གཞན་སྙམ་པ་ཟེར་ནས་གཏོང་བར་ཆད་ནས།
ཕོ་ཉ་བ་ལ་ཆོས་བྱེད་པ་དང་མི་བྱེད་པའི་ཁྱད་པར་ཡོད་དེ་གཉེན་བྱ་ཡིས་གསུངས་
ནས་བཟློག་•པས། དེའི་ཕྱི་ལོ་དེའི་སྲས་སཾ་བོ་ལར་འོངས་ནས། ལཀྵི་ཀ་ར་
དང་ཕྲད་ནས་རྒྱལ་བུ་རང་གི་ཡུལ་དུ་ཆས་པ་ལ། ཨིནྡྲ་བྷུ་ཏིས་རྟ་དང་གླང་པོ་
དང་གསེར་དངུལ་ལ་སོགས་པའི་སྐྱེས་མང་པོ་བསྐུར་ནས་བཏང་ངོ་། །དེས་རང་
གི་ཡུལ་དུ་ཕྱིན་པ་དང་། ཕས་ཆུང་མ་ག་རེ་ཟེར་བ་ལ། བུ་མོ་ཆུང་བས་མ་
སྐུར་བྱས་པས། དེ་ལེགས་ཟེར་ཏེ། དེ་ཙ་ན་རྒྱལ་པོ་ཨིནྡྲ་བྷུ་ཏི་ལ་བཙུན་མོ་
མང་པོ་ཡོད་དེ། ཐམས་ཅད་ཆོས་ལ་དད་པ་ཤ་སྟག་ཡོད་པས། ལྕམ་དྲལ་
བཙུན་མོ་དང་བཅས་པས་བླ་མ་ལྭ་བ་པ་ལ་དབང་དང་གདམ་ངག་ཞུས་ནས་སྒྲུབ་
པ་ལ་བརྩོན་པར་གནས་པ་ལ། ལྕམ་གྱི་•ལོ་བཅུ་དྲུག་ལོན་ནས། ཛཱ་ལེནྟྲ་ཞེས་
48-496