དཔལ་ནག་པོ་རྡོ་རྗེ་ཞབས་ཀྱི་མི་ཟད་པའི་མཛོད་ཀྱི་རྒྱ་ཆེར་འགྲེལ་པ།
ནས་གཞོམ་དུ་མེད་པའི་མེ་ཏོག་གི་བཅུད་སེམས་བུང་བའི་གཟུགས་ཀྱི་རྒྱུན་མི་་
འཆད་•པར་འཕྲོག་ཅིང་གནས་པ་སྟེ།
དེ་ལྟར་ཡང་དཔལ་གྱིས་རྡོ་རྗེ་ལས།
རང་ཉིད་བྱེད་པོ་རང་འཕྲོགས་སོ། །རང་ཉིད་རྒྱལ་བ་རང་གཙོ་བོ། །ཞེས་་
གསུངས་སོ། །དེ་ལྟར་བསྒྲུབ་བྱའི་ངོ་བོ་ངེས་པར་བྱས་ན་ཡང་དང་ཡང་དུ་བསྒྲུབ་
བྱེད་ལ་དཔྱད་པར་བྱ་སྟེ། རེ་ཞིག་ཡུལ་ལ་ཉེ་བར་ལོངས་སྤྱོད་པ་སྤངས་པ་ཡང་་
སྒྲུབ་བྱེད་མ་ཡིན་ལ།
ཡུལ་ལ་ཀུན་ཏུ་ཞེན་པས་གནས་པ་ཡང་བསྒྲུབ་བྱེད་མ་ཡིན་
ཏེ༑ ཉན་ཐོས་དང་ཕ་རོལ་ཏུ་ཕྱིན་པ་དག་གི་རྣམ་པར་བཞག་པ་ཉིད་ཀྱི་ཕྱིར་རོ༎
སྐྱོན་དག་པའི་ཡུལ་མཐའ་དག་ལ་མ་ཞེན་པས་འདོད་ཆགས་ཆེན་པོའི་མངོན་པར་
བྱང་ཆུབ་པ་བསྟན་པའི་ཕྱིར་ཡུལ་གྱི་བདེ་བ་ཕུན་སུམ་ཚོགས་པ་ཉིད་འདིའི་སྒྲུབ་•
བྱེད་ཡིན་ནོ། །དེ་ལྟར་ཡང་དཔལ་ས་ར་ཧའི་ཞལ་ནས།
ཁ་ཅིག་ཡུལ་རྣམས་་
དག་ནི་སྤོང་བར་བྱེད། ། ཁ་ཅིག་ཡུལ་རྣམས་དག་གིས་འཆིང་བར་བྱེད། །ཁ་་
ཅིག་ཡུལ་རྣམས་ཉིད་ནི་བླངས་ནས་ནི། །མི་ཡི་ཁྱུ་མཆོག་རྣམས་ནི་བྱང་ཆུབ་བྱེད༎
ཅེས་གསུངས་སོ། །བཅོམ་ལྡན་འདས་ཀྱིས་ཀྱང་། གང་དང་གང་གིས་འཇིག་
རྟེན་འཆིང་གྱུར་པ། །དེ་དང་དེ་ཡི་འཆིང་ལས་གྲོལ་བར་བྱེད། །འཇིག་རྟེན་་
རྨོངས་པས་དེ་ཉིད་མི་ཤེས་ཏེ། །དེ་ཉིད་སྤངས་པས་དངོས་གྲུབ་ཐོབ་མི་འགྱུར། །
འདོད་ཆགས་ཀྱིས་ནི་འཇིག་རྟེན་འཆིང་། །འདོད་ཆགས་ཉིད་ཀྱི་རྣམ་གྲོལ་བྱེད། །
ཟློག་པའི་བསྒོམ་པ་དེ་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །ཞེས་་་་་
གསུངས་སོ།
།གལ་ཏེ་དེ་ལྟ་ན་སྲོག་ཆགས་ཐམས་ཅད་ཀྱང་ཡུལ་ལ་དགའ་ཞིང་་་
ཆགས་པས། དེ་རྣམས་ཀྱང་འདོད་ཆགས་ཆེན་པོའི་མངོན་པར་བྱང་ཆུབ་པ་ཐོབ་
པར་ཐལ་ལོ་ཞེ་ན། དེ་ལྟར་མ་ཡིན་་ཏེ། ཡུལ་ལ་ལོངས་སྤྱོད་པ་འབའ་ཞིག་གི་
རྒྱུན་མ་ཆད་པའི་བདེ་བ་ཆེན་པོ་ཐོབ་བོ་ཞེས་ཁོ་བོ་མི་སྨྲའི། འོན་ཀྱང་དེ་ཉིད་་་
48-99