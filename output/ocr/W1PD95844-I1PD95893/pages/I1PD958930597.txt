५११
བསྟན་འགྱུར། རྒྱུད། ༼གི༽ ༩༤
ཆུང་མའི་མངལ་དུ་སེམས་ཅན་ཞུགས་པས། བསམ་པ་ཡང་དགེ་བ་ལ་སོགས་པ་
བྱུང་ལ། ཟླ་བ་དྲུག་ན་ཉི་ཟླ་ཕྲག་པར་འཕྱར་བ་དང་། རྒྱ་མཚོ་འཐུང་བ་དང་།
རི་རབ་ཟོས་པ་དང་། ཁམས་གསུམ་རྐང་ཐིལ་དུ་བསྣན་པའི་རྨི་ལམ་བྱུང་བས།
རྒྱལ་པོ་ལ་ཞུས་པས། ངས་མི་ཤེས་མཆོད་གནས་པཎྜི་ཏ་དང་བྲམ་ཟེ་ལ་དྲི་བར་
བྱ་གསུངས་ནས། དེ་དག་ལ་ཆོས་སྟོན་ཡོན་དང་བཅས་པ་ཕུལ་ནས་ཞུས་པས།
དེ་དག་གིས་རྟགས་པ་ན་ཆོས་ཀྱི་རྒྱལ་སྲིད་འཛིན་པའི་རྒྱལ་པོ་བྱང་ཆུབ་སེམས་
དཔའ་ཞིག་བལྟམས་པར་འདུག་པ་ལ། དེ་ལ་འཇིག་རྟེན་པ་མི་དགའ་བས།
དེ་དགའ་བའི་ཕྱིར་འཇིག་རྟེན་གྱི་ཕུན་སུམ་ཚོགས་པའི་འབྱུང་གནས་ཞིག་འཁྲུངས་
སོ་བྱས་པས་ཐམས་ཅད་དགའ་བར་གྱུར་ཏོ། །དེ་ནས་ཟླ་བ་དགུ་ངོ་བཅུ་ཚང་བ་
དང་། བལྟམས་པ་ཡང་མཚན་ཕྱེད་ན་བསོད་ནམས་དང་ལས་ལས་གྲུབ་པའི་་་་་
མཚོ་ཆེན་པོ་ཞིག་གི་པདྨའི་སྟེང་དུ་བཙས་ནས། ཡུལ་ཕྱོགས་དེར་འདོད་པའི་ཡོ་་་་
བྱད་ཀྱི་ཆར་བབ་པས་སྐྱེ་བོ་དག་ངོ་མཚར་ནས་སུའི་མཐུ་སྙམ་པ་དང་། ཉིན་ཕྱེད་
ཙམ་པ་ན་དེའི་མཐུ་ཡིན་སྙམ་པར་ཤེས་ནས་མཚན་ཡང་མཚོ་སྐྱེས་གཞོན་ནུ་ཞེས་་་
བརྟགས་ཏེ། དེའི་མཐུས་སྐྱེ་བོ་ཐམས་ཅད་འདོད་པའི་ཡོན་ཏན་དང་ལོངས་སྤྱོད་
ལ་ལོངས་སྤྱོད་པ་ན། ཡང་སྲས་གཅིག་བལྟམས་པས་མཆེད་གཉིས་སུ་སོང་བ་དང་།
ཡབ་ཡུམ་རྣམས་གྲོང་•ནས་རྒྱལ་སྲིད་གཅེན་ལ་ཕུལ་བས། ཁོང་གིས་གཅུང་ལ་་
གཏད་ནས་དགེ་སློང་མཛད་དེ། ཤྲཱི་དྷ་ནར་བྱོན་པའི་ཚེ། ལམ་ཁར་འཕགས་པ་
སྤྱན་རས་གཟིགས་ཀྱིས་དགེ་སློང་ཞིག་ཏུ་སྤྲུལ་ཏེ་མཇལ་བས་ངོ་མ་ཤེས་པ་ལ། དེས་
དགེ་སློང་ལ་གཏམ་དྲིས་པ་བདེན་པར་གསུངས་ནས། དེ་ལ་ལོངས་སྐུ་དང་ཕྲད་་་་
པར་འདོད་དམ་གསུངས་པས། དགེ་སློང་གིས་ང་ལ་ཐབས་མེད་ན་འདོད་པ་དེ་
ཀ་འདོད་དེ་གསུངས་པས། འོ་ན་ང་ལ་བླ་མར་འཛིན་ཅིང་གུས་ན་ཐབས་ཡོད་དོ་
48-538