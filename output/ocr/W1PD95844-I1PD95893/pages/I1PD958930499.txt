བསྟན་འགྱུར། རྒྱུད། གི ༩༤
པོ་ལ་སོགས་པའི་རྟགས་ཐམས་ཅད་མཐོང་ནས་སྐྱེ་བོའི་ཚོགས་ཐམས་ཅད་རབ་ཏུ་་་
དགའ་སྟེ། རང་གི་ཡུལ་ནས་རྒྱ་མཚོའི་བར་ཐམས་ཅད་ནི་ཕྱག་བདར་བྱས།
དར་ལ་སོགས་པས་ས་གཞི་ཐམས་ཅད་གཡོགས་ནས།
དེ་ལ་སློབ་དཔོན་ལ་
སོགས་པ་ཐམས་ཅད་ཀྱིས་ཞབས་བཞག་ནས་གཤེགས་པ་ལ། རྒྱལ་པོ་ཀ་བི་ན་
འཁོར་དང་བཅས་པ་ཐམས་ཅད་ཀྱིས་མེ་ཏོག་དང་། བདུག་སྤོས་ལ་སོགས་པ་
ཐམས་ཅད་ཀྱིས་རྒྱ་ཆེར་མཆོད་དེ། སློབ་དཔོན་དགྱེས་པའི་གནས་མལ་ལ་སོགས་
པ་ཀུན་ཏུ་ཕུལ་ནས། ལོ་གསུམ་གྱི་བར་དུ་སྡེ་སྣོད་ཀྱི་ཆོས་མང་དུ་བཤད་ནས།
སློབ་དཔོན་ཤཱནྟི་པ་འཁོར་བཅས་ཡུལ་དབུས་སུ་ཆས་པ་དང་།
རྒྱལ་པོ་ཀ་བི་ན་་
ལ་སོགས་པ་ཐམས་ཅད་ཀྱིས་རྟ་དང་གླང་པོ་དང་གསེར་དངུལ་དང་། མུ་ཏིག་
ལ་སོགས་པ་དཔག་ཏུ་མེད་པ་ཕུལ་ནས་ཡུལ་དབུས་སུ་ལོག་པ་ལ་ལམ་གཉིས་ཡོད་་
པའི་རིང་ཤོས་ནས་ཆས་སོ། །དེ་ནས་ར་མེ་ཤྭ་རི་བྱ་བ་རྒྱལ་པོ་རཱ་མ་ཎ་པ་ལ་ཀ་པཱུ་
རིར་ཆུང་མ་འཚོལ་བའི་དུས་སུ། དབང་ཕྱུག་ཆེན་པོའི་རྟེན་གྱི་ལྷ་ཁང་བྱས་ནས་
ཡོད་པས། དེའི་མིང་རཱ་མེ་ཤྭའི་ཡུལ་ཞེས་བྱ་བ་དེར་ཕྱིན་པ་དང་། དེ་ནས་བར་
ལ་མི་མེད་པའི་ལམ་ཞག་བདུན་ཡོད་པ་ལ་འཁོར་རྣམས་ལ་ཞག་བདུན་གྱི་ཆས་ཁྱེར་
ཅིག་གསུངས་ནས། དེ་བཞིན་དུ་བྱས་ཏེ། ཞག་བཞིའི་ལམ་དུ་ཕེབས་པ་ན།
སྐལ་ལྡན་ཏོག་ཙེ་པ་དང་འཇལ་སྟེ། དེའི་ལོ་རྒྱུས་ཁོ་རང་གི་སྐབས་སུ་བཏོན་ནོ། །
སློབ་དཔོན་འཁོར་དང་བཅས་པ་བི་ཀཱ་མ་▪ཤཱི་ལར་བྱོན་པ་དང་། སློབ་དཔོན་་་
ཤིན་ཏུ་བགྲེས་པར་གྱུར་པས་སྤྱན་ལྡོང་ཞིང་ལུས་པོས་སྦྱོར་མི་བཟོད་ནས། སློབ་
མ་རྣམས་ཀྱིས་མ་ཧེའི་ཞོ་ལ་ཀ་ར་བཏབ་ནས་འདྲེན་པ་ལས། གཞན་ཁ་ཟས་་་་་
རགས་•པ་རྣམས་སྤངས་ནས་ཕྲ་བ་བསྟེན་ནོ། །ཡོངས་སུ་སློབ་དཔོན་གྱི་ལོ་བརྒྱ་་
རྩ་བཞེས་པའི་དུས་སུ། སློབ་དཔོན་ནི་ལོ་བཅུ་གཉིས་སུ་རྟོགས་པའི་ངང་ལ་
48-440