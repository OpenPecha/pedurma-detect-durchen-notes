གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
७२१
སྙིང་གི་དབུས་སུ་སད་ཅེས་པ། དངོས་པོའི་སྙིང་གི་གོ་བ་ནི། ཆོས་ཐམས་ཅད་
ཀྱི་སྙིང་པོའི་གནས་ལུགས་ཕྱག་རྒྱ་ཆེན་པོ་དེ་ཡིན་ཏེ། སྙིང་པོ་དོན་གྱི་རང་བཞིན་
ཅེས་བྱའོ། །འདི་ཉིད་མཐའ་ཐམས་ཅད་དང་བྲལ་བའི་དབུས་ཞེས་བྱའོ། །
སྙིང་གི་དབུས་སུ་ཐ་མལ་གྱི་ཤེས་པ་སད་པ་ནི། སྙིང་པོ་དོན་གྱི་རང་བཞིན་ཕྱག་
རྒྱ་ཆེན་པོའི་ངང་དུ་ཐ་མལ་གྱི་རྣམ་རྟོག་ཟད་ཅིང་འགགས་པས་སད་ཅེས་པའོ། །
དེ་ལྟར་རྟོག་པ་ཟད་པས་ཚོགས་དྲུག་གི་རྟོག་པ་ཐམས་ཅད་རང་བཞིན་གྱིས་རྣམ་་་
པར་དག་པས་ན་ཚོགས་དྲུག་ཅེས་བྱའོ། །བདེ་ཆེན་ཅེས་པ་ནི་ཚོགས་དྲུག་ལ་་་་་
སོགས་པའི་རྟོག་ཚོགས་ཐམས་ཅད་ཕྱག་རྒྱ་ཆེན་པོའི་གཟིགས་མོར་ཤར་བས་བདེ་་
བ་ཆེ་ཅེས་པའོ། །བདེ་བ་དེ་ཡང་རྒྱུན་མི་འཆད་པར་བསམ་གཏན་ཅེས་བྱ་བར་་
གནས་སོ། །དེ་ལྟ་བུའི་ངང་ནས་བཏགས་ན་བློ་དང་སེམས་ལས་བྱུང་བའི་དྲན་་་
རིག་ཐམས་ཅད་དོན་མེད་པ་སྡུག་བསྔལ་གྱི་རྒྱུ་ཡིན་ལ། རྟོགས་པ་ལ་ནི་དེ་ཉིད་བླ་་
མར་ཤར་ཅེས་སོ། །དེ་ཉིད་བླ་མར་བྱས་ནས་སྒོམ་རྒྱུ་ཅི་ཡོད་དམ་བྱས་པས།
མེད་དེ། སྒོམ་ན་སྒོམ་རྒྱུ་མེད། ཅེས་པའོ། །འོ་ན་སྒོམ་རྒྱུ་མེད་ན་མི་སྒོམ་
མམ་བྱས་པ་ལ། གཉུག་མའི་ངང་ལ་ཞོག་ཅེས་པ་ནི་མ་བཅོས་པ་ཡིན་ལ།
དེའི་ངང་ལ་མ་བཅོས་པར་ཞོག་ཅེས་པའི་དོན་ཏོ། ། རྣལ་འབྱོར་པ་ཏོག་ཙེ་པའི་
རྟོགས་བརྗོད་དང་འགྲེལ་པ་རྫོགས་སོ།།
གཉིས་མེད་ཆོས།
༄༅། །ཀམ་པ་རི་པའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཀམ་པ་རི་པའི་ཞལ་ནས། རང་བཞིན་ལུས་ཀྱི་སོ་མལ་དུ། །དྲན་རིག་རྣམ་་་་་
རྟོག་སོལ་བ་ལ། །རོ་རྐྱང་གཉིས་ཀྱི་སྦུད་པས་བུས། །དྷཱུ་ཏི་ཡེ་ཤེས་མེ་སྦར་ནས། །
དུག་གསུམ་རྣམ་རྟོག་ཆོས་སྐུར་བརྡུངས། །ཀམ་རི་པ་ཡིས་རྟོགས་ནས་གྲོལ། །
48-621