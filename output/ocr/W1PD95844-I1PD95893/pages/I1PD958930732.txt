མན་ངག་རིན་ཆེན་འཕྲེང་བ།
བྱུང་། །དེ་བཟློག་རིགས་པའི་མཐུ་ལས་ནི། །སངས་རྒྱས་ཡིན་ཕྱིར་གང་འདོད་
འབྱུང་། །ཡུལ་དང་རྐྱེན་དང་འགག་པ་མིན། །ཆུ་ལས་ཆུ་བུར་ཇི་ལྟ་བུར། །
རྗེས་ཀྱི་གཉེན་པོས་བཟློག་པ་སྟེ། །ཆུ་ཡི་དབྱུག་པ་དེ་ལྟ་བུར། །གཞོན་ནུ་་་་
མཛེས་པའི་ས་བོན་ཅན། །འགྲོ་བ་ཀུན་ལ་ཁྱབ་པར་གནས། །དབང་པོ་རང་་
སྣང་འཛིན་པར་འགྱུར། །ཡེ་ཤེས་གཅིག་གི་སྣང་བ་ཡིན། །ནམ་མཁའ་སྤྲིན་གྱི་
གཟུགས་བྱད་བཞིན། །མེ་ལོང་ལས་ནི་གཟུགས་བརྙན་བཞིན། །རང་གིས་་་་་
རྟོགས་ན་དེ་ལྟ་བུར།
།མུན་པས་སྣང་བའི་དོན་བྱེད་མེད། །དེ་ཡང་གསང་་་་་
བའི་སྟོབས་▪ཀྱི་སྤྱད། །ཡེ་ཤེས་གསལ་བའི་ཕྱག་རྒྱ་ནི། །ཕྱོགས་གཅིག་ལུས་ཀྱི་
གནད་ལ་བཅས། །སྒྱུ་མའི་འཁྲུལ་འཁོར་དེ་ལས་ནི། །དབང་པོའི་ནུས་པ་་་
བརྟས་པར་བྱེད། །ན་རི་ཀེ་ལའི་ཤིང་བཞིན་དུ། །ཤ་དང་རུས་པ་རྐང་མར་་་་
རྣམས༑ །བསྐྱེད་པར་བྱེད་པ་གང་ཡིན་་པ། །དེ་བཞིན་ས་དང་རླུང་རྣམས་སོ། །
རྒྱུ་མེད་འབྲས་བུ་མེད་པ་རུ། །ཀུན་གྱི་གསལ་བ་སྟོན་པར་བྱེད། །དཔེ་ཡིས་མ་
ཡིན་ཐ་སྙད་མེད། །མ་བྲལ་བ་ལ་གསལ་ཅི་དགོས། །ཤོར་དང་གོལ་བས་མ་་་་
བསྐྱེད་པ། །འཁྱམས་མེད་ལྡེངས་པ་དེ་ལས་ལོག །སྐྱེས་ནས་མ་ཤིའི་བར་དོ་རུ། །
རྣམ་སྨིན་ལུས་ཀྱི་རྟོག་པ་ལ། །འདོད་ཆགས་འོད་གསལ་དག་ཏུ་འགྱུར། །བླ་་
མའི་གདམ་ངག་ངོ་མཚར་ཆེ། །སྦྱོར་བ་དང་ནི་དངོས་གཞི་ལས། །གཟུང་བ་་
དང་ནི་སྦྱང་བ་དང་། །སྒྱུ་མར་བསླབ་ཅིང་ཡ་ང་མེད། །དེ་ཉིད་མི་འདའ་སྒོམ་
པར་བྱེད། །རྣམ་ཤེས་བརྒྱུད་པའི་བར་དོ་རུ། །བག་ཆགས་ལུས་ཀྱི་ཀུན་ནས་་
སླང་།
།མཚམས་སྦྱོར་སྔོན་དུ་རྨི་ལམ་སྦྱང་༌། །གཏི་མུག་འོད་གསལ་ཉིད་དུ་་་་
འགྱུར༑ །འདུན་•པ་དྲག་པོས་རབ་ཏུ་སྦྱོར། །རྣམ་སྨིན་ལུས་ནི་ཞིག་པ་ན། །
བག་ཆགས་དང་བཅས་ཡིད་ཀྱི་ལུས། །འདོད་ཆགས་འོད་གསལ་མངོན་དུ་བྱ། །
48-673