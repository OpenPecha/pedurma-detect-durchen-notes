བཅོམ་ལྡན་འདས་རྡོ་རྗེ་སེམས་དཔའི་སྒྲུབ་ཐབས་རང་བྱིན་རླབ་པའི་མན་ངག་གི་རིམ་པ་ཞེས་བྱ་བ།
१०१०
སྲིད་པ་བར་མའི་ཇི་ལྟ་བ་དེ་བཞིན་དུ་ཁམས་ཕྲ་བ་བཅད་དུ་མེད་པ་ཆུ་གཙང་གི་
ནང་དུ་ཟླ་བའི་གཟུགས་བརྙན་ལྟར་སྣང་གི་ཡིད་ཀྱི་རྟོག་པ་གོམས་པ་ལས་ནི་མི་
འགྱུར་རོ། །དེ་ཡང་ཡེ་ཤེས་ཧཱུྃ་གི་ན་དས་རགས་པའི་ཁམས་ལ་ལྷ་མོ་སྒྱུ་འཕྲུལ་
ཆེན་མོའི་ལྷུམས་སུ་འཇུག་པ་ལྟ་བུ་སྟེ། དེ་ནི་སྐྱེ་བ་ལྟར་སྣང་ཡང་སྐྱེ་བ་ནི་མ་ཡིན་
ལ༑ ཇི་ལྟར་མིག་འཁྲུལ་མཁན་གྱི་མེད་པ་ཡང་སྤྲུལ་པ་དེ་ལྟར་ཡང་མ་ཡིན་ཏེ།
རགས་པའི་ཁམས་ལ་ནི་འཇུག་པར་བྱེད་དོ། །འོན་ཀྱང་དེ་ནི་འགྲོ་བ་ལ་སྣང་བ་
ཉིད་ཡིན་གྱིས། དེ་བཞིན་གཤེགས་པ་ལ་ནི་རྣམ་པར་རྟོག་པ་ཡང་མི་མངའ་ལ།
སྣང་བ་ཡང་མེད་དོ། །འགའ་ཞིག་གཟུགས་བསྒྱུར་བ་བྱེད་པ་དེ་ལྟ་མ་ཡིན་ཏེ།
འདི་ནི་སྐྱེ་བ་བསམ་གྱིས་མི་ཁྱབ་པ་ཞེས་བྱ་བའོ། །ཡེ་ཤེས་ཀྱི་སྣང་བའི་རྣམ་པར་
འཕྲུལ་པའོ། །དེ་ལྟར་རྣལ་འབྱོར་པ་དག་གི་ཡང་། བདེ་བ་དམ་པ་སྤྲོས་པ་
དང་བྲལ་བ་ཡིན་ལ། དེ་ཉིད་དཀྱིལ་འཁོར་ལ་སོགས་པའི་བཀོད་པ་མཐའ་ཡས་
པ་དང་། འདོད་པ་དག་ཏུ་སྣང་བ་དང་། དེ་ཡང་ཤེས་པ་དང་ཤེས་བྱ་ནམ་དུ་
ཡང་ཐ་མི་དད་པའི་ཏིང་ངེ་འཛིན་འདི་ནི་རགས་པའི་ཁམས་ལ་གནས་པ་དང་
འཇུག་མོད་ཀྱི། དེ་ལྟར་སྣང་བ་ནི་མེད་ལ། འོན་ཀྱང་དེ་དག་གི་རང་བཞིན་
དང་། ཇི་ཙམ་དུ་ཆོས་སུ་གྱུར་པ་དེ་ཙམ་དུ་ཇི་ལྟ་བ་དང་ཇི་སྙེད་པ་ཐམས་ཅད་
དུས་གཅིག་ལ་ཤེས་པ་སྟེ། འདི་ཡང་བསམ་གྱིས་མི་ཁྱབ་པ་ཁོ་ན་ཞེས་བྱའོ། །
རིམ་པ་འདིས་སོ་སོ་སྐྱེ་བོ་དག་སྲིད་པ་བར་མ་དང་། རྨི་ལམ་གྱི་ལུས་དང་།
ཐོག་མ་མེད་པ་ནས་རྒྱུད་དེ་འོངས་པ་ཀུན་གཞིའི་རྣམ་པར་ཤེས་པ་རླུང་དང་བཅས་
པ་རྣམས་ཡང་དང་ཡང་དུ་ཁམས་རགས་པ་ལ་འཇུག་སྟེ། དེ་ནི་བྱིས་པ་དག་གིས་
མི་ཤེས་པས་འཁོར་བ་ཞེས་བྱ་ལ། གང་རིམ་པ་འདི་ཤེས་པ་ནི་རྣལ་འབྱོར་ཆེན་
པོ་སྟེ། མྱ་ངན་ལས་འདས་པའོ། །དེ་ལྟར་སློབ་དཔོན་གྱི་ཞལ་མངའི་ཡང་རིམ་པ་
48-1019