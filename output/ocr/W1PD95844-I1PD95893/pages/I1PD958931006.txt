གནོད་སྦྱིན་གྱི་དེད་དཔོན་ཆེན་པོ་གོས་སྔོན་པོ་ཅན་གྱི་སྒྲུབ་ཐབས།
སྤྲིན་གསར་པ་ལྟ་བུ། ཞལ་གཅིག་པ། ཕྱག་གཉིས་པ། སྤྱན་གསུམ་པ།
མཆེ་བ་གཙིགས་པ། ཞལ་ཁྲོ་གཉེར་ཅན། སྨ་ར་དང་ཨག་ཚོམ་དང༌་། སྨིན་མ་
དང་། རལ་པ་སེར་སྐྱ་ཅན། ཅོད་པན་གྱི་དབུས་ན་དེ་བཞིན་གཤེགས་པ་མི་
སྐྱོད་●པས་བརྒྱན་པ། སེ་འབྲུའི་མེ་ཏོག་ལྟར་དམར་བའི་མིག་ཅན། དེ་བཞིན་
དུ་གཡོན་བརྐྱང་བའི་སྟབས་ཀྱིས་བཞུགས་པའོ། །ཕྱག་གཡོན་པ་ནི་གདུག་པ་
རྣམས་ལ་སྡིགས་འཛུབ་བྱེད་ཅིང་། གདེངས་ཅན་ནག་པོ་ཞལ་དུ་གསོལ་བ།
ཕྱག་གཡས་པ་ན་འབར་བའི་རྡོ་རྗེ་རབ་ཏུ་གསོར་བ། སྟག་གི་པགས་པའི་སྨད་
དཀྲིས་དང་ལྡན་པའོ། །འཇོག་པོ་དང་རིགས་ལྡན་དམར་པོས་དབུ་ལ་བརྒྱན་པ།
མཐའ་ཡས་དངང་། ནོར་རྒྱས་ཀྱི་བུ་ནག་པོ་གཉིས་ནི་ཞབས་གཉིས་ལའོ། །པདྨ་
དང་པདྨ་ཆེན་པོ་སེར་པོ་གཉིས་ནི་སྙན་གཉིས་ལའོ། །དུང་སྐྱོང་དཀར་པོ་ནི་སྐེ་
རགས་ལའོ། །ཧུ་ལུནྟ་ལྗང་ཁུ་ནི་དོ་ཤལ་དུ་བྱས་པའོ། །མཐའ་ཡས་དང་ཆུ་ལྷ་ནི་
ལག་གདུབ་ཏུ་གནས་པའོ། །འབར་བ་ཆེན་པོའི་འཕྲེང་བ་འཁྲུགས་པའི་ཉི་མའི་
གདན་དང་། ཉི་མའི་རྒྱབ་ཡོལ་ལོ། །སྙིང་གར་ཡང་ཉི་མ་ལ་གནས་པའི་ཧཱུཾ
ཡིག་གོ། །ཕྱུགས་བདག་དང་ནོར་ལྷའི་བུ་ལ་སོགས་པའི་གཞུང་འཇུབས་པ་
རྣམས་འཇོམས་པར་མཛད་པ། བདུད་ཀྱི་དཀྱིལ་འཁོར་མ་ལུས་པ་ཡང་ནས་ཡང་
དུ་བརླག་པར་མཛད་པའི་བདག་ཉིད་དུ་བསམ་པར་བྱའོ། །རང་གི་སྙིང་གར་
ཡང་ཉི་མའི་དཀྱིལ་འཁོར་ལ་ཧཱུཾ་ཡིག་གོ། །མིག་ལ་སོགས་པའི་དབང་པོ་དྲུག་ལ་
ཡང་ཡི་གེ་ཧཱུཾ་དྲུག་མངོན་པར་དགོད་དེ། དེར་ཡང་རྗེ་བཙུན་གྱི་སྐུ་རེ་རེ་བསམ་
པར་བྱའོ། །དེའི་འོག་ཏུ་ཡེ་ཤེས་སེམས་པ་གཞུག་པར་བྱ་སྟེ། སླར་ཡང་སྐུ་
དང་གསུང་དང་ཐུགས་བྱིན་གྱིས་བརླབ་བོ། །ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ།
ཅེས་པ་ནི་བཟླས་པའི་སྔགས་སོ། །ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ། ཨདྱ་ནུཏྤནྣ་
48-947