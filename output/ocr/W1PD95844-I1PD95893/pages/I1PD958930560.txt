གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
५०१
སྒྲུབ་ནུས་ན་གདམས་པ་ངས་བྱིན་གྱི་གསུངས་པས། དེ་དག་དགའ་ནས་ཕྱག་་་་་
དང་མཆོད་པས་མཉེས་པར་བྱས་ནས་གདམས་པ་ཞུས་པས། བྱིན་རླབས་འཕོ་་་
བའི་དབང་བསྐུར་ནས་དམིགས་པ་རྩ་གསུམ་གྱི་གདམས་•པ་གནང་སྟེ། ཁྱོད་ཀྱི་
ཕྱིའི་སྦུད་པ་དང་། སོལ་བ་དང་མེ་དང་ལྕགས་གཞུ་བའི་དམིགས་པ་འདི་ནང་དུ་
བསྒོམས་ཤིག །རྩ་རོ་མ་དང་རྐྱང་མ་གཉིས་སྦུད་པར་གྱིས་ཤིག
།རྩ་ཨ་ཝ་དྷཱུ་
ཏི་སོ་མལ་དུ་གྱིས། རྣམ་ཤེས་མགར་བར་གྱིས། ཡེ་ཤེས་ཀྱིས་མེ་སྦོར། རྣམ་
རྟོག་སོལ་བར་གྱིས། དུག་གསུམ་ལྕགས་དུ་གྱིས་ལ་བརྡུངས་དང༌་།
ཆོས་སྐུ་
གཉིས་མེད་བདེ་ཆེན་གྱི་བཟོའི་འབྲས་བུ་སྨིན་ནས་འོང་བ་ཡིན་གསུངས་ནས།
ཁྱོད་ཀྱི་ཕྱིའི་ལས་དག་ལ། གོམས་པ་བཞིན་དུ་ནང་དུ་ཡང་། །ལཱ་ལ་ན་དང་རཱ་
ས་ནའི། །གཡས་གཡོན་སྦུད་པ་གཉིས་ཡིན་ཏེ། །ཨ་ཝ་དྷཱུ་ཏིའི་སོ་མལ་དུ། །
རྣམ་པར་ཤེས་པའི་མགར་བ་ཡིས། །རྣམ་པར་རྟོག་པའི་སོལ་བ་ལ། །རིག་་
པ་ཡེ་ཤེས་མེ་སྦར་ནས། །དུག་གསུམ་ཉོན་མོངས་ལྕགས་གཞུ་སྟེ། །ཆོས་སྐུ་
ཟག་མེད་འབྲས་བུར་གྱིས། །ཤེས་གསུངས་པས། དེས་ཀྱང་རང་གི་ལས་
དང་བསྟུན་ནས་བསྒོམས་པས་ལོ་དྲུག་ན་ཕྱག་རྒྱ་ཆེན་པོའི་དངོས་གྲུབ་ཐོབ་པ་
གཞན་གྱིས་མ་ཚོར་བ་ན། སོ་མལ་དུ་འབད་པ་མེད་པར་བཟོ་སྣ་ཚོགས་གྲུབ་པ་
དང་། ས་ལི་པུ་ཏྲའི་སྐྱེ་བོ་ཀུན་ཡང་འོ་སྐོལ་གྱི་མགར་བ་འདིས་ཡོན་ཏན་གྱི་་་
ཆོས་ཐམས་ཅད་ཐོབ་ནས་འདུག་ཟེར་ནས། ངོ་མཚར་ཏེ་ཕྱོགས་ཐམས་ཅད་་་་
དུ་བླ་མ་ཀཾ་པ་རི་པ་ཞེས་གྲགས་ཏེ། དེས་ཀྱང་འགྲོ་དོན་ཡང་བསྒྲུབས་ཏེ།
རྟོགས་པ་ལ་སོགས་པ་བརྗོད་ནས་ལུས་དེ་ཉིད་ཀྱི་•མཁའ་སྤྱོད་དུ་གཤེགས་སོ། །
གུ་རུ་ཀཾ་པ་རི་པའི་ལོ་རྒྱུས་རྫོགས་སོ།།
48-501