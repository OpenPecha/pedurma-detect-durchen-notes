འཆི་མེད་གྲུབ་པའི་འགྲེལ་པ་ཞེས་བྱ་བ།
२१८
གསང་བའི་གནས་ནི་གྱེན་དུ་དྲང་། །ཞེས་བྱ་བ་ནི། ཡིད་བཞིན་གྱི་འཁོར་ལོ་་
པད་མ་འདབ་མ་བཞི་པ་ས་བོན་དང་བཅས་པ་རླུང་གི་སྟོབས་ཀྱིས། སྤྲུལ་པའི་
འཁོར་ལོ་རུ་དྲང་བར་བྱའོ། །སྤྲུལ་པ་དག་ཏུ་མཉམ་པར་བྱ། །ཞེས་བྱ་བ་ནི།
ལོངས་སྤྱོད་རྫོགས་པའི་འཁོར་ལོ་ནི་པད་མ་འདབ་མ་དྲུག་ཅུ་པ་ས་བོན་དང་བཅས་
པ༑ རླུང་གི་སྟོབས་ཀྱིས་མར་མནན་ཏེ། སྤྲུལ་པའི་འཁོར་ལོ་དང་གཉིས་མེད་
རླུང་གི་སྟོབས་ཞི་ཞིང་གཟུང་འཛིན་ཐམས་ཅད་ཐིམ་ཞིང་དག་པ་གཉིས་མེད་དུ་་་་
དུ་བསླབ་པར་བྱའོ།
།དུས་ཚོད་དག་ཏུ་གཅུན་བྱས་པས། །ཞེས་བྱ་བ་ནི།
འཛིན་པ་ཡང་མེད་པའོ། །དེ་ནི་གསང་བའི་ཕྱག་རྒྱའོ། །ཞེས་བྱ་བ་ནི། ཕྱི་
པའི་ལུགས་ཀྱིས། གྷབྷ་ཡ་དང་། གྷང་ག་དང་། གྷང་གས་གར་ལ་ཁྲུས་བྱས་པ་
ལ་སོགས་པས་ཐར་པ་ཐོབ་པར་འདོད་པ་དང་།
མཚན་ཉིད་ཀྱི་ལུགས་ཀྱིས་ལམ་
ལྔ་ས་བཅུ་ལ་བརྟེན་•ནས་ཐར་པ་ཐོབ་པར་འདོད་པ་དང་།
སྔགས་སྤྱིའི་ལུགས་
ཀྱིས་བསྐྱེད་རྫོགས་ཀྱི་སྒོ་ནས་ཐར་པ་ཐོབ་པར་འདོད་པ་ཡོད་དེ། ད་རེས་སྤྲུལ་་་
པའི་འཁོར་ལོ་ལ་སྟེང་འོག་གཉིས་ཀྱི་རླུང་སྐད་ཅིག་གིས་ཟུང་དུ་འཇུག་པས་དེ་ཉིད་
ཀྱི་དོན་མངོན་དུ་འགྱུར་བའོ།།
ངེས་པ་ལས་ནི་དཔག་ཚད་སྟོང་། །ཞེས་བྱ་བ་ནི། དཔག་ཚད་སྟོང་གི་ས་་
ཕྱོགས་སུ་འོད་ཟེར་དང་། མངོན་པར་ཤེས་པ་དང་། སྤྲུལ་པས་ཁྱབ་པ་ལ་སོགས་་
པའོ།༑ །དེ་ཉིད་རྣལ་འབྱོར་ཆོས་ཉིད་དེ། །ཞེས་བྱ་བ་ནི། དེ་རྣམས་ཐམས་ཅད་་
རྣལ་འབྱོར་པའི་བྱིན་རླབས་ཀྱི་སྟོབས་སོ། །དེ་ལྟར་ལུས་ཉིད་མཐར་ཕྱིན་པས། །
ཞེས་བྱ་བ་ནི། རྡོ་རྗེའི་ལུས་འདི་ཉིད་ལས་ཁམས་ཁྱད་པར་ཅན་དངས་མ་རྒྱུད་ལྡན་
གྱི་བྱིན་རླབས་ཀྱི་སྟོབས་དང་ལྡན་པའོ། །གྲུབ་པའི་ལམ་ཉིད་འདིར་བཤད་དོ། །
ཞེས་བྱ་བ་ནི། སློབ་དཔོན་ཆེན་པོ་བྷིར་•ཝ་ལ་སོགས་པའི་གོང་མ་རྣམས་ཀྱིས་གྲུབ་
48-239