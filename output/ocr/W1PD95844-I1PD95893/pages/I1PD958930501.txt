བསྟན་འགྱུར། རྒྱུད།
لاد
ཐོབ་གསུངས་པས། དངོས་ཀྱིས་བླ་མའི་གདམ་ངག་ཉམས་སུ་བླངས་པས་ཕྱག་རྒྱ་
ཆེན་པོ་ཆོས་ཀྱི་སྐུ་མཆོག་ཐོབ་ནས་མཆི་ཞུས་པས། བླ་མའི་ཞལ་ནས། ངས་ནི་
སྨྲ་བ་གཙོ་བོར་བྱས་ཤིང་སྒྲུབ་པ་གཙོ་བོར་མ་བྱས་པས་དོན་དང་མ་ཕྲད་ན།
ཁྱོད་ཀྱིས་ནི་སྒྲུབ་པ་གཙོ་བོར་བྱས་ཤིང་སྨྲ་བ་གཙོ་བོར་མ་བྱས་ནས་དོན་དང་
འཇལ་ནས་འདུག་པ། ངས་ཁྱོད་ལ་གདམ་ངག་སྦྱིན་པ་ཡང་རྗེད་ནས་འདུག་པ།
ད་གདམ་ངག་ཡང་སྟོན། ཡོན་ཏན་གྱི་ཆོས་ཅི་ཡོད་པ་ཡང་སྟོན་ཅིག་གསུངས་་་་
པས༑ ཏོག་ཙེ་པས་དབེན་པའི་ས་ཕྱོགས་སུ་བླ་མ་ལ་ཆོས་ཀྱི་སྐུའི་ཡོན་ཏན་དུ་མ་
ཡང་བསྟན། སྔར་བླ་མ་རང་གི་གདམ་ངག་ཀྱང་ཕར་ཕུལ་བས། བླ་མས་ཀྱང་
ལོ་བཅུ་གཉིས་སུ་གདམ་ངག་ཉམས་སུ་བླངས་པས། བླ་མ་རཏྣ་ཨཱ་ཀ་ར་ཤཱནྟི་པས་
ཀྱང་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ནས་འགྲོ་བའི་དོན་མཛད་དེ་མཁའ་
སྤྱོད་དུ་གཤེགས་སོ། །གུ་རུ་རཏྣ་ཨཱ་ཀ་ར་ཤཱནྟི་པའི་ལོ་རྒྱུས་རྫོགས་སོ།། ____ །
༄༅། །ཏནྟི་པའི་ལོ་རྒྱུས་བཞུགས་སོ།། ༄༅། །གུ་རུ་ཏནྟི་པའི་ལོ་་་་་
རྒྱུས་ནི། ཡུལ་སོནྡྷོ་ན་ཀ་ར་བྱ་བ་ན། ཐགས་མཁན་གཅིག་ལ་བུ་མང་དུ་ཡོད་
པ་ལས། དེ་རྣམས་ཀྱི་ཕས་ཡུལ་དེར་ཐགས་ཀྱི་ལས་བྱས་པས་དེ་འབྱོར་པ་དཔག་
ཏུ་མེད་པ་དང་ལྡན་པར་གྱུར་ཏོ། །དེར་བུ་རྣམས་ལ་རིགས་དང་མཚམས་•པའི་
མནའ་མ་བསུས་ཏེ་འགྲོགས་པས། ཡུལ་དེར་ཐགས་མཁན་གྱི་རིགས་རྒྱུད་དཔག་
ཏུ་མེད་པ་འཕེལ་བར་གྱུར་ཏོ། །ཐགས་མཁན་དེའི་བྱན་མོ་ནི་ཤི། ཐགས་་་
མཁན་རང་གིས་ལོ་བརྒྱད་ཅུ་རྩ་དགུ་ལོན་པ་ན་རྒས་ཤིང་འཁོགས་པས་ལུས་ཀྱི་སྦྱོར་
མི་བཟོད་པ་དང་། མནའ་མ་ཀུན་གྱི་གམ་དུ་གསོ་རེས་བྱེད་ཅིང་ཡོད་པ་ལས།
དེ་རྒས་པའི་སྤྱོད་ལམ་ལ་ཀུན་གྱིས་འཕྱ་ཞིང་། བཞད་རྒད་དུ་བྱེད་པ་དང་།
48-442