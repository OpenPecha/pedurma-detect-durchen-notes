440
བསྟན་འགྱུར། རྒྱུད། གི ༩༤
ཞབས་བཀྲུས་སྟན་ལྟབ་པ་ལ་སོགས་པ་བྱས་ནས་བཞེས་ཆབ་གྱ་ནོམས་པ་དྲངས་ཏེ།
དེ་ན་རེ། ཉིད་འཕགས་པ་ཟས་བསོད་སྙོམས་དང་དཀའ་ཐུབ་འདི་ལྟར་མཛད་་
པ་ཅིའི་ཆེད་དུ་བྱ་བ་ཅི་ལགས་ཟེར་བས།
དགེ་སློང་གིས་དེ་ལ་བདག་འཁོར་བ་་
ཡང་དེས་
ལ་འཇིགས་ནས་ཐར་པ་ཐོབ་པར་འདོད་པའི་ཕྱིར་ཡིན་གསུངས་པས།
འཕགས་པ་འོ་སྐོལ་གཉིས་ཀྱི་རྟེན་ལ་ཁྱད་པར་ཅི་ཙམ་བདོག་བྱས་པས། དེས་་་་
ཁྱད་ཆེ་སྟེ་ཁྱོད་ཀྱི་རྟེན་ང་རྒྱལ་ལ་ཡོན་ཏན་གྱི་ཆོས་མི་འབྱུང་ལ། བདག་གིས་་་་
དད་པའི་རྟེན་ལ་ཡོན་ཏན་དཔག་ཏུ་མེད་པ་འབྱུང་ངོ་གསུངས་པས། ཡང་དེས་
འཕགས་པ་ཡོན་ཏན་བྱ་བ་ཅི་ལ་ཟེར་ཞུས་པས། དེས་ཚེ་འདིར་ཆོས་བྱེད་པའི་་་
རྟེན་ལ་མི་དང་མི་མ་ཡིན་པའི་བར་ཆད་མི་འབྱུང་ཞིང་། མཐར་ཐུག་སངས་རྒྱས་
ཀྱི་སྐུ་ཐོབ་པ་ལ་སོགས་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་
བཤད་པས། དེ་འདྲ་བ་ཐོབ་པའི་ཐབས་གཅིག་ཞུ་ཟེར་བས། དེས་དེ་ལ་ས་རྐོ་•
བ་དང་འཚོང་བ་ལ་སོགས་པའི་འཇིག་རྟེན་པའི་ལས་ནུས་སམ་གསུངས་པས།
དེ་འདྲ་བ་གང་ཡང་མི་ནུས་ཟེར་བས། འོ་ན་སྟན་ཐོག་གཅིག་ཏུ་བསྡད་ནས་སྒོམ་
ནུས་སམ་གསུངས་པས། ནུས་ཟེར་ནས་དེ་བདེ་མཆོག་ཏུ་དབང་བསྐུར་ནས་
ཚོགས་དྲུག་རང་གསལ་གྱི་གདམས་པ་འདི་གནང་ངོ་། །སྣ་ཚོགས་སྣང་བ་སེམས་
ཀྱི་རང་བཞིན་ལས། །འགའ་ཡང་གུད་ནས་ཡོད་པ་མ་ཡིན་པས། །ཚོགས་དྲུག་
ཡུལ་ལ་རང་སར་བཞག་པར་བྱ། །མ་ཞེན་མི་འགག་དེའི་ངང་ལ་ཞོག །ཅེས་་
གསུངས་པས་དེ་བསྒོམས་པས་ཟླ་བ་དྲུག་ན་གྲུབ་པ་ཐོབ་ནས་བླ་མ་ཨ་ནཾ་གོ་པར་་་་
གྲགས་ཤིང་འགྲོ་དོན་མང་དུ་མཛད་ནས་མཐར་ལུས་དེ་ཉིད་ཀྱིས་མཁའ་སྤྱོད་དུ་་་་
གཤེགས་སོ། །གུ་རུ་ཨ་ན་▪གོའི་ལོ་རྒྱུས་རྫོགས་སོ།། །
48-550