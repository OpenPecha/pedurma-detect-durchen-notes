གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
५१९
གསུངས་ནས། དེས་ཕྱག་ལ་སོགས་པ་བྱས་ནས་ཞུས་པས། དེས་དགྱེས་རྡོར་གྱི་
ལྷ་ཚོགས་སུ་དངོས་སུ་སྤྲུལ་ནས་ཞལ་བསྟན་ཏེ་དབང་བསྐུར་གདམས་པ་གནང་ནས།
འཕགས་པ་དེ་ཉིད་དུ་མི་སྣང་བར་གྱུར་པ་དང་།
དེས་ཀྱང་ཤྲཱི་དྷ་ནར་བྱོན་ནས་་
སྒྲུབ་པ་བྱེད་པའི་ཚེ། རྣལ་འབྱོར་པ་འདྲ་བ་ཞིག་འོངས་ནས། དེ་ལ་ཁྱེད་
འདིར་ཅི་བྱེད་པ་ཡིན་ཟེར་བས། དེས་ཀྱང་དྲང་པོར་གསུངས་པ་དང་། འོ་ན་
ང་ཡིས་བསྙེན་བཀུར་བྱ་ཡིས།ས། གྲུབ་པ་ཐོབ་པའི་དུས་སུ་བདག་ལ་གདམས་པ་
གནང་དགོས་ཟེར་བས་རུང་གསུངས་ནས་ཕུག་པ་སྟོང་པ་ཞིག་ཏུ་བཞུགས་པ་ལ།
མི་དེས་གཡོག་བྱས་ནས་ལོ་བཅུ་གཉིས་བསྒྲུབས་པ་དང་། དེའི་བར་དུ་མུ་གེ་ཆེན་
པོ་བྱུང་ནས་མི་མང་དུ་ཤི་བས། དེས་བླ་མའི་བར་ཆད་དུ་སོང་དོགས་ནས་གསང་
ཀྱིན་བླ་མའི་ཟས་ཀྱི་ལྷག་རོ་ཉུང་ངུན་གྱིས་འཚོ་བ་ན། ཞག་གཅིག་ཟས་བླངས་
པས་མ་ཁུགས་ནས་རྒྱལ་པོ་ཞིག་གི་ཁང་པར་ཕྱིན་པས་འབྲས་ཆན་ལྷུང་བཟེད་གང་
བརྙེད་ནས་དེ་ཁྱེར་སྟེ་འོངས་པ་ན་བཟའ་བ་མ་ཟོས་པས་ཕུག་དེར་འོངས་པས་ས་
ལ་འགྱེལ་སྟེ་འབྲས་ཆན་ཡང་བོ་ནས་འོངས་པས། དེས་ཆང་ཐུངས་སམ་ཅི་
གསུངས་པས་ཆང་གང་ན་འཐུངས། ལྟོགས་ནས་ཤེད་ཆུངས་ཏེ་འགྱེལ་བ་ཡིན་
སྨྲས་པས། ཟས་མ་ཁུགས་པ་ཅི་ཡིན་གསུང་བ་ལ། བདག་གིས་བླ་མ་ལ་བར་
ཆད་དུ་སོང་དོགས་མ་ཞུས་ཏེ། ལོ་བཅུ་གཉིས་སུ་མུ་གེ་ཆེན་བོ་བྱུང་ནས་སྲོག་
ཆགས་མང་པོ་ཡང་ཤི། སེམས་ཅན་རྣམས་སྡུག་བསྔལ་བར་གདའ་ཞུས་པས།
སློབ་དཔོན་མཚོ་སྐྱེས་ཀྱི་གསུང་ནས། དེ་ཙ་ན་ང་ལ་མི་སྨྲ་བར་གསང་བའི་
ལུགས་ཡོད་དམམ། མུ་གེ་མི་ཡོང་བའི་ཐབས་ང་ལ་ཡོད་པ་ལ། ད་འདེང་ཅིག་
གསུངས་ནས། འབྲས་ཆན་བོ་བ་རྣམས་བསྡུས་ཏེ་ཆུ་ཁར་བྱོན་ནས་གཏོར་མ་
བཏང་། ཀླུ་ཆེན་པོ་བརྒྱད་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་གཟིར་
48-539