གྲུབ་ཐོབ་བརྒྱད་ཅུ་རྩ་བཞིའི་རྟོགས་པའི་སྙིང་པོ་དང་དེའི་དོན་འགྲེལ།
७७३
ང་ལས་ལྷག་པ་གང་ན་ཡོད་ཅེས་དྲེགས་པའི་ང་རྒྱལ་གྱི་དུག་གིས་ཟིན་ནས་བདེན་
པར་བཟུང་ཅེས་པའི་དོན་ཏོ།
།གཉིས་པ་མངོན་ཞེན་དུག་དངས་པས་ཆོས་སྐུ་
ངོས་ཟིན་པར་བསྟན་པ་ནི། མངོན་ཞེན་གྱི་དྲེགས་ནས་སངས་པས་འཁོར་བ་
ཉིད་ཆོས་སྐུ་ཅེས་པས་བསྟན་ཏེ། མངོན་ཞེན་ཅེས་པ་ཕྱི་ནང་གི་ཆོས་ལ་ཡང་
མངོན་པར་ཞེན་པ་ཡིན་ཏེ། དེས་ན་འཆིང་བར་བྱེད་པ་ལང་ཏང་གི་དུག་ལྟ་བུ་
ཡིན་ཅེས་པའོ། །དུག་དེ་དངས་པས་ན་ལང་ཏང་གི་དུག་དེ་སངས་ཙམ་ན་རྐྱེན་
གྱི་དབང་པོ་འཁྲུལ་པའི་དུག་ལས་ལོག་སྟེ། རབ་རིབ་ཀྱི་འཁྲུལ་པ་དངས་པ་
བཞིན་དུ་འཁོར་བ་ལ་མངོན་པར་ཞེན་པ་བཟློག་ཙམ་ན་འཁོར་བ་ཉིད་ཀྱང་ཆོས་སྐུ་
ཡིན་་ཏེ། འཁོར་བ་སྤངས་པའི་ཕ་ལོགས་ན། །སངས་རྒྱས་བྱ་བའི་ཡོན་ཏན་་་
མེད༑ །ཅེས་བསྟན་པའི་དོན་ཏོ། །རྣལ་འབྱོར་པ་ཨ་ནཾ་གོའི་རྟོགས་བརྗོད་་་་
དང་འགྲེལ་པ་རྫོགས་སོ།། ༨༡།
༄༅། །མ་ལཀྵི་ཀ་རའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
མ་ལཀྵི་ཀ་རའི་ཞལ་ནས།
དང་པོར་བློ་ལྡན་རྟོགས་པ་བསྐྱེད།
།གཉིས་པར་་་
གནས་ལུགས་མ་ཡེངས་སྒོམ། །དེ་ནས་ཉམས་མྱོང་སྐྱེས་པ་ན།
།སྤྱོད་པ་་་་་་
བགས་ཀྱི་སྤྱད་པར་བྱ། །ཅེས་སོ། །
འདིའི་དོན་ནི། དེ་ལ་དང་པོ་སོ་སོ་སྐྱེ་བོ་ཐ་མལ་པས་ལམ་བསྒྲོད་པར་བྱེད་
པའི་ལམ་ལ། བླ་མས་དབང་རིམ་པར་བསྐུར་བ་ལ་བརྟེན་ནས་ཐོབ་པར་བྱེད་བའི་
འབྲས་བུ་དེ་བརྡའི་སྒོ་ནས་རིག་པ་ཁོང་འཇམས་སུ་ངོ་སྤྲད་ནས། ཆོས་སྐུ་རྟོགས་་་
པར་བྱེད་པ་ལ། །དང་པོ་མི་དམིགས་པའི་ཤེས་རབ་ཀྱིས་རྟོགས་དགོས་པས་ན།
དང་པོར་བློ་ལྡན་རྟོགས་པ་བསྐྱེད། །ཅེས་པའོ། །ད་•ཉམས་མྱོང་དང་མི་འབྲལ་བ་
48-663