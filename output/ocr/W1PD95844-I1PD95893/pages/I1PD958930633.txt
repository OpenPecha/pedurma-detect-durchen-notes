42
བསྟན་འགྱུར། རྒྱུད། ༼གི༽ ༩༤acheg
མ་ནས་རང་ལ་རང་ཆས་སུ་གནས་པས་ལྷན་ཅིག་སྐྱེས་པའོ། །གཞན་ལས་མི་རྙེད་
བླ་མའི་ཞལ་ནས་རྙེད། །ཅེས་པ་ནི། གཞན་ཅེས་པ་ནི་ཚིག་དང་ཡི་གེ་དང་་་་
གཏན་ཚིགས་ལ་སོགས་སྒྲོ་བཏགས་ཀྱི་ཐ་སྙད་ཀྱིས་གཏན་ལ་མི་ཕེབས་པས་མི་རྙེད་
ཅེས་པའི་དོན་ཏོ། །བླ་མ་དམ་པའི་ཞལ་ལས་རྙེད་ཅེས་པས་•ནི། བླ་མ་གསུམ་
ལྡན་གཅིག་ལ་བརྟེན་ནས་བདྷའི་སྒོ་ནས་རིག་པ་ཁོང་འཇམ་དུ་གོ་རུ་བཏུབ་པས།
ཞལ་ལས་རྙེད་ཅེས་པའོ། །བླ་མ་གསུམ་ལྡན་ཅེས་པ་ནི། །བརྒྱུད་པའི་བླ་མས་
བྱིན་གྱིས་བརླབས། །བཀའི་མན་ངག་ཡིད་ཆེས། དངོས་ཀྱི་བླ་མས་སེམས་ངོ་
སྤྲད་ནས་སྒྲོ་འདོགས་ཆོད་པས་དེ་ལ་བླ་མ་གསུམ་ལྡན་ཅེས་བྱའོ། །ཡང་ན་བླ་མ་
གསུམ་ནི་དབང་བྱིན་རླབས་དང་བཅས་པ་བསྐུར་བ་དང་༌།
རྒྱུད་གོ་རྟོགས་དང་
བཅས་པ་འཆད་པ་དང་། གདམ་ངག་ངེས་ཤེས་དང་བཅས་པ་འདེབས་པ་གསུམ་
མོ༑ །བཀའ་ནི་ཡིད་ཆེས་བསྐྱེད་པར་བྱེད་པས་ཁྱད་པར་ཅན་ནོ།
།དངོས་ཀྱི་
བླ་མས་ནི་སྒྲོ་འདོགས་གཅོད་པར་བྱེད་པ་རང་གི་སེམས་ཉིད་རྗེན་པར་སྟོན་པའོ། །
དེ་གསུམ་ལ་བརྟེན་ནས་ངོ་བོ་ལྷན་ཅིག་སྐྱེས་པ་རྟོགས་པའི་བླ་མ་དམ་པའི་ཞབས་་
ལས་རྙེད་ཅེས་པའི་དོན་ཏོ། །དོན་དམ་ནི་ངོ་བོ་ལྷན་ཅིག་སྐྱེས་པ་ཏེ་ཕྱིན་ཅི་མ་་
ལོག་པ་དེའོ། །ཞལ་གྱི་ཅེས་པ་བརྒྱུད་པའི་བླ་མའི་ཞལ་ནས་གསུངས་པའི་ལུང་།
ངོ་བོ་ཉིད་ཅེས་པ་ནི་སྐྱེ་མེད་ཀྱི་དོན་རྟོགས་ནས་ཡིད་ལ་འཆི་བ་མེད་ཅེས་པའོ། །
རྣམ་རྟོག་ཉོན་མོངས་ཀྱི་ཡིད་དེ་སྐྱེ་མེད་ཀྱི་དོན་རྒྱུན་མི་འཆད་པའི་རྟེན་དུ་འགྱུར་་
བས་འཆི་བ་མེད། ཅེས་པའོ། ལུས་ལ་རྒས་པ་མེད་ཅེས་པ་རྣམ་རྟོག་གི་བག་ཆགས་
ཀྱིས་ལུས་ཇི་ལྟར་འདོད་པར་ལེན་བྱེད་ཀྱང་། ཡེ་ཤེས་ཀྱི་ལུས་ལ་རྒས་པ་མེད་ཅེས་
པའོ།༑ །སློབ་དཔོན་ས་ར་ཧའི་རྟོགས་པའི་འགྲེལ་པ་རྫོགས་སོ།། ༦ །།
48-574