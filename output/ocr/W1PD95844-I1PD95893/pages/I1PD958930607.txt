५०
བསྟན་འགྱུར། རྒྱུད། ༽ ༩༤
མཛད་ནས་འཁོར་བརྒྱད་བརྒྱ་དང་བཅས་པ་མཁའ་སྤྱོད་དུ་གཤེགས་སོ། །གུ་རུ་
པ་ན་ཧའི་ལོ་རྒྱུས་རྫོགས་སོ།། {་པོ།
༄༅། །ཀོ་ཀ་ལི་པའི་ལོ་རྒྱུས་བཞུགས་སོ།། ༄༅༅། །གུ་རུ་ཀོ་ཀ་ལི་པའི་
ལོ་རྒྱུས་ནི། གྲོང་ཁྱེར་ཙམ་པཎ་ན་རྒྱལ་པོ་གཅིག་ཡོད་པ་ན་སོས་ཀའི་དུས་རྒྱལ་
སར་ཚད་པས་མ་ཟུག་ནས། ཤིང་ཨ་མྲའི་●སྐྱེད་མོས་ཚལ་གྱི་གྲིབ་མ་དང་ཆུ་
དྲང་མོ་དང་། མེ་ཏོག་དང༌། ཤིང་ཐོག་སྣ་ཚོགས་དང་དྲི་ཞིམ་པ་ཁ་དོག་
ལེགས་པ་ལ་སོགས་པས་དགྱེས་ནས་ཨ་མྲའི་སྐྱེད་མོས་ཚལ་དུ་དར་ཟབ་ལ་སོགས་
པའི་སྟན་དང་སྔས་ལ་ནི་འདུག
།རྒྱལ་བུ་ལ་སོགས་པའི་•བསྙེན་བཀུར་བ་
དང་། བུ་མོ་གཞོན་ནུ་མང་པོ་ལ་མས་དྲིལ་ཕྱིས་བྱེད། ལ་ལས་རླུང་གཡབ་
གཡོབ༑ ལ་ལས་གླུ་དང་ལ་ལས་གར་བྱེད། ལ་ལས་མེ་ཏོག་འཐོར་ཅིང་རྒྱལ་
སྲིད་ཀྱི་འདོད་ཡོན་ལ་ཆགས་པས་མི་ལུས་ཆུད་ཟོས་པའི་ཚེ། ཡང་དག་པའི་དགེ་
སློང་ཞིག་དེར་བྱོན་པས་སྒོ་བ་སུམ་བརྒྱ་ཙམ་ཡོད་པ་དེས་ནང་དུ་མ་བཏང་བ་ན།
རྒྱལ་པོས་ཐོས་ཏེ་ནང་དུ་ཐོང་ཅིག་གསུངས་ནས་ནང་དུ་བྱོན་པས། དེས་བཟའ་
བ་ལ་སོགས་པ་དྲངས་ནས་ཁྱེད་ཀྱི་ཆོས་དང་ངའི་ཆོས་གང་དགའ་བྱས་པས།
དགེ་སློང་གིས་སྨྲས་པ། ས་པས་བལྟས་ན་ཁྱེད་ཀྱི་བཟང་། །མཁས་པས་
བལྟས་ན་དུག་དང་བཅས། །གསུངས་པས། རྒྱལ་པོས་དུག་ཅེས་བྱ་བ་ཅི་ལ་
ཟེར་བ་ལགས་བྱས་པས། དེས་དུག་གསུམ་རྒྱས་པར་གསུངས་པས།
དུག་དེ་
དང་རྒྱལ་སྲིད་སྲེས་ན་ཐ་མ་ངན་སོང་དུ་འགྲོ་ཞིང་སྡུག་བསྔལ་ཏེ། དཔེར་ན།
དུག་དང་འདྲེས་པའི་བཟའ་བཏུང་བཟང་པོ་ཟོས་པ་དང་འདྲའོ་བྱས་པས། རྒྱལ་
པོ་རིགས་སད་ཀྱི་གང་ཟག་ཡིན་པས་དེ་བླ་མར་གཟུང་ནས་གདམ་ངག་ཞུས་པས།
48-548