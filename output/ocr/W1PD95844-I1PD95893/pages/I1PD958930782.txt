དཔལ་ཤ་བ་རའི་བསྟོད་པ་རིན་པོ་ཆེ་ཞེས་བྱ་བ།
༧༢༣
གིས་ནི་བསྟོད་པར་ནུས། །འོན་ཀྱང་བདག་ནི་བླ་མ་ཁྱོད་ལ་དད་དབང་གིས། །
བསྟོད་པར་འདོད་པ་དེ་སླད་བསྟོད་པར་བགྱི་བ་ལགས། །འགྲོ་བར་གཏོགས་པ་
རྣམས་ཀྱི་ཐོག་མ་མེད་དུས་ནས། །ཉེ་བར་བསགས་པའི་སྡིག་རྣམས་ཡོངས་སུ་་་་
སྦྱང་བའི་ཕྱིར། །རབ་ཏུ་སྲ་ཞིང་མི་ཕྱེད་ཐབས་ཀྱི་རྒྱུད་དང་བཅས། །ཤེས་་་་་
རབ་གཞུ་ནི་མངོན་སུམ་དག་ཏུ་ལེགས་བསྣམས་ཤིང་༌། །ལྷན་ཅིག་སྐྱེས་པ་བདག་
མེད་མངོན་སུམ་རང་ཉིད་ཀྱི། །ཉམས་སུ་མྱོང་བའི་མདའ་ནི་རྣ་བའི་བར་བཀང་
ནས༑ །ཉོན་མོངས་ཤེས་བྱའི་སྒྲིབ་སོགས་འབེན་ལ་བསྣུན་པ་ན། །ཕུགས་པ་
ལགས་ཏེ་ཀྱཻ་•བརྟན་པོ་ཁྱོད་ནི་ཨ་ལ་ལའོ། །བདག་མེད་ཉིད་ཀྱི་རྡོ་རྗེ་ཅན་ཏེ་་་་
ཡང་དག་མཐའི། །འཁོར་ལོའི་ཁྱོད་ཀྱི་དཔྲལ་བའི་མཐར་ནི་མཛེས་བྱས་ཤིང་། །
ཨེ་མའོ་གཞན་དོན་བདུད་རྩི་དག་ལ་ཆེར་སྲེད་པ། །ཁྱོད་ནི་དགྲ་མེད་དཔའ་བོའི་
དབང་ཕྱུག་མ་ལགས་སམ། །འདོད་ཆགས་དང་ནི་གཞན་པ་སྡང་བྱེད་གཏི་མུག་
སྟེ།༑ །གསུམ་པོ་འདི་དག་འཇིག་རྟེན་དུག་ཏུ་རབ་ཏུ་གྲགས། །དེ་དག་མ་ལུས་
ཀུན་ནས་བསལ་བར་གྱུར་པ་ལས། །དགྲ་བོ་དྲུངས་ཕྱུང་དཔའ་བོའི་དར་་་་་་
དཔྱངས་བཅིངས་སམ་སྙམ། །གང་ཞིག་འདོད་ལ་ཆགས་བྲལ་གཏམ་གྱིས་དམན་
གྱུར་ཅིང་། །སྲ་བའི་དྲེགས་•པས་ཆེར་མཐོ་ཚིག་ལས་རྣམ་གྲོལ་བ།
།གསུང་གི་
རྡོ་རྗེ་རྣམ་དག་རྣ་བའི་རྒྱན་གྱི་མཆོག །སྙན་ཟུང་ལ་ནི་འཆང་བ་དེ་ལ་ཕྱག་བགྱིའོ། །
ནམ་མཁའི་རང་བཞིན་རྡོ་རྗེ་མི་རུས་ཕྲེང་བ་དང་༌། །འགྲོ་བ་རྒྱས་བྱེད་རིན་ཆེན་
མཆོག་གི་མགུལ་རྒྱན་དག །ཐུགས་རྗེའི་བདག་ཉིད་གང་གི་མགུལ་པའི་རྒྱན་ཉིད་
དེ༑ །རྣལ་འབྱོར་དབང་ཕྱུག་བླ་མ་དེ་ལ་ཕྱག་བགྱིའོ། །སྲོག་གཅོད་པ་དང་་་
བྲལ་བས་ཁྱོད་ཀྱི་ཕྱག་དག་ལ། །དཔལ་ལྡན་དེ་བཞིན་གཤེགས་པའི་གདུ་བུ་ངེས་
བཅིངས་ཤིང་། །སྦྱིན་པ་ལ་སོགས་ཕ་རོལ་ཕྱིན་དྲུག་རྣམ་དག་པས། །མ་རུའི་
48-723