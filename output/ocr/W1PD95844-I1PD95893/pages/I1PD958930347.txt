20
བསྟན་འགྱུར། རྒྱུད།། ཁ༽ ༩༣
པ་ལ་སོགས་པར་མར་ནག་བླུགས་ལ། རང་ཉིད་གན་རྐྱལ་དུ་ཉལ་ནས་སྣ་བུག་
གཉིས་སུ་མར་ནག་གྲེ་བར་མ་སོང་ཙམ་དུ་བརྔུབ་པར་བྱའོ། །བཞི་པ་བྱིན་་་་་
བརླབས་ནི་གོང་དང་མཐུན་ནོ། །
འཇུག་པ་སྣ་ཚོགས་ལ་བདག་ཏུ་འཛིན་པའི་སྐྱོན་ནོ། །བདེ་སྡུག་འཕྱོ་བ་
ལ་སོགས་པ་རྟོགས་ན་སྣ་ཚོགས་སུ་འཕྲོ་བའོ།
།སྐྱོན་སེལ་བའི་ཐབས་ནི་བཞི་་
ལས་དང་པོ་ལུས་གནད་ནི། ཞབས་པད་མའི་སྐྱིལ་ཀྲུང་བཅས་ལ་སྒལ་ཚིགས་
བསྲང་ལ་མགྲིན་པ་དགུག་པ་དང་། ལག་པ་གཉིས་ཁུ་ཚུར་བཅངས་ལ་རི་རབ་
འཕུལ་བའི་སྦྱོར་བའོ། །གཉིས་པ་དམིགས་པ་ནི་རྟོག་པ་བདེ་སྡུག་དང་ཡུལ་སྣ་
ཚོགས་གང་དང་གང་ལ་འཕྲོས་པའི་སྣང་བ་ཐམས་ཅད་དཔའ་བོ་དང་དཔའ་མོའི་
རང་བཞིན་དུ་བསྒོམ་པའོ། _ །གསུམ་པ་རྫས་ནི་སྤྱི་བོ་དང་སྒལ་ཚིགས་རྣམས་ལ་
ཚིལ་ཆེན་གྱིས་བྱུག་པ་བྱའོ། །བཞི་པ་བྱིན་བརླབས་ནི་བླ་མ་ལ་ཡིད་ཆེས་ཅིང་
རང་ཉིད་ཏིང་ངེ་འཛིན་གྱི་སྟོབས་བསྐྱེད་པའོ། །སློབ་དཔོན་ཆེན་པོ་འབིར་ཝ་
པས་མཛད་པའི་འཆི་མེད་གྲུབ་པའི་དབེན་པ་བརྒྱད་ལས་ལུས་དབེན་པའི་སྐྱོན་་་་་
བཅོས་ཐབས་རྫོགས་སོ།།
བོད་ཡུལ་དུ་རྣལ་འབྱོར་གྱི་དབང་ཕྱུག་ཨ་མོ་ཀ་བཛྲས་ཡི་གེར་མཛད་ཅིང་་་
གསུངས་པའོ།། །།gpngatArmépmp 8་ཌ
༄ །དཔལ་རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། །རྩ་དབེན་པའི་
སྐྱོན་ངོས་གཟུང་བ་ལ། རྩ་ཞར་བའི་རྒྱུ། གཉིད། བུད་མེད། ཆང་ངོ་། །
དེའི་རྟགས་ལུས་རིད་པ་དང་། གཡལ་བ་དང་། དང་ཁ་འགག་པའོ། །སྐྱོན་
སེལ་བའི་ཐབས་བཞི་ལས། དང་པོ་ལུས་གནད་ནི། རིན་ཆེན་ཚིགས་དང་ལྟོ་
48-290