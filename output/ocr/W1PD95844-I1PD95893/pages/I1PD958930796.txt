འཇིག་རྟེན་མགོན་པོ་ཞལ་བཅུ་གཅིག་པའི་སྒྲུབ་ཐབས་བཞུགས།
미국민
ཅེས་བཟླས་པས་མཆོད་ཡོན་དང་ན་བཟའ་དབུལ་བ་"བྱའོ། །ཏདྱ་ཐཱ། དྷུ་རུ་
དྷུ་རུ་ཧ་ཧ་ཧ་ཧ་སྭཱ་ཧཱ། བདུག་སྤོས་དང་མར་མེ་ལ་བཏབ་སྟེ་དབུལ་བར་བྱའོ། །
ཏདྱ་ཐཱ། སི་ལི་སི་ལི་དྷི་ལི་དྷི་ལི་སི་ལི་དྷི་ལི་སྭཱ་ཧཱ། མེ་ཏོག་དང་དྲིའི་བྱུག་པ་
དང་ཕྲེང་བ་ལ་བཟླས་ཏེ་དབུལ་བར་བྱའོ།
།སྔགས་དེ་དག་ཀྱང་ལན་བདུན་
བདུན་ཡོངས་སུ་བཟླས་པར་བྱའོ། །དེ་ནས་དེ་བཞིན་གཤེགས་པ་དང་།
འཕགས་པ་སྤྱན་རས་གཟིགས་དབང་ཕྱུག་གི་བསྟོད་པ་ལན་གསུམ་དུ་བསྔགས་ནས།
བླ་ན་མེད་པའི་མཆོད་པ་རྣམ་པ་བདུན་གྱིས་མཆོད་པར་བྱའོ། །ཏདྱ་ཐཱ། བི་
ཊེ་བི་ཊེ། ཏི་ཊེ་ཏི་ཊེ། ཙི་ཊེ་ཙི་ཊེ། བིད་ཏེ་བིད་ཏེ། ཀ་ཙ་ཀ་ཙ། བྷ་ག་
བཱན༑
ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། སརྦ་སྭ་སྠཱ་ནཾ་སྭཱ་ཧཱ། ཅེས་པ་འདིས་
རང་གི་གནས་སུ་སླར་ཡང་གཤེགས་པར་བྱའོ། །ཆུ་ལ་ཡོངས་སུ་བཟླས་ནས་
ཕྱོགས་ཀུན་ཏུ་གཏོར་བར་བྱའོ། །དེའི་འོག་ཏུ་ཚངས་པའི་གནས་པ་བཞི་བསྒོམ་
པར་བྱ་ཞིང་། ཆོ་ག་བཞིན་དུ་སྟོང་པ་ཉིད་དང་། མཚན་མ་མེད་པ་དང་།
སྨོན་པ་མེད་པ་ལ་སེམས་གནས་པར་བྱའོ། །པདྨ་དཀར་པོ་དང་ཟླ་བ་ལ་གནས་
པའི་ཡི་གེ་ཧྲཱིཿའི་གཟུགས་ཡོངས་སུ་གྱུར་པ་ལས། འཇིག་རྟེན་མགོན་པོའི་
གཟུགས་སུ་བདག་ཉིད་བསམ་པར་བྱ་སྟེ། ཕྱག་གཡོན་ན་ནི་པདྨ་དམར་པོ་དང་།
རིལ་བ་སྤྱི་བླུགས་དང་པོ་ཏིའོ། །གཡས་ན་ནི་བགྲང་འཕྲེང་དང་། མི་འཇིགས་
པ་དང་། དབྱུ་གུ་རྩེ་གསུམ་པའོ། །ཡང་ན་ནི་ཐལ་མོ་སྦྱར་བ་དང་། ལྕགས་
ཀྱུ་དང༌་། རྔ་ཡབ་འཛིན་པའི་ཕྱག་སྟེ། ཕྱག་བཅུ་པར་བྱའོ། །ཡང་ན་ནི་་་་་
ཕྱག་གཉིས་པ། ཡང་ན་ནི་ཕྱག་བཞི་པ། ཡང་ན་ནི་ཕྱག་བརྒྱད་པ། ཡང་ན་
ནི་ཕྱག་སྟོང་གི་བར་དུ་སྦྱར་བར་བྱའོ། །ཡང་ན་ནི་ཕྱག་གི་མཐིལ་ན་པདྨ་ལྟ་བུའི་
སྤྱན་རྣམས་སོ། །སྐུ་མདོག་དཀར་བ། འོག་གི་ཞལ་བཞི་ནི་དཀར་བའོ། །
48-737