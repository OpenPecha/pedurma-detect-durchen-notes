གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
༄༅། །དྷ་མ་པའི་ལོ་རྒྱུས་བཞུགས་སོ།། ༄༅༅། །གུ་རུ་དྷ་མ་པའི་ལོ་་་
རྒྱུས་ནི། དྷརྨ་མ་པ་སྟེ་ཐོས་པའི་ཤེས་རབ་བྱ་བ་ཡིན་ལ།
ཡུལ་བི་ཀྲ་མ་སུ་ར་ན།
བྲམ་ཟེ་ཞིག་དུས་རྟག་ཏུ་ཐོས་པ་ལ་བརྩོན་པར་གནས་ཀྱང་། བསམ་པ་དང་་་་་
བསྒོམས་པའི་ཤེས་རབ་མེད་པ་ལ། དུས་ཅིག་གི་ཚེ་རྣལ་འབྱོར་པ་ཅིག་བྱོན་ནས།
ཐོས་པ་མང་དུ་བྱས་པས་བློ་ལ་ཆོས་མང་དུ་ཡོད་དམ་གསུངས་པས། དེ་ན་རེ་
རྣལ་འབྱོར་པ་བདག་གིས་ཆོས་མང་དུ་ཐོས་ཀྱང་ཐོས་མ་ཐག་ཏུ་བརྗེད་པ་དང་།
མི་རྗེད་པའི་གདམས་པ་ཅིག་ཞུ་འཚལ་ཟེར་བ་ལ། རུང་གསུང་ནས་བྱིན་རླབས་
འཕོ་བའི་དབང་བསྐུར་ནས། དུ་མ་རོ་གཅིག་གི་གདམས་པ་འདི་གནང་ངོ་། །
རིན་ཆེན་ཕྱེ་མ་དུ་མ་རྣམས། །མགར་གྱིས་ལེགས་པར་ཅིག་ཏུ་འགྱུར། །དེ་་་་་
བཞིན་ཐོས་པ་སྣ་ཚོགས་ཀྱང་། །སེམས་ཉིད་དབྱིངས་སུ་གཞུ་བར་བགྱི། །ཞེས་
གསུངས་པའི་དོན་གོ་ནས། ཐོས་པའི་ཆོས་རྣམས་སེམས་ཉིད་དུ་མ་རོ་ཅིག་ཏུ་
རྟོགས་ཏེ་ཕྱག་རྒྱ་ཆེན་པོའི་དངོས་གྲུབ་ཐོབ་ནས། དྷ་མ་པ་ཞེས་གྲགས་ལ།
གདུལ་བྱ་མང་པོ་ཐར་ལམ་ལ་བཀོད་ནས། ལུས་དེ་ཉིད་ཀྱིས་མཁའ་སྤྱོད་དུ་
གཤེགས་སོ། །གུ་རུ་དྷ་མ་པའི་ལོ་རྒྱུས་རྫོགས་སོ།།
༄༅། །གུ་རུ་མ་ཧི་པའི་ལོ་རྒྱུས། ༄༅༅། །གུ་རུ་མ་ཧི་པའི་ལོ་རྒྱུས་ནི།
མ་ཧི་པ་སྟེ་ང་རྒྱལ་ཅན་ནོ། །དེ་ཡང་ཡུལ་མ་གྷ་དྷ་ན། དམང་རིགས་ཀྱི་གང་་
ཟག་ལུས་སྟོབས་ཤེད་ཆེ་བ་ཞིག་གནས་པ་དེ་ངས་མི་ཐུབ་པའི་མིའམ། སྲོག་
ཆགས་གང་ཡང་མེད་སྙམ་དུ་ང་རྒྱལ་གྱིས་དུས་རྟག་ཏུ་ནོན་ནས་འདུག་པའི་གམ་དུ་
རྣལ་འབྱོར་པ་ཅིག་བྱོན་ནས་དེ་ལ་ལྟ་སྟེ། ཁྱོད་ཅི་སེམས་ཞིང་འདུག་གསུངས་
48-487