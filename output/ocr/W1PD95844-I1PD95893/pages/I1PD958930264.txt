འཆི་མེད་གྲུབ་པའི་འགྲེལ་པ་ཞེས་བྱ་བ།
20
དེ་ཉིད་གནས་པ་ལ་གུས་པ་དང་ལྡན་པར་བྱའོ། །ཡེ་ཤེས་གཟུགས་ལ་ཕྱག་འཚལ་ལོ། །
ཞེས་བྱ་བ་ནི། ཐོག་མ་དང་ཐ་མ་མེད་པའི་ངོ་བོ་ཉིད་དུ་གནས་པའི་དོན་ལ་མ་་
ཡེངས་པའོ།
།འཆི་བའི་འཇིགས་པ་འཇོམས་མཛད་པ། །ཞེས་བྱ་བ་ནི། དེ་
ཁོ་ན་ཉིད་ཀྱི་དོན་མངོན་དུ་གྱུར་པའོ། །རྣལ་འབྱོར་རྣལ་འབྱོར་མའི་ཕྱག་རྒྱ་ཡིན། །
ཞེས་བྱ་བ་ནི། ཐབས་ཤེས་རབ་ཀྱི་ཟུང་འཇུག་དོན་དང་ལྡན་པར་བྱའོ། །རྣམས་ཀྱིས་
འཇུག་པར་བྱ་བའི་ཡུལ་ཁྱད་པར་ཅན་ནོ་འཆི་མེད་ཀྱི་དོན།།
ཕྱག་འཚལ་དཔལ་ལྡན་བིར་བ་ལ། །ཞེས་པ་ནི་ཕྱི་དང་ནང་ངོ་། །ཕྱི་་
ལྟར་ན་རྣལ་འབྱོར་གྱི་དབང་ཕྱུག་བིར་བ་པ་ལ།
ལུས་ངག་ཡིད་གསུམ་གྱི་སྒོ་ནས་
གུས་པ་དང་ལྡན་པའོ། །ནང་ལྟར་ན་དཔལ་ཞེས་བྱ་བ་ནི། གཉིས་སུ་མེད་་
པའི་ཡེ་ཤེས་སོ། །ལྡན་ཞེས་བྱ་བ་ནི། ཡེ་ཤེས་ཀྱི་དོན་མངོན་དུ་གྱུར་པའོ། །
བིར་བ་ཞེས་བྱ་བ་ནི། གཟུང་འཛིན་གྱི་ཞེན་པ་དང་བྲལ་བའོ། །ཕྱག་ཅེས་བྱ་
བ་ནི། སྐུ་གསུང་ཐུགས་ཀྱི་དོན་ལ་མ་ཡེངས་པའོ། །ཕྱག་འཚལ་བླ་མའི་རྒྱུད་་
འཛིན་པས། །ཞེས་བྱ་བ་ནི། ཕྱི་བླ་མའི་བརྒྱུད་པ་ཁྱད་པར་ཅན་ལ་ངེས་ཤེས་སྐྱེད་པ་དང་སྐུ་གསུང་་་་
ཐུགས་ལ་སྐུ་གསུམ་གྱི་ངེས་ཤེས་དང་ལྡན་པར་བྱའོ། །ནང་སེམས་སེམས་འབྱུང་སེམས་ཉིད་འཛིན་པ་མི་མངའ་བ་་་
གསང་སྒྱུ་མ་ལྟ་བུའི་ཡེ་ཤེས་བཞི་ལ་ཡེ་ཤེས་དང་ལྡན་པར་བྱའོ།།གསུམ་གྱི་བླ་མ་ལ་འཇུག་པ་བཞིའི་ངོས་
ནས་ངེས་ཤེས་ཁྱད་པར་ཅན་དང་མི་འབྲལ་བར་བྱའོ། །འགལ་རྐྱེན་ཐམས་ཅད་
ཞི་འགྱུར་ཞིང་། །ཞེས་བྱ་བ་ནི། ཕྱིའི་འགལ་རྐྱེན་མི་དང་མི་མ་ཡིན་རླུང་མཁྲིས་བད་ཀན་ནོ། །
ནང་གི་དུག་གསུམ་གསང་གསང་བའི་འཆི་མེད་ཀྱི་དོན་ལ་ཞེན་པའོ། །གསུམ་གྱི་རྐྱེན་ཐམས་ཅད་་་་
རང་བཞིན་རྟོགས་པས་དང༌་། སྐུ་གསུང་ཐུགས་ཀྱི་བྱིན་རླབས་དང་། ཁམས་བཞི་ཁ་སྙོམས་པའི་་
མན་ངག་གིས་ཞི་བའོ། །ངེས་པར་ཆོས་འདིས་དངོས་གྲུབ་ཐོབ། །ཅེས་བྱ་བ་ནི།
སྤྱིར་ཕྱི་ནང་གི་ཆོས་ཐམས་ཅད་ཐབས་སུ་གསུངས་པ་ལ། དེའི་ནང་ནས་མཆོག་ཏུ་
48-207