१०२०
བསྟན་འགྱུར། . རྒྱུད། ༩༤
འདི་ཡིན་ཏེ། ཐམས་ཅད་དུ་དཔལ་རྡོ་རྗེ་སེམས་དཔའ་རང་སྣང་གི་རིག་པར་
བཅས་པ་དེ་ནི་ཟླ་བ་དང་རྡོ་རྗེ་འོད་ཟེར་འཕྲོ་བ། སྤྲོ་བ་དང་བསྡུ་བས་མངལ་དུ་
འཇུག་པའི་བྱ་བ་ཅན་དེ་ནི་ཕྱི་ནས་ལྷག་པར་བརྟས་པས་སྤྲུལ་པའི་སྐུར་བསྒྱུར་ཏེ།
ཁ་དོག་གསེར་བཙོ་མ་ལྟར་འབར་བ་སེར་པོ་དང་དཀར་པོ་དང་དམར་པོའི་ཞལ་
འདོད་ཆགས་དང་། ཁྲོ་བ་འདྲེས་པ་མདའ་དང་རྡོ་རྗེ་དང་། ནུ་མ་དང་།
གཞུ་དང་། མིའི་ཐོད་པ་དང་། རྡོ་རྗེ་དྲིལ་བུ་བསྣམས་པ། 【སྐྱིལ་ཀྲུངས་•
རོལ་པས་སེངྒེའི་ཁྲི་ལ་བཞུགས་པ། ཡེ་ཤེས་དབང་ཕྱུག་མ་ཞལ་གཅིག་དང་ཕྱག་
གཉིས་མ། ཁ་ཊཱཾ་ག་དང་། བདུད་རྩིས་གང་བའི་མགོ་ཐོད་ཅན། དར་གྱི་སྨད་
གཡོགས་གྲོལ་བ་རུས་པའི་རྒྱན་དང་ལྡན་པ། འདོད་ཆགས་ཆེན་པོའི་རང་བཞིན་
སྙོམས་པར་འཇུག་པའོ། །ཡང་ན་སྤྲུལ་པའི་སྐུ་ནི་རྣམ་པར་སྣང་མཛད།
དམན་པའི་རིམ་པ་ལས་བྱུང་བའི་དྲག་པོ་ཨིནྡྲ་ནཱི་ལ་ལྟ་བུ་བཤད་མ་ཐག་པའི་
མཚན་ཉིད་དུ་ཤེས་པར་བྱ་སྟེ། དེ་ཡིས་སྐད་ཅིག་གིས་འཁོར་གྱི་དཀྱིལ་འཁོར་
སྤྲོའོ།༑ །དེའི་དུས་ན་རྡོ་རྗེ་སེམས་དཔའ་ནི་ཡེ་ཤེས་སེམས་པར་འཇུག་གོ། །ཨོཾ་
ཧཱུྃ་ཧ་སྭཱ་ཧཱ། ཞེས་བཟླས་པར་བྱའོ། །རྡོ་རྗེ་སེམས་དཔའ་སྒྲུབས་པའི་ཐབས་
གཞུང་འདི་ཡིན་ཏེ། མངོན་པར་བྱང་ཆུབ་ནི་རང་བཞིན་ཡིན་ལ། རྣམ་པར་
ཤེས་པ་རླུང་དང་བཅས་པ་ནི་རྡོ་རྗེ་ཡིན་ནོ། །ནག་པོའི་ཞལ་མངའ་ནས་ཀྱི་
གསུང་། ཨོཾ་སྭ་བྷཱ་བ་ཤུདྷ་སརྦ་དྷརྨ་སྭ་བྷཱ་བཿཤུདྷོ྅ཧཾ། ཨོཾ་བཛྲ་ཤུདྡྷ་སརྦ་དྷརྨ་
བཛྲ་ཤུརྙོ྅ཧཾ། དེའི་ངང་ལས་སྐད་ཅིག་གིས་དབྱར་གྱི་ནམ་མཁའ་ལ་དབང་པོའི་
གཞུ་ལྟར། རྡོ་རྗེ་སེམས་དཔའ་གསེར་ལྟར་དཀར་ལ་འབར་བ་འདོད་ཆགས་ཆེན་
པོའི་དམར་བ་དང་ཅུང་ཟད་འདྲེས་པ། ཡིད་ཙམ་རྩིགས་པའི་ཞལ་མ་མཆུའི་་་་་
སྒྲོས་གནོན་ཅིང་འཇིབ་པ། ཕྱག་གཉིས་ཀྱི་དང་པོའི་རྡོ་རྗེ་ཐུགས་ཀར་གཏོད་་་་་
48-1020