७०७
བསྟན་འགྱུར། རྒྱུད། ༩༤༎
མཚན་མ་འམ། རྟེན་དང་བརྟེན་པ་ཅན་གྱི་འབྲེལ་པ་གང་ཡང་མ་གྲུབ་པ་གཅིག་
ཡིན་ལ། དེ་ལྟར་དུ་མ་གྲུབ་པས་ན་བསྐྱེད་བྱ་སྐྱེད་བྱེད་དེས་བསྐྱེད་པའི་སེམས་དང་
སེམས་ལས་བྱུང་བའི་རྣམ་པར་རྟོག་པ་ཐམས་ཅད་དང་བྲལ་བ་ཡིན་ཏེ། དེ་ཁོ་
ནའི་ངོ་བོ་དེ་ལ་ཆོས་སྐུ་ཟེར་བ་ཡིན་ཏེ། དེ་ཡང་བླ་དགས་ཙམ་དུ་ཟད་ཀྱི།
དོན་དམ་ལ་ཆོས་སྐུ་རང་ཡང་ཡོད་པ་མ་ཡིན་ཅེས་པའི་དོན་ཏེ། དེ་ལྟ་བུ་ཡེ་ནས་
ཆོས་སྐུ་ཡིན་ཞེས་བྱའོ། །དེའི་དཔེ་རྒྱ་མཚོ་དང་འདྲ་སྟེ། མཚན་ཉིད་རྣམ་པ་བཞི་
དང་ཡང་ལྡན་པ་ཡིན་ཏེ། ཆུ་རླབས་སྣ་ཚོགས་སུ་གཡོས་ཀྱང་འདོམ་བདུན་མན་
ཆད་དུ་གཡོ་བ་མེད་པ་ཡིན་པ་དང་། ནོར་བུ་རིན་པོ་ཆེ་ཐམས་ཅད་འབྱུང་བའི་
གཞི་ཡིན་ཞིང་། ལྗལྡན་ལྗིན་ཐམས་ཅད་མཐར་འབྱིན་པར་བྱེད་པ་ཐམས་ཅད་་་་་
ཆུར་རོ་མཉམ་པ་དེ་བཞིན་དུ་ཆོས་སྐུ་དེ་ཡང་། གནས་ལུགས་རྟོགས་པ་སྙིང་རྗེ་་
ཡིན་ཅེས་པ་དེ་ཡང་ལྟ་བའི་དབང་དུ་བྱས་པ་ཡིན་ཏེ། གནས་ལུགས་དེ་ལྟ་བུའི་་
དོན་མ་རྟོག་པ་དེ་སྙིང་རྗེ་ཞེས་པའི་དོན་ཏོ། །དེའི་དོན་ནི་ལྟ་བ་རྟོགས་ན་སྙིང་རྗེ་
ཚད་མེད་པ་སྐྱེ་ཞེས་བྱ་བ་ནི་སྒོམ་པའི་ཡུལ་མེད་དེ། འགག་པ་མེད་ཅེས་བྱ་བའི་
དོན་ཏོ། །དེ་ཅི་ཡིས་བྱས་པ་ལ། ཟག་པ་མེད་པའི་ཡེ་ཤེས་དེ་ཀ་ལ་རྒྱུན་མི་་་་་
འཆད་པ་ཅེས་བྱ་བའི་དོན་ཏེ། ཟག་མེད་བདེ་བ་དགའ་བ་སྟེ། །ཅེས་པ་ནི།
ལྟ་བ་ཟག་པ་མེད་པའི་ཡེ་ཤེས་དེ་ཁོ་ན་ལ་མ་ཡེངས་པ་དེ་རྒྱུན་མི་འཆད་པའི་སྒོམ་་
པ་ཡིན་་སྟེ། དེ་ཁོ་ན་ལ་དགའ་བ་ཚད་མེད་ཅེས་པའི་དོན་ཏོ། །ལྟ་བ་ཟག་པ་་
མེད་པའི་ཡེ་ཤེས་དེ་མངོན་ཞེན་གྱི་མཐའ་ཐམས་ཅད་དང་བྲལ་བ་དེ་ཁོ་ན་ལ་སྤྱོད་
པ་ཞེས་ཟེར་ཏེ། བྱམས་པ་ཚད་མེད་པ་ཞེས་པའི་དོན་ཏོ། །གཞི་མཐུན་རོ་་་་་
གཅིག་བཏང་སྙོམས་རྫོགས། །ཞེས་བྱ་བ་ནི་འབྲས་བུའི་དོན་ཡིན་ཏེ། གཞི་ནི་་་
ཁམས་གསུམ་གྱི་སེམས་ཅན་གྱི་རྒྱུད་ལ་གནས་པའི་གཞི་མུན་པ་ནི་སངས་རྒྱས་སུ་་་
48-606