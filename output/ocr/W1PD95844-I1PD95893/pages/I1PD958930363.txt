१०७
བསྟན་འགྱུར། རྒྱུད། ཁ༽ ༩༣
པད་མའི་སྐྱིལ་ཀྲུང་མཉམ་བཞག་གི་ཕྱག་རྒྱ་བཅའ་བའོ། _ །དམིགས་པ་ནི་་་་་་
དབང་པོའི་སྒོ་ཀུན་ལ་ལྷ་མོ་ལ་སོགས་པ་བསྒོམས་པས་དགག་པར་བྱའོ། །རྫས་
ནི་སྐྱབས་འགྲོ་སེམས་བསྐྱེད་བྱིན་བརླབས་དང་ལྡན་པས་དམ་རྫས་གསུམ་ལ་རོལ་་
པར་བྱའོ། །བྱིན་བརླབས་ནི་བླ་མ་ལ་ངེས་ཤེས་དང་ལྡན་ཞིང་རང་ཉིད་ཏིང་ངེ་
འཛིན་སྟོབས་བསྐྱེད་པར་བྱའོ།།།
ས་ལ་ལྟུང་བའི་སྐྱོན་ལ། དང་པོ་རྒྱུ་ནི་ཡུལ་གང་ལ་ང་རྒྱལ་དང་ལྡན་པར་
བྱས་པའོ། །སྐྱོན་དེ་སེལ་བའི་ཐབས་ནི། དང་པོ་ལུས་གནད་རྡོ་རྗེའི་སྐྱིལ་ཀྲུང་ས་་
གནོན་གྱི་ཕྱག་རྒྱའོ། །དམིགས་པ་ནི་ཆོས་ཐམས་ཅད་རང་བཞིན་མེད་པ་བསྒོམ་་་་
པའི་ཏིང་ངེ་འཛིན་དང་ལྡན་པར་བྱའོ། །བྱིན་བརླབས་སྔར་བཞིན་ནོ།། །‧
དངོས་པོར་འཛིན་པའི་སྐྱོན་ལ། དང་པོ་རྒྱུ་ནི་མཚན་མའི་ཡུལ་ལ་དངོས་
པོར་ཞེན་པའོ། །སྐྱོན་དེ་སེལ་བའི་ཐབས་ལ། དང་པོ་ལུས་གནད་•པདྨའི་་
སྐྱིལ་ཀྲུང་མཉམ་བཞག་གི་ཕྱག་རྒྱའོ། །དམིགས་པ་ནི་མཚན་མའི་སྤྲོས་པ་ཐམས་
ཅད་དང་བྲལ་བའོ། །བྱིན་བརླབས་སྔར་བཞིན་ནོ། ། ལོའིཊཿདབར
དངོས་མེད་དུ་འཛིན་པའི་སྐྱོན་ལ། དང་པོ་རྒྱུ་ནི་སྟོང་པ་ལ་ཞེན་པའོ། །
སྐྱོན་དེ་སེལ་བའི་ཐབས་ནི། དང་པོ་ལུས་གནད་པད་མའི་སྐྱིལ་ཀྲུང་ས་གནོན་•
གྱི་ཕྱག་རྒྱའོ།
།དམིགས་པ་ནི་གསལ་བར་སྣང་བའི་རྒྱུ་འབྲས་སྒྱུ་མ་ལྟ་བུ་ལ་་་་
དམིགས་པའོ། །བྱིན་བརླབས་སྔར་བཞིན་ནོ། ། ད
ཐུན་མོང་དུ་འཛིན་པའི་སྐྱོན་ལ། དང་པོ་རྒྱུ་ནི་གཉིས་མེད་ལ་ཞེན་པའོ། །
སྐྱོན་དེ་སེལ་བའི་ཐབས་ལ། དང་པོ་ལུས་གནད་རྣམ་པར་སྣང་མཛད་ཀྱི་ཕྱག་རྒྱ་
བཅའོ།༑ །དམིགས་པ་ནི་ཆོས་ཐམས་ཅད་ལ་གཉིས་དང་གཉིས་མེད་དུ་འཛིན་པ་
ཐམས་ཅད་དང་བྲལ་བའོ། །བྱིན་བརླབས་བླ་•མ་ལ་ངེས་ཤེས་དང་ལྡན་ཞིང་།
48-306