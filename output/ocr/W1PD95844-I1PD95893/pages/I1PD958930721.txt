७७२
བསྟན་འགྱུར། རྒྱུད། ༼གི༽ ༩PPB
རྟོགས་བརྗོད་དང་འགྲེལ་པ་རྫོགས་སོ།། ༨༠ ། ཞེས་པ་me
༄༅། །ཨ་ནཾ་གོའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཨ་ནཾ་གོའི་ཞལ་ནས། འཁོར་བ་སྙིང་པོ་མེད་པ་ཡི། །འཇའ་ཚོན་ལྟ་བུའི་ལུས་
འདི་ལ།
།མ་རིག་མངོན་ཞེན་དྲེགས་པ་ཡི། །དུག་གིས་གཟིར་ནས་བདེ་བར་་
འཛིན༑ །མངོན་ཞེན་དུག་ནད་སངས་པ་ན། །འཁོར་བ་ཉིད་ཀྱང་ཆོས་ཀྱི་
སྐུ༑ །ཅེས་སོ། །
འདི་ལ་དཔེ་དོན་གཉིས། དང་པོ་ཨ་ནཾ་གོ་རང་གི་ལུས་དྲེགས་པའི་མངོན་
ཞེན་གྱིས་བཅིངས་པར་བསྟན་པ་ནི། འཁོར་བ་སྙིང་པོ་མེད་པ་ཡི། །ཅེས་པ་སྟེ།
དེ་ལ་འཁོར་བ་ཐོག་མ་མེད་པ་ནས་སྐྱེ་ཞིང་འཁོར་བ་དེ་ལ་བྱ་སྟེ།
འཁོར་བ་དེ་རུ་
འཁྱམས་པས་སྲིད་པ་གསུམ་གྱི་ལུས་བླངས་ནས། འདོད་པ་ལྷ་མིའི་ལོངས་སྤྱོད་་
དམ༑ མི་འདོད་པ་ངན་སོང་གསུམ་གྱི་སྡུག་བསྔལ་དེ་ལྟ་བུ་དེ་ལ་བདེ་བ་ཡོད་དམ་
བྱས་པ་ལ་མེད་དེ་སྙིང་པོ་མེད། ཅེས་པའི་དོན་ཏོ། །འོ་ན་སྙིང་པོ་མེད་པའི་དཔེ་ཇི་
ལྟ་བུ་བྱས་པ་ལ། དཔེ་ནི་དོན་གྱི་ཕྱོགས་མཚོན་པ་སྲིན་བུ་མེ་ཁྱེར་གྱི་དཔེ་ལྟ་བུའོ། །
མེ་ཁྱེར་བའི་མེ་དེ་མིག་གི་དབང་པོ་ལ་དཀར་ཡེ་རེ་འདུག་ཀྱང་།
དངོས་པོ་ལ་མེ་
དེ་ཙམ་གང་ནས་བྱུང་བའི་སྙིང་པོ་མི་རྙེད་པའམ་མི་འདུག་པ་ལྟ་བུའོ། །
དོན་ལ་འཁོར་བའི་རང་བཞིན་གང་ལ་ཡང་སྙིང་པོ་མེད་དེ་འཇའ་ཚོན་ལྟ་བུ་
ཅེས་པའོ། །ལུས་འདི་ལ་ཅེས་པ་ནི་ཨ་ནཾ་གོའི་ལུས་འདི་ལ་ཅེས་པའོ། །མ་རིག་་
མངོན་ཞེན་དྲེགས་པ་ཡིས། །ཅེས་པ། མ་རིག་པ་ཅེས་པ་གང་མ་རིག་བྱས་པ་
ལ༑ སྙིང་པོ་མེད་པས་མ་རིག་ཅེས་པའོ། །ཅི་ཉེས་བྱས་པ་ལ། མངོན་ཞེན་་
དྲེགས་པའི་ཅེས་པ་སྟེ། མངོན་པར་ཞེན་པའམ་དྲེགས་པས་ང་འདྲ་བའམ།
48-662