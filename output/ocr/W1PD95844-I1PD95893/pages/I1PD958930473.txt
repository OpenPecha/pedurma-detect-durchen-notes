བསྟན་འགྱུར། རྒྱུད། ༼གི༽[ ༩༤
སྲིད་གཟུང་ན་ཆབ་སྲིད་བརྟན་པ་དང་། འཁོར་འབངས་སྐྱིད་པ་ལ་སོགས་པའི་
ཡོན་ཏན་ཡོད་དོ་ཞེས་ཟེར་བ་དང་། ཡབ་ཀྱིས་རྒྱལ་སྲིད་དེ་ལ་གཏད་དེ། གཅེན་
དང་གཅུང་དང་འབངས་ཐམས་ཅད་ཀྱིས་ཀྱང་རྒྱལ་ཚབ་དུ་དབང་བསྐུར་བ་དང་།
དེས་མ་འདོད་ནས་འབྲོས་པར་བརྩམས་པ་ལས། གཅེན་གཅུང་འབངས་རྣམས་
ཀྱིས་དེ་གཟུང་ནས་གསེར་སྒྲོག་གི་ལྕགས་སུ་བཅུག་པ་དང་། རྒྱལ་བུ་དེས་འཁོར་
དང་བཙོན་བསྲུངས་ཀུན་ལ་གསེར་དང་དངུལ་ལ་སོགས་པའི་བྱ་དགའ་སྦྱིན་ནས།
མཚན་ལ་གོས་ཚེམ་བུ་ཅན་གྱོན་ཏེ། སྐྱེལ་མ་ལའང་གསེར་ལ་སོགས་པའི་བརྔན་
པ་བྱིན་ནསས། རྒྱལ་པོ་རཱ་མ་ལའི་ཡུལ་ར་མེ་▪ཤྭ་རར་དགའ་བྱེད་དབང་ཕྱུག་ད་ཕྱིན་པ་
དང་། སྟན་དར་ཟབ་ལས་བྱས་པ་བོར་ནས། ཀྲྀཥྞ་སཱ་རའི་སྟན་ལ་འདུག །
གནས་རྒྱལ་ས་སྤངས་ནས་ཐལ་བའི་ནང་དུ་ཉལ་ལོ། །རྒྱལ་བུ་དེ་གཟུགས་བཟང་
ཞིང་ལྟ་•ན་སྡུག་པས། ཀུན་གྱིས་བཟའ་བ་དང་བཅའ་བ་ལ་སོགས་པ་མི་བྲེལ་བ་
སྦྱིན་ནོ། །དེ་ནས་རྡོ་རྗེ་གདན་དུ་བྱོན་པས་མཁའ་འགྲོ་མས་རྗེས་སུ་གཟུང་སྟེ་
གདམས་པ་བསྟན་ནོ། ། རྒྱལ་པོ་རང་གི་བཞུགས་པ་སཱ་ལི་པཱུ་ཏྲར་བྱོན་པ་དང་།
མི་ཀུན་གྱིས་ཟས་བྱིན་པ་ཟ་ཞིང་དུར་ཁྲོད་དུ་ཉལ་གིན་འདུག་པ་ལས། ཚོང་
འདུས་སུ་བྱོན་ནས་ཆང་ཚོང་མའི་གནས་སུ་ཕྱིན་པ་དང་། ཆང་ཚོང་མའི་གཙོ་མོ་
དེ་ནི་འཇིག་རྟེན་གྱི་མཁའ་འགྲོ་མ་གཅིག་ཡིན་པས།
དེས་རྒྱལ་བུ་ལ་ལྟས་ནས།
འདིའི་འཁོར་ལོ་བཞིའི་དྲི་མ་ལ་སོགས་པ་ཐམས་ཅད་ནི་དག་ནས་འདུག་པ་ལ།
སྙིང་ཀ་ན་སྲན་མ་ཙམ་གཅིག་གི་རིགས་ཀྱི་རྟོག་•པ་མ་དག་པར་འདུག་གོ་ཟེར་རོ། །
དེ་ནས་བུད་མེད་དེས་རྫ་མའི་ནང་དུ་ཟས་རུལ་པ་བླུག་ནས་བྱིན་པ་དང་།
རྒྱལ་
བུས་དེ་བསྐྱུར་•བས་མཁའ་འགྲོ་མ་དེ་འཁྲོས་ནས། ཁྱོད་ཀྱིས་ཟས་བཟང་ངན་གྱི་
རྣམ་པར་རྟོག་•པ་མ་སྤངས་ན། ཆོས་ག་ལ་འོང་•ཞེས་སྨྲས་པས། རྒྱལ་བུ་དེས་
48-414