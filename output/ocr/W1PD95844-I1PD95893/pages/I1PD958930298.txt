འཆི་མེད་གྲུབ་པའི་འགྲེལ་པ་ཞེས་བྱ་བ།
२१
རྣམ་པ་ལྔ་འདུ་བའི་ཐབས།
སྒོམ་ལུགས་རྣམ་པ་དྲུག་ལ་སོགས་པའི་སྒོ་ནས་་
བསྒྲུབ་པར་མི་ནུས་ཀྱང་། ངེས་ཤེས་ཀྱི་སྟོབས་ཀྱིས་འབྲས་བུ་སྨིན་པའོའོ། །ཐོས་
པ་ཙམ་གྱིས་དངོས་གྲུབ་འབྱུང༌། །ཞེས་བྱ་བ་ནི། སྐྱེ་བ་བྱེ་བྲག་སྟོང་ལ་སོགས་
པ་རུ་ཚོགས་བསགས་པའི་སྟོབས་ཀྱིས། ཉན་པའི་ལས་དང་ལྡན་པའི་སྟོབས་ཀྱིས་
འཆི་མེད་ཀྱི་དོན་མངོན་དུ་འགྱུར་བའོ།། 11
ངེས་པར་སྟོབས་ཅན་མཐར་ཕྱིན་པས། །ཞེས་པ་•ནི། ཕུང་པོ་ཁམས་
དང་སྐྱེ་མཆེད་དབང་པོ་ལ་སོགས་པའི་ལས་ཐམས་ཅད་རླུང་གིས་བྱས་པས།
དེའི་ཕྱིར་རླུང་ཉིད་ཀྱི་དོན་གཏན་ལ་ཕབས་པའོ། །རླུང་ཉིད་སེམས་དང་གཉིས་
མེད་ཅིང་། །ཞེས་བྱ་བ་ནི། རླུང་ཉིད་དུས་དེ་ཉིད་ལ་རང་བཞིན་མེད་ཅིང་་་་
ཟུང་དུ་འཇུག་པས། སེམས་དང་ཡིད་དུ་འཛིན་པའི་སྤྲོས་པ་ཉེ་བར་ཞི་ཞིང་་
གཉིས་མེད་དུ་གནས་པའོ། །དེ་ཉིད་རབ་ཏུ་རྟོགས་གྱུར་པས། །ཞེས་བྱ་བ་ནི།
ལུང་རིགས་ཐ་སྙད་ལ་སོགས་པ་མ་ཡིན་ཞིང་། བྱིན་རླབས་དང་དེ་ཉིད་ཀྱི་སྟོབས་
ཀྱིས་རྒྱུད་ལྡན་དུ་གྱུར་པའོ། །ཟུང་འཇུག་དོན་དང་ལྡན་འགྱུར་རོ། །ཞེས་བྱ་་
བ་ནི། ཕྱི་ནང་གསང་གསུམ་གྱི་ཆོས་སྣ་ཚོགས་སུ་ཤར་ཀྱང་། དེ་ཉིད་ལ་་་
གཟུང་འཛིན་ཉེ་བར་ཞི་བས་འཆི་མེད་ཀྱི་དོན་མངོན་དུ་འགྱུར་བའོ།།
ཡུམ་མཆོག་དཔལ་ལྡན་རྣལ་འབྱོར་མས། །ཞེས་བྱ་བ་ནི། དུས་གསུམ་
གྱི་སངས་རྒྱས་ཐམས་ཅད་ཀྱི་ཡུམ་དུ་གྱུར་ཅིང་།
གཉིས་མེད་གཉིས་སུ་མེད་པའི་
ཡེ་ཤེས་ཀྱི་ངོ་བོ་ཉིད་ལས་ཐུགས་རྗེའི་སྟོབས་ཀྱིས་བཛྲ་བཻ་རོ་ཙ་ནའི་སྐུར་•བསྟན་་
པའོ།༑ །དངོས་གྲུབ་རྗེས་སུ་གནང་བ་ཡིས། །ཞེས་བྱ་བ་ནི། བཛྲ་བཻ་རོ་ཙ་་
ནའི་སྐུ་ཉིད་ལས་སྐུ་གསུང་ཐུགས་ཀྱི་འོད་ཟེར་འཕྲོས་ནས། དཔལ་ལྡན་བྷི་ར་པ་
ལ་བྱིན་གྱིས་བརླབས་ཤིང་ལུང་བྱིན་པས། དངོས་གྲུབ་ཀྱི་སྟོབས་མཐར་ཕྱིན་པའོ༎
48-241