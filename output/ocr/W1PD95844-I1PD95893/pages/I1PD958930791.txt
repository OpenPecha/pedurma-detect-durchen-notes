༧༣༢
བསྟན་འགྱུར། རྒྱུད། ༼༽ ༩༤
ཞེས་པས་གོ་རིམ་ཇི་ལྟ་བ་བཞིན་དུ་མཆོད་པ་དབུལ་བ་དང་སྡིག་པ་བཤགས་པ་
དང་། ཡི་རང་བ་དང་།
ཆོས་ཀྱི་འཁོར་ལོ་བསྐོར་བའི་ཕྱིར་བསྐུལ་བ་དང་།
གསོལ་བ་གདབ་པ་དང་།
དགེ་བའི་རྩ་བ་བསྔོ་བས། དེ་ལྟར་ཚོགས་བསགས་
པས༑ བརྟན་པ་དང་། གཡོ་བ་ཐམས་ཅད་སྟོང་པ་ཉིད་དུ་བལྟས་ནས།
དེ་བརྟན་པར་བྱེད་པའི་སྔགས་བརྗོད་པར་བྱའོ། །ཨོཾ་སྭ་བྷཱ་ཝ་ཤུདྷ་སརྦ་དྷརྨ་སྭ་
བྷཱ་ཝ་ཤུདྷོ྅ཧཾ། དེ་ནས་སྟོང་པའི་ངང་ལས་མཾ་ལྗང་གུ་ལས་བྱུང་བའི་པདྨ་འདབ་
མ་བརྒྱད་པ། ལྟེ་བ་དང་ཟེའུ་འབྲུ་མཾ་གྱིས་མཚན་པ་དང་བཅས་པ་བསམས་ལ།
དེའི་སྟེང་དུ་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཏྲཻ་ལས་བྱུང་བའི་
བཅོམ་ལྡན་འདས་དམ་ཚིག་གསུམ་བཀོད་པའི་རྒྱལ་པོ་སྐུ་མདོག་གསེར་བཙོ་མ་ལྟ་
བུ༑ མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་སྤྲས་པ།
ཆོས་འཆད་ཀྱི་ཕྱག་རྒྱ་ཅན་དུ་བདག་ཉིད་བསྒོམས་ལ། དེའི་གཡས་ཕྱོགས་སུ་
བྱང་ཆུབ་སེམས་དཔའ་རྡོ་རྗེ་འཛིན་སྟོན་ཀའི་འདམ་བུ་ལྟར་སེར་སྐྱ། རྒྱན་
ཐམས་ཅད་ཀྱིས་བརྒྱན་པ། ཕྱག་གཉིས་ཀྱིས་རྡོ་རྗེ་བཟུང་ནས་སྙིང་ཁར་ཐལ་མོ་
སྦྱར་བའོ། །གཡོན་དུ་བྱང་ཆུབ་སེམས་མ་རྡོ་རྗེ་འཛིན་ཆེན་མོ། སྐུ་མདོག་སེར་
པོ༑ གཡས་ན་ནོར་བུ་བཟང་པོ་བསྣམས་པ། གཡོན་པས་དུང་ངམ་རྡོ་རྗེ་
བཟུང་བ། རྒྱན་ཐམས་ཅད་ཀྱིས་སྤྲས་པའོ། །གཡས་ཀྱི་མདུན་རོལ་དུ་ཁྱེའུ་
མཐའ་ཡས་ཁྲོ་བོའི་ཆ་བྱད་ཅན། སྐུ་མདོག་མེ་ཏོག་པ་ལ་ཤ་ལྟ་བུ། གཡས་ན་
ཟངས་གྲི། གཡོན་ན་ཀ་པཱ་ལ་མེ་ཏོག་གི་ཚོགས་ཀྱིས་བཀང་བ། རྒྱན་ཐམས་
ཅད་ཀྱིས་བརྒྱན་པ། སྦྲུལ་དཀར་པོ་མཆོད་ཕྱིར་ཐོགས་པ་འཆང་བའོ། །
གཡོན་གྱི་མདུན་རོལ་དུ་བུ་མོ་མཐའ་ཡས་ཞི་བའི་ཆ་བྱད་ཅན། སྐུ་མདོག་དུར་
བའི་མྱུ་གུ་ལྟ་བུ། གཡས་པའི་ཐལ་མོས་རང་གི་གཙོ་བོ་ལ་ཕྱག་འཚལ་བ།
48-732