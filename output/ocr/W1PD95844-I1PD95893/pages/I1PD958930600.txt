གྲུབ་ཐོབ་བརྒྱད་ཅུ་རྩ་བཞིའི་ལོ་རྒྱུས།
407
ཡང་མ་རྙེད་ནས་ཕྱོགས་གཅིག་ཏུ་ལྟོ་ཡིད་ལ་བྱེད་ཅིང་གནས་པ་ན། ས་ར་ཧ་པ་་
དེར་བྱོན་ནས་ཁྱོད་འདི་ན་ཅི་བྱེད་ཅིང་འདུག་གསུངས་པས། དེ་ན་རེ།
བདག་ཕོ་བའི་མེ་དྲོད་ཆེ་བས་བཟའ་བ་ཅི་ཟོས་ཀྱང་འགྲངས་པ་མི་ཡོང་ལ། ཁྱད་
པར་དེ་རིང་བཟའ་བ་ཅི་ཡང་མ་རྙེད་ནས་སྡུག་བསྔལ་བར་གདའ་ཟེར་བས།
ཁྱོད་དེ་རིང་གི་ལྟོགས་པ་ཡང་མི་བཟོད་ན་ཡི་དྭགས་སུ་སྐྱེས་ན་ཅི་ཙུག་བྱེད་
གསུངས་པས། དེ་འདྲ་བ་གང་ན་ཡོད་ཟེར་བས། དེར་ལྟོས་དང་གསུངས་
ནས་ཡི་དྭགས་བསྟན་པས། འདི་འདྲ་བར་སྐྱེ་བའི་རྒྱུ་གང་ལགས་ཟེར་བས།
དེའི་རྒྱུ་བསྟན་པས་བླ་མ་འདི་འདྲ་བ་ལས་ཐར་བའི་ཐབས་ཅིག་ཞུ་ཟེར་བས། དེ་
ལ་དང་པོར་དབང་བསྐུར་ནས་བྷུ་སུ་ཀུའི་འཇུག་པ་བསྟན་པ་ནི།
གྲོད་པ་ནམ་
མཁའ་སྟོང་པ་ལ། །ཕོ་བའི་མེ་དྲོད་དུས་མེ་ལྟར། །སྣང་སྲིད་བཟའ་བཏུང་
ཉིད་ཡིན་ཏེ། །ཟོས་པས་ཐམས་ཅད་ཟད་པར་བསྒོམས། །ཤེས་གསུངས་ཏེ།
དེས་ཀྱང་གུས་པར་བསྒོམས་པས་ཉི་ཟླ་གཉིས་ཀྱང་འཇིགས་ནས་རི་རབ་ཀྱི་ཁོང་
སེང་དུ་ཡིབ་པས། མི་རྣམས་མགྲིན་གཅིག་ཏུ་སྣང་བ་ནུབ་པར་གྱུར་ཀྱེ་མ་ཟེར་
བས༑ བྲམ་ཟེ་ཆེན་པོ་ཌཱ་ཀི་མ་ཀུན་གྱིས་བསྐུལ་བས་དེར་བྱོན་ཏེ། ད་ཐམས་
ཅད་ཟོས་ཟིན་པས་མེད་པར་བསྒོམས་གཅིག་གསུངས་པས། དེ་བཞིན་དུ་བྱས་
པས་སྣང་སྟོང་ཟུང་འཇུག་ཏུ་རྟོགས་ཏེ་གྲུབ་པ་ཐོབ་ནས་ཉི་ཟླ་ཡང་འབྱུང་བས་
ཐམས་ཅད་དགའ་བར་གྱུར་ཏོ། །དེར་ལོ་བཅོ་ལྔ་ནས་གྲུབ་པ་བརྙེས་ཤིང་རྟོགས་
པ་བརྗོད་དེ་འགྲོ་དོན་ལོ་དྲུག་བརྒྱ་མཛད་ནས་མཐར་འཁོར་སྟོང་དང་བཅས་ཏེ་་་་
མཁའ་སྤྱོད་དུ་གཤེགས་སོ། །གུ་རུ་སརྦ་བྷཀྵའི་ལོ་རྒྱུས་རྫོགས་སོ།། །།
༄༅། །ནཱ་ག་བོ་དྷིའི་ལོ་རྒྱུས་བཞུགས་སོ།། ༄༅། །གུ་རུ་ནཱ་ག་བོ་
48-541