42
བསྟན་འགྱུར། རྒྱུད། ༼༽ ༩༤UCE
ཁམས་ཀྱི་ས་བོན་བཏབ་ཅེས་པ་ནི། བྱམས་པའི་རྐྱེན་ནམ་སྟོབས་ཀྱིས་ཁམས་སྐྱེ་
མཆེད་ལ་སོགས་པའི་ས་བོན་དང་བྲལ་ནས། བྱང་ཆུབ་ཀྱི་སེམས་ཀྱི་ས་བོན་བཏབ་
པར་བྱས་ཅེས་པའི་དོན་ཏོ། །ཨཱ་ཙིནྟ་ཡིས་འཆི་མེད་བདུད་རྩི་བསྟེན། །ཅེས་་
པའི་དོན་ནི་བླ་མས་སྐྱེ་ཤི་མེད་པའི་དོན་ངོ་སྤྲད་ཅེས་པའོ། །གཽ་རཀྵ་པས་གཉིས་
མེད་ཡེ་ཤེས་མཐོང་། །ཅེས་པ་ནི། གོ་ར་ཅེས་པ་ནི་བ་ལང་འཚོ་ཡིན་དེའི་བླ་་
ཡི་འཚོ་བ་ཟ་བའོ། །གཉིས་མེད་ཅེས་པ་ཡང་དག་པའི་དོན་ལ་བྱ་ཞིང་དེ་བཞིན་
ཉིད་ཅེས་ཀྱང་བྱའོ། །མཐོང་ཞེས་པ་མངོན་དུ་གྱུར་པའོ།
།སྲིད་གསུམ་ཅེས་པ་་
ལུས་ངག་ཡིད་གསུམ་མ། རྩ་བ་དུག་གསུམ་ལ་བྱ་སྟེ།
དེ་ཆོས་སྐུའི་དབྱིངས་
སུ་བ་ལང་ལྟར་བསྐྱངས་པས་ངོ་མཚར་ཆེ་ཅེས་པའོ། །༸གཽ་རཀྵ་པའི་རྟོགས་བརྗོད་
ཀྱི་འགྲེལ་པ་རྫོགས་སོ།
م
༄༅། །ཙོ་རངྒའི་དོ་ཧ་འགྲེལ་པ་དང་བཅས་པ་བཞུགས་སོ།། ༄༅༅། །གུ་རུ་
ཙོ་རངྒའི་ཞལ་ནས། ཐོགས་མེད་སྲིད་པར་ཡུན་རིང་དུ།
།མ་རིག་སྡོང་པོའི་རྩ་
བ་ལ། །འདུ་བྱེད་ཆུ་ཡིས་ལེགས་བརླན་ནས། །སྲིད་པའི་ཡལ་འདབ་སྣ་ཚོགས་
རྒྱས༑
།མ་རིག་པ་ཡི་ཤིང་ཆེན་དེ། །བླ་མ་དམ་པའི་མན་ངག་དང་། །ཤེས་
རབ་གསུམ་གྱི་རྟིའུ་ཡིས། །ཙོ་རངྒ་ཡི་དེ་ཉིད་བཅད། །ཅེས་སོ། །P
འདིའི་དོན་ནི། དེ་ལ་ཐོགས་མེད་ཅེས་པ་ནི་འཁོར་བ་ལ་ཐོག་མ་དང་ཐ་
མའི་ཆ་འདི་ཙམ་མོ་བྱ་བ་མེད་ཅིང་། མ་ཤེས་པས་ན་སྲིད་པ་ཅེས་པ་ནི་ཉེར་ལེན་
གྱི་ཕུང་པོ་སྲིད་པ་ལ་བརྟེན་ནས་ཡུན་རིང་དུ་འཁོར་བས་ན་སྲིད་པར་འཁྱམས་པའོ། །
དེ་ཅིས་འཁྱམས་ན། མ་རིག་པ་སྡོང་པོའི་རྩ་བ་ལ་ཅེས་པ་སྟེ། སྲིད་པའི་རྩ་བ་
མ་རིག་པ་ཡིན་ཏེ། ཐོག་མར་མ་རིག་པ་འབྱུང་། དེ་ལས་འདུ་བྱེད། དེ་་་་་
48-578