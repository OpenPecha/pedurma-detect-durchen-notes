རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
444
ཏུ་སྒྲུབ་པ་པོ་སངས་རྒྱས་རྣམ་པར་སྣང་མཛད་དང་གཉིས་སུ་མེད་པའི་ངོ་བོ་བདག་
པོའི་ཚུལ་དུ་ཉིད་ཀྱི་མོས་པའི་ཚད་དུ་གནས་པ་ཡིན་ནོ། །དེའི་འོག་ཏུ་བླ་ན་མེད་
པའི་སངས་རྒྱས་ཀྱི་ཞིང་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་
མེད་པའི་ངོ་བོ་ཆོས་ཀྱི་སྐུ་སྨོས་པ་དེ་དང་གཉིས་སུ་མེད་པའི་ངོ་བོར་དངོས་པོ་མེད་
པའི་ཚུལ་དུ་གནས་པར་བསྟན་ཏོ། །དེ་ལྟར་འཁོར་ལོའི་དམ་ཚིག་ཏུ་མིང་་་་་་
བཏགས་པའི་དམ་•རྫས་དྲི་ཆེན་བསྒྲུབ་པ་བྱས་པས་འབྲས་བུ་ཁྱད་པར་ཅན་དེ་་་་
ཐོབ་པར་གྱུར་པ་ཡིན་ནོ། །མདོར་བསྡུ་བ་དེ་ལྟར། གངྒཱའི་བྱེ་མ་སྙེད་ཐམས་་
ཅད་དུ་གྲུབ་པ་ཀུན་ཏུ་རྣམ་པར་གནས་ཀྱི་དོན་དུ་གསུངས་སོ། །གཞན་ཡང་དམ་
རྫས་ཐམས་ཅད་བསྒྲུབ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ། དམ་ཚིག་་་་
དམ་པ་ཐམས་ཅད་ཀྱི། རིག་པ་འཛིན་པའི་བདག་པོར་འགྱུར་ཞེས་པ་ནང་གི་་་་
དམ་རྫས་བདུད་རྩི་ལྔ་དང༌་། ཕྱིའི་དམ་རྫས་ཤ་རྣམ་པ་ལྔའོ། །དེ་ལྟར་དམ་་་་
རྫས་བཅུ་པོ་ཐམས་ཅད་སྨོས་པ་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་་་
པའི་ཚུལ་གྱི་ཆོ་ག་བཞིས་ཐུགས་ཀྱི་རིགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་དོ། །
དེ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་། གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ།
མདུན་དུ་ཇི་ལྟར་སྨོས་པའི་ཚུལ་དུ་བྱ་བ་ཡིན་ནོ། །ཚུལ་དེ་ལྟར་ཐུགས་ཀྱི་རིགས་
རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་
རྒྱལ་དུ་བསྒོམ་པ་བྱའོ། །དེའི་དུས་སུ་ཁྲུས་མཁན་གྱི་བུ་མོ་བླང་ངོ་། །དེ་མདུན་
དུ་སྨོས་པའི་མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པར་སྨོས་པ་དེ་
བཞིན་དུ་འདིར་ལྡན་པར་བྱའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་་
གཉིས་སུ་མེད་པའི་ངོ་བོར་བྱིན་གྱིས་བརླབ་པ་བྱའོ། །དེའི་འོག་ཏུ་འདོད་ཆགས་
45-555