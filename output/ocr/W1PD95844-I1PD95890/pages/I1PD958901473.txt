7040
བསྟན་འགྱུར། ། རྒྱུད། ༼ལུ༽ ༨༧ Ag
ལ་སོགས་པ་དེ་བཞིན་གཤེགས་པ་བཞིའི་སྔགས་ས་བོན་ཡིག་འབྲུ་བཞིར་གྱུར་པར་
བྱས་པ་དེ་རྣམས་གཅིག་ཏུ་འདུ་བའི་སྒོམ་པ་བྱའོ།
།དེ་གསལ་བར་བསྟན་པར་བྱ་
སྟེ།༑ བྲམ་ཟེའི་རིགས་ཀྱི་བུད་མེད་དེའི་བྷ་གའི་དབུས་ན། སྔགས་ཀྱི་ས་བོན་
ཡིག་འབྲུ་ཨོཾ་གཟི་བརྗིད་ཆེན་པོའི་འབར་བའི་འོད་ཀྱིས་འབར་བར་གནས་པ་དེ།
རྒྱལ་རིགས་ཀྱི་བུད་མེད་ཀྱི་བྷ་གའི་དབུས་ན་སྔགས་ས་བོན་ཡིག་འབྲུ་སྭ་ལ་གཉིས་་
སུ་མེད་པར་འདུས་པར་བསམ་མོ། །དེ་ནས་རྒྱལ་རིགས་ཀྱི་བུད་མེད་ཀྱི་བྷ་གའི་
དབུས་ན་སྔགས་ས་བོན་ཡིག་འབྲུ་སྭ་སྔགས་ཀྱི་ས་བོན་ཡིག་འབྲུ་ཨོཾ་དང་གཉིས་་་
སུ་མེད་པའི་ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་འབར་བ་དེ་ནི་གར་
མཁན་གྱི་རིགས་ཀྱི་བུད་མེད་ཀྱི་བྷ་གའི་དབུས་ཀྱི་སྔགས་ས་བོན་ཡིག་འབྲུ་ཨཱ་དེ་ལ་
གཉིས་སུ་མེད་པར་འདུས་པར་བསམ་མོ། །དེ་ནས་གར་མཁན་གྱི་རིགས་ཀྱི་བུད་
མེད་ཀྱི་བྷ་གའི་དབུས་ཀྱི་སྔགས་ས་བོན་ཡིག་འབྲུ་ཨ་གོང་དུ་སྨོས་པའི་སྔགས་ཀྱི་ས་
བོན་གཉིས་དང་གཉིས་སུ་མེད་པའི་ངོ་བོ་གཟི་བརྗིད་ཆེན་པོའི་འབར་བར་འོད་
ཀྱིས་འབར་བ་གནས་པ་དེ་ནི་དམངས་རིགས་ཀྱི་བུད་མེད་ཀྱི་བྷ་གའི་དབུས་ཀྱི་་
སྔགས་ཀྱི་ས་བོན་ཡིག་འབྲུ་ཧ་དེ་ལ་གཉིས་སུ་མེད་པར་འདུས་པར་བསམ་མོ། །
དེའི་འོག་ཏུ་གོང་དུ་སྨོས་པའི་སྔགས་ཀྱི་ས་བོན་ཡིག་འབྲུ་གསུམ་དང་གཉིས་སུ་མེད་
པའི་ངོ་བོ་སྔགས་ས་བོན་ཡིག་འབྲུ་ཧཱ་གཟི་བརྗིད་ཆེན་པོའི་འབར་བའི་འོད་ཀྱིས་་་
འབར་བར་གནས་པ་དེ་ནི། པད་མའི་ལྟེ་བའི་དབུས་ཀྱི་སྔགས་ས་བོན་ཡིག་འབྲུ་
ཧཱུཾ་གི་གཟུགས་གཟི་བརྗིད་ཆེན་པོའི་འབར་བའི་འོད་ཀྱིས་འབར་ཞིང་གནས་པ་
དེ་ལ་གཉིས་སུ་མེད་པའི་ངོ་བོར་འདུས་པར་བསམ་མོ། །ཚུལ་དེ་ལྟར་ཡིག་འབྲུ་
བཞི་གཉིས་སུ་མེད་པའི་ངོ་བོར་སྔགས་ཀྱི་ས་བོན་ཡིག་འབྲུ་ཧཱུཾ་ལ་འདུས་མ་ཐག་ཏུ།
སྔགས་ཀྱི་ས་བོན་ཡིག་འབྲུ་ཧཱུཾ་དེ་འོད་དུ་ཞུ་སྟེ་ཡེ་ཤེས་ཀྱི་ཁུ་བ་བཞིན་དུ་གྱུར་ནས་་
45-1450