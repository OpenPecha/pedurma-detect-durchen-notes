ولام
བསྟན་འགྱུར། རྒྱུད། ༨༧
ནམ་མཁའི་ནི་སྐུའི་རིགས་ཀྱི་བྱེ་བྲག་གི་བྲམ་ཟེའི་རིགས་ཀྱི་བུ་མོ་མདུན་དུ་སྨོས་་
པའི་ཚུལ་གྱི་མཚན་དང་ཡོན་ཏན་ཐམས་ཅད་ཀྱི་ངོ་བོ་དང་ལྡན་པ་བླང་ངོ་། །
དེའི་བྷ་གའི་ནང་གི་སྟོང་པ་ནམ་མཁའ་བཞིན་དུ་བསམ་མོ། །དེ་ལྟར་ནམ་མཁའི་
དབྱིངས་ཀྱི་དོན་དུ་གསུངས་སོ།
།དབུས་སུ་ནི་རྡོ་རྗེའི་དཀྱིལ་འཁོར་དམ་པ་་
བསམ་ནི། སྒྲུབ་པ་པོས་དང་པོ་མདུན་དུ་ཇི་ལྟར་སྨོས་པའི་ཚུལ་དང་ལྡན་པའི་་་
དབེན་པ་ཆེན་པོའི་གནས་སུ། ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་
དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་ཕྱག་་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྣམ་
པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ་དེའི་དུས་སུ་སྐུའི་རིགས་ཀྱི་བྲམ་ཟེའི་རིགས་ཀྱི་བུ་མོ་ཇི་ལྟར་་་་་
སྨོས་པའི་ཚུལ་གྱི་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་
ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་
བྱའོ།༑ །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་་
གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་
བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་
བྱང་ཆུབ་སེམས་འོ་“རྒྱུན་བཞིན་དུ་འོད་དུ་ཞུའོ། །དེའི་སྟེང་དུ་སྔགས་ས་བོན་་་
ཡིག་འབྲུ་ཧཱུཾ་བསམ་མོ། །དེ་ཁ་དོག་ཤིན་ཏུ་དཀར་བ་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུའོ། །ཡེ་ཤེས་ཀྱི་ཁུ་བ་་
བཞིན་དུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་གྱུར་ཏོ། །ས་བོན་དེ་་
45-970