རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لالام
ཏོར་ཆེན་པོའི་ཡི་གེ་གཅིག །མེ་སྟག་མང་པོ་ཀུན་ཏུ་འཕྲོ་ནི་སྒྲུབ་པ་པོས་དང་པོ་
རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་སུ་་་་་
ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་
བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་་་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་
པའོ༑ །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་• ཇི་ལྟར་སྨོས་པ་་
བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་
ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།དེའི་དུས་སུ་རྡོ་
རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེའི་མདུན་དུ་་
སྨོས་པའི་མཚན་དང་ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པའོ། །ཤེས་
རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་
པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་
གཉིས་སུ་མེད་པའི་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་
བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་་་་
དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་རྒྱ་མཚོ་དང་་
མཉམ་པར་གྱུར་པར་བསམ་མོ། །དེའི་སྟེང་དུ་སྐུ་དང་གསུང་དང་ཐུགས་རྡོ་རྗེ་་་
གསུམ་གྱི་ཡེ་ཤེས་དང་གཉིས་སུ་མེད་པའི་ངོ་བོ་ཡི་གེ་གཅིག་ཏུ་མིང་བཏགས་པ་་་་་
སྔགས་ས་བོན་ཡིག་འབྲུ་བྲུ་བསམ་མོ། །དེ་ཁ་དོག་སེར་པོ་གསེར་གྱི་རི་རབ་དང་
མཉམ་པའོ། །གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་ཤེས་
ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ༎
ས་བོན་དེ་ལས་ཁྲོ་བོ་ཐམས་ཅད་ཀྱི་བདག་པོ་བཛྲ་ཧཱུཾ་ཀ་རའི་ཕྱག་རྒྱ་བསྐྱེད་པར་་་་
45-957