རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༩༣
སྤྱན་དམར་བ། ཁྲོས་ཏེ་སྨིན་མ་བསྐྱོད་པ། འཇིགས་པར་བྱེད་པ། ཞལ་
གསུམ་ཀ་ཟླུམ་པོར་གདགས་པའི་ཚུལ། མཆེ་བ་གདངས་པ། ཀླུ ཀླུའི་རྒྱལ་པོ་
བ་སུ་ཀ་སྐ་རགས་སུ་བཅིངས་པ།
ཕྱག་དྲུག
ཁྲོ་བོའི་རྒྱན་ཐམས་ཅད་ཀྱིས་བརྒྱན་•པ།
།ཕྱག་མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་རྩེ་དགུ་པ་
བསྣམས་པ། བར་མ་ན་རྡོ་རྗེ་དབྱུག་པ། ཐ་མ་ན་རྡོ་རྗེ་རལ་གྲི། གཡོན་
དང་པོ་ན་རྡོ་རྗེ་དྲིལ་བུ་སྐུར་བརྟེན་པ། བར་མ་ན་རྡོ་རྗེ་དགྲ་སྟ། ཐ་མ་ན་རྡོ་
རྗེ་ཞགས་པ་སྡིགས་མཛུབ་ལ་བཀྲིས་པ་ཐུགས་ཀར་འཛིན་པ། དེ་ལྟ་བུའི་ཁྲོ་
བོའི་རྒྱལ་པོ་པྲཛྙྰནྟ་ཀ་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་ཞེ་སྡང་
རྡོ་རྗེའི་སྐུ་ཕྱག་རྒྱ། ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀའི་སྤྱི་བོ་ལ་དབང་བསྐུར་
བའི་ཚུལ་དུ་གནས་པར་བསམ་མོ། །དེའི་འོག་ཏུ་སྒྲུབ་པ་པོས་ཁྲོ་བོའི་རྒྱལ་པོ་
ཆེན་པོ་པྲཛྙནྟ་ཀ་དང་། གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་
ལྟར་པྲཛྙནྟ་ཀའི་དོན་དུ་ཤེས་པར་བྱའོ། །ད་ནི་ཁྲོ་བོའི་རྒྱལ་པོ་པྲཛྙནྟ་ཀ་མ་་་
གཏོགས་པ་རྡོ་རྗེ་རིགས་ཀྱི་བྱེ་བྲག་གི་ཁྲོ་བོའི་རྒྱལ་པོ་རྣམས་ཀྱི་བསྒོམ་པའི་དོན་་
མདོར་བསྡུས་ནས་བསྟན་པར་བྱ་སྟེ། བིཧཱུཾ་ཏ་ཀ་དང་། ཊཀྐི་རཱ་ཛ་དང་།
ནི་ལ་དཎྜ་དང་། མ་ཧཱ་པཱ་ལ་དང་། ཨཱརྱ་ཨ་ཙ་ལ་དང་། པདྨ་ཀུཎྜ་ལི་དང་།
དེ་ལྟར་ཁྲོ་བོའི་རྒྱལ་པོ་རྣམས་ཀྱི་སྐུ་ཕྱག་རྒྱ་ནི། ཅི་ལྟར་པྲཛྙནྟ་ཀའི་གདན་ཕུན་
སུམ་ཚོགས་པ་དང་བཅས་པར་བསྐྱེད་པ་དེ་བཞིན་དུ་འདིར་བསྐྱེད་པར་བྱ་བར་་
སྨོས་སོ། །གཞན་ཡང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ཁྲོ་མོའི་རྒྱལ་མོ་དང་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་དག་གི་ཆ་ལུགས་ཕུན་
སུམ་ཚོགས་པ་ཐམས་ཅད་ནི། ལེའུ་བཞི་པ་དཀྱིལ་འཁོར་གྱི་དུས་སུ། ཇི་ལྟར་
སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་་་
45-693