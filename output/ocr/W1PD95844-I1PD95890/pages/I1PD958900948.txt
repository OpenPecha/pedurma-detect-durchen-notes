རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
९२५
མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་
ཕུན་སུམ་ཚོགས་པ་ཐམས་ཅད་ནི་མདུན་དུ་ཇི་ལྟར་སྨོས་པ་བཞིན་དུ་བྱའོ། །དེ་་
ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ། དེ་དང་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྐུའི་རིགས་ཀྱི་བྱེ་་
བྲག་གི་བྲམ་ཟེའི་རིགས་ཀྱི་བུ་མོ་བླང་ངོ་། །དེ་མདུན་དུ་སྨོས་པའི་མཚན་དང་་་
ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པའོའོ། །ཤེས་རབ་མ་དེ་ཡེ་ཤེས་ཀྱི་
ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོ་ཡི་སེམས་དགའ་གཉིས་སུ་མེད་པར་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་
སེམས་འོ་མའི་རྒྱུན་བཞིན་དུ་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་་
གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཛྙ་བསམ་མོ། །དེ་
ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་
བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་ལྷ་
མོའི་གཟུགས་རྡོ་རྗེ་མའི་སྐུ་ཕྱག་རྒྱ་བསྐྱེད་པར་བྱའོ། །དེ་སའི་སྙིང་པོ་དེའི་སྐུ་་་་
མདོག་དང་། ཞལ་དང་རྒྱན་རྣམས་ཅི་ལྟར་སྨོས་པ་བཞིན་དུ་བྱའོ། །གཞན་་་
ཡང་ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་གཡོན་དང་པོ་གཉིས་ཀྱིས་
མེ་ལོང་འཛིན། ཕྱག་མཚན་གཞན་ནི་སའི་སྙིང་པོའི་ཅི་ལྟར་སྨོས་པ་བཞིན་ནོ། །
དེ་ལྟ་བུའི་ངོ་བོ་ལྷ་མོ་གཟུགས་རྡོ་རྗེ་མའི་སྐུ་ཕྱག་རྒྱ་བསྐྱེད་པར་མཛད་མཁན་རྣམ་
པར་སྣང་མཛད་ཀྱི་སྐུ་ཕྱག་རྒྱ་ལྷ་མོ་གཟུགས་རྡོ་རྗེ་མའི་སྤྱི་བོ་ལ་དབང་བསྐུར་བའི་
ཚུལ་དུ་བསམ་མོ། །དེའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་
45-925