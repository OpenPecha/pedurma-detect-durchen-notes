རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7473
སྟོན་པ་མི་བསྐྱོད་པ་རྡོ་རྗེ་འཛིན་ཉིད་དག་པ་སྟེ། དུས་ཐོག་མ་མེད་པ་ནས་ཕྱིན་
ཅི་ལོག་གི་རྣམ་པར་རྟོག་པའི་དྲི་མ་དང་བྲལ་བའོ། །དོན་དེས་དག་པར་སྨོས་སོ། །
རྡོ་རྗེ་ནི་དོན་དམ་པར་སྟོན་པ་མི་བསྐྱོད་པ་རྡོ་རྗེ་འཛིན་དེ་མེད་པར་མ་འགྱུར་བ་
དང་། ངེས་པར་དང་། དུས་རྟག་ཏུ་འཕེལ་བའོ། །གཞན་ཡང་དེ་བཞིན་
ནམ་མཁའ་ལྟ་བུ་སྟེ། དོན་དེས་སྨོས་སོ། །ཆོས་ཆེན་པོ་ཞེས་བྱ་བ་ནི། དུས་
འདིར་ཆོས་ཆེན་པོ་ནི། དཔལ་རྡོ་རྗེ་སེམས་དཔའ་ཉིད་དོན་དམ་པ་བྱང་ཆུབ་
སེམས་དཔའ་གཉིས་སུ་མེད་པའི་འབྲས་བུའི་ངོ་བོ་ཆོས་ཆེན་པོར་སྨོས་སོ། །རྡོ་
རྗེ་གསུང་གི་བཀའ་སྩལ་པ་ཞེས་པ་ནི། དོན་དམ་པར་རྣམ་པར་སྣང་མཛད་ལ་
སོགས་པ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་གཉིས་སུ་མེད་པའི་ངོ་བོ་
ཡིན་ནོ་དེ་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་●པ་རྡོ་རྗེ་འཛིན་ཉིད་ཀྱི་
གསུངས་པ་ཡིན་ནོ། །གཞན་ཡང་རྡོ་རྗེའི་གསུམ་དུ་མིང་བཏགས་པ་ཕྱིའི་ཚངས་
པ་དང་། ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ། ཕ་རོལ་གྱི་་
རྒོལ་བ་ཐམས་ཅད་ཕམ་པར་མཛད་པ་ཡིན་ནོ། །དོན་དེས་རྡོ་རྗེའི་གསུང་དུ་སྨོས་
སོ༑ །དེ་ལྟ་བུའི་ཡོན་ཏན་ནི་ངོ་བོའི་རྡོ་རྗེ་གསུང་གི་སྒོ་ནས་འབྱུང་བའི་དོན་་་་
བཤད་པར་མཛད་པའི་ཕྱིར་གསོལ་བ་བཏབ་པ་དེ་བདག་ཅག་ལ་སྩོལ་ཅིག་པའོ། །
དེ་ནི་སྒྲུབ་པ་ཆེན་པོས་ཡེ་ཤེས་ཀྱི་ལྷ་ཐམས་ཅད་བསྒྲུབ་པ་བྱ་བའི་དུས་སུ་རང་རང་
གི་སྤྱི་བོའི་གནས་སུ་རང་རང་གི་བདག་པོའི་སྐུ་ཕྱག་རྒྱ་དབང་བསྐུར་•བའི་ཚུལ་དུ་
བསྒོམ་པར་བྱ་བའི་དོན་བསྟན་པར་བྱ་སྟེ། རྡོ་རྗེ་སེམས་དཔའི་སྦྱོར་བ་ཡིས། །
སངས་རྒྱས་རྡོ་རྗེ་ཅན་རྣམས་སྙེས། །སངས་རྒྱས་བྱང་ཆུབ་རབ་དབྱེ་བས། །རྡོ་
རྗེ་འཛིན་རྣམས་མཉེས་པར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་
ལྟར་ཡིན་ན། རྡོ་རྗེ་སེམས་དཔའི་སྦྱོར་བ་ཡིས། །སངས་རྒྱས་རྡོ་རྗེ་ཅན་རྣམས་
45-1513