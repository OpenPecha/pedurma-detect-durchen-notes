རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
774
སྤྲིན་གྲངས་མེད་པ་སྤྲོ་བ་དེ་དག་ཐམས་ཅད་ཀྱི་སོ་སོའི་སྐུ་ཕྱག་རྒྱའི་གནས་ནས།
བསྐལ་པའི་རླུང་ཆེན་པོའི་དུས་ལྟ་བུའི་རྡོ་རྗེའི་རླུང་ཕྱུང་ངོ༌་། །དེའི་ཤུགས་ཀྱིས་
ད་ར་ནི་ད་རར་མིང་བཏགས་པ་རི་ཐམས་ཅད་ཀྱིས་རྒྱལ་པོ་རི་རབ་ལ་སོགས་པ་་
རིའི་རྒྱལ་པོ་མ་ལུས་པ་ཐམས་ཅད་བཏེག་ནས་བཤིག་པར་མཛད་པས། རི་
ཐམས་ཅད་ཀྱི་འོག་ན་གནས་པའི་ལྷ་མ་ཡིན་ལ་སོགས་པ། བགེགས་ཀྱི་ཚོགས་མ་
རུངས་པ་ཐམས་ཅད་བཅོམ་པར་མཛད་པར་སྒྲུབ་པ་པོས་སྔགས་རིངས་བཟླས་པའི་
དུས་སུ་བསྒོམ་པར་བྱའོ། །དེ་ལྟར་ནི་ཤྭ་ས་མ་རུ་ཏོ་ཀྵི་བ་པ་ཏ་ད་ར་ནི་ད་རའི་་
དོན་དུ་གསུངས་སོ། །བྷི་ཤ་ན་ཏ་ཧ་ཧ་ས་ཨ་པ་ར་མི་ཏ་བྷ་ལ་བ་ར་ཀྲ་མ་ཨརྱ་གྲ་
ན་བྷི་ཏ། ཞེས་པ་ནི། མདུན་དུ་སྨོས་པའི་ཚུལ་གྱིས་རྡོ་རྗེ་རླུང་གི་ཤུགས་ཀྱིས་
རིའི་རྒྱལ་པོ་ཐམས་ཅད་བཏེགས་ནས། བཤིག་པར་མཛད་པའི་དུས་སུ་ཁྲོ་བོའི་་
སྤྲུལ་པའི་སྐུ་ཕྱག་རྒྱ་སྤྲོ་བ་དེ་དག་ཐམས་ཅད་ཀྱི་མཉམ་པར་དུས་གཅིག་ཏུ་ཁྲོ་བོ་་་་
ཆེན་པོའི་ཞེ་སྡང་གིས་གད་མོའི་འཇིགས་པས་ཟབ་པ་རིང་བར་བཤད་པའོ། །སྒྲ་
དེ་ཨརྱ་ག་ནར་མིང་བཏགས་པ་བསོད་ནམས་དང་། ཡེ་ཤེས་ཀྱི་སྐུ་ཨ་པ་རར་
མིང་བཏགས་པ་ཚད་མེད་པའི་ཕྱིར་སྟོབས་དང་རྩལ་དང་ལྡན་ཞིང་ཁམས་ཐམས་
ཅད་ན་གནས་པའི་སངས་རྒྱས་དང་བྱང་ཆུབ་སེམས་དཔའ་དངང་། ཉན་ཐོས་་
དང་། རང་སངས་རྒྱས་ལ་སོགས་པ་གྲངས་མེད་པ་དེ་དག་ཐམས་ཅད་ཀྱིས་་་
གསན་མ་ཐག་ཏུ་འཇིགས་པ་ཆེན་པོར་འགྱུར་རོ། །བཤད་པར་བྱ་སྟེ། འཇིག་
རྟེན་གྱི་ཁམས་ཐམས་ཅད་ན་གནས་པའི་བརྒྱ་བྱིན་དང༌་། ཚངས་པ་ལ་སོགས་ལྷ་
ཐམས་ཅད་ཀྱིས་མདུན་དུ་སྨོས་པའི་སྒྲ་ཐོས་མ་ཐག་ཏུ། འཇིགས་པ་ཆེན་པོར་་་་
གྱུར་པ་ནི་ངོ་མཚར་ཡང་མི་ཆེ། །དེ་ལྟར་བྷི་ཤ་ན་ཏ་ཏ་ཧ་ས་ཨ་པ་ར་མི་ཏ་བ་
ལ་པར་ཀྲ་མ། ཨརྱ་ག་ན་བྷི་ཏའི་དོན་དུ་གསུངས་སོ། །བྷུ་ཏ་ཀ་ན་བྷུ་ཏ་ཞེས་
45-1149