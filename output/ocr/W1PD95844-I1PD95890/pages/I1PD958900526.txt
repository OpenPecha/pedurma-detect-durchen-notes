རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०५
དེའི་འོག་ཏུ་སྒྲུབ་པ་པོས་ཀླུའི་རྒྱལ་མོ་ལ་སོགས་ཀླུ་མོ་ཐམས་ཅད་རིམ་པས་ཡེ་ཤེས་
ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་•བརླབ་པར་
བྱའོ།༑ །དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་ཉིད་ཀྱི་མོས་་་་་
པས་ཀླུ་མོ་སྤྱད་པར་བྱའོ། །དེ་ལྟར་དགུག་པའི་དངོས་གྲུབ་ཀྱི་འབྲས་བུ་ལོངས་་་
སྤྱད་པའི་འོག་ཏུ་སྒྲུབ་པ་པོ་ཉིད་གསུང་གི་རིགས་སྣང་བ་མཐའ་ཡས་དང་གཉིས་སུ་
མེད་པའི་ངོ་བོར་འགྲུབ་པར་འགྱུར་བར་སྨོས་སོ། །གཞན་ཡང་པདྨའི་ཀྱོ་བ་ཁྱད་
པར་དུ་བསྒོམ་པའི་དོན་བསྟན་•པར་བྱ་སྟེ།
བདག་པོ་སྣང་བ་མཐའ་ཡས་ཉིད་
ཀྱི་ཕྱག་གཡས་དང་པོ་ན། པདྨའི་ཀྱོ་བ་འཛིན་པའི་དེ་བཞིན་དུ་སྣང་བ་མཐའ་་་
ཡས་ཀྱིས་རིན་པོ་ཆེའི་རིགས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྤྲིན་བཞིན་སྤྲོ་བར་
མཛད་པ་དེ་དག་ཐམས་ཅད་ཀྱི་ཕྱག་གཡས་དང་པོ་ན་པདྨའི་ཀྱོ་བ་འཛིན་པའི་་་
པདྨའི་ཀྱོ་བ་དེ་དག་གི་ལྟེ་བའི་དབུས་ནས་སོ་སོར་རྟོགས་པའི་ཡེ་ཤེས་ཀྱི་ངོ་བོ་འོད་
ཟེར་གྱི་དྲ་བ་ཉིད་ཀྱི་རིགས་ཀྱི་ཁ་དོག་དང་ལྡན་པ་སྤྲིན་བཞིན་དུ་སྤྲོ་བ་དང་•བསྡུ་
བའི་ཚུལ་དུ་བསྒོམ་པར་སྨོས་སོ། །མདོར་བསྡུ་བ་དེ་ལྟར་པདྨའི་དོན་དུ་གསུངས་
སོ༑ །དེ་ནས་རིན་ཆེན་ཞེས་པ་ནི། སྒྲུབ་པ་པོས་མདུན་དུ་སྨོས་པའི་རྡོ་རྗེའི་་
རིགས་ཀྱི་བྱེ་བྲག་གི་ཕྱིའི་གནས་ལམ་གྱི་བཞི་མདོར་ཅི་ལྟར་སྨོས་པའི་ཆོ་གས་བདུད་
རྩི་རྣམ་པ་ལྔ་བླངས་ལ་དེ་སྣོད་བ《ནྡྷ་མཚན་དང་ལྡན་པའི་ནང་དུ་བཞག་གོ། །དེ་
ཀུཾ་ཀུ་མ་དང་། ཀནྡུ་ར་དང། ཙན་དན་ལ་སོགས་པ་རྫས་དྲི་ཞིམ་པོ་ཐམས་་་
ཅད་དང་། ཆུར་བསྲེས་ལ་དེའི་འོག་ཏུ་སྐུ་དང་། གསུང་དང་། ཐུགས་ཀྱི་་
རིགས་གསུམ་དང་བཅས་པའི་སྔགས་ཀྱི་ཡིག་འབྲུ་བཟླ་ཞིང་བསྐུ་བའི་ཚུལ་གྱིས་་་་་
དཀྱིལ་འཁོར་བྱའོ། །སྭ་ཨོཾ་ཨཱཿཧཱུཾ། དཀྱིལ་འཁོར་གྱི་དབྱིབས་དང་། ཚད་ནི་
མདུན་དུ་སྨོས་པའི་ཚུལ་དུ་བྱའོ། །དཀྱིལ་འཁོར་དེའི་སྟེང་དུ་སེམས་བརྟན་པས་
45-505