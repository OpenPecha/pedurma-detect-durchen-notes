རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२३५
ཐོབ་བྱེད་པ་ཞེས་པ་ནི། གོང་དུ་སྨོས་པ་དེ་བསྒོམས་པས། གསུང་རྡོ་རྗེ་སྣང་་
བ་མཐའ་ཡས་ཀྱིས་སྒྲུབ་པ་པོའི་ངག་བྱིན་གྱིས་བརླབ་པར་མཛད་དོ། ། །བྱིན་གྱིས་
བརླབས་པར་མཛད་པས་སྒྲུབ་པ་པོའི་ངགག །ཅི་ལྟར་གསུང་རྡོ་རྗེ་སྣང་བ་མཐའ་
ཡས་སྨོས་པ་དེ་ལྟ་བུ་ཐོབ་པར་འགྱུར་རོ། །དེ་ལྟར་རྡོ་རྗེ་གསུང་ནི་ཐོབ་བྱེད་པའི་
དོན་དུ་གསུངས་སོ། །ཧཱུཾ་ནི་སྐུ་གསུང་ཐུགས་ཡིན་ཏེ་ཞེས་པ་ནི། སྔར་སྨོས་་་་་
པའི་སྔགས་ཀྱི་ས་བོན་ཡིག་འབྲུ་ཨ་བསྒོམས་པས།
ཆོས་ཐམས་ཅད་སྟོང་པའི་ངོ་
བོར་གྱུར་མ་ཐག་ཏུ་ཉིད་ཀྱི་སྙིང་ཀའི་ནམ་མཁའི་དབུས་སུ་དོན་དམ་པ་བྱང་ཆུབ་་
སེམས་ཟླ་བའི་དཀྱིལ་འཁོར་དུ་གྱུར་པར་བསམ་མོ།
།བྱང་ཆུབ་སེམས་ཟླ་བའི་་་་
དཀྱིལ་འཁོར་དེ། སྔགས་ཀྱི་ས་བོན་ཡིག་འབྲུར་གྱུར་པ། སྔགས་ཀྱི་ས་བོན་་་་
ཡིག་འབྲུ་ཧཱུཾ་དེ་ལས་རྡོ་རྗེ་མི་བསྐྱོད་པ་སྐུ་དང་གསུང་དང་ཐུགས་ཀྱི་ངོ་བོའི་སྐུ་ཕྱག་
རྒྱ་བསྐྱེད་པར་བསམ་མོ། །སྐུ་ཕྱག་རྒྱ་དེའི་སྐུ་མདོག་དང༌་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་དང་། ཉིད་ཀྱི་ཡེ་ཤེས་ཀྱི་ལྷ་མོ་
འཁྱུད་པའི་སྦྱོར་བ་དང་ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་པ་ལ།
ལེའུ་བཞི་པའི་དཀྱིལ་འཁོར་གྱི་བདག་པོའི་སྐབས་སུ་སྨོས་པ་དེ་བཞིན་དུ་འདིར་
བྱའོ།༑ །དེ་ལྟར་ཧཱུཾ་ནི་སྐུ་གསུང་ཐུགས་ཡིན་ཏེའི་དོན་དུ་གསུངས་སོ། །རྡོ་རྗེ་་
མི་ཕྱེད་གསུམ་ཐོབ་པ་ཞེས་པ་ནི།
མདུན་དུ་སྨོས་པའི་ཆོ་གའི་ཚུལ་དུ་བསྒོམས་་་
པས༑ ཐུགས་རྗེ་མི་བསྐྱོད་པ་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་
གསུང་རྡོ་རྗེ་དང་། ཐུགས་རྡོ་རྗེ་མི་ཕྱེད་པའི་ངོ་བོ་སྐུ་ཕྱག་རྒྱ་སྒྲུབ་པ་པོའི་ལུས་་
གཉིས་སུ་མེད་པའི་ངོ་བོར་གྱུར་པའོ། །དེ་ལྟར་རྡོ་རྗེ་མི་ཕྱེད་གསུམ་ཐོབ་པའི་་་་
དོན་དུ་གསུངས་སོ། ། Raspཅད ཀྱིm
45-235