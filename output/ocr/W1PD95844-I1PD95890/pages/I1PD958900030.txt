རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རིགས་ལྔ་རྣམས་ནི་རབ་ཏུ་དགོད་པར་བྱ་བའི་དོན་མདུན་དུ་བཤད་པས་བདེ་སྟེ་
م
བཤད་མི་དགོས་སོ། །ད་ནི་གསང་བའི་མཆོད་པ་བྱ་བའི་མདུན་དུ་ཡེ་ཤེས་ཀྱི་
གཞལ་ཡས་ཁང་བསྒོམ་པས་བསྐྱེད་པར་བྱ་བའི་ཆོ་གའི་ཚུལ་བསྟན་པར་བྱ་སྟེ།
ནམ་མཁའ་དབྱིངས་ཀྱི་དབུས་གནས་པར། །ཡེ་ཤེས་རྒྱ་མཚོ་བསྒོམ་པར་བྱ། །
བདག་ཉིད་ཟླ་བའི་དབུས་གནས་པར། །མཁས་པས་སྙིང་གར་བསྒོམ་པར་བྱ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ནམ་མཁའ་དབྱིངས་ཀྱི་
དབུས་གནས་པར་ནི། སྒྲུབ་པ་པོས་དཔལ་རྡོ་རྗེ་སེམས་དཔའ་ལ་སོགས་པ་དེ་
བཞིན་གཤེགས་པ་རྣམ་པ་ལྔའི་ནང་ན་གང་ལ་མོས་པའི་ལྷ་དང་གཉིས་སུ་མེད་པའི་
ང་རྒྱལ་བྱ་ཞིང་། དེའི་རིགས་ཀྱི་བྱེ་བྲག་གི་• ཤེས་རབ་མ་བླངས་ལ་དེ་ཉིད་་་
རིགས་ཀྱི་བདག་པོ་ཉིད་ཀྱི་ལྷ་མོ་དང་གཉིས་སུ་མེད་པར་བྱིན་གྱིས་བརླབས་ནས།
ཤེས་རབ་ལྷ་མོ་དེ་•མདུན་དུ་སྨོས་པའི་དམ་རྫས་ཀྱིས་དཀྱིལ་འཁོར་བྱུག་པར་བྱའོ། །
དཀྱིལ་འཁོར་དེའི་སྟེང་དུ་བདེ་བའི་གདན་ལ་གཞག་གོ། །དེའི་འོག་ཏུ་ཤེས་རབ་
མའི་བྷ་གའི་དབུས་སུ་ཡེ་ཤེས་ཀྱི་གཞལ་ཡས་ཁང་བསྐྱེད་པའི་ས་བོན་བསམ་མོ། །
དེ་ལྟར་ནམ་མཁའི་●དབྱིངས་ཀྱི་དབུས་གནས་པར་གྱི་དོན་དུ་གསུངས་སོ། །ཡེ་
ཤེས་རྒྱ་མཚོ་བསྒོམ་པར་བྱ་ཞེས་པ་ནི་མདུན་དུ་སྨོས་པའི་ཤེས་རབ་མ་ལྷ་མོའི་བྷ་ག་
ནམ་མཁར་སྨོས་པ་དེའི་དབུས་གནས་སུ་དང་པོ་རྡོ་རྗེའི་རིགས་ཀྱི་ལྷ་མོ་མཱ་མ་ཀཱིའི་
སྔགས་ཀྱི་ས་བོན་ཡིག་འབྲུ་མཾ་བསམ་མོ། །དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
ཁ་དོག་མཐིང་ནག་མེ་ཕུང་བཞིན་དུ་གྱུར་པར་བརྟག་གོ། །དེའི་སྟེང་དུ་སྐུའི་་
རིགས་ཀྱི་ཡེ་ཤེས་ཀྱི་ལྷ་མོ་སངས་རྒྱས་སྤྱན་གྱི་སྔགས་ཀྱི་ས་བོན་ཡིག་འབྲུ་ལཾ་བསམ་
མོ༑ །དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་དཀར་པོ་མེ་དཔུང་བཞིན་
དུ་གྱུར་པར་བརྟག་གོ། །དེའི་སྟེང་དུ་གསུང་གི་རིགས་ཀྱི་ཡེ་ཤེས་ཀྱི་ལྷ་མོ་ན་་་་་་
45-9