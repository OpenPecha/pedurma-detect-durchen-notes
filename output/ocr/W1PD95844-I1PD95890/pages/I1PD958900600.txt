རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لا
ཀྱི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །འདུ་ཤེས་ཀྱི་
ཕུང་པོ་ནི། དེ་བཞིན་གཤེགས་པ་སྣང་བ་མཐའ་ཡས་སོ་སོར་རྟོགས་པའི་ཡེ་ཤེས་
རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །འདུ་བྱེད་ཀྱི་ཕུང་པོ་ནི།
དེ་བཞིན་གཤེགས་པ་དོན་ཡོད་གྲུབ་པ་བྱ་བ་ནན་ཏན་གྱི་ཡེ་ཤེས་རྡོ་རྗེ་དང་གཉིས་
སུ་མེད་པའི་ངོ་བོ་ཡིན་པར་བརྟག་གོ། །རྣམ་པར་ཤེས་པའི་ཕུང་པོ་ནི། དེ་་་་
བཞིན་གཤེགས་པ་རྡོ་རྗེ་མི་བསྐྱོད་པ་མེ་ལོང་ལྟ་བུའི་ཡེ་ཤེས་རྡོ་རྗེ་དང་གཉིས་སུ་་་་
མེད་པའི་ངོ་བོ་ཡིན་པར་རྟག་གོ། །དེ་ལྟར་ཕུང་པོ་ལྔ་རྡོ་རྗེའི་ངོ་བོར་བརྟགས་་་
པའི་འོག་ཏུ་འབྱུང་བ་ལྔ་བརྟག་པར་བྱའོ། །བསྟན་པར་བྱ་སྟེ། ས་སྲ་བའི་་་་་
ཚུལ་ནི་སངས་རྒྱས་སྤྱན་ཆོས་ཀྱི་དབྱིངས་ཀྱི་ཡེ་ཤེས་རྡོ་རྗེ་དང་གཉིས་སུ་མེད་པའི་་
ངོ་བོ་ཡིན་པར་བརྟག་•གོ། །ཆུ་གཤེར་བའི་ཡུལ་ནི་མཱ་མ་ཀཱི་མེ་ལོང་ལྟ་བུའི་ཡེ་་་
ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །མེ་དྲོ་བའི་ཚུལ་ནི་
ན་བཟའ་དཀར་མོ་སོ་སོར་རྟོགས་པའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་
ཡིན་པར་བརྟག་གོ། །རླུང་བརྐྱང་བསྐུམ་ལ་སོགས་པའི་ཚུལ་ནི། དམ་ཚིག་་་་
སྒྲོལ་མ་མེ་ལོང་ལྟ་བུའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་
གོ༑ །ནམ་མཁའི་སྟོང་པའི་ངོ་བོ་ནི་ཆོས་ཀྱི་དབྱིངས་ཀྱི་དབང་ཕྱུག་མ་མདུན་དུ་
སྨོས་པའི་སངས་རྒྱས་སྤྱན་ལ་སོགས་པ་ལྷ་མོ་བཞི་ལ་ཁྱབ་ནས་གནས་པ་དེ་ནི་ལྷ་མོ་
བཞིའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །དེ་ལྟར་
འབྱུང་བ་ལྔའི་•བརྟག་པར་བྱ་བར་བསྟན་ཏོ། །གཞན་ཡང་ཡན་ལག་བཞི་ནི་ཁྲོ་
བོའི་རྒྱལ་པོ་བཞི་དང་། གཉིས་སུ་མེད་པའི་ངོ་བོར་བརྟག་པར་བྱའོ། །བསྟན་
པར་བྱ་སྟེ། ལག་པ་གཡས་པ་དང་། ལག་པ་གཡོན་པ་དང་། ཁ་དང་།
གསང་བའི་རྡོ་རྗེའོ། །དེ་ལ་ལག་པ་གཡས་པ་ནི་ཁྲོ་བོའི་རྒྱལ་པོ་ཡ་མཱནྟ་ཀ་ཆོས་ཀྱི་
45-579