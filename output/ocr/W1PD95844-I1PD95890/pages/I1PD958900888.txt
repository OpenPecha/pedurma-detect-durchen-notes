རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१७५
ཕྱིར་ནད་པ་དེ་བསྒྲུབ་པ་པོ་ཉིད་ཀྱི་ཐུགས་ཀར་གཞག་•པར་བསམ་མོ། །དེ་ལྟར་
རང་གི་སྙིང་གར་འདོད་པ་གཞག་གི་དོན་དུ་གསུངས་སོ། །དེ་ནི་སེམས་ཅན་ནད་
པ་རྣམས་ཀྱི་ནད་ཐམས་ཅད་ཀྱི་གནོད་པ་མེད་པར་བྱ་བའི་ཐབས་ཀྱི་བསྒོམ་པའི་ཆོ་
གའི་ཁྱད་པར་གྱི་དོན་བསྟན་པར་ཏེ། སྤྱན་གྱི་མཆོག་གིས་ནམ་མཁའི་དབྱིངས། །
རབ་ཏུ་གང་བར་བསྒོམ་པར་བྱ། །འོད་ཟེར་བསྡུས་ནས་གོང་བུ་ཡིས།
།ནད་་
པ་ལ་ནི་གདབ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་
ནམ་མཁའི་དབྱིངས་ནི་བྱེ་བྲག་རྣམ་པ་གཉིས་ཏེ། ཕྱི་དང་ནང་ངོ་། །དེ་ལ་ཕྱིའི་
ནམ་མཁའ་ནི་སྟོང་པ་ཐམས་ཅད་དུ་ཁྱབ་པའོ། །ནང་གི་ནམ་མཁའ་ནི་མདུན་དུ་
སྨོས་པའི་བསྒྲུབ་པ་པོ་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་་
བསྒོམ་པ་ཉིད་ཀྱི་ཐུགས་ཀའི་གནས་སུ་ནད་པ་གཞག་པར་སྨོས་པའི་ཐུགས་ཀ་དེ་
ནམ་མཁའི་བཞིན་དུ་ཚད་མེད་པར་བརྟག་གོ། །དེ་ལྟར་ནམ་མཁའ་དབྱིངས་
ཀྱི་དོན་དུ་གསུངས་སོ། །སྤྱན་གྱི་མཆོག་གིས་རབ་ཏུ་གང་བར་བསྒོམ་པར་བྱ།
ཀྱི་དོན་ང་གསངས་
ཞེས་པ་ནི་ཅི་ལྟར་སྨོས་པའི་ཚུལ་གྱིས་ཐུགས་ཀའི་ནམ་མཁའི་དབྱིངས་ཀྱི་ནད་པའི་
སྤྱི་བོའི་མཐོ་གང་ཙམ་འཕགས་པའི་སྟེང་དུ། སྔགས་ས་བོན་ལམ་བསམ་མོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་སངས་རྒྱས་
་་གྱི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་དཀར་མོ། ཆོས་ཀྱི་དབྱིངས་
ཀྱི་ཡེ་ཤེས་ཀྱི་ངོ་བོ་ཞལ་གསུམ་པ། ཞལ་དབུས་མ་སྐུ་དང་མཐུན། གཡས་ནག་
པོ༑ གཡོན་ཤིན་ཏུ་དམར་བ། ཐོར་ཚུགས་མེ་ཏོག་གི་བྱེ་བྲག་སྣ་ཚོགས་ཀྱི་་་་
ཕྲེང་བས་བཅིངས་པ། ཞལ་ཅུང་ཟད་བཞད་པ་རྒྱན་• ཐམས་ཅད་ཀྱིས་བརྒྱན་པ།
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་འཁོར་ལོ་རྩིབས་བརྒྱད་པ་
45-865