རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དེའི་དུས་སུ་མདུན་དུ་སྨོས་པའི་སེམས་ཅན་མ་རུངས་པ་འགུགས་པར་མཛད་་་
མཁན་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་སྤྲིན་ལྟ་བུ་ནམ་མཁའི་དབུས་ན་་
བྲན རྟ བུ ནས མ
གནས་པ་དེ་དག་ཐམས་ཅད་ཀྱི་ཕྱག་གཡས་ཀྱི་དང་པོ་ན་རྡོ་རྗེ་ལྕགས་ཀྱུ་འཛིན་པ་
དེ་ཉིད་ཁྲོ་བོའི་རྡོ་རྗེ་རྩེ་དགུ་པར་གྱུར་པར་བརྟག་གོ། །རྡོ་རྗེ་དེ་ཁྲོ་བོའི་རྒྱལ་པོ་
སྤྲིན་ཐམས་ཅད་ཀྱིས་མ་རུངས་པའི་སེམས་ཅན་གྱི་གཟུགས་བརྙན་གྱི་སྟེང་དུ་ཆར་
བཞིན་དུ་ཕབ་པར་བསམ་མོ། །དེའི་དུས་སུ་མ་རུངས་པའི་སེམས་ཅན་འཆི་བར་
འགྱུར་རོ། །དེ་མ་ཐག་ཏུ་མ་རུངས་པའི་སེམས་ཅན་གྱི་རྣམ་པར་ཤེས་པའི་སེམས་
སྲོག་གི་དབང་པོའི་ངོ་བོ་སྲིན་བུ་མེ་ཁྱེར་གྱི་གཟུགས་ལྟ་བུ་དེ་སྒྲུབ་པ་པོ་ཉིད་ཀྱི་ལུས་
ལ་གཉིས་སུ་མེད་པར་བསྡུ་བར་བསམ་མོ། །ཡང་ན་ཁྲོ་བོའི་རྒྱལ་པོ་ཡ་མན་ཏ་་་
ཀའི་སྐུ་སྤྲིན་ལྟ་བུ་ལ་གཉིས་སུ་མེད་པར་བསྡུ་བར་བསམ་ཡང་མི་འགལ་ལོ། །དེ་
ལྟར་མདུན་དུ་སྨོས་པའི་ཚུལ་དུ་ཐབས་ཐུགས་རྗེ་ཆེན་པོས་སློབ་དཔོན་སྨོད་པ་ལ་་་
སོགས་པ་སེམས་ཅན་མ་རུངས་པ་ཐམས་ཅད། སྐུ་དང་གསུང་དང་ཐུགས་རྡོ་རྗེ་
ཡེ་ཤེས་དང་གཉིས་སུ་མེད་པའི་ངོ་བོ་རྣམ་པར་སྣང་མཛད་ལ་སོགས་པ་རིགས་ལྔའི་
བྱེ་བྲག་གི་དེ་བཞིན་གཤེགས་པ་དང་གཉིས་སུ་མེད་པའི་ངོ་བོར་གྱུར་པར་བསམ་མོ། །
ཚུལ་དེ་ལྟར་བསྒོམ་པ་བྱས་པའི་འོག་ཏུ། ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་
པའི་སྐུ་ཕྱག་རྒྱ་སྤྲིན་ལྟ་བུ་ནམ་མཁའི་གནས་ན། མ་རུངས་པའི་སེམས་ཅན་གྱི་་་
གཟུགས་བརྙན་གྱི་སྟེང་ན་གནས་པ་དེ[སྤྲོས་པ་*བའི་གནས་སུ་གཉིས་སུ་མེད་པའི་
ངོ་བོར་བསྡུ་བར་སྨོས་སོ། །མདོར་བསྡུས་པ་དེ་ལྟར་ཁྲོས་ནས་ཐམས་ཅད་གསད་
པར་བསྒོམ་གྱི་དོན་དུ་གསུངས་སོ། །རྡོ་རྗེའི་ཡེ་ཤེས་དཀྱིལ་འཁོར་འདིར་ཞེས་པ་
ནི༑ མདུན་དུ་སྨོས་པའི་མ་རུངས་པའི་སེམས་ཅན་གསད་པའི་ལམ་གྱི་ཐབས་དེ་
ཡིན་ཏེ། རྡོ་རྗེ་ནི་ཁྲོ་བོའི་རྒྱལ་པོ་ཡ་མན་ཏ་ཀ་སྐུ་རྡོ་རྗེའི་རིགས་ཀྱི་ངོ་བོ་ཡིན།
45-803