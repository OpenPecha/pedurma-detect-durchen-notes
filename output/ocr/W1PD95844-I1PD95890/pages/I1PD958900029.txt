བསྟན་འགྱུར། རྒྱུད།
१७
།ཆོ་ག་ཤེས་པས་ཡང་ན་རྐང་པའི་བར། །
ལྟེ་བ་རྐེད་པར་གསང་བ་རྒྱལ་བའི་གནས།
རིགས་ལྔ་རྣམས་ནི་རབ་ཏུ་དགོད་པར་བྱ། །ཞེས་བྱ་བའི་དོན་བཤད་པར་བྱ་སྟེ།
ཇི་ལྟར་ཡིན་ན། སྤྱི་བོ་གཙུག་དངང་། ནུ་མའི་བར་དག་དང་ཞེས་པ་ནི།
ཤེས་རབ་མའི་ལུས་ཀྱི་གནས་ལྔར་རིམ་པར་བྱིན་གྱིས་བརླབ་པར་བྱའོ། །དང་པོ་
ནི་སྤྱི་བོ་གཙུག་གི་གནས་ཀྱི་དབུས་སུ་སྐུའི་རིགས་རྣམ་པར་སྣང་མཛད་ཀྱི་ཡེ་ཤེས་་
ཀྱི་སྔགས་ཀྱི་ཡིག་འབྲུ་ཨོཾ་•དགོད་དེ། དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
ཁ་དོག་དཀར་པོ་གཟི་བརྗིད་ཀྱིས་འབར་ནས་ཐིམ་པར་འགྱུར་བར་བསམ་མོ། །
དེའི་འོག་ཏུ་ནུ་མ་གཉིས་ཀྱི་དབུས་ཀྱི་གནས་སུ་གསུང་གི་རིགས་སྣང་བ་མཐའ་ཡས་
ཀྱི་ཡེ་ཤེས་ཀྱི་སྔགས་ཀྱི་ས་བོན་ཡིག་འབྲུ་ཨ་དགོད་དེ། ཁ་དོག་དམར་པོ་སོ་སོར་
རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཐིམ་པར་འགྱུར་བར་བསམ་
མོ་དེའི་འོག་ཏུ་ལྟེ་བ་དང་རྐེད་པའི་བར་གྱི་གནས་སུ་རིན་པོ་ཆེའི་རིགས་རིན་ཆེན་
འབྱུང་ལྡན་གྱི་ཡེ་ཤེས་ཀྱི་སྔགས་ཀྱི་ཡིག་འབྲུ་སྭ་དགོད་དེ། མཉམ་པ་ཉིད་ཀྱི་ཡེ་་་
ཤེས་ཀྱི་ངོ་བོ་ཁ་དོག་སེར་པོ་གཟི་བརྗིད་ཀྱིས་འབར་ཞིང་ཐིམ་པར་འགྱུར་བར་་་
བསམ་མོ། །དེའི་འོག་ཏུ་གསང་བའི་ཕྱག་རྒྱའི་བྷ་ག་རྒྱལ་བའི་སྐྱེ་གནས་སུ་མིང་
བཏགས་པའི་དབུས་ཀྱི་གནས་སུ་རྡོ་རྗེའི་རིགས་མི་བསྐྱོད་པའི་ཡེ་ཤེས་ཀྱི་སྔགས་ཀྱི་
ས་བོན་ཧཱུཾ་དགོད་དེ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་མཐིང་ག་གཟི་་་
བརྗིད་ཀྱིས་འབར་ཞིང་ཐིམ་པར་གྱུར་པར་བསམ་མོ། །དེའི་འོག་ཏུ་རྐང་པའི་
གཉིས་ཀྱི་མཐིལ་གྱི་བསྙམས་པའི་དབུས་སུ་ལས་ཀྱི་རིགས་དོན་ཡོད་གྲུབ་པའི་ཡེ་
ཤེས་ཀྱི་སྔགས་ཀྱི་ཡིག་འབྲུ་ཧ་དགོད་དེ། བྱ་བ་ལ་ནན་ཏན་གྱི་ཡེ་ཤེས་ཀྱི་ངོ་བོ་ཁ་
དོག་ལྗང་གུ་གཟི་བརྗིད་ཀྱིས་འབར་ནས་ཐིམ་པར་གྱུར་པས་བསམ་མོ། །ཆོ་ག་
ཤེས་པས་ཡང་ན་རྐང་པའི་བར། །ལྟེ་བ་རྐེད་པ་གསང་བ་རྒྱལ་བའི་གནས། །
45-8