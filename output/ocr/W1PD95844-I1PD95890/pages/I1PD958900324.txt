རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༠༣
བུའི་ཡེ་ཤེས་ཀྱི་ངོ་བོ་འདི་ནི་དམ་པ་ཡིན་ནོ། །དེ་ལྟར་ནམ་མཁའི་དབྱིངས་ཀྱི་
དབུས་སུ་ནི། །སངས་རྒྱས་དཀྱིལ་འཁོར་དམ་པ་བསམ་གྱི་དོན་དུ་གསུངས་སོ།།
ནམ་མཁའི་རྡོ་རྗེ་རབ་བསྒོམས་ལ། རིན་ཆེན་ཨོཾ་ནི་བསམ་པར་བྱ་ཞེས་པ་ནི།
གདན་གྱི་ངོ་བོ་རྡོ་རྗེ་རྩེ་ལྔ་བསྐྱེད་མ་ཐག་ཏུ་རྡོ་རྗེ་མི་བསྐྱོད་པ་དང་གཉིས་སུ་མེད་
པའི་ང་རྒྱལ་དུ་བསྒོམས་ནས་མདུན་དུ་སྨོས་པའི་ཚུལ་དུ། ཐབས་དང་ཤེས་རབ་
རོལ་པ་བྱས་ནས། བདེ་བར་འགྱུར་བའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་
མའི་བྷ་གའི་ནམ་མཁའི་དབུས་ཀྱི་སངས་རྒྱས་དཀྱིལ་འཁོར་དུ་མིང་བཏགས་པ།
གདན་རྡོ་རྗེ་རྩེ་ལྔ་པ་དེའི་སྟེང་དུ་ཁུ་བའི་ངོ་བོ། བྱང་ཆུབ་སེམས་འོད་དུ་ཞུ་ནས་
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། ། །དེའི་སྟེང་དུ་སྔགས་ས་
བོན་ཡིག་འབྲུ་ཨོཾ་བསམ་མོ། །དེ་ཁ་དོག་སྔོན་པོ་ཅུང་ཟད་སེར་བ། མེ་ལོང་ལྟ་
བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་པར་འགྱུར་རོ། །བཤད་པར་བྱ་སྟེ། སྔགས་ས་བོན་ཡིག་འབྲུ་ཨོཾ་དེ་ནི་ཇི་
ལྟར༑ དེ་བཞིན་གཤེགས་པ་རིན་ཆེན་འབྱུང་ལྡན་གྱི་མཉམ་པ་ཉིད་ཀྱི་ཡེ་ཤེས་་
ཀྱིས༑ སེམས་ཅན་ཐམས་ཅད་བྱིན་གྱིས་བརླབས་ནས་དབུལ་བ་ཐམས་ཅད་་་་་
བཅོམ་པར་འགྱུར་ཏེ། དེ་མ་ཐག་ཏུ་སངས་རྒྱས་པ་ཆེན་པོར་འགྱུར་རོ། །དེ་་
བཞིན་དུ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུའི། སྔགས་ས་བོན་ཡིག་འབྲུ་ཨོཾ་་
སྨོས་པ་དེ་ལས། ནམ་མཁའི་རྡོ་རྗེ་མིང་བཏགས་པ། །བྱང་ཆུབ་སེམས་ནམ་་་
མཁའི་སྙིང་པོ།
།སྐུ་ཕྱག་རྒྱ་བསྐྱེད་པའི་ས་བོན་དུ་སྨོས་སོ། །དེ་ལྟ་བུའི་ངོ་བོ་
་ཨོཾ་སྔགས་ཀྱི་ས་བོན་ཡིག་འབྲུ་དེ་ཐིམ་མ་ཐག་ཏུ་གསང་བའི་ཡེ་ཤེས་ཀྱི་ས་
བོན་དེ་ལས་བྱང་ཆུབ་སེམས་དཔའ་ནམ་མཁའི་སྙིང་པོའི་སྐུ་ཕྱག་རྒྱ་བསྐྱེད་པར་
45-303