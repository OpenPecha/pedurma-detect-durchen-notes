१०७
བསྟན་འགྱུར།། རྒྱུད། ༼༽ ༨༧ECTE
པ་པོ་ཉིད་ཀྱི་ལུས་ལ་གཡས་སུ་བསྐོར་ཞིང་གནས་པར་བསམ་མོ། །དེའི་འོག་ཏུ་
སྔགས་ས་བོན་ཡིག་འབྲུ་ཧཱུཾ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་་་
བརྗིད་ཆེན་པོ་འབར་བས་འབར་བ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་ནས་་
སྤྲོ་བར་བྱ་སྟེ། དེ་མདུན་དུ་སྨོས་པའི་ཚུལ་དུ་སྒྲུབ་པ་པོ་ཉིད་ཀྱི་ལུས་ལ་གཡས་སུ་
བསྐོར་ཞིང་གནས་པར་བསམ་མོ།
།ཚུལ་དེ་ལྟར་སྤྲོ་བའི་དུས་སུ་སྐུ་གསུང་ཐུགས་
ཀྱི་སྔགས་ས་བོན་ཡིག་འབྲུ་དེ་རྣམས་ཉིད་ཉིད་ཀྱི་ཁ་དོག་དང་། ཡེ་ཤེས་དང་།
གཟི་བརྗིད་དང་། དེ་ལྟར་སྔགས་ཉིད་ཀྱི་ཡོན་ཏན་གྱི་དོན་དང་ལྡན་པར་བརྟག་
གོ༑ །གཞན་ཡང་ཡོན་ཏན་གྱི་དོན་ཁྱད་པར་དུ་བསྟན་པར་བྱ། སྐུ་དང་།
གསུང་དང་། ཐུགས་ཀྱི་སྔགས་ས་བོན་ཡིག་འབྲུ་སྤྲིན་བཞིན་དུ་སྤྲོ་བར་བྱས་པ་དེ་
གོ་ཆའི་ངོ་བོ་ཡིན་ཏེ། ས་བདུད་དང་དགྲ་བགེགས་ཐམས་ཅད་ཀྱི་སྔགས་དང་
ཕྱག་རྒྱ་དངང་། མཚོན་ཆ་ལ་སོགས་པས་གནོད་པའི་བྱེ་བྲག་སྣ་ཚོགས་བྱེད་པ་་་་་
ཐམས་ཅད་ལས་བསྲུང་བར་འགྱུར་རོ། །གཞན་ཡང་སྐུ་གསུང་ཐུགས་ཀྱི་རྡོ་རྗེ་་་་
གསུམ་གྱི་སྔགས་ཀྱི་ས་བོན་ཡིག་འབྲུ་གསུམ་གྱི་ཁྱད་པར་གྱི་ཡོན་ཏན་གྱི་དོན་བསྟན་
པར་བྱ་སྟེ། སྔགས་ས་བོན་ཡིག་འབྲུ་ཨོཾ་ཁ་དོག་དཀར་པོའོ། །སྔགས་ས་བོན་་
ཡིག་འབྲུ་ཨ་དེ་ཁ་དོག་དམར་པོའོ། །སྔགས་ས་བོན་ཡིག་འབྲུ་ཧཱུཾ་ནི་ཁ་དོག་སྔོན་
པོའོ། །དེ་ལྟར་སྔགས་ཀྱི་ས་བོན་ཡིག་འབྲུ་རྣམས་ཀྱི་ཁ་དོག་དང་བདུད་དང་་་་
བགེགས་ཐམས་ཅད་ཀྱིས་མཐོང་བའི་ཡོན་ཏན་གྱིས་མྱོས་པར་གྱུར་པར་སྨོས་སོ། །
དེ་ནས་སྔགས་ས་བོན་ཡིག་འབྲུ་ཨོཾ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའོ།
སྔགས་ས་བོན་ཡིག་འབྲུ་ཨ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོའོ། །སྔགས་ས་་་
བོན་ཡིག་འབྲུ་ཧཱུཾ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོའོ། །དེ་ལྟར་སྔགས་ས་བོན་་
ཡིག་འབྲུ་རྣམས་ཀྱི་ཡེ་ཤེས་ཀྱི་ཡོན་ཏན་གྱིས་བདུད་དང་མུ་སྟེགས་ཐམས་ཅད་བྱིན་
།
45-806