१२२
བསྟན་འགྱུར། རྒྱུད། s༨༦
ཞེས་པའི་དོན་ནི། བདེ་སྟེ་བཤད་མི་དགོས་སོ། །དཔེར་ན་ནམ་མཁའ་ནི་
ཐམས་ཅད་ཀྱི་རྗེས་སུ་སོང་བ་སྟེ་ཞེས་པ་ནི། ཕྱོགས་བཅུའི་འཇིག་རྟེན་གྱི་ཁམས་
མ་ལུས་པ་ཐམས་ཅད་ཁྱབ་པའོ། །དེ་ལྟར་དཔེར་བསྟན་པ་ཡིན་ནོ། །དེ་ལྟར་
ནམ་མཁའ་ནི་ཐམས་ཅད་ཀྱི་རྗེས་སུ་སོང་བའི་དོན་དུ་གསུངས་སོ།
།དེ་བཞིན་དུ་
ཆོས་ཐམས་ཅད་ཀྱང་ནམ་མཁའི་ཁོངས་སུ་གཏོགས་པའོ་ཞེས་པ་ནི། ཕྱི་ནང་གི་་
ཆོས་མ་ལུས་པ་ཐམས་ཅད་ལ་ཐེག་པ་ཆེན་པོ་གསང་སྔགས་ཀྱི་ཆོས་ཀྱི་སྤྱོད་པས་
ཁྱབ་སྟེ། ཇི་ལྟར་ཕྱིའི་ནམ་མཁའི་ས་ཕྱོགས་བཅུའི་འཇིག་རྟེན་གྱི་ཁམས་མ་ལུས་
པ་ཐམས་ཅད་ཁྱབ་པ་དེ་བཞིན་དུ། ནམ་མཁའ་དང་མཉམ་པའི་ཆོས་ཀྱིས་
ཐམས་ཅད་ལ་ཁྱབ་པའོ། །གཞན་ཡང་ཆོས་ཐམས་ཅད་ནི། དོན་དམ་པར་
གདོད་མ་ནས་མ་སྐྱེས་པ་སྟོང་པའི་ངོ་བོ་ཡིན་ནོ། །དེའི་ཕྱིར་ཆོས་ཐམས་ཅད་
ཀྱང་ནམ་མཁའི་ཁོངས་སུ་གཏོགས་སོ། །དེ་ལྟར་ཆོས་ཐམས་ཅད་ཀྱང་ནམ་་་
མཁའི་ཁོངས་སུ་གཏོགས་པའི་དོན་དུ་གསུངས་སོ། །དེ་ཉིད་ཀྱང་འདོད་པའི་
ཁམས་ན་མི་གནས། གཟུགས་ཀྱི་ཁམས་ན་མི་གནས། གཟུགས་མེད་པའི་
ཁམས་ན་མི་གནས། __ འབྱུང་བ་ཆེན་པོ་བཞི་ལ་ཡང་མི་གནས་སོ་ཞེས་པ་ནི།
ཕྱིའི་ནམ་མཁའ་སྟོང་པ་དངོས་པོ་མེད་པའི་ཡོན་ཏན་གྱིས། འཇིག་རྟེན་གྱི་
ཁམས་ཐམས་ཅད་ལ་ཁྱབ་པས། དེའི་ཕྱིར་འདོད་པའི་ཁམས་ན་མི་གནས།
གཟུགས་ཀྱི་ཁམས་ན་མི་གནས། གཟུགས་མེད་པའི་ཁམས་ན་མི་གནས་སོ། །
འབྱུང་བ་ཆེན་པོ་བཞི་ལ་ཡང་མི་གནས་པར་བསྟན་ཏོ། །དེ་ལྟར་འདོད་པའི་
ཁམས་ན་མི་གནས། གཟུགས་ཀྱི་ཁམས་ན་མི་གནས། གཟུགས་མེད་པའི་
ཁམས་ན་མི་གནས།
འབྱུང་བ་ཆེན་པོ་བཞི་ལ་ཡང་མི་གནས་པའི་དོན་དུ་
གསུངས་སོ། །རིགས་ཀྱི་བུ་ཆོས་ཐམས་ཅད་དེ་ལྟར་རྗེས་སུ་རིག་པར་བྱའོ་ཞེས་
45-122