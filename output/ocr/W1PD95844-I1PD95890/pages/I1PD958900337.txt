376
བསྟན་འགྱུར། རྒྱུད། 31༨༦
བསམ༑ །རྡོ་རྗེ་ཨུཏྤལ་རབ་བསྒོམས་ལ། །དམ་ཚིག་ཨོཾ་ནི་རབ་ཏུ་བསྒོམ། །
ༀ༑ ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ནམ་མཁའི་
དབྱིངས་ཀྱི་དབུས་སུ་ནི།
།སངས་རྒྱས་དཀྱིལ་འཁོར་དམ་པ་བསམ། །མདུན་
དུ་སྨོས་པའི་ཆོ་གའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་སྟེ།
སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ནི་མདུན་དུ་ཇི་ལྟར་སྨོས་པ་བཞིན་དུ་
སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ་དེ་་་་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཁྲུས་མཁན་གྱི་
བུ་མོ་བླངས་ཏེ། དེ་མདུན་དུ་སྨོས་པའི་ལོ་ཚད་དང་། གཞན་ཡང་དབང་་་་་་
ཐམས་ཅད་རྫོགས་པ། དེ་བཞིན་དུ་མཚན་དང་ཡོན་ཏན་དང་ལྡན་པ་དེ་ཡེ་ཤེས་
ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་
མ་ཐག་ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་གཉིས་སུ་མེད་་་་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་
བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་བྷ་གའི་ནམ་མཁའི་
དབུས་གནས་སུ། ཁུ་བའི་ངོ་བོའི་འོད་དུ་ཞུའོ། །དེའི་སྟེང་དུ་སྔགས་ས་བོན་་
ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་གཟི་བརྗིད་ཀྱིས་འབར་ཞིང་འོད་དུ་་
ཞུ་ནས། བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་པར་འགྱུར་རོ། །
དེ་མ་ཐག་ཏུ་སངས་རྒྱས་དཀྱིལ་འཁོར་དུ་མིང་བཏགས་པ་ཨུཏྤལ་སྔོན་པོར་འགྱུར་
རོ༑ །དེའི་ལྟེ་བའི་དབུས་ན་རྡོ་རྗེ་རྒྱ་གྲམ་དང་ལྡན་པའོ། །བཤད་པར་བྱ་སྟེ།
གདན་ཐམས་ཅད་ཀྱི་ནང་ན་སངས་རྒྱས་དཀྱིལ་འཁོར་དུ་མིང་བཏགས་པ་མེ་ལོང་
ལྟ་བུའི་ཡེ་ཤེས་ཀྱི་ངོ་བོར་རྡོ་རྗེ་ཨུཏྤ་ལའི་གདན་འདི་ནི་དམ་པར་སྨོས་སོ། །དེ་་
ལྟར་ནམ་མཁའི་དབྱིངས་ཀྱི་དབུས་སུ་ནི། །སངས་རྒྱས་དཀྱིལ་འཁོར་དམ་པ་་་་་
45-316