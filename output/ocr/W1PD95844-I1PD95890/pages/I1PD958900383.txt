३७२
བསྟན་འགྱུར། རྒྱུད།
१७
བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པ་ཆ་ལུགས་ཕུན་སུམ་ཚོགས་པ་ནི་མདུན་
དུ་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་བྱང་ཆུབ་སེམས་དཔའ་་་་
སའི་སྙིང་པོའི་སྐུ་ཕྱག་རྒྱ་བསྐྱེད་མ་ཐག་ཏུ། པདྨའི་གདན་གྱི་མདུན་ཕྱོགས་ཀྱི་་་་
འདབ་མའི་སྟེང་དུ། སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །
དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་དང་། བྱང་ཆུབ་སེམས་དཔའ་ནམ་
མཁའི་སྙིང་པོ་དང་། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་
བ་དང་། དེ་ལྟར་འཁོར་རྣམས་ནི་ཅི་ལྟར་བྱང་ཆུབ་སེམས་དཔའ་ཕྱག་ན་རྡོ་རྗེའི་
དཀྱིལ་འཁོར་དུ་ཉིད་ཉིད་ཀྱི་སྔགས་ས་བོན་ཡིག་འབྲུ་ལས་བསྐྱེད་པ་བཞིན་དུའོ། །
གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་་
བཞིན་དུ་འདིར་སྦྱར་རོ། །ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པ་དེ་བཞིན་དུ་བརྟག་གོ། །དེ་ལྟ་
བུའི་ངོ་བོ་སྐུ་ཕྱག་རྒྱ་བསྐྱེད་མ་ཐག་ཏུ་པདྨའི་གདན་གྱི་གཡས་ཕྱོགས་ཀྱི་པདྨའི་སྟེང་
དུ་བྱང་ཆུབ་སེམས་དཔའ་ཕྱག་ན་རྡོ་རྗེ། སེམས་དཔའི་སྐྱིལ་མོའི་ཚུལ་དུ་
བཞུགས་པར་བསམ་མོ། །དེ་བཞིན་དུ་པདྨའི་གདན་གྱི་རྒྱབ་ཕྱོགས་ཀྱི་འདབ་
མའི་སྟེང་དུ། བྱང་ཆུབ་སེམས་དཔའ་ནམ་མཁའི་སྙིང་པོ། སེམས་དཔའི་སྐྱིལ་
མོའི་ཚུལ་དུ་བཞུགས་པར་བསམ་མོ། །དེ་བཞིན་དུ་པདྨའི་གདན་གྱི་གཡོན་་་་
ཕྱོགས་འདབ་མའི་སྟེང་དུ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་་
པར་སེལ་བའི་སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །དེ་ལྟར་
འཁོར་ཕུན་སུམ་ཚོགས་པའི་སྐུ་ཕྱག་རྒྱ་བསྐྱེད་པའི་འོག་ཏུ་སྒྲུབ་པ་པོས་བདག་པོ་་་
དང་གཉིས་སུ་མེད་པའི་ང་རྒྱལ་འཆང་བས་མངོན་པར་ཤེས་པའི་ང་རྒྱལ་འཆང་་་་
45-362