རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
717
དཀྱིལ་འཁོར་རིགས་ཀྱི་བྱེ་བྲག་གི་རི་ལུའི་ནང་དུ་ཉིད་ཀྱི་རིགས་ཀྱི་བདག་པོ་སྟོན་་
པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་བསམ་པར་སྨོས་པ་དེ་བཞིན་དུ་འདིར་་་་
བསྟན་ཏོ། །དེ་ལྟ་བུའི་ཚུལ་གྱིས་ཤེས་རབ་མ་དང་ལྡན་པས་གསང་བའི་དབང་པོ་
གཉིས་མཉམ་པར་སྦྱར་ནས་ཁྲོ་བོའི་འདོད་པའི་རྒྱལ་པོ་བསྒོམ་པར་བྱ་བ་ཡིན་ནོ། །
བསྟན་པར་བྱ་སྟེ། ཤེས་རབ་མ་དེ་འཆག་པའི་དུས་སུ་རང་གི་ལག་པ་གཡས་པར་
རི་ལུ་བཟུང་ངོ་། །ཡང་ན་ཁར་བཟུང་ཡང་མི་འགལ་ལོ། །བཅག་ཟིན་པའི་་་་
འོག་ཏུ་མདུན་དུ་སྨོས་པའི་གནས་སུ་སྟན་ལ་ཤེས་རབ་མ་འདུག་གོ། །དེ་མ་ཐག་
ཏུ་རི་ལུ་བྷ་གའི་ནང་དུ་བཞག་སྟེ།
གོང་དུ་སྨོས་པའི་བྱང་ཆུབ་སེམས་ཟླ་བའི་
དཀྱིལ་འཁོར་གྱི་དབུས་སུའོ། །ཚུལ་དེ་ལྟར་མ་གྲུབ་ཀྱི་བར་དུ་ཉིན་མཚན་དུ་
སེམས་བརྟན་པས་ཕྱིན་ཅི་ལོག་གི་རྣམ་པར་རྟོག་པ་སྤངས་ནས་བསྒོམ་པར་བྱ་བ་
ཡིན་ནོ། །གཞན་ཡང་བསྒོམ་པ་བྱ་ཞིང་སྔགས་ཀྱི་བཟླས་པ་བྱ་བར་བསྟན་པར་བྱ་
སྟེ༑ ཧཱུཾ་ཧཱུཾ་ཨོཾ་ཨཱཿ། བསྒོམ་པ་དང་བཟླས་པ་ཚུལ་དེ་ལྟར་བྱ་བར་བསྟན་ཏོ། །
གཞན་ཡང་རི་ལུ་གྲུབ་པའི་དུས་སུ་མདུན་དུ་སྨོས་པའི་ཚུལ་དུ་དང་པོ་མཚན་མ་་་་་
གསུམ་འབྱུང་ངོ་། །དེ་གསལ་བར་བསྟན་པར་བྱ་སྟེ། དངང་པོ་རི་ལུ་དྲོ་བར་་་་
འགྱུར་རོ། །དེའི་འོག་ཏུ་རི་ལུ་ལས་དུ་བ་འབྱུང་བར་འགྱུར་རོ། །དེའི་འོག་ཏུ་
རི་ལུ་འབར་བར་འགྱུར་རོ། །ཚུལ་དུ་ལྟར་གྲུབ་པའི་མཚན་མ་གསུམ་འབྱུང་བར་
སྨོས་སོ། །གཞན་ཡང་རི་ལུ་མཚན་མ་གསུམ་བྱུང་བའི་འོག་ཏུ་རིམ་པས་དངོས་་་
གྲུབ་ཀྱི་འབྲས་བུ་གསུམ་དུ་འགྱུར་བ་བསྟན་པར་བྱ་སྟེ། གོང་དུ་ཁྲོ་བོའི་རྒྱལ་པོ་་
བིག་ནན་ཏ་ཀའི་རི་ལུ་གྲུབ་པའི་དུས་སུ་འབྲས་བུ་ཐོབ་པར་འགྱུར་བ་ཅི་ལྟར་སྨོས་
པ་དེ་བཞིན་དུ་འདིར་བསྟནན་ཏོ། །གཞན་ཡང་ཅི་ལྟར་སྨོས་པའི་རི་ལུ་གྲུབ་པའི་་
མཚན་མ་གསུམ་བྱུང་མ་ཐག་ཏུ་བསྒྲུབ་པ་པོས་ཁྲོ་བོ་འདོད་པའི་རྒྱལ་པོ་ཅི་ལྟ་བ་དེ་
45-1491