བསྟན་འགྱུར། རྒྱུད།
신
སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །
དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་མཚན་དང་་་་
ཡོན་ཏན་ཅི་ལྟར་སྨོས་པ་དང་ལྡན་པ་བླང་ངོ་། །ཤེས་རབ་མ་ཡེ་ཤེས་ཀྱི་ལྷ་མོ་མ་
མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་་
སྒྲུབ་པ་པོས་ཁྲོ་བོ་ཆེན་པོ་འདོད་ཆགས་ཆེན་པོའི་སེམས་བསྐྱེད་ནས། གཉིས་སུ་
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་་་་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་
སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་པར་གྱུར་པར་་
བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་་་་
ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་
འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་
གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་ལས་ལས་ཀྱི་རྡོ་
རྗེར་མིང་བཏགས་པ་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་
བྱའོ།༑ །དེ་ཁྲོ་མོའི་རྒྱལ་མོ་རལ་གཅིག་མ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་གྱི་་
མདུན་དུ་ཅི་ལྟར་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟ་བུའི་ངོ་བོའི་ཁྲོ་
བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་སྐྱེད་མ་ཐག་ཏུ། སྐྱེད་པར་མཛད་་
ང་པའི་ས་ཕ
མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་ཨ་མྲི་ཏ་ཀུཎྜ་ལིའི་སྤྱི་བོར་་་
དབང་བསྐུར་•བའི་ཚུལ་དུ་བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་ཨ་མྲྀ་ཏ་
ཀུཎྜ་ལིའི་སྐུ་ཕྱག་རྒྱ་དེ། མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བའི་འོད་ཀྱིས་
འབར་བའི་ནང་ནས་མེ་སྟག་གྲངས་མེད་པ་སྟུག་པོ་འཁྲུགས་པའི་ཚུལ་དུ་འཕྲོའོ། །
45-1440