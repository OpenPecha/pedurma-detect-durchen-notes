१२०
བསྟན་འགྱུར། རྒྱུད། ༩༦)༩༨༧ A67
བཀོད་ནས་ནི། །ཆུའི་སྟེང་ན་བཅག་པར་བྱ་ཞེས་པ་ནི། མདུན་དུ་སྨོས་པའི་་
དཔལ་རྡོ་རྗེ་སེམས་དཔའ་དང་གཉིས་སུ་མེད་པའི་ང་རྒྱལ་དུ་བསྒོམ་པ་དེའི་དབུས་
སུ་རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་བླང་ངོ་། །དེ་མདུན་དུ་སྨོས་
པའི་མཚན་དང་ཡོན་ཏན་ཕུན་སུམ་ཚོགས་པ་ཐམས་ཅད་དང་ལྡན་པའོ། །ཤེས་
རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་
པར་བྱའོ། །དེའི་འོག་ཏུ་བསྒྲུབ་པ་པོས་འདོད་ཆགས་ཆེན་པོས་སེམས་དགའ་
བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །
དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་
དབུས་གནས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་་་
དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་རྣམ་པར་སྣང་མཛད་
ལ་སོགས་པ་དེ་བཞིན་གཤེགས་པ་བཞིའི་སྔགས་ས་བོན་ཡིག་འབྲུ་རིམ་པར་བསམ་
པར་བྱ་སྟེ། དང་པོ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་་་་
འགྱུར་རོ། །ས་བོན་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་སྐྱེད་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེ་ནི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་་
ལྟར་སྨོས་པ་དེ་ དེ་བཞིན་དུ་འདིར་སྦྱར་བ་ཡིན་ནོ། །དེ་ལྟ་བུའི་ངོ་བོ་རྣམ་པར་སྣང་
མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ། ཉི་མའི་དཀྱིལ་འཁོར་གྱི་སྟེང་དུ་རྡོ་རྗེ་མི་
བསྐྱོད་པའི་མདུན་དུ་བཞེངས་པའི་ཚུལ་དུ་གནས་པར་བསམ་མོ། །དེའི་འོག་ཏུ་
བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་དུ་སྔགས་ས་བོན་ཡིག་འབྲུ་སྭ་བསམ་
45-820