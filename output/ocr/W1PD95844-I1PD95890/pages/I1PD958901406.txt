རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१३३
འཛིན་གྱིས་རིགས་གསུམ་གྱི་རྡོ་རྗེ་ཕུར་བུའི་སྒྲུབ་པའི་དོན་བཀའ་སྩལ་མ་ཐག་ཏུ་་་
ཅང་མི་གསུང་བར་བཞུགས་པ་ལས། _ དེའི་དུས་སུ་སངས་རྒྱས་རྣམ་པར་སྣང་
མཛད་ལ་སོགས་པ་ཅི་ལྟར་སྨོས་པའི་ཚུལ་གྱིས་སངས་རྒྱས་ཐམས་ཅད་ཀྱིས་དུས་་་་
གཅིག་ཏུ་མགྲིན་གཅིག་གིས་བསྟོད་པ་མཛད་པ་མཚོན་པའོ།
།སངས་རྒྱས་སྐུ་་་་་
གསུང་མཆོག་ཅེས་པ་ནི། སངས་རྒྱས་ཐམས་ཅད་ནི། ཅི་ལྟར་སྨོས་པའི་ཚུལ་
གྱི་ཆོས་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུའོ། །དེ་ལྟར་
སྐུ་ཐམས་ཅད་ཀྱི་ནང་ན་མཆོག་ཏུ་བསྟན་པའི་སྐུ་གསུམ་དེ་དང་གཉིས་སུ་མེད་པའི་
ངོ་བོའི་སྐུ་ཕྱག་རྒྱར་བསྟན་ཏོ། །དེ་ལྟར་སངས་རྒྱས་སྐུ་མཆོག་གི་དོན་དུ་གསུངས་
སོ༑ །སེམས་ཅན་ཁམས་ལ་ཕན་མཛད་པ་ཞེས་པ་ནི། མདུན་དུ་སྨོས་པའི་་་་
སངས་རྒྱས་དེ་དག་ཐམས་ཅད་ནི། དུས་རྟག་ཏུ་ཅི་ལྟར་ཕས་བུ་ལ་བྱམས་པའི་་་
སེམས་བསྐྱེད་ནས་བྱེ་བྲག་སྣ་ཚོགས་ཀྱིས་ཕན་པའི་དོན་བྱེད་པ་དེ་བཞིན་དུ་ལྷ་དང་
མི་ལ་སོགས་པ་སེམས་ཅན་གྱི་ཁམས་ཐམས་ཅད་ལ་མཉམ་པའི་ཐུགས་ཀྱིས་ཕན་་་་
པའི་དོན་མཛད་པར་སྨོས་སོ། །དེ་ལྟར་སེམས་ཅན་ཁམས་ལ་ཕན་མཛད་པའི་་་་
དོན་དུ་གསུངས་སོ། །མཉེས་ཤིང་རབ་ཏུ་དགྱེས་གྱུར་ནས། །ཞེས་པ་ནི་རྣམ་་
པར་སྣང་མཛད་ལ་སོགས་པ་སངས་རྒྱས་ཐམས་ཅད་སྟོན་པ་མི་སྐྱོད་པ་རྡོ་རྗེ་འཛིན་
གྱིས་ཅི་ལྟར་སྨོས་པའི་ཚུལ་གྱིས་རིགས་གསུམ་གྱི་རྡོ་རྗེ་ཕུར་བུའི་དོན་བཤད་པ་དེ་་
ཐོས་མ་ཐག་ཏུ་ཐུགས་དགྱེས་པར་གྱུར་ནས་དེའི་དུས་སུ་འདོད་ཆགས་ཆེན་པོའི་་་་
ཐུགས་དགྱེས་པས་ཉིད་ཉིད་ཀྱི་ཤེས་རབ་མ་ལ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་མཛད་ནས་རབ་ཏུ་དགྱེས་
པ་ཞེས་པ་ནི། བདེ་བར་གྱུར་པ་ཡིན་ནོ། །དེ་མ་ཐག་ཏུ་གསང་བའི་རྫས་ཡེ་་་
ཤེས་ཀྱི་བདུད་རྩི་ཁུ་བ་རྡོ་རྗེའི་ལམ་གྱི་སྒོ་ནས་ཤེས་རབ་མ་ལ་ཡེ་ཤེས་ཀྱི་ལྷ་མོའི་བྷ་
45-1383