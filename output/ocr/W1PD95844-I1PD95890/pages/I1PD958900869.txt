བསྟན་འགྱུར།། རྒྱུད། ༼ཁུ༽ ༨༧A @E
དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་སེར་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་་
དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་འགྱུར་རོ། །ས་བོན་དེ་ལས་རྡོ་རྗེ་རྩེ་ལྔ་པ་ཁ་
དོག་དཀར་བ་ཅུང་ཟད་དམར་བ།
མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྤྲིན་བཞིན་་
དུ་བསྐྱེད་པར་བྱའོ། །དེ་ལྟ་བུའི་ངོ་བོའི་རྡོ་རྗེ་བ་སྤུའི་བུ་གའི་ལམ་ནས་སྤྲོ་བར་བྱ་
སྟེ༑ ནམ་མཁའི་དབུས་སུ་སེམས་ཅན་ནད་པ་ཐམས་ཅད་ཀྱི་སྟེང་དུ་ཁྱབ་པར་་
རབ་ཏུ་བསྒོམ་པར་བྱའོ། །དེ་ལྟར་རྡོ་རྗེ་རྩེ་མོ་ལྔ་པ་ནི་བར་སྣང་དག་ལ་རབ་ཏུ་
བསྒོམ་གྱི་དོན་དུ་གསུངས་སོ། །བསྐལ་པས་སྲེག་པ་འདི་བསམས་ནས། །སླར་
ཡང་རབ་ཏུ་བསྡུ་བར་བྱ། །ཞེས་པ་ནི་མདུན་དུ་སྨོས་པའི་རྡོ་རྗེ་རྩེ་ལྔའི་སྤྲིན་་
བཞིན་དུ་སྤྲོས་པ་དེ་དག་ཐམས་ཅད་ཅི་ལྟར་བསྐལ་པའི་མེས་འགྲོ་དང་མི་འགྲོའི་
འཇིག་རྟེན་གྱི་ཁམས་ཐམས་ཅད་སྲེག་ནུས་པར་སྨོས་པ། དེ་བཞིན་དུ་མེ་ལོང་ལྟ་
བུའི་ཡེ་ཤེས་ཀྱི་གཟི་བརྗིད་ཀྱི་འབར་བའི་འོད་ཀྱིས་འབར་བ་ཡིན་ནོ། །རྡོ་རྗེ་་་་
དེའི་གཟི་བརྗིད་ཀྱིས་འབར་བའི་འོད་ཀྱིས་སེམས་ཅན་ནད་པ་ཐམས་ཅད་ལ་རེག་
སྟེ། ༑ དེ་མ་ཐག་ཏུ་རིམས་ལ་སོགས་པའི་ནད་ཀྱི་སྡུག་བསྔལ་ཐམས་ཅད་བསྲེགས་
པས་སེམས་ཅན་ནད་པ་རྣམས་སོས་པར་བསྒོམ་པར་བྱའོ། །དེ་ལྟར་བྱས་པའི་་་་
འོག་ཏུ་ནམ་ཀའི་དབུས་ན་རྡོ་རྗེ་སྤྲིན་བཞིན་དུ་གནས་པ་དེ་ལྟར་སྤྲོ་བའི་ལམ་ནས་
སྤྲོས་པའི་གནས་སུ་གཉིས་སུ་མེད་པར་བསྡུ་བར་བྱའོ། །དེ་ཡེ་ཤེས་ཀྱི་གོང་བུའི་་
གཟུགས་སུ་གྱུར་ནས་གནས་པར་བསམ་མོ། །མདོར་བསྡུ་བ་དེ་ལྟར་བསྐལ་པས་
བསྲེགས་པ་འདི་བསམས་ནས་སླར་ཡང་རབ་ཏུ་བསྡུ་བར་བྱ་བའི་དོན་དུ་གསུངས་
སོ༑ །ད་ནི་སེམས་ཅན་ཐམས་ཅད་ཀྱི་ནད་དང་དབུལ་བ་མེད་པར་བྱས་ནས་་་་
རྒྱས་པར་འགྱུར་བའི་ཆོ་གའི་ཐབས་ཀྱི་དོན་བསྟན་པར་བྱ་སྟེ། ནོར་བུ་རིན་ཆེན་
45-846