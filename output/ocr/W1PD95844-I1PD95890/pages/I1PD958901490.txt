རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
762
ནང་དུ་ཁྱི་ཤ་དང་རྟ་ཤ་དང་ཤ་ཆེན་དང་དམ་རྫས་དེ་གསུམ་གོང་དུ་སྨོས་པའི་ཆོ་ག་
བཞིན་དུ་བཞག་གོ། །དེའི་འོག་ཏུ་བསྒོམ་པ་དང་ལྡན་པས་མདུན་དུ་སྨོས་པའི་་་
ཚུལ་དུ་ལེའུ་ལྔ་པའི་ནང་ནས་སྔགས་ཀྱིས་བྱིན་གྱིས་བརླབ་པ་ཅི་ལྟར་སྨོས་པ་དེ་་་་་
བཞིན་དུ་བྱ་བས་ཡེ་ཤེས་ཀྱི་ཁུ་བའི་ངོ་བོར་གྱུར་པར་བརྟག་གོ། །དེའི་འོག་ཏུ་་་
ཁམ་ཕོར་གཞན་གྱིས་ཁ་དགབ་པོ། །ཚུལ་དེ་ལྟར་ཁམ་ཕོར་སྦྱར་བས་དམ་རྫས་་་
དང་ལྡན་པ་དེ་བསྒྲུབ་པ་པོ་ཉིད་ཀྱི་མདུན་དུ་བཞག་གོ། །དེའི་འོག་ཏུ་བསྒོམ་པ་
དང་ལྡན་པས་མདུན་དུ་སྨོས་པའི་ཚུལ་དུ་སྔགས་ཀྱིས་བཟླས་པའི་བསྙེན་པ་འབུམ་
ཕྲག་གསུམ་གྱི་གྲངས་ཀྱི་ཚད་དུ། དེ་རྫོགས་པའི་དུས་སུ་དང་པོ་དངོས་གྲུབ་ཀྱི་་་
མཚན་མ་གཉིས་སུ་འབྱུང་སྟེ། རྫ་མའི་ཁམ་བུའི་ནང་གི་དམ་རྫས་ཡེ་ཤེས་ཀྱི་་་་་
བདུད་རྩིའི་ཁུ་བ་ལས་དུ་བ་འབྱུང་ངོ་། །དེའི་འོག་ཏུ་འབར་བར་འགྱུར་རོ། །
དེ་ལྟར་ཁྱི་ཤ་དང་ནི་རྟ་ཡི་ཤ །ཤ་ཆེན་དག་ནི་ཆོ་ག་བཞིན་གྱི་དོན་དུ་གསུངས་སོ༎
བླངས་ནས་སྦྱོར་བའི་ཐབས་ཀྱིས་ནི། །ཟོས་ནི་དེ་ཡིས་མི་མཐོང་ཞེས་པ་ནི།
གོང་དུ་སྨོས་པའི་གྲུབ་པའི་མཚན་མ་གཉིས་བྱུང་བའི་འོག་ཏུ་མ་ལྟར་སྨོས་པའི་་
གྲངས་ཀྱི་ཚད་བརྒྱད་བརྒྱ་སྔགས་ཀྱི་བཟླས་པ་བྱའོ། །སྔགས་བསྟན་པར་བྱ་སྟེ།
ཧཱུཾ་། དེ་ལྟར་སྔགས་ཀྱི་བཟླས་པ་རྫོགས་མ་ཐག་ཏུ། ཨོཾ་སྭ་བྷཱ་བ་ཤུད་དྷ་
སརྦ་དྷརྨ་སྭ་བྷཱ་བ་•ཤུདྷོཧཾ། ཞེས་སྔགས་ཀྱི་ཚིག་བརྗོད་ཅིང་ཡེ་ཤེས་ཀྱི་བདུད་རྩི་
ཁུ་བའི་ངོ་བོ་དེ་བཟའ་བར་བྱའོ། །ཚུལ་དེ་ལྟར་དམ་རྫས་ཡེ་ཤེས་ཀྱི་བདུད་རྩིའི་
ཁུ་བའི་ངོ་བོ་གྲུབ་པའི་འོག་ཏུ། ཅི་ལྟར་སྨོས་པའི་ཚུལ་གྱིས་བཟའ་བར་བྱའོ། །
དེ་མ་ཐག་ཏུ་བྱང་ཆུབ་སེམས་དཔའ་ཕྱག་ན་རྡོ་རྗེ་དང་། གཉིས་སུ་མེད་པའི་ངོ་
བོར་འགྲུབ་པར་འགྱུར་རོ། །སྒྲུབ་པ་པོ་དེ་གོང་དུ་སྨོས་པའི་སངས་རྒྱས་ཉི་མ་དེ་
དག་གིས་ཀྱང་མི་མཐོང་ངོ་། །བསྟན་པར་བྱ་སྟེ། ཕྱིའི་ལྷ་དང་མི་ལ་སོགས་པ་
45-1467