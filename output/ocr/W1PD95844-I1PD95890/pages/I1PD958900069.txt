12 AED་བསྟན་འགྱུར། > རྒྱུད། ༼༩༨༽ ༩༨༦ng
རཱ་གས་མཆོད་པ་བྱས་པས། སྒྲུབ་པ་པོ་སྣང་བ་མཐའ་ཡས་ཀྱིས་སོ་སོར་རྟོག་པའི་
ཡེ་ཤེས་ཀྱིས་བྱིན་གྱིས་རློབ་པར་མཛད་དོ།
།དེ་མ་ཐག་ཏུ་དབང་གི་ལས་ཀྱི་་་་་་
འབྲས་བུ་འགྲུབ་པར་འགྱུར་བར་སྨོས་སོ། །དེ་ནས་རིན་པོ་ཆེ་བཻ་ཌཱུརྱས་མཆོད་པ་
བྱས་པས་སྒྲུབ་པ་པོ་དོན་ཡོད་གྲུབ་པས་བྱ་བ་ལ་ནན་ཏན་གྱི་ཡེ་ཤེས་ཀྱིས་བྱིན་གྱིས་
རློབ་པར་མཛད་དོ། །དེ་མ་ཐག་ཏུ་ལྷ་དང་མི་དང་ཀླུ་དང་། — ལྷ་མ་ཡིན་ལ་
སོགས་པ་ཐམས་ཅད་ཀྱི་ཆུང་མ་དང་། བུ་མོ་ཀུན་དབང་དང་དགུག་པའི་དངོས་
གྲུབ་འགྲུབ་པར་འགྱུར་བར་སྨོས་སོ། །དེ་ལྟར་མདོར་བསྡུས་པ་སྒྲུབ་ཚེ་རབས་སུ་
འགྲུབ་པའི་ཕྱིར་གྱི་དོན་དུ་གསུངས་སོ། །ཞིང་འདིར་རིན་ཆེན་སྣ་བདུན་གྱིས། །
མཁས་པ་དག་གིས་ཡོངས་བཀང་ནས་ཞེས་པ་ནི། _ གླང་པོ་རིན་པོ་ཆེ་དང་།
བཙུན་མོ་རིན་པོ་ཆེ་དང་། འཁོར་ལོ་རིན་པོ་ཆེ་•དང་། ནོར་བུ་རིན་པོ་ཆེ་
དང་། རྟ་རིན་པོ་ཆེ་དང་། = བློན་པོ་རིན་པོ་ཆེ་དང་། དམག་དཔོན་ཪིན་པོ་
ཆེའོ༑
།དེ་ལྟར་རིན་པོ་ཆེ་སྣ་བདུན་སྨོས་སོ། == །དེ་སྒྲུབ་པ་པོས་དཔལ་རྡོ་རྗེ་་་་
སེམས་དཔའ་ལ་སོགས་པ་རིགས་ལྔ་རིམ་པ་བཞིན་དུ་ཕྱི་དང་ནང་དང་གསང་བའི་
བྱེ་བྲག་དུ་མཆོད་པར་བྱའོ། །དེའི་དོན་གསལ་བར་བསྟན་པར་བྱ་སྟེ། གླང་པོ་
རིན་པོ་ཆེ་དང་།
བུད་མེད་རིན་པོ་ཆེ་གཉིས་ཀྱིས་དཔལ་རྡོ་རྗེ་སེམས་དཔའ་་་་་
མཆོད་པར་བྱའོ། །དེ་ནས་འཁོར་ལོ་རིན་པོ་ཆེ་གསེར་གྱི་འཁོར་ལོ་རྩིབས་བརྒྱད་
ཀྱིས་རྣམ་པར་སྣང་མཛད་མཆོད་པར་བྱའོ། །དེ་ནས་ནོར་བུ་རིན་པོ་ཆེ་ཡིད་་་་་
བཞིན་གྱི་ནོར་བུས་རིན་ཆེན་འབྱུང་ལྡན་མཆོད་པར་བྱའོ། །དེ་ནས་རྟ་རིན་པོ་ཆེ་
ཞེས་སྣང་བ་མཐའ་ཡས་མཆོད་པར་བྱའོ། །དེ་ནས་བློན་པོ་རིན་པོ་ཆེ་དང་།
དམག་དཔོན་རིན་པོ་ཆེ་གཉིས་ཀྱིས་དོན་ཡོད་གྲུབ་པ་མཆོད་པར་བྱའོ། __ །དེ་ལྟར་
ཕྱིའི་རིན་པོ་ཆེ་སྣ་བདུན་གྱིས་མཆོད་པ་བྱ་བའི་དོན་དུ་ཤེས་པར་བྱའོ། །དེ་ནས་ཡེ་
45-48