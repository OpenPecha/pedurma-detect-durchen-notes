༡༤༧༢
བསྟན་འགྱུར། རྒྱུད།
ལྟར་མ་གྲུབ་ཀྱི་བར་དུ་ཉིན་མཚན་དུ་སེམས་བསྟན་པར་རྣམ་པར་རྟོག་པ་སྤངས་་་
ནས་བསྒོམ་པར་བྱའོ། །གཞན་ཡང་བསྒོམ་ཞིང་བཟླས་པ་བྱ་བ་བསྟན་པར་བྱ་སྟེ།
ཨོཾ་ཧཱུཾ་ཨ་ཧཱུཾ། སྔགས་དེ་མྱུར་བར་མི་བཟླ་བུལ་བར་མི་བཟླའོ། །སྔགས་ཀྱི་ཡིག་
འབྲུ་རྣམས་གསལ་བར་བཟླའོ། །སྔགས་ཀྱི་ཡིག་འབྲུ་རྣམས་ཉིད་ཉིད་ཀྱི་རིགས་་
ཀྱི་བྱེ་བྲག་གི་ཡེ་ཤེས་ཀྱི་གཟི་བརྗིད་ཀྱིས་འབར་བར་བརྟག་གོ། །བསྒོམ་པ་དང་་
བཟླས་པ་ཚུལ་དེ་ལྟར་བྱའོ། །གཞན་ཡང་རི་ལུ་གྲུབ་པའི་དུས་སུ་མདུན་དུ་སྨོས་་
པའི་ཚུལ་དུ་མཚན་མ་གསུམ་འབྱུང་བར་འགྱུར་རོ། །དེ་གསལ་བར་བསྟན་པར་
བྱ་་སྟེ། དང་པོ་རི་ལུ་དྲོ་བར་འགྱུར་རོ། །དེའི་འོག་ཏུ་རི་ལུ་ལས་དུ་བ་འབྱུང་་
བར་འགྱུར་རོ། །དེ།དེའི་འོག་ཏུ་རི་ལུ་འབར་བར་འགྱུར་རོ། །དེ་ལྟ་བུ་གྲུབ་པའི་
མཚན་མ་གསུམ་འབྱུང་བར་བསྟན་ཏོ། །གཞན་ཡང་རི་ལུ་ལ་མཚན་མ་གསུམ་་་་
འབྱུང་བའི་འོག་ཏུ་རིམ་པར་དངོས་གྲུབ་ཀྱི་འབྲས་བུ་གསུམ་དུ་འགྱུར་རོ། །
བསྟན་པར་བྱ་སྟེ། སྒྲུབ་པ་པོས་ཤེས་རབ་མའི་བྷ་གའི་ནང་ན་རི་ལུ་དྲོ་བར་གྱུར་
པའི་དུས་སུ་བླངས་ན། དུས་འདིར་སྒྲུབ་པ་པོའི་ལུས་རྒྱས་པར་འགྱུར་བར་་་
བསྟན་ཏོ། །སྒྲུབ་པ་པོས་ཤེས་རབ་མའི་བྷ་གའི་ནང་གི་རི་ལུ་ལས་དུ་བ་འབྱུང་
བའི་དུས་སུ་བླངས་ན། དུས་འདིར་སྒྲུབ་པ་པོའི་དབང་པོ་ཀུན་རྣོ་བ་དང་སྟོབས་
དང་ལྡན་པར་འགྱུར་བར་བསྟན་ཏེ། དེ་ནས་སྒྲུབ་པ་པོས་ཤེས་རབ་མའི་བྷ་གའི་
དབུས་ཀྱི་རི་ལུ་དེ་འབར་བར་འགྱུར་བའི་དུས་སུ་བླངས་ན། ཕྱིའི་སྟེང་པ་ཆེན་པོ་
འཇིག་རྟེན་ན་གནས་པ
འཇིག་རྟེན་ན་གནས་པའི་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་
སྒྲུབ་པ་པོའི་བྲན་བཞིན་དུ་དབང་དུ་འགྱུར་བར་བསྟན་ཏོ། །ཚུལ་དེ་ལྟར་རི་ལུ་་
གྲུབ་པའི་མཚན་མ་གསུམ་བྱུང་མ་ཐག་ཏུ། སྒྲུབ་པ་པོ་ཁྲོ་བོའི་རྒྱལ་པོ་ཡ་མན་ཏ་
ཀ་ཅི་ལྟར་བ་དེ་དང་གཉིས་སུ་མེད་པའི་ངོ་བོར་སྒྲུབ་པར་འགྱུར་བ་ཡིན་ནོ། །
45-1472