རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
པོས་མདུན་དུ་སྨོས་པའི་ཆོ་གའི་ཚུལ་གྱིས་ཐུགས་ཀྱི་རིགས་མི་བསྐྱོད་པའི་སྐུ་ཕྱག་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོའོ།
།དེའི་ཆ་ལུགས་ཕུན་སུམ་ཚོགས་པ་
ཐམས་ཅད། མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་
བུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ།
དེ་དང་གཉིས་སུ་མེད་པའི་ང་རྒྱལ་
འཆང་བས་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་གཉིས་སུ་མེད་པའི་ངོ་བོ་
དོན་དམ་པ་སྟོང་པ། ནམ་མཁའ་ལྟ་བུ་ཐམས་ཅད་ལ་ཁྱབ་ནས་གནས་པ། ཅི་
ལྟར་སྨོས་པ་ཆོས་ཀྱི་སྐུ་དེ་ཐུགས་ཡིན་ནོ། །དེ་དང་གཉིས་སུ་མེད་པའི་བདག་
ཉིད་དུ་སྒྲུབ་པ་པོས་བསྒོམ་པའི་ཚུལ་དུ་གནས་པར་བྱ་སྟེ། བསྒོམ་པ་དེ་ནི་སྟོང་
པའི་ངོ་བོར་བརྟག་གོ། །བཤད་པར་བྱ་སྟེ། སྟོང་པའི་ངོ་བོར་བརྟག་པ་བྱས་
པའི་ཐུགས་དེ་ནི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཐུགས་སུ་་་
གཉིས་སུ་མེད་པར་སྨོས་སོ། ། དེ་དང་གཉིས་སུ་མེད་པའི་ངོ་བོའི་ཐུགས་ཀྱི་རིགས་
མི་བསྐྱོད་པའི་སྐུ་ཕྱག་རྒྱ་ཡིན་ནོ། །ཐུགས་ཀྱི་དམ་ཚིག་ནི་མདུན་དུ་སྨོས་པ།
དོན་དམ་པ་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པ་ཐུགས་ཆོས་ཀྱི་
སྐུ་དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་རང་གི་སེམས་བརྟག་གོ།
།དོན་
དེས་ཐུགས་ཀྱི་དམ་ཚིག་ཏུ་སྨོས་སོ། ། དེ་ནས་རྫོགས་པའི་བྱང་ཆུབ་ནི།
།ཅི་་་་
ལྟར་སྨོས་པའི་ཚུལ་གྱི་དོན་དམ་པ་ཐུགས་ཀྱི་བསྒོམ་པ་དེ་མེ་ལོང་ལྟ་བུའི་ཡེ་ཤེས་ཀྱི་
བདག་ཉིད་ཡིན་ནོ། །དོན་དེས་རྫོགས་པའི་བྱང་ཆུབ་ཏུ་སྨོས་སོ། །མདོར་བསྡུ་
བ་དེ་ལྟར་ཐུགས་ནི་དམ་ཚིག་རྫོགས་བྱང་ཆུབ། གནས་པའི་རྡོ་རྗེ་རྣམ་བརྟག་
པའི་དོན་དུ་གསུངས་སོ། །རྡོ་རྗེའི་ཐུགས་ཞེས་བྱ་བར་གསུངས། །འདི་ནི་རྡོ་་
རྗེའི་བཟླས་པར་བཤད་ཞེས་པ་ནི། མདུན་དུ་བཤད་པའི་ཚུལ་གྱི་རྡོ་རྗེའི་ཐུགས་
45-651