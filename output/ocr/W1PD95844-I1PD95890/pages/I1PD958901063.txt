7000
བསྟན་འགྱུར། རྒྱུད། ༼ལུ༽ ༨༧
སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་
རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་ཇི་ལྟར་སྨོས་་་
པའི་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་
མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་་
ཏུ་བསྒྲུབ་པ་པོས་ཐུགས་རྗེ་ཆེན་པོ་ཞེ་སྡང་གི་སེམས་དགའ་བས་གཉིས་སུ་མེད་པར་
འཁྱུད་པའི་སྦྱོར་བ་དང་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་
དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་
གྱི་རྒྱུན་བཞིན་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་
སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཅུང་ཟད་
སེར་བ་ཡེ་ཤེས་ལྔ་དང་གཉིས་སུ་མེད་པའི་ངོ་བོ་གཟི་བརྗིད་ཆེན་པོས་འབར་ཞིང་་
འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་་
མེད་པར་ཐིམ་པར་གྱུར་ཏོ། །ས་བོན་དེ་ལས་གདན་ཐམས་ཅད་ཀྱི་ནང་ན་དམ་
པ་ཉི་མའི་དཀྱིལ་འཁོར་དུ་གྱུར་པར་བསམ་མོ།
།དེ་ལྟ་བུའི་དབུས་སུ་ནི་ཉི་མའི་
དཀྱིལ་འཁོར་དམ་པ་བསམ་གྱི་དོན་དུ་གསུངས་སོ། །སངས་རྒྱས་གཟུགས་ནི་་་་་
རབ་བསྒོམས་ལ། །རིག་པའི་འཁོར་ལོ་རབ་ཏུ་བསྒོམ་ཞེས་པ་ནི། སྒྲུབ་པ་པོས་
མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་་་
པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་ཉི་མའི་་་་
དཀྱིལ་འཁོར་གྱི་སྟེང་གི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་
ནས༑ དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་
ཀྱི་ས་བོན་ཡི་གེ་ཧཱུཾ་བསམ་མོ། །དེ་དུས་འདིར་ཁ་དོག་ནག་པོ་མེ་ལོང་ལྟ་བུའི་ཡེ་་་་་
45-1040