རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११०९
བསྐུམ་ལ། དེའི་འོག་ཏུ་ཁ་སྦུབ་ཏུ་གཞག་གོ། །རྐང་པ་གཡས་ནི་བརྐྱང་ངོ་། །
སྦྱོར་བའི་ཚུལ་དེ་ལྟར་བསྒོམ་པར་བྱས་ནས། ཁྲོ་བོའི་རྒྱལ་པོ་ཡ་མན་ཏ་ཀའི་་་་་
སྔགས་རིངས་ཁྲོ་བོ་ཆེན་པོའི་བརྩོན་འགྲུས་ཀྱིས་འབུམ་ཕྲག་གསུམ་གྱི་གྲངས་ཀྱི་་་་་
ཚད་ཀྱི་རྗེས་སུ་དྲན་པར་མིང་བཏགས་པ་བསྙེན་པ་ཨ་མོ་རྐ། ཨ་ཀར་ཤ་ནཾ་ཀུ་རུ་
སྭ་ཧ་བྱ་བ་དང་སྤེལ་བའི་ཚུལ་གྱིས་བྱའོ། །དེ་ལྟར་བྱས་པས་དགུག་པའི་དངོས་
གྲུབ་ཀྱི་འབྲས་བུ་གྲུབ་པའི་དུས་སུ། མཚན་མ་གཉིས་འབྱུང་བར་འགྱུར་ཏེ།
བན་དྷ་དེ་འབར་བ་དང་དེའི་འོག་ཏུ་འབར་བའོ། །དེ་མ་ཐག་ཏུ་མོ་གང་བསྒྲུབ་
པ་བྱས་པའི་དེ་སེམས་སྐྲག་པར་རྡུལ་ཏེ་ཐལ་མོ་སྦྱར་ནས་ཁུགས་•པར་འགྱུར་རོ། །
དེ་མ་ཐག་ཏུ་བརྟག་པ་ཡིས་འདོད་ཆགས་ཆེན་པོའི་སེམས་དགའ་བས་སྤྱད་པར་་་་
བྱའོ༑ །གཞན་ཡང་གལ་ཏེ་གནོད་སྦྱིན་མོ་འགུགས་པར་འདོད་ན། མདུན་དུ་
སྨོས་པའི་བན་དྷ་དེའི་ནང་དུ། ཅི་ལྟར་སྨོས་པའི་སངས་རྒྱས་སྤྱན་བྲིས་པའི་རྫས་
དེ་དང་། འུག་པའི་ཁྲག་དང་ཀླད་པ། སྲེས་ཏེ་རྫས་དེས་སངས་རྒྱས་སྤྱན་ཅི་་
ལྟར་བྲིས་པའི་ཚུལ་དེ་བཞིན་དུ། རྡོ་རྗེ་རིགས་ཀྱི་ལྷ་མོ་མཱ་མ་ཀཱིའི་གཟུགས་འུག་་
པའི་མཇུག་སྒྲོའི་རྩ་བས་བྲི་བར་བྱ་སྟེ། དེ་ཞལ་གསུམ་པ། ཕྱག་དྲུག་ཕྱག་
མཚན་དྲུག་པ། རིན་པོ་ཆེ་སྣ་ཚོགས་ཀྱིས་རྒྱན་གྱིས་བརྒྱན་པ་ཐོར་ཚུགས་ཀྱིས་
དབུ་བརྒྱན་པ། ཁྲོས་ཏེ་ཞེ་སྡང་གི་ཚུལ་གྱི་ཞལ་བཞད་པ། ཕྱག་གཡས་དང་པོ་
ན་རྡོ་རྗེའི་ཀྱོ་བ་འཛིན་པ། གཡོན་དང་པོ་ན་རྡོ་རྗེའི་ཞགས་པ་འཛིན་པ། ཕྱག་
མཚན་གཞན་ནི་ཅི་ལྟར་སྨོས་པ་བཞིན་དུ་བྱའོ། །དེའི་ཞབས་གཉིས་ཀྱི་འོག་ཏུ་
གནོད་སྦྱིན་མོའི་གཟུགས་མདུན་དུ་སྨོས་པའི་མ་མ་ཀིའི་བྲིས་པའི་རྫས་དེ་བོང་་་
བུའི་གཅིན་དང་འདྲེས་པས་ཐལ་མོ་སྦྱར་བ་བྲི་བར་བྱ་སྟེ། མ་མ་ཀིའི་རྡོ་རྗེའི་ཀྱོ་
བས་དེའི་བྷ་ག་ནས་འདྲེན་པར་བྲི། རྡོ་རྗེ་ཞགས་པས་མགུལ་པ་ནས་བཅིང་བར་
45-1109