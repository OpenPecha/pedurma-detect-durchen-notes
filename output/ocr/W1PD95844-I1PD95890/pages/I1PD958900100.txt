རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لا
བདག་དང་གཞན་གྱི་དོན་གྲུབ་པར་བྱ་བའི་བསྒོམ་པའི་ཆོ་གའི་ཚུལ་ནི། ཐུགས་
རྗེ་ཆེན་པོའི་དམ་ཚིག་དེ་ཁོ་ན་ཉིད་ཀྱི་དོན་དུ་གསུངས་སོ། །དེ་ལྟར་མདོར་་་
བསྡུས་པ་དེ་•ཉིད་དམ་ཚིག་བཤད་པར་བྱ་བའི་དོན་དུ་གསུངས་སོ། །ནམ་་
མཁའི་དབྱིངས་ཀྱི་དབུས་གནས་པར་ཞེས་པ་ནི། མདུན་དུ་སྨོས་པའི་ཚུལ་དུ་བྱེ་
བྲག་རྣམ་པ་གསུམ་སྟེ། ཕྱི་དང་ནང་དང་གསང་བའོ། །དེ་ལ་ཕྱིའི་ནམ་མཁའི་
དབྱིངས་ནི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་མ་ལུས་པ་ཐམས་ཅད་
སྨོས་ཏེ་གནས་དེའི་དབུས་སོ། །དེ་ལྟར་ཕྱིའི་ནམ་མཁའི་དོན་དུ་གསུངས་སོ། །
དེ་ནས་ནང་གི་ནམ་མཁའི་དབྱིངས་ནི། ཡེ་ཤེས་ཀྱི་གཞལ་ཡས་ཁང་གི་ནང་སྟོང་
པའི་ངོ་བོར་སྨོས་སྟེ། གནས་དེའི་དབུས་སོ། །དེ་ལྟར་ནང་གི་ནམ་མཁའི་དོན་
དུ་གསུངས་སོ། །དེ་ནས་གསང་བའི་ནམ་མཁའི་དབྱིངས་ནི། ཤེས་རབ་ལྷ་་་་
མོའི་བྷ་གའི་ནང་སྟོང་པ་དེའི་དབུས་གནས་སོ། །དེ་ལྟར་གསང་བའི་ནམ་མཁའི་
དོན་དུ་གསུངས་སོ། །དེ་ལྟར་མདོར་བསྡུས་པའི་བྱེ་བྲག་རྣམ་པ་གསུམ་ནི།
ནམ་མཁའི་དབྱིངས་ཀྱི་དབུས་གནས་པར་གྱི་དོན་དུ་གསུངས་སོ། །རྡོ་རྗེའི་
དཀྱིལ་འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་ནམ་མཁའི་དབྱིངས་བྱེ་
བྲག་རྣམ་པ་གསུམ་སྨོས་པ་དེའི་དབུས་གནས་སུ། རྡོ་རྗེ་ནི་མི་བསྐྱོད་པ་སྟེ།
དེའི་དཀྱིལ་འཁོར་གྱི་གནས་དངང་། གདན་བྱེ་བྲག་རྣམ་པ་གཉིས་སྨོས་ཏེ།
གནས་ནི་མདུན་དུ་བཤད་པའི་བྱེ་བྲག་རྣམ་པ་གསུམ་གྱི་ནམ་མཁའི་•དབྱིངས་ཡིན་
ནོ༑ །དེ་དང་གཉིས་སུ་མེད་པའི་ངོ་བོ་མཱ་མ་ཀཱིའི་བྷ་ག་ཡིན་པར་བརྟག་གོ། །
དེ་ནས་གདན་ནི་སྒྲུབ་པ་པོ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་བའི་དུས་སུ།
དང་པོ་ནི་སྒྲུབ་པ་པོ་ཉིད་དང་བཅས་པ་ཆོས་ཐམས་ཅད་རང་བཞིན་གྱིས་སྟོང་པར་
བསྒོམ་མོ། །བསྒོམ་པ་དེ་ནི་དོན་དམ་བྱང་ཆུབ་ཀྱི་སེམས་ཀྱི་ངོ་བོ་ཡིན་པར་སྨོས་
45-79