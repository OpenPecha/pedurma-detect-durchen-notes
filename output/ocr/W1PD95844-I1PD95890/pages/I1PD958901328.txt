རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7304
གཟེར་གྱི་དྲ་བ་གྲངས་མེད་པ་དེ་སྤྲོ་བའི་ལམ་དུ་སྤྲོ་བའི་གནས་ཀྱི་སྔགས་ཀྱི་ས་བོན་
ཡིག་འབྲུ་ཧོ་དེ་ལ་གཉིས་སུ་མེད་པར་སླར་བསྡུ་བར་མཛད་དོ། །དེ་མ་ཐག་ཏུ་
སྔགས་ཀྱི་ས་བོན་ཡིག་འབྲུ་ཧོ་དེ་གཟི་བརྗིད་ཆེན་པོ་འབར་བའི་འོད་ཀྱིས་འབར་
ཞིང་འོད་དུ་ཞུ་ནས་སོ་སོར་རྟོག་པའི་ཡེ་ཤེས་ཀྱི་ངོ་བོ་རྒྱ་མཚོ་དང་མཉམ་པར་་་
འགྱུར་རོ། །ས་བོན་དེ་ལས་འཇིགས་པ་ཆེན་པོའི་ངོ་བོ་ཁྲོ་མོའི་རྒྱལ་མོ་ཁྲོ་གཉེར་
མའི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་དམར་པོ་ཞལ་གསུམ་ཕྱག་དྲུག་
ཕྱག་མཚན་དྲུག་སྦྲུལ་རྣམས་ཀྱིས་བརྒྱན་པ། རལ་པ་གྱེན་དུ་བརྫེས་པ། སྨིན་
མ་བསྐྱོད་པ་སོ་སོར་རྟོག་●པའི་ཡེ་ཤེས་ཀྱིས་མེ་འབར་བའི་འོད་ཀྱིས་འབར་བ།
ཕྱག་གཡས་དང་པོ་ན་པད་མའི་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་་
འཛིན༑ ཕྱག་མཚན་གཞན་ནི་ཉིད་ཀྱི་རིགས་ཀྱི་བདག་པོ། པད་མན་ཏ་ཀའི་
ཅི་ལྟར་སྨོས་པའི་བཞིན་དུ་བསྟན་ཏོ། །དེ་ལྟ་བུའི་ངོ་བོ་ཁྲོ་མོའི་རྒྱལ་མོ་ཁྲོ་གཉེར་
མའི་སྐུ་ཕྱག་རྒྱ་སྐྱེད་མ་ཐག་ཏུ་སྤྲིན་ལྟ་བུ་གྲངས་མེད་པ་བ་སྤུའི་བུ་གའི་ལམ་གྱི་སྒོ་་
ནས་སྤྲོ་བར་བྱའོ། །དེས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། དེ་མ་་
ཐག་ཏུ་རིག་པ་འཛིན་ཐམས་ཅད་དང་། དེ་ཉིད་རིགས་ལས་སྐྱེས་པའི་བུ་མོ་་་་་
ཐམས་ཅད་བྱིན་གྱིས་བརླབ་པར་མཛད་དོ། །དེ་བྱིན་གྱིས་བརླབས་པས་དེ་དག་
གི་ང་རྒྱལ་གྱི་དྲེགས་པ་ཞི་བའི་དངོས་གྲུབ་ཀྱི་འབྲས་བུར་འགྱུར་རོ། །དེ་ལྟར་་་་
མཛད་ནས་ཁྲོ་མོའི་རྒྱལ་མོ་ཁྲོ་གཉེར་མའི་སྐུ་ཕྱག་རྒྱ་སྤྲིན་ལྟ་བུ་གྲངས་མེད་པ་དང་
ང་རྒྱལ་གྱི་དྲེགས་པ་དང་ལྡན་པའི་རིགས་པ་འཛིན་ཐམས་ཅད་དང་། དེ་ཉིད་ཀྱི་
རིགས་ལས་སྐྱེས་པའི་བུ་མོ་ཐམས་ཅད་དང་བཅས་པ་བྱིན་གྱིས་བརླབས་ནས་སྤྲོ་བ་
དང་གཉིས་སུ་མེད་པར་སྤྲོ་བའི་ལམ་དུ་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་སླར་བསྡུ་•བར་མཛད་དོ། །རྡོ་རྗེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་
45-1305