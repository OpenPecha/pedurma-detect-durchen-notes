१७२
བསྟན་འགྱུར། རྒྱུད། 3༽ ༨༦
ཀྱི་སྐྱེས་བུར་མཚན་བཏགས་པ་རྡོ་རྗེ་མི་བསྐྱོད་པ་ལ་སོགས་པའི་སྐུ་ཕྱག་རྒྱ་བསྐྱེད་་
པར་བྱ་སྟེ། སྐུ་མདོག་མཐིང་ནག་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་་་་་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
།སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་གཞན་ཇི་ལྟར་མདུན་དུ་སྨོས་པ་བཞིན་འདིར་སྦྱར་རོ། །དེ་
ལྟར་བསྐྱེད་མ་ཐག་ཏུ་རིན་ཆེན་འབྱུང་ལྡན་གྱི་མདུན་ཕྱོགས་སུ་གདན་ཟླ་བའི་་་
དཀྱིལ་འཁོར་གྱི་སྟེང་དུ་གནས་པར་བསྒོམ་མོ། །དེ་ལྟར་རྡོ་རྗེ་མི་བསྐྱོད་པ་ལ་
སོགས་པ་རྣམ་པར་སྣང་མཛད་དང་། སྣང་བ་མཐའ་ཡས་དང་། དོན་ཡོད་
གྲུབ་པ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཉིད་ཉིད་ཀྱི་སྔགས་ཀྱི།
ས་བོན་གྱི་ཡིག་འབྲུ་ལས་ཡེ་ཤེས་དང་། ཁ་དོག་གི་ངོ་བོ་ཡིན་ནོ། །གཞན་ཡང་
ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་
བ་དང་ལྡན་པའོ། །དེ་བཞིན་དུ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་
དུ་སྨོས་པ་བཞིན་ནོ།
།དེ་ལྟ་བུའི་ངོ་བོ་བསྐྱེད་མ་ཐག་ཏུ་རིན་ཆེན་འབྱུང་ལྡན་གྱི་
གཡས་ཕྱོགས་སུ། གདན་ཟླ་བའི་དཀྱིལ་འཁོར་གྱི་སྟེང་དུ་རྣམ་པར་སྣང་མཛད་་
གནས་པར་བསྒོམ་མོ། །དེ་བཞིན་དུ་རིན་ཆེན་འབྱུང་ལྡན་གྱི་རྒྱབ་ཕྱོགས་སུ་་་་
གདན་ཟླ་བའི་དཀྱིལ་འཁོར་གྱི་སྟེང་དུ། སྣང་བ་མཐའ་ཡས་གནས་པར་བསྒོམ་མོ། །
དེ་བཞིན་དུ་རིན་ཆེན་འབྱུང་ལྡན་གྱི་གཡོན་ཕྱོགས་སུ་གདན་ཟླ་བའི་དཀྱིལ་འཁོར་
གྱི་སྟེང་དུ་དོན་ཡོད་གྲུབ་པ་གནས་པར་བསྒོམ་•མོ། །དེ་ལྟ་བུའི་ཆོ་གའི་ཚུལ་་་་་
གྱིས་རིན་ཆེན་འབྱུང་ལྡན་གྱི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །
དེ་ནས་སྣང་བ་མཐའ་ཡས་ཀྱི་དཀྱིལ་འཁོར་བསྒོམ་པའི་ཆོ་གའི་ཚུལ་བསྟན་པར་བྱ་
སྟེ། ༑ དང་པོ་མདུན་དུ་སྨོས་པའི་ཚུལ་དུ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་་་་
བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་གཉིས་སུ་མེད་པ་ང་རྒྱལ་དུ་བསྒོམ་
45-162