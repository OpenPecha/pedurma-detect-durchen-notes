རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०३९
འཛེ་ར་སན་ཏི་གནོན་པར་བསམ་མོ། །ཞབས་གཡོན་བསྐུམ་པས་དེའི་ཆུང་མ་་་་
གནན་•པར་བསམ་མོ། །དོན་དེས་ཞབས་ཀྱིས་གནོན་པར་སྨོས་སོ། །ཏིང་ངེ་
འཛིན་ཞེས་པ་ནི། སྒྲུབ་པ་པོས་ཇི་ལྟར་སྨོས་པའི་ཚུལ་གྱིས་ཁྲོ་བོའི་རྒྱལ་པོ་ཨརྱ་་
ཨ་ཙ་ལ་སྒོམ་•པར་བྱ་བའི་དོན་དེ་ཏིང་ངེ་འཛིན་དུ་སྨོས་སོ། །
ཁྲོ་བོའི་རྒྱལ་པོ་ཨརྱ་ཨ་ཙ་ལའི་སྐུ་ཕྱག་རྒྱ་བསྐྱེད་པའི་འོག་ཏུ། ད་ནི་ཁྲོ་་་
བོའི་རྒྱལ་པོ་རིག་པའི་འཁོར་ལོར་མིང་བཏགས་པ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་
པར་བྱ་བའི་ཆོ་གའི་དོན་བསྟན་པར་བྱ་སྟེ། ནམ་མཁའི་རྡོ་རྗེའི་དབུས་སུ་ནི། །
ཉི་མའི་དཀྱིལ་འཁོར་དམ་པ་བསམ། །སངས་རྒྱས་གཟུགས་ནི་རབ་བསྒོམས་•ལ། །
རིག་པའི་འཁོར་ལོ་རབ་ཏུ་སྒོམ། །ཞེས་བྱ་བའི་དོན་བཤད་པར་བྱ་སྟེ། ཅི་་
ལྟར་ཡིན་ན། ནམ་མཁའི་རྡོ་རྗེ་ནི་བྱེ་བྲག་རྣམ་པ་གསུམ་དུ་བསྟན་པར་བྱ་སྟེ།
ཕྱི་དང་ནང་དང་གསང་བའོ། །དེའི་དོན་ཇི་ལྟར་ཁྲོ་བོའི་རྒྱལ་པོ་བདུད་རྩི་དང་།
ཁྲོ་བོའི་རྒྱལ་པོ་ཊ་ཀི་རཱ་ཛ་དང་། ཁྲོ་བོའི་རྒྱལ་པོ་མ་ཧ་•བ་ལ་དང་། ཁྲོ་བོའི་
རྒྱལ་པོ་ནི་ལ་དཎ་ཌ་དང༌་། ཁྲོ་བོའི་རྒྱལ་པོ་ཨརྱ་ཨ་ཙ་ལ་བསྒོམ་པའི་དུས་སུ་ཇི་
ལྟར་བསྟན་པ་དེ་བཞིན་དུ་སྨོས་སོ། །དེ་ལྟར་ནམ་མཁའི་རྡོ་རྗེའི་དོན་དུ་གསུངས་
སོ༑ །དབུས་སུ་ཉི་མའི་དཀྱིལ་འཁོར་དམ་པ་བསམ་ཞེས་པ་ནི། སྒྲུབ་པ་་
པོས་དང་པོ་རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་
གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་་
པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་
45-1039