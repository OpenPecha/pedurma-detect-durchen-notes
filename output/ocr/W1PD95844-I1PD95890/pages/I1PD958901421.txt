ク٩٢٢
བསྟན་འགྱུར། རྒྱུད། ༼ཆུ༽ ༨༧
མོ༑ །དེའི་འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་་
ས་བོན་ཡིག་འབྲུ་ཧཱ་བསམ་མོ། །དེ་ཁ་དོག་ལྗང་གུ་བྱ་བ་ནན་ཏན་གྱི་ཡེ་ཤེས་ཀྱི་
ངོ་བོ་གཟི་བརྗིད་ཕུང་པོ་བཞིན་དུ་འབར་ཞིང་འོད་•ཞུ་ནས་ཡེ་ཤེས་ཀྱི་ཁུ་བ་བཞིན་
དུ་འགྱུར་རོ། །ས་བོན་དེ་ལས་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་པར་མཛད་དོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་
མདུན་དུ་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་དོན་ཡོད་གྲུབ་པའི་
སྐུ་ཕྱག་རྒྱ་བསྐྱེད་པའི་འོག་ཏུ་རྣམ་པར་སྣང་མཛད་ཀྱི་གཡོན་ཕྱོགས་སུ་འཁོར་ལོ་་་
རྩིབས་ཀྱི་སྟེང་གི་དབུས་སུ་གནས་པར་གྱུར་པར་བསམ། དེ་ནས་སྒྲུབ་པ་པོས་
མདུན་དུ་སྨོས་པའི་སྐུའི་རིགས་རྣམ་པར་སྣང་མཛད་ཀྱི་དཀྱིལ་འཁོར་གྱི་སྒོམ་པ་མ་
གྲུབ་ཀྱི་བར་དུ་དུས་རྟག་ཏུ་སེམས་བརྟན་པས་བྱའོ། །མདོར་བསྡུ་བ་དེ་ལྟར་་
དཀྱིལ་འཁོར་ལྔའི་འཁོར་ལོ་ཡི་སངས་རྒྱས་གཟུགས་སུ་རྣམ་པར་སྒོམ་གྱི་དོན་དུ་་་་
གསུངས་སོ། །སྔགས་ཀྱི་རྡོ་རྗེ་ཅན་གྱི་གསང་། །མཆོད་པའི་མཆོག་ནི་ཉམས་་
དགའ་སྒོམ་གྱི་ཞེས་པ་ནི། མདུན་དུ་སྨོས་པའི་ཚུལ་གྱི་སྐུའི་རིགས་རྣམ་པར་སྣང་
མཛད་ཀྱི་བསྒོམ་•པ་བྱ་བའི་དུས་སུ། སྔགས་ཀྱི་རྡོ་རྗེ་ཅན་དུ་མིང་བཏགས་པ་་་
སྔགས་ཀྱི་ས་བོན་ཡིག་འབྲུ་ཨོཾ་ཡིན་ནོ། །རྡོ་རྗེ་ནི་སྔགས་ས་བོན་ཡིག་འབྲུ་ཨོཾ་དེ་་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའོ།
།དེ་ལས་རྣམ་པར་སྣང་མཛད་ཀྱི་སྐུ་་
ཕྱག་རྒྱ་བསྐྱེད་ནས་སྒྲུབ་པ་པོ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱ་སྟེ།
དེ་ཉིད་སྔགས་ཀྱི་རྡོ་རྗེ་ཅན་དུ་སྨོས་སོ། །བསྟན་པར་བྱ་སྟེ། སྒྲུབ་པ་པོས་མ་
གྲུབ་ཀྱི་བར་•དུས་རྟག་ཏུ་མཆོད་པའི་བྱེ་བྲག་རྣམ་པ་གཉིས་ཀྱི་མཆོད་པར་བྱའོ། །
འདོད་པའི་ཡོན་ཏན་ལྔ་ཡིས་མཆོད་པ་དང་། བྱང་ཆུབ་སེམས་ལོངས་སྤྱད་པའི་
45-1398