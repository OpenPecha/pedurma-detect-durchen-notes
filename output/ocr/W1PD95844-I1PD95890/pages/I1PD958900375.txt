१५०
བསྟན་འགྱུར། རྒྱུད། ༼རུ༽ ༨༦
འདྲ་བར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མེ་སྟག་
མང་པོ་འཁྲུགས་པ་ཡི། །རང་སྔགས་འཁོར་ལོ་བསྒོམ་པར་བྱ་ནི།
སྒྲུབ་པ་་་་
པོས་དང་པོ་མདུན་དུ་སྨོས་པའི་ཆོ་གའི་ཚུལ་གྱི་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་
ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་ཀྱི་ཡེ་ཤེས་ཀྱི་ལྷ་མོ་དང་གཉིས་སུ་་
མེད་པར་འཁྱུད་པའི་སྦྱོར་བ་དང་ལྡན་པའི་སྐུ་ཆ་ལུགས་ཕུན་སུམ་ཚོགས་པ་ནི་་་་་་
མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་སྐུ་རྡོ་རྗེ་
རྣམ་པར་སྣང་མཛད་ཀྱི། སྐུ་ཕྱག་རྒྱ་བསྐྱེད་མ་ཐག་ཏུ་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེའི་དུས་སུ་ཉིད་ཀྱི་རིགས་ཀྱི་བྱེ་བྲག་གི་བུ་མོ་བླང་ངོ་། །
དེ་མདུན་དུ་སྨོས་པའི་ཡོན་ཏན་ཕུན་སུམ་ཚོགས་པ་དང་ལྡན་པའོ།
།དེ་ཉིད་ཀྱི་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་
བྱས་ནས། དེའི་འོག་ཏུ་སྒྲུབ་པ་པོས་ཕྱིའི་སྟན་བདེ་ཞིང་འཇམ་པ་ལ་འདུག་གོ། །
དེ་མ་ཐག་ཏུ་མདུན་དུ་སྨོས་པའི་ཆོ་གས་ཐབས་ཤེས་རབ་རོལ་པ་བྱའོ། །དེ་བྱས་
པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཁུ་བའི་ངོ་བོ་བྱང་ཆུབ་
སེམས་ཤེས་རབ་མའི་བྷ་གའི་དབུས་གནས་སུ་འོད་དུ་ཞུའོ། །དེའི་འོག་ཏུ་འཁོར་
ལོའི་རང་སྔགས་བྲུ་བསམ་མོ། །དེ་ཁ་དོག་དཀར་པོ་གཟི་བརྗིད་ཀྱི་འབར་ཞིང་ཡེ་
ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་པར་་་
འགྱུར་རོ། །དེ་མ་ཐག་ཏུ་གདན་གྱི་ངོ་བོ་འཁོར་ལོ་རྩིབས་བཞི་པར་འགྱུར་རོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་མེ་སྟག་སྟུག་
པ་གྲངས་མེད་པ་འཕྲོ་བས། འཁོར་ལོའི་ཚུལ་དེ་ལྟ་བུའི་ངོ་བོ་འཁོར་ལོ། སྒྲུབ་
པ་པོས་མངོན་པར་ཤེས་པ་གྲུབ་པར་བྱ་བའི་ཕྱིར་བྱང་ཆུབ་སེམས་དཔའ་སའི་སྙིང་
པོའི༑ དཀྱིལ་འཁོར་གྱི་ངོ་བོ་བསྒོམ་པར་བྱ་བ་བསྟན་ཏོ། །མདོར་བསྡུས་པ་
45-354