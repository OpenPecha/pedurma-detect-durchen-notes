རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२०
པོས་སྐུ་དང་། གསུང་དང་ ཐུགས་རྡོ་རྗེ་གསང་བ་གསུམ་གྱི་ཡེ་ཤེས་ཀྱི་་
འབྲས་བུ་གྲུབ་པར་བྱ་བའི་ཕྱིར་གསང་བའི་མཆོད་པ་བྱས་པས་བཟའ་བ་དེ་དམ་་་
ཚིག་ཏུ་སྨོས་སོ། །དེ་ལྟར་དམ་ཚིག་གི་དོན་དུ་གསུངས་སོ། །བཀའ་སྩལ་ཏོ་་་་
ཞེས་པ་ནི། གསང་བ་ཆེན་པོའི་དམ་ཚིག་གྲུབ་པར་བྱ་བའི་ཆོ་གའི་དོན་སྟོན་པ་་
མི་བསྐྱོད་པ་རྡོ་རྗེ་འཛིན་གྱིས་བཀའ་སྩལ་པ། བདུད་པ་པོས་སྨོས་སོ། །
ད་ནི་ཕྱིའི་རྫས་ཤ་ཆེན་ལ་སོགས་པ་ཤ་རྣམ་པ་ལྔ་དང་།
དེ་བཞིན་དུ་ནང་
གི་དམ་རྫས་བཤང་གཅི་དང་། དེ་ལྟར་དམ་རྫས་བདུན་བྱེ་བྲག་དྲུག་ཏུ་སོ་སོའི་་
བསྒྲུབ་པར་བྱ་བ་དེ་བསྟན་པར་བྱ་སྟེ། ཤ་ཆེན་དམ་ཚིག་དག་གིས་ནི། །རྡོ་རྗེ་
དམ་པ་གསུམ་བསྒྲུབ་བྱ། །བཤང་གཅི་དམ་ཚིག་མཆོག་གིས་ནི། རིག་པ་་་་་
ཅི་ལྟར་་་
འཛིན་པའི་གཙོ་བོར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཡིན་ན། ཤ་ཆེན་དམ་ཚིག་དག་གིས་ནི། སྒྲུབ་པ་པོས་མདུན་དུ་སྨོས་པའི་ཚུལ་
དུ།༑ ཕྱི་དང་ནང་གི་གནས་ཤིང་གཅིག་ཏུ་གནས་པར་བྱའོ། །དེའི་འོག་ཏུ་་་་
སྐྱེས་བུ་གཡུལ་ཏུ་མཚོན་ཕོག་ནས་ཤི་བའི་བནྡྷ་•དུམ་བུ་གཅིག་པ་ནས་ལྔ་པའི་བར་
མཚན་དང་ལྡན་པ་བླང་ངོ་། །སྣོད་དེར་སྐྱེས་བུ་གཡུལ་དུ་མཚོན་ཕོག་ནས་ཤི་བ་
དེའི་ཤ་བླང་ངོ་། །ཤ་ཐམས་ཅད་ཀྱི་ནང་ན་མིའི་ཤ་དེ་ནི་ཤ་ཆེན་པོར་སྨོས་སོ། །
དམ་རྫས་ཞིང་དུ་མིང་བཏགས་པ་དེའི་སྙིང་ཁ་ལ་སོགས་པ་ཡན་ལག་དང་ཉིང་ལག་
ཐམས་ཅད་བླང་ངོ་། །དེ་ལེན་པའི་དུས་སུ་ཞིང་དེའི་སྙིང་པོའི་སྟེང་དུ་བྱང་ཆུབ་
སེམས་དཔའ་སའི[སྙིང་པོའི་•སྔགས་ས་བོན་ཡིག་འབྲུ་ཀྵི་བསམ་མོ། །དེ་ཁ་དོག་
དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་མེ་ཕུང་བཞིན་དུ་ཡེ་ཤེས་ཀྱི་གཟི་་
བརྗིད་ཀྱིས་རབ་ཏུ་འབར་བ་དེ་འོད་དུ་ཞུ་ནས་སྙིང་ཀར་ཐིམ་མོ། །དེ་མ་ཐག་ཏུ་
ཞིང་གི་ཡན་ལག་དང་ཉིང་ལག་ཐམས་ཅད་དུ་ཁྱབ་པར་བརྟག་གོ། །དེ་ལྟར་ཡེ་
45-527