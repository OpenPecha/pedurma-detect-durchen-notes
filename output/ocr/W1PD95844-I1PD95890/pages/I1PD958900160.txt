རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༩
སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་་་་
འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་དེའི་
སྟེང་དུ། དེ་བཞིན་གཤེགས་པ་བཞིའི་ས་བོན་སྔགས་ཀྱི་ཡིག་འབྲུ་རིམ་པར་་་་
བསམ་སྟེ།
དེ་ཉིད་ཀྱི་རིགས་ཡེ་ཤེས་དང་། ཁ་དོག་ཏུ་ལྡན་པ་སྐར་མ་བཞིན་
དུ༑འབར་ཞིང་འོད་དུ་གྱུར་ཏེ། ཡེ་ཤེས་ཀྱི་ཁུ་བའི་ངོ་བོ་ཟླ་བའི་དཀྱིལ་་་
འཁོར་ལ་གཉིས་སུ་མེད་པར་གྱུར་པར་བསམས་ཏེ། ས་བོན་དེ་ལས་དེ་བཞིན་་་་
གཤེགས་པ་བཞི་རིམ་པར་བསྐྱེད་པ་ཡིན་ཏེ། ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །གཞན་ཡང་དེ་་་་་
རྣམས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ལེའུ་བཞི་པའི་དཀྱིལ་འཁོར་
གྱི་སྐབས་སུ་ཇི་ལྟར་སྨོས་པ་བཞིན་འདིར་སྦྱར་རོ། །དེ་ལྟ་བུའི་ངོ་བོ་བསྐྱེད་མ་་་
ཐག་ཏུ་དཀྱིལ་འཁོར་གྱི་སྐབས་སུ་སྨོས་པའི་སོ་སོའི་གདན་སྟེང་དུ་རིམ་པས་ཕྱོགས་
ཀྱི་གནས་སུ་པདྨའི་དཀྱིལ་མོ་བཞུགས་པར་བསྒོམ་ཏེ། སྒྲུབ་པ་པོ་ཉིད་བདག་པོ་
ལ་སོགས་པ་དེ་རྣམས་ཀྱི་སྐུ་ཕྱག་རྒྱའི་སྐུ་དང་། གསུང་དང་། ཐུགས་རྡོ་རྗེ་་་་
གསུམ་དང་གཉིས་སུ་མེད་པའི་ངོ་བོ་ཡིན་པ་བརྟག་གོ། །དེ་ལྟར་སྐུ་གསུང་ཐུགས་
ཀྱི་རྡོ་རྗེར་བསྒོམ་ཞེས་པའི་དོན་དུ་གསུངས་སོ། ། ་
ད་ནི་གོང་དུ་བསྒོམས་པའི་དོན་བཤད་མ་ཐག་ཏུ་སྟོན་པ་མི་བསྐྱོད་རྡོ་རྗེ་་་་་
ཏིང་ངེ་འཛིན་ལ་སྙོམས་པར་ཞུགས་པའི་དོན་བསྟན་པར་བྱ་སྟེ། དེ་ནས་བཅོམ་
ལྡན་འདས་དེ་བཞིན་གཤེགས་པ། རང་བཞིན་གྱིས་དག་པའི་ཕ་རོལ་ཏུ་ཕྱིན་པའི།
སྔགས་ཀྱི་ཚུལ་རྡོ་རྗེ་ཞེས་པའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་བྱ་བའི་
45-139