३०
བསྟན་འགྱུར། རྒྱུད། ༼རུ༽ ༨༦
མདུན་དུ་སྨོས་པའི་ཕྱོགས་བཅུར་དཔག་ཚད་བརྒྱ་བརྒྱར། རྡོ་རྗེའི་འོད་ཀྱི་འབར་
བའི་སྣང་བ་ཆེན་པོ་སྣང་བར་བྱེད་པར་སྨོས་སོ། །དེ་ལྟར་གྲུབ་པའི་བདག་ཉིད་་
སྣང་བར་གྱུར་གྱི་དོན་དུ་གསུངས་སོ། །ད་ནི་གྲུབ་པ་པོས་མི་སྣང་བའི་དངོས་་་་
གྲུབ་ཀྱི་འབྲས་བུར་གྱུར་པ་བསྟན་པར་བྱ་སྟེ། ཚངས་པ་དྲག་པོ་ལ་སོགས་ལྷས། །
ནམ་ཡང་མཐོང་བར་མི་ནུས་སོ། །རྡོ་རྗེ་འཇམ་དཔལ་མཆོག་གི་དམ་ཚིག་མི་སྣང་
བར་བྱེད་པ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི། ཚངས་པ་དྲག་པོ་
ལ་སོགས་ལྷས། །ནམས་ཀྱང་མཐོང་བར་མི་ནུས་སོ་ནི། སྒྲུབ་པ་པོས་མདུན་དུ་
སྨོས་པའི་བྱང་ཆུབ་སེམས་དཔའ་འཇམ་དཔལ་གྱི་བསྒོམ་པ་བྱས་ནས། དེས་མི་་
སྣང་བའི་དངོས་གྲུབ་ཀྱི་འབྲས་བུ་ཐོབ་མ་ཐག་ཏུ་ཕྱིའི་འཇིག་རྟེན་གྱི་མེས་པོ་ཚངས་
པ་ཆེན་པོ་དང་། གཞན་ཡང་སེམས་ཅན་ཐམས་ཅད་ལ་བྱེ་བྲག་སྣ་ཚོགས་ཀྱིས།
ཡེ་ཤེས་དང་། སྟོབས་དང་། སྒྱུ་མའི་སྤྲུལ་པས་གནོད་པ་བྱེད་པ་དྲག་པོར་
སྨོས་པ་ལ་སོགས་པ་ལྷ་ཐམས་ཅད་ཀྱི་དུས་ནམས་ཀྱང་མི་མཐོང་བ་ཡིན་ན།
སེམས་ཅན་གཞན་ཕྲ་མོ་མི་དང་། གནོད་སྦྱིན་དང་འབྱུང་པོ་ལ་སོགས་པ་ཐམས་
ཅད་ཀྱིས་མཐོང་བ་ལྟ་ཅི་སྨོས་སོ། །དེ་ཅིའི་ཕྱིར་ན་ཚངས་པ་ན། དྲག་པོ་ལ་་་
སོགས་པ་སེམས་ཅན་ཐམས་ཅད་ཀྱི་མི་མཐོང་བ་ནི། དེ་དག་སོ་སོ་ལ་ཕྲག་དོག་་
གི་དབང་གི་གནོད་པའི་བྱེ་བྲག་སྣ་ཚོགས་བྱེད་དེ། དེའི་སྐྱོན་གྱི་སྡིག་པའི་དྲ་བས་
མིག་བཀབ་སྟེ། དེའི་ཕྱིར་བསོད་ནམས་དང་ཡེ་ཤེས་ཀྱི་ངོ་བོ། བྱང་ཆུབ་་་་་་
སེམས་དཔའ་འཇམ་དཔལ་དང་གཉིས་སུ་མེད་པར་གྱུར་པའི་སྒྲུབ་པ་པོ་མི་མཐོང་
བ་ཡིན་ནོ། །མདོར་བསྡུས་པ་དེ་ལྟར་ཚངས་པ་དྲག་པོ་ལ་སོགས་པ་ནམས་ཀྱང་་
མཐོང་བར་མི་ནུས་ཀྱི་དོན་དུ་གསུངས་སོ། །རྡོ་རྗེ་འཇམ་པ་མཆོག་གི་ཞེས་པ་ནི།
ཡེ་ཤེས་ཐམས་ཅད་ཀྱི་ནང་ན་མེ་ལོང་ལྟ་བུའི་ཡེ་ཤེས་མཆོག་ཡིན་་ལ། དེའི་ངོ་བོ་
45-390