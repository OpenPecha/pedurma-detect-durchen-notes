२८
བསྟན་འགྱུར། རྒྱུད། ༼རུ། ༨༦
མདུན་དུ་སྨོས་པའི་ཚུལ་དུ་བསྒོམ་པར་བྱའོ། །གཞན་ཡང་སྒྲུབ་པ་པོས་གལ་ཏེ་་་
དཔལ་རྡོ་རྗེ་སེམས་དཔའ་ལ་ཉིད་དགའ་བའི་ལྷ་བྱེད་ན། དེ་དང་གཉིས་སུ་མེད་
པའི་སྦྱོར་བས་བདག་པོའི་ཚུལ་དུ་སྨོས་པའི་དཀྱིལ་འཁོར་གྱི་དབུས་གནས་སུ་་་
གནས་པས་བསྒོམ་པར་བྱའོ། །བསྟན་པར་བྱ་སྟེ། བསྒོམ་པར་བྱ་བའི་དབུས་
སུ་དང་པོ་ནི་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ།
།དེ་ནི་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་ཁ་དོག་དཀར་པོ་ཡེ་ཤེས་ཀྱི་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་
བའི་ངོ་བོར་འོད་དུ་ཞུའོ། །ས་བོན་དེ་ལས་ཟླ་བའི་དཀྱིལ་འཁོར་དུ་གྱུར་ཏོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་་་
ཞུའོ།༑ །ས་བོན་དེ་ལས་རྡོ་རྗེ་རྩེ་ལྔ་ཁ་དོག་སྔོན་པོར་གྱུར་ཏོ།
།གདན་དེའི་་་་
སྟེང་དུ་གནས་པས་མདུན་དུ་སྨོས་པའི་ཚུལ་དུ་བསྒོམ་པར་བྱའོ།
།གཞན་ཡང་་་་
སྒྲུབ་པ་པོས་གལ་ཏེ་སྐུའི་རིགས་རྣམ་པར་སྣང་མཛད་ལ་ཉིད་དགའ་བའི་ལྷ་བྱེད་ན་
དེ་དང་གཉིས་སུ་མེད་པའི་ང་རྒྱལ་གྱི་སྦྱོར་བས་བདག་པོའི་ཚུལ་མདུན་དུ་སྨོས་པའི་
དཀྱིལ་འཁོར་གྱི་དབུས་གནས་སུ་གནས་པས་བསྒོམ་པར་བྱའོ། །བསྟན་པར་བྱ་སྟེ།
བསྒོམ་པར་བྱ་བའི་དུས་སུ་དང་པོ་ནི་སྔགས་ཀྱི་ཡིག་འབྲུ་ཧཱུཾ་བསམ་མོ། །དེ་ཁ་་་
དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཡེ་་
ཤེས་ཀྱི་ཁུ་བའི་ངོ་བོར་འོད་དུ་ཞུའོ། །ས་བོན་དེ་ལས་ཟླ་བའི་དཀྱིལ་འཁོར་དུ་་་
གྱུར་ཏོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེ་ནི་ཁ་དོག་
དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་་
བའི་ངོ་བོར་འོད་དུ་ཞུའོ། །ས་བོན་དེ་ལས་འཁོར་ལོ་རྩིབས་བརྒྱད་ཁ་དོག་དཀར་
པོར་གྱུར་ཏོ། །གདན་དེའི་སྟེང་དུ་གནས་པས་མདུན་དུ་སྨོས་པའི་ཚུལ་དུ་བསྒོམ་
45-28