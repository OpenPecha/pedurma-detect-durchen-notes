རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
773
བའི་ལྷའི་བྱེ་བྲག་གི་ཕྱིའི་གནས་ས་གཞི་མཉམ་པར་བྱའོ། །དེའི་འོག་ཏུ་སྨོས་པའི་
བན་ད་དུམ་བུ་ལྔ་པ་མཚན་ཐམས་ཅད་དང་ལྡན་པ་བླང་ངོ་། །བན་ད་དེའི་ནང་
དུ་བཤང་གཅི་ལ་སོགས་པ་བདུད་རྩི་ལྔ་བཞག་གོ། །དེའི་འོག་ཏུ་མདུན་དུ་སྨོས་་
པའི་ཆོ་གས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་བྱའོ། _ །
དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཅི་ལྟར་མདུན་དུ་སྨོས་པའི་དེ་བཞིན་
དུ་འདིར་བྱའོ། །དེ་ལྟ་བུའི་ངོ་བོའི་སྐུ་ཕྱག་རྒྱ་སྐྱེད་མ་ཐག་ཏུ་སྒྲུབ་པ་པོས་དེ་དང་
གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་འོག་ཏུ་ཁྲོ་བོའི་རྒྱལ་པོ་ཨ་མྲྀ་
ཏ་ཀུན་ཌ་ལིའི་སྔགས་རིངས་ཁྲོ་བོ་ཆེན་པོའི་བརྩོན་འགྲུས་ཀྱིས་བཟླ་ཞིང【བན་དྷའི་•
ནང་དུ་བདུད་རྩི་ལྔ་བཞག་པ་དེས་དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་དང་སོར་ལྔ་
བསྐུ་བར་བྱའོ། །དེའི་འོག་ཏུ་ཀ་ར་པུ་ར་དང་། གུར་གུམ་དངང་། ཙན་དན་
ལ་སོགས་པ་རྫས་དྲི་དང་ལྡན་པ་ཐམས་ཅད་གཅིག་ཏུ་བསྲེས་ལ། བན་དྷ་དེའི་་་
ནང་དུ་བཞག་ལ་དཀྱིལ་འཁོར་དེ་ལ་གཏོར་བར་བྱའོ། །གཞན་ཡང་པད་མ་དང་།
ཀུ་མུ་ཏ་དང་། ཨུད་པ་ལ་དང་།
ཙམ་པ་ཀ་ལ་སོགས་པ་མེ་ཏོག་དྲི་དང་་
ལྡན་པ་ཐམས་ཅད་དགྲམ་པར་བྱའོ། །དེའི་འོག་ཏུ་སྒྲུབ་པ་པོས་སེམས་བརྟན་པ་
བསྐྱེད་ནས་དཀྱིལ་འཁོར་གྱི་དབུས་སུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་
མོས་འདུག་གོ། ། དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྒྲུབ་པ་
པོ༑ །དེ་བཞིན་གཤེགས་པ་གང་བསྒོམ་པ་དེའི་སྐུ་ཕྱག་རྒྱར་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཅི་ལྟར་སྨོས་པའི་དེ་བཞིན་དུ་
འདིར་བྱའོ།
།དེ་ལྟ་བུའི་ངོ་བོའི་རང་དགའ་བའི་ལྷའི་སྐུ་ཕྱག་རྒྱར་གྱུར་མ་ཐག་་
ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྔར་་་་
45-1413