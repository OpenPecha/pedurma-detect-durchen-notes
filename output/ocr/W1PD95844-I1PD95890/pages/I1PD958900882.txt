རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१५९
བུར་གྱུར་པར་བསམ་མོ། །དེ་ནས་རྡོ་རྗེ་ཕུར་བུའི་དབྱིབས་དང་ཆ་ལུགས་ཕུན་་་
སུམ་ཚོགས་པ་བསྟན་པར་བྱ་སྟེ། རྡོ་རྗེ་ཕུར་བུ་མདུན་དུ་སྨོས་པའི་ཚུལ་དུ་ཁྲོ་བོ་
འདྲ་བ། སྨད་རྩེ་མོ་ལྟ་བུའོ། །སྐུ་མདོག་སྔོན་པོ་ཞལ་གསུམ་པ། ཞལ་དབུས་
མ་སྐུ་དང་མཐུན། དེའི་སྤྱི་བོའི་རྡོ་རྗེ་རྩེ་ལྔའི་ངོ་བོའི་ཞལ་གཡས་དམར། གཡོན་
དཀར་བ། སྐྲ་གྱེན་དུ་རྫེས་*པ་སྐུ་ཀུན་རབ་ཏུ་འབར་བ་སྤྱན་མི་སྡུག་པ་དམར་་
བ་ཕྱོགས་བཅུར་གཟིགས་པ། སྨིན་མ་མྱུར་བ་མྱུར་བར་བསྐྱོད་པ་ཁྲོ་བོའི་རྒྱན་་་་
ཐམས་ཅད་ཀྱིས་བརྒྱན་པ། ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་
པོ་ན་རྡོ་རྗེ་རྒྱ་གྲམ་འཛིན། བར་མ་ན་རྡོ་རྗེ་རལ་གྲི། ཐ་མ་རྡོ་རྗེ་གཏུན་ཤིང་་
གདུང་བའི་ཚུལ། གཡོན་དང་པོ་ན་རྡོ་རྗེ་དྲིལ་བུ།
བར་མ་ན་རྡོ་རྗེ་དགྲ་སྟ།
ཐ་མ་ན་རྡོ་རྗེ་ཞགས་པ【སྡིགས་མཛུབ་•ལ་དཀྲིས་པ་ཐུགས་ཀར་བཞག་པའོ། །དེ་
ནི་རྡོ་རྗེ་བདུད་རྩིར་མིང་བཏགས་པ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁྲོ་བོའི་རྒྱལ་པོ་
ཨ་མྲྀ་ཏ་ཀུན་ཌ་ལིར་སྨོས་སོ། །དེ་ལ་རྒྱལ་པོ་ཆེན་པོ་ནི་སྐུ་དང་གསུང་གི་ཕུར་་་་
བུའི་ནང་ན། རྡོ་རྗེའི་རིགས་ཀྱི་ཕུར་བུ་འདི་ནི་ལས་ཐམས་ཅད་ཀྱི་དངོས་གྲུབ་ཀྱི་
འབྲས་བུ་སྒྲུབ་པར་བྱེད་པས་རྒྱལ་པོ་ཆེན་པོར་སྨོས་སོ།
།ཚུལ་དེ་ལྟར་རྡོ་རྗེ་ཕུར་
བུ་ཁྲོ་བོའི་གཟུགས་སུ་རབ་ཏུ་བསྒོམ་པར་བྱ་བ་ཡིན་ནོ།
།དེ་ལྟར་རྡོ་རྗེ་ཕུར་བུར་
གྱུར་པར་བྱས་མ་ཐག་ཏུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་ཕྱག་གཡས་དང་པོ་
ན།༑ ཁྲོ་བོའི་རྡོ་རྗེ་རྩེ་དགུ་འཛིན་པ་དེའི་བུམ་པའི་དབུས་སུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་དམར་པོ་མེ་ཕུང་བཞིན་དུ་འབར་བ་ཁྲོ་བོའི་རྡོ་རྗེ་
རྩེ་དགུ་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་ཁྲོ་བོའི་རྡོ་རྗེ་
རྩེ་དགུ་དེ་རྡོ་རྗེ་རྩེ་དགུ་ཐོ་བའི་ངོ་བོར་གྱུར་པར་བསམ་མོ། །དེ་ཁ་དོག་དམར་པོ་
མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་གཟི་བརྗིད་ཆེན་པོའི་འབར་བས་་
45-859