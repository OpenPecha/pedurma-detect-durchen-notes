༧༢༦
_____བསྟན་འགྱུར། རྒྱུད།
དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་གནས་་
ནས་ཨོཾ་ཨཱཿཧཱུྃ་སྭཱ་ཧཱ་སྔགས་ཀྱི་ས་བོན་ཡིག་འབྲུ་རྣམས་ཉིད་ཉིད་ཀྱི་བྱེ་བྲག་གི་ཁ་་་་་
དོག་དང་ཡེ་ཤེས་དང་ལྡན་པ། སྐར་མ་བཞིན་དུ་འབར་ཞིང་བ་སྤུའི་བུ་གའི་ལམ་
གྱི་སྒོ་ནས་སྤྲིན་བཞིན་དུ་ནམ་ཀའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱའོ། །
དེ་སྐད་ཅིག་ཙམ་བསམ་མོ། །དེའི་འོག་ཏུ་སྔགས་ས་བོན་ཡིག་འབྲུ་དེ་སྤྲོ་བའི་
ལམ་ལས་སྤྲོ་བའི་གནས་སུ། བྱང་ཆུབ་སེམས་དཔའ་ཟླ་བའི་དཀྱིལ་འཁོར་ལ་
གཉིས་སུ་མེད་པར་བསྡུ་བར་བྱའོ། །དེ་མ་ཐག་ཏུ་གསང་བ་དང་ཡེ་ཤེས་གཉིས་
སུ་མེད་པའི་ངོ་བོར་གནས། དེར་སྔགས་ས་བོན་ཡིག་འབྲུ་ཨོཾ་ཨཱཿཧཱུཾ་གསུམ་དུ་
གྱུར་ཏོ∶། །ས་བོན་དེ་ལས་སྐུ་གསུམ་དུ་མིང་བཏགས་པ། སྐུ་རྡོ་རྗེ་རྣམ་པར་
སྣང་མཛད་དང་། གསུང་རྡོ་རྗེ་སྣང་མཐའ་དང༌་། ཐུགས་རྡོ་རྗེ་མི་བསྐྱོད་
པ་དང་གསུམ་ཡེ་ཤེས་ལྔ་དང་གཉིས་སུ་མེད་པའི་ངོ་བོའི་ཕུང་པོ་ལྔ་དང་ལྡན་པ།
ཉིད་ཉིད་ཀྱི་བྱེ་བྲག་དང་ལྡན་པ་སྤྲིན་བཞིན་དུ་བསྐྱེད་པར་བྱའོ། །དེ་དག་ཉིད་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་
ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོའི་སྐུ་ཕྱག་རྒྱ་སྤྲིན་བཞིན་
དུ༑ བ་སྤུའི་བུ་གའི་ལམ་གྱི་སྒོ་ནས་ནམ་མཁའི་དབྱིངས་ཀུན་ནས་ཁྱབ་པར་སྤྲོ་
བར་བྱའོ། །དེ་སྐད་ཅིག་ཙམ་བསམ་མོ། །དེའི་སྐུ་ཕྱག་རྒྱ་སྤྲིན་ལྟ་བུ་དེ་སྤྲོ་བའི་
ལམ་ནས་སྤྲོ་བའི་གནས་སུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་
པར་བསྡུ་བར་བྱའོ། །དེ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་དེ་སྟོང་
པའི་ངོ་བོར་གྱུར་པར་རྟག་གོ། །བྱེ་བྲག་དེ་ལྟར་གསང་བའི་སྤྲོ་བ་དང་བསྡུ་བའི་
བསྒོམ་པ་བྱ་བའི་དོན་དུ་ཤེས་པར་བྱའོ། །བཤད་པར་བྱ་སྟེ། སྔགས་ཐམས་་་
45-726