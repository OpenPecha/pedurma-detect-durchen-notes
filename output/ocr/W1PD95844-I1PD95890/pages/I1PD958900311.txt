२९०
_______བསྟན་འགྱུར།། རྒྱུད། ༼རུ༽ ༨༦
སྒོ་ནས། འདོད་ཆགས་ཀྱི་ཁུ་བ་འོད་དུ་ཞུ་སྟེ། བྱང་ཆུབ་སེམས་ཟླ་བའི་དཀྱིལ་
འཁོར་དང་གཉིས་སུ་མེད་པར་འགྱུར་རོ། །ཡང་ན་རྡོ་རྗེ་པདྨ་རཀྟར་སྨོས་སོ། །
དེ་ལྟར་བྱང་ཆུབ་སེམས་དཔའི་ཡེ་ཤེས་ཀྱི་དམ་ཚིག་རྡོ་རྗེ་ཟླ་བའི་དོན་དུ་གསུངས་སོ།
ཏིང་ངེ་འཛིན་ཞེས་པ་ནི་སྒྲུབ་པ་པོས་མདུན་དུ་སྨོས་པའི། འཇམ་དཔལ་བསྒྲུབ་
པར་བྱ་བའི་སྒོམ་པའི་ཆོ་གའི་ཚུལ་ཏིང་ངེ་འཛིན་གྱི་དོན་དུ་གསུངས་སོ། །དེ་་་་
།
ལྟར་ཏིང་ངེ་འཛིན་གྱི་དོན་དུ་གསུངས་སོ། _
ནམ་མཁའི་དབྱིངས་ཀྱི་དབུས་བསམས་∶པ། །འོད་འབར་གསལ་བའི་ཡི་
གེ་ཐྲི། །རྡོ་རྗེ་སྐུའི་སྤྱན་གྱི་མཆོག །རྡོ་རྗེའི་སྐུ་དང་འདྲ་བར་འགྱུར། །ཞེས་བྱ་
བའི་དོན་བཤད་པར་བྱ་སྟེ་ཅི་ལྟར་ཡིན་ན། ནམ་མཁའི་དབྱིངས་ཀྱི་དབུས་
བསམས་ནི། དང་པོ་སྒྲུབ་པ་པོས་ཉིད་དང་བཅས་པའི་ཕྱི་ནང་གི་ཆོས་ཐམས་
ཅད་སྟོང་པའི་ངོ་བོར་བསམ་མོ།
།དེའི་འོག་ཏུ་ནམ་མཁའི་དབུས་སུ་དོན་དམ་པ་
བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་པར་བསམ་མོ། །དེའི་འོག་ཏུ་བྱང་
ཆུབ་སེམས་ཟླ་བའི་དཀྱིལ་འཁོར་དེ་སྔགས་ས་བོན་ཡིག་འབྲུ་ཨོཾ་དུ་གྱུར་པར་བསམ་
མོ༑ །དེའི་འོག་ཏུ་སྔགས་ས་བོན་དེ་ལས། རྣམ་པར་སྣང་མཛད་ཀྱི་སྐུ་ཕྱག་རྒྱ་
བསྐྱེད་པར་བསམ་མོ། །དེའི་སྐུ་མདོག་དང་། ཞལ་དང་། ཕྱག་དང་།
ཕྱག་མཚན་དང༌་། རྒྱན་རྣམས་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །གཞན་ཡང་ཉིད་ཀྱི་
ཤེས་རབ་མ། ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་འཁྱུད་་་
པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱ་
བསྐྱེད་མ་ཐག་ཏུ་སྒྲུབ་པ་པོས། གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
45-290