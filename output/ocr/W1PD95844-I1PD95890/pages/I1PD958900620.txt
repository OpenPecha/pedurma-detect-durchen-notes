རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५९९
དང་བྲལ་བའོ། །དེ་བཞིན་དུ་ཐབས་དང་ཤེས་རབ་རོལ་པ་བྱས་པས་བདེ་བར་
གྱུར་པ། རང་བཞིན་གྱིས་ཞི་བའི་ངོ་བོ་དེ། སྡུག་བསྔལ་ཐམས་ཅད་འཇོམས་
པར་བྱེད་པའི་རྒྱུ་སྟེ། དེ་ལྟར་བདེ་བའི་བསྒོམ་པ་བྱའོ། །དེ་ལྟར་བཞི་པ་བདེ་
བའི་དོན་དུ་ཤེས་པར་དེ་བྱའོ། །དེ་ལ་སེམས་རྩེ་གཅིག་པ་ནི། མདུན་དུ་་་་་་
བཤད་པའི་རྟོག་པ་དང་། བརྟགས་པ་དང་། དགའ་བ་དང་། བདེ་བ་དང་།
དེ་ལྟར་བྱེ་བྲག་བཞི་ཅི་ལྟར་བསྒོམ་པ་བྱ་བའི་ཚུལ་དུ་སྨོས་པ་དེ་རྫོགས་པའི་འོག་ཏུ།
ཉིད་དགའ་བའི་ལྷའི་ཐུགས་དེ་དོན་དམ་པ་དེ་བཞིན་གཤེགས་པ་ཐམས་ཅད་་་
གཉིས་སུ་མེད་པའི་ངོ་བོའི་ཐུགས་ཡིན་ནོ། །དེ་མེ་ལོང་ལྟ་བུའི་ཡེ་ཤེས་ལ་སོགས་
པ་ཡེ་ཤེས་རྣམ་པ་ལྔ་དང་། གཉིས་སུ་མེད་པའི་དངོས་གྲུབ་ཐམས་ཅད་ཀྱི་འབྲས་
བུའི་རྒྱུ་ཡིན་ནོ། །དེ་བསྟན་པར་བྱ་སྟེ། སྒྲུབ་པ་པོ་ཉིད་ཀྱི་རྣམ་པར་ཤེས་པའི་
སེམས་སྐྱེ་བ་གྲངས་མེད་པར་འཁོར་བའི་ཚུལ་གྱི་འདོད་ཆགས་དང་། ཞེ་སྡང་ལ་
སོགས་པ་ཉོན་མོངས་པ་ཐམས་ཅད་ཀྱི་དབང་གིས་སྡིག་པ་བསགས་པའི་གནས་ཀྱི་
ངོ་བོ་ཡིན་པར་སྨོས་སོ། །ཚུལ་དེ་ལྟ་བུའི་རྣམ་པར་ཤེས་པའི་སེམས་དེ། གོང་
དུ་སྨོས་པ་ཉིད་དགའ་བའི་ལྷའི་ཐུགས་དང་གཉིས་སུ་མེད་པའི་ངོ་བོར་མ་གྱུར་གྱི་
བར་དུདུ། ཕྱིའི་གཡེང་བའི་བྱེ་བྲག་སྣ་ཚོགས་སྤངས་ནས་སེམས་རྩེ་གཅིག་པས་་་་་
བསྒོམ་པར་བྱའོ། །དོན་དེས་སེམས་རྩེ་གཅིག་པས་སྨོས་སོ། །དེ་ལྟར་ལྔ་པ་་
སེམས་རྩེ་གཅིག་པ་བསྒོམ་པའི་དོན་དུ་ཤེས་པར་བྱའོ། །དེ་ལྟར་ཤེས་རབ་མ་ཡེ་་
ཤེས་ཀྱི་བདུད་རྩི་བསྙེན་པའི་བསྒྲུབ་པ་བྱ་བའི་དུས་སུ་སྒྲུབ་པ་པོས་ཉིད་དགའ་བའི་
ལྷ་བསྒོམ་པ་བྱེ་བྲག་ལྔར་འདུས་པར་བྱ་བ་ཡིན་ནོ། །ད་ནི་ཤེས་• རབ་མ་ཡེ་ཤེས་
བདུད་རྩིའི་བསྙེན་པའི་བསྒྲུབ་པ་བྱ་བ་དུས་བཞིར་མིང་བཏགས་པའི་དོན་བསྟན་་
པར་བྱ་སྟེ། དུས་བཞི་དག་ཏུ་རབ་ཏུ་སྦྱོར་བས། །བློ་དང་ལྡན་པས་གནས་་་
45-599