७१०
བསྟན་འགྱུར། རྒྱུད། ༼༽
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་་་
ནས་ཤེས་རབ་མའི་བྷ་གའི་དབུས་སུ། ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ༎
དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་
སྔགས་ས་བོན་ཡིག་འབྲུ་ཧཾ་བསམ་མོ། །དེ་ཁ་དོག་སེར་•པོ་ཅུང་ཟད་ལྗང་བ་མེ་
ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་
བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་
པར་གྱུར་ཏོ། །གསང་བ་ཡེ་ཤེས་ཀྱི་ས་བོན་དེ་ལས་དམ་ཚིག་སྒྲོལ་མའི་སྐུ་ཕྱག་རྒྱ་
བསྐྱེད་པར་བྱའོ། །དེའི་ཆ་ལུགས་ཕུན་སུམ་ཚོགས་པ་ཅི་ལྟར་མདུན་དུ་སྨོས་པའི་
དེ་བཞིན་དུ་འདིར་སྦྱར་རོ། །དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་མཁན།
ཐུགས་ཀྱི་རིགས་མི་བསྐྱོད་པའི་སྐུ་ཕྱག་རྒྱ་དམ་ཚིག་སྒྲོལ་མའི་སྐུ་ཕྱག་རྒྱའི་སྤྱི་བོ་ལ་་
དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་• དམ་ཚིག་སྒྲོལ་མ་དང་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པ་བྱ་བའི་དུས་སུ།
སྙིང་གའི་གནས་སུ་སྔགས་ས་བོན་ཡིག་འབྲུ་ཏཾ་བསམ་མོ། །དེ་ཁ་དོག་སེར་པོ་
ཅུང་ཟད་ལྗང་བ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཁུ་
བའི་ངོ་བོར་གྱུར་ཏོ། །ཡེ་ཤེས་ཀྱི་ས་བོན་དེ་ལས་འོད་ཟེར་གྱི་དྲ་བ་ཁ་དོག་སེར་
པོ་ཅུང་ཟད་ལྗང་བ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བ་སྤུའི་བུ་གའི་ལམ་ནས། སྤྲོ་
བ་དང་བསྡུ་བའི་ཚུལ་དུ་བསམ་མོ། །ཚུལ་དེ་ལྟར་བསྒོམ་པ་མ་གྲུབ་ཀྱི་བར་དུ་་་
སེམས་བརྟན་པས་བྱའོ། །དེ་གྲུབ་ཀྱི་འོག་ཏུ་སྒྲུབ་པ་པོས་བླ་ན་མེད་པའི་བྱང་་་་
ཆུབ་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་འབྲས་བུ་འགྲུབ་པར་སྨོས་སོ། །
བསྟན་པར་བྱ་སྟེ། རྡོ་རྗེ་ནི་མདུན་དུ་སྨོས་པའི་སྐུ་རྡོ་རྗེ་རྣམ་པར་སྣང་མཛད་་་་
དང༌་། གསུང་རྡོ་རྗེ་སྣང་བ་མཐའ་ཡས་དང༌། ཐུགས་རྡོ་རྗེ་མི་བསྐྱོད་པའོ། །
45-680