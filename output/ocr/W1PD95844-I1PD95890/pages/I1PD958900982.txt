རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བན་ད་འཇོང་བ་འཛིན། ཁྲོ་མོའི་རྒྱལ་མོ་རྡོ་རྗེ་ཐུགས་རྗེའི་དབང་ཕྱུག་མའི་ཕྱག་
གཡས་དང་པོ་ཐོད་པ་རློན་པ་ལྕང་ལོ་སྡིགས་*མཛུབ་ལ་དཀྲིས་པའི་ཆང་པར་རྡོ་རྗེ་
རྩེ་དགུ་གདེངས་པ་འཛིན། གཡོན་དང་པོ་ན་བན་དྷ་ཁྲག་ཆེན་དང་བདུད་རྩི་་་་
རྣམ་པ་ལྔ་བསྲེས་པས་བཀང་བ་འཛིན། ཕྱག་མཚན་གཞན་ནི་བྱེ་བྲག་སྣ་ཚོགས་
སུ་སྨོས་སོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་་་
བསྐྱེད་མ་ཐག་ཏུ་སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ། ཁྲོ་བོའི་
རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་་་
བསམ་མོ། །བསྟན་པར་བྱ་སྟེ། འཁོར་ལོ་ཅན་དུ་མིང་བཏགས་པ་ནི་ཚུལ་ཇི་་
ལྟར་སྨོས་པའི་བསྲུང་བའི་འཁོར་ལོ་བསྒོམ་པའི་དུས་སུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་་
ར་གཙོ་བོ་ཡིནན་ཏེ། དོན་དེས་འཁོར་ལོ་ཅན་དུ་སྨོས་སོ། །འབར་བ་བསམ་་་་་
གཏན་དཀྱིལ་འཁོར་བསྒོམ་པར་བྱ་•ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་ནི་
རྡོ་རྗེ་རིགས་ཀྱི་བྱེ་བྲག་གི་ཁྲོ་བོའི་རྒྱལ་པོ་ཐམས་ཅད་དང་གཉིས་སུ་མེད་པའི་ངོ་བོ་
བསམ་གཏན་གྱི་དཀྱིལ་འཁོར་དུ་མིང་བཏགས་པ་བསྐལ་པའི་མེ་བཞིན་དུ་འབར་་
བར་•བསྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་བར་སྨོས་སོ། །
དེ་བསྒོམས་•པས་བསྒྲུབ་པ་པོས་ནམ་མཁའ་ལ་གནས་པའི་བགེགས་ཀྱི་ཚོགས་་་
ཐམས་ཅད་གཞོམ་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་སྨོས་སོ། །
་གཏན་དཀྱིལ་
དེ་ལྟར་ཞལ་གསུམ་འབར་བ་འཁོར་ལོ་ཅན་བསམ་གཏན་དཀྱིལ་འཁོར་བསྒོམ་པར་
བྱའི་དོན་དུ་གསུངས་སོ། །ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་་་
བསྐྱེད་པའི་འོག་ཏུ། ད་ནི་ཁྲོ་བོའི་རྒྱལ་པོ་པདྨ་ཀུན་ད་ལའི་སྐུ་ཕྱག་རྒྱ་བསྐྱེད་
པར་བྱ་བའི་ཆོ་གའི་དོན་བསྟན་པར་བྱ་སྟེ། གསུམ་པ་ཡེ་ཤེས་མཆོག་འཛིན་པ། །
དྲག་པོ་རབ་ཏུ་འཛིན་པར་བྱེད། །ཞལ་གསུམ་འབར་བའི་འོད་འཕྲོ་ཅན། །
45-959