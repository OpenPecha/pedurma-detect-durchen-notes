རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१५१
བདེ་བར་གནས་པར་སྨོས་སོ། །མདོར་བསྡུས་པ་དེ་ལྟར་བསྐལ་པ་གྲངས་མེད་་་་
ཡུན་གནས་ཤིང་། སངས་རྒྱས་ཀུན་གྱིས་བྱིན་གྱིས་རློབ་ཀྱི་དོན་དུ་གསུངས་སོ། །
འདི་ནི་སངས་རྒྱས་ཐམས་ཅད་ཀྱི། །གསང་བའི་སྐུ་སྟེ་མི་འགྱུར་བའོ།
བྱ་བ་ནི་སངས་རྒྱས་ཐམས་ཅད་ཀྱི་གསང་བའི་སྐུ་ནི་དཔལ་རྡོ་རྗེ་སེམས་དཔའ་ལ་་
སོགས་པ་རིགས་ལྔའི་བྱེ་བྲག་གི་སངས་རྒྱས་སྨོས་པ་ཐམས་ཅད་ཀྱི་སྐུ་དོན་དམ་པར་
མ་སྐྱེས་པ་སྟོང་པའི་ངོ་བོ་ཆོས་ཀྱི་སྐུ་གཉིས་སུ་མེད་པའི་བདག་ཉིད་དེ། དོན་་་་
དེས་སྐུའི་གསང་བ་ཡིན་ནོ། །བཤད་པར་བྱ་སྟེ། བསྒྲུབ་པ་པོས་སྙིང་རྗེ་ཆེན་་
པོའི་སེམས་བསྐྱེད་དེ། སེམས་ཅན་ཐམས་ཅད་ཀྱི་དོན་བྱས་པའི་བསོད་ནམས་་་
བསགས་པས་སངས་རྒྱས་ཐམས་ཅད་ཀྱི་གསང་བའི་སྐུ་དང་གཉིས་སུ་མེད་པའི་་་་་
དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་ལྟར་འདི་ནི་སངས་རྒྱས་ཐམས་
ཅད་ཀྱི། །གསང་བའི་སྐུའི་དོན་དུ་གསུངས་སོ། །མི་འགྱུར་ཞེས་པ་ནི་ངེས་པ་
ཐེ་ཚོམ་མེད་པ། ཅི་ལྟར་སྨོས་པའི་ཚུལ་གྱི་སངས་རྒྱས་ཐམས་ཅད་ཀྱི་གསང་བའི་
སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་དུས་སུ་འདིར་སྐུ་མདོག་སེར་པོར་་
སྨོས་སོ། །དེ་སོ་སོར་རྟོགས་པའི་ཡེ་ཤེས་ཀྱི་ངོ་བོ་གཟི་བརྗིད་ཕུང་པོ་བཞིན་དུ་་་
འབར་བས་འབར་བར་བརྟག་གོ། །ཞལ་གསུམ་པ་ཞལ་དབུས་མ་སྐུ་དང་མཐུན།
ཡས་ནག་པོ་གཡོན་དཀར་པོ་ཐོར་ཚུགས་པདྨ་ཁ་དོག་སྣ་ཚོགས་པའི་ཕྲེང་བས་
བཅིངས་པ། ཅུང་ཟད་བཞད་པ། རྒྱན་ཐམས་ཅད་ཀྱིས་བརྒྱན་པ། ཕྱག་
དྲུག་ཕྱག་མཚན་དྲུག་གོ། །དུས་འདིར་ཕྱག་གཡས་གཡོན་དང་པོ་གཉིས་ན།
རིན་པོ་ཆེ་འཛམ་བུ་ན་དའི་• བུམ་པ་ཡེ་ཤེས་ཀྱི་བདུད་རྩིས་བཀང་བ་ཐུགས་ཀར་
སྙིམ་པའི་དཀྱིལ་དུ་འཛིན་པའོ། །གཡས་བར་མ་ཨུཏྤལ་དམར་པོའི་སྦུ་གུ། ཐ་
མ་ན་རྡོ་རྗེ་རྩེ་ལྔ་གཡོན་བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་བརྒྱད་པ།
45-851
45-853