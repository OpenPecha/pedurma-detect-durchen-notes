〇
___ བསྟན་འགྱུར། རྒྱུད། ༼ཁུ༽ ༨༧
སྔགས་ས་བོན་ཨཱ་བསམ་མོ། །དེ་ཁ་དོག་དཀར་པོ་སོ་སོར་རྟོག་པའི་ཡེ་ཤེས་ཀྱི་
ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་
བཞིན་དུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་
ལས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེ་མ་ཐག་ཏུ་གདན་་
ཟླ་བའི་དཀྱིལ་འཁོར་གྱི་དབུས་སུ་སྔགས་ས་བོན་ཡིག་འབྲུ་ལཾ་བསམ་མོ། །དེ་ཁ་་
དོག་སེར་པོ་ཅུང་ཟད་དམར་བ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་
གཉིས་སུ་མེད་པའི་ངོ་བོ་གཟི་བརྗིད་ཀྱིས་འབར་བས་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བའི་ངོ་བོར་གྱུར་ཏོ།
།ས་བོན་དེ་ལས་དབང་ཆེན་གྱི་དཀྱིལ་འཁོར་་
དུ་གྱུར་ཏོ། དེ་ཁ་དོག་སེར་པོ་ཅུང་ཟད་དམར་བ་དབྱིབས་གྲུ་བཞིའོ། །དེ་ནི་
གདན་ཐམས་ཅད་ཀྱི་ནང་ན་དབུལ་བ་ལ་སོགས་པའི་སྡུག་བསྔལ་ཐམས་ཅད་མེད་
པར་བྱེད་པའི་དོན་གྱིས། དབང་ཆེན་གྱི་དཀྱིལ་འཁོར་བཟང་པོར་སྨོས་སོ། །
མདོར་བསྡུ་བ་དེ་ལྟར་ཟླ་བའི་དཀྱིལ་འཁོར་དབུས་སུ་ནི་དབང་ཆེན་དཀྱིལ་འཁོར་
བསམ་པར་བྱའི་དོན་དུ་གསུངས་སོ། །ཆོས་འཛིན་པའི་གཟུགས་བསྒོམས་ནས་་་
ཤེས་རབ་ནི། སྒྲུབ་པ་པོས་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་
པ་བྱའོ། །དེ་བྱས་པས་བདེ་བར་བྱས་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་གནས་ཀྱི་དབང་ཆེན་གྱི་དཀྱིལ་འཁོར་གྱི་དབུས་སུ་བྱང་ཆུབ་་་་
སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་དཀྱིལ་འཁོར་གྱི་ངོ་བོར་གྱུར་་
ནས༑ དེའི་སྟེང་དུ་སྔགས་ས་བོན་ཨཱ་བསམ་མོ། །དེ་ཁ་དོག་སེར་པོ་སོ་སོར་་
རྟོགས་པའི་ཡེ་ཤེས་ཀྱི་ངོ་བོའི་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་་
ཀྱི་ཁུ་བའི་ངོ་བོར་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་
པར་འགྱུར་རོ། །ས་བོན་དེ་ལས་ཆོས་འཛིན་དུ་མིང་བཏགས་པ་སྣང་བ་མཐའ་་་
45-870