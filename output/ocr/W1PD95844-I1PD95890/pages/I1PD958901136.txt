རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7773
ཅད་དངང་། བགེགས་ཀྱི་རྒྱལ་པོ་བི་ན་ཡ་ཀའི་གནོད་པ་ལས་བསྲུང་བར་མཛད་
པའི་ཕྱིར། དེ་གཞོམ་པར་མཛད་པའི་ཐབས་དམ་ཚིག་ཏུ་མིང་བཏགས་པའི་་
ཐུགས་རྗེ་ཆེན་པོའི་ཞེ་སྡང་གི་ཐུགས་བསྐྱེད་པའོ། །འོད་ཟེར་སྟུག་པོ་ཞེས་པ་ནི།
མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་གཟེར་སྟུག་པོར་མིང་བཏགས་པའི་སྤྲིན་བཀོད་
པ་གྲངས་མེད་པར་སྤྲོ་བར་མཛད་པ་ཡིན་ནོ། །དོན་དེས་མཆོག་ཏུ་སྨོས་སོ། །
དེ་ལྟར་དམ་ཚིག་གི་འོད་ཟེར་སྟུག་པོ་བཀོད་པའི་མཆོག་གི་དོན་དུ་གསུངས་སོ། །
ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་་
འཛིན་གྱིས་འཁོར་ཐམས་ཅད་ཀྱི་ནང་དུ་ཞེ་སྡང་ཆེན་པོའི་ཐུགས་དགྱེས་པས་ཅི་་་་
་ཚུལ་གྱིས་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པར་འཁྱུད་་་་
པའི་སྦྱོར་བས་གསང་བའི་དབང་པོ་གཉིས་མཉམ་པར་སྦྱར་བར་མཛད་དོ། །དེ་
མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་མེ་ལོང་དེ་▪ལྟ་བུའི་
ཡེ་ཤེས་ཀྱི་ངོ་བོ་སྔགས་ས་བོན་ཡིག་འབྲུ་ཧཱུཾ་ཁ་དོག་ནག་པོར་གྱུར་པར་མཛད་དོ། །
ས་བོན་དེ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མདུན་དུ་སྨོས་པའི་འོད་ཟེར་གྱི་སྤྲིན་
ཁ་དོག་ནག་པོ་གྲངས་མེད་པ་བཀོད་པ། བ་སྤུའི་བུ་གའི་ལམ་གྱི་སྒོ་ནས་སྤྲོ་བར་
མཛད་དོ། །དེས་ནམ་མཁའི་དབྱིངས་ཐམས་ཅད་དུ་ཁྱབ་པོ། །དེ་མ་ཐག་ཏུ་་
བགེགས་མ་རུངས་པ་ཐམས་ཅད་དང་། བགེགས་ཀྱི་རྒྱལ་པོ་བི་ན་ཡ་ཀ་བྱིན་གྱིས་
བརླབས་ནས་ཆོ་འཕྲུལ་དང༌་། སྒྱུ་མ་དང་སྟོབས་དང་། གནོད་པར་བྱེད་པའི་
ཐབས་བཅོམ་པར་འགྱུར་རོ། །དེ་ནས་འོད་གཟེར་གྱི་སྤྲིན་གྲངས་མེད་པ་དེ་སླར་
སྤྲོ་བའི་སྔགས་ཀྱི་ས་བོན་ཡིག་འབྲུ་ཧཱུཾ་ལ་གཉིས་སུ་མེད་པར་བསྡུ་བར་མཛད་དོ། །
དེ་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཧཱུཾ་དེ་ཉི་མ་སྟོང་དང་མཉམ་པའི་འོད་་་
འབར་ཞིང་འོད་དུ་ཞུ་ནས། དེ་མེ་ལོང་ལྟ་བུའི་ཡེ་ཤེས་ཀྱི་འོད་ངོ་བོ་རྒྱ་མཚོ་དང་
45-1113