7470
བསྟན་འགྱུར། རྒྱུད། ༨༧
བའི་དོན་བཤད་པར་བྱ་སྟེ། ཅི་ལྟར་ཡིན་ན་དེ་ནས་སངས་རྒྱས་ཀུན་མཉེས་ནས༎
ཡིད་ལ་དབང་བའི་ཐུགས་དམ་སྟེ་ནི། ཚུལ་ཇི་ལྟར་སྨོས་པའི་སངས་རྒྱས་དེ་དག་
ཐམས་ཅད་ཀྱིས་སྟོན་པ་མི་བསྐྱོད་པ་རྡོ་རྗེ་འཛིན་གྱིས་གོང་དུ་སྨོས་པའི་བསྒྲུབ་•
པའི་དོན་བཤད་པ་དེ་ཐོས་མ་ཐག་ཏུ་ཡིད་དགའ་བར་གྱུར་པས་དེའི་དུས་སུ་ཐུགས་
ངོ་མཚར་སྐྱེས་པར་གྱུར་པར་བསྟན་ཏོ། །དེ་ལྟར་དེ་ནས་སངས་རྒྱས་ཀུན་མཉེས་
ནས༑ ཡིད་ལ་དབང་བ་ཐུགས་དམ་སྟེའི་དོན་དུ་གསུངས་སོ།
།ངོ་མཚར་
གྱུར་ཅིང་སྤྱན་འདས་ནས། །གསུང་ནི་འདི་སྐད་ཅེས་གསོལ་ཏེ་ཞེས་པ་ནི། ཅི་
ལྟར་སྨོས་པའི་དོན་ཐོས་མ་ཐག་ཏུ། སངས་རྒྱས་ཀྱི་ཐུགས་དགྱེས་པས་བསྐུལ་ནས།
ཅི་ལྟར་ཉི་མ་ཤར་བའི་དུས་སུ་མེ་ཏོག་པད་མ་ཁ་ཕྱེ་བ་དེ་བཞིན་དུ།
ཐུགས་་
དགྱེས་པས་ངོ་མཚར་དུ་གྱུར་ནསས། སྤྱན་བར་དུ་ཕྱེ་བར་བསྟན་ཏོ།
།དེའི་
དུས་སུ་སྙན་པའི་དབྱངས་ཀྱིས་བསྟོད་པའི་ངོ་བོར་གསོལ་པ་ཞེས་ཚིག་བརྗོད་པས་
བསྟནན་ཏོ། །དེ་ལྟར་ངོ་མཚར་གྱུར་ཅིང་སྤྱན་ཕྱེ་ནས། གསུང་ནི་འདི་སྐད་ཅེས་
གསོལ་ཏོའི་དོན་དུ་གསུངས་སོ། །ཨེ་མའོ་རབ་ཏུ་ངོ་མཚར་ཆེ། །ཨེ་མའོ་མི་་་་
འགྱུར་གསང་བའི་གནས། །ཨེ་མའོ་ངོ་བོ་ཉིད[ཀྱིས་དག །ཨེ་མའོ་ཤིན་ཏུ་དྲི་
མེད་ཆོས། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨེ་
མའོ་རབ་ཏུ་ངོ་མཚར་ཆེན། །གོང་དུ་སྨོས་པའི་རི་ལུ་བརྒྱད་ཀྱི་སྒྲུབ་པ་བྱས་པའི་
འབྲས་བུའི་དོན་ཐོས་ནས་ཅི་ལྟར་སྨོས་པའི་སངས་རྒྱས་ཐམས་ཅད་ཀྱི་ཐུགས་ལ་ངོ་
མཚར་སྐྱེད་པར་གྱུར་པར་བསྟན་ཏོ། །དེ་ལྟར་ཨེ་མའོ་རབ་ཏུ་ངོ་མཚར་ཆེའི་དོན་
དུ་གསུངས་སོ། །ཨེ་མའོ་མི་འགྱུར་གསང་བའི་གནས་ནི། གོང་དུ་སྨོས་པའི་་་
ཚུལ་གྱི་སོ་སོའི་རི་ལུ་བྱ་བའི་རྒྱུ་དམ་རྫས་དང་། ལྕགས་གསུམ་གྱིས་དཀྲི་བ་དང་།
ཐབས་དང་ཤེས་རབ་རོལ་པ་བྱས་ནས་བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་
45-1510