TEG
བསྟན་འགྱུར། རྒྱུད།
ཁ་དོག་དཀར་པོ་རིན་པོ་ཆེ་སྣ་ཚོགས་ཀྱིས་སྤྲས་པ་འཛིན། བར་མ་ན་རྡོ་རྗེ་རྩེ་ལྔ་
ཐ་མ་ན་ཨུཏྤ་ལ་དཀར་པོ། གཡོན་དང་པོ་ན་རིན་པོ་ཆེ་ཡལ་ག་བར་མ་ན་རྡོ་རྗེ་
དྲིལ་བུ། ཐ་མ་ན་རྡོ་རྗེ་རལ་གྲིའོ། །དེ་ལྟ་བུའི་ངོ་བོ་སངས་རྒྱས་སྤྱན་གྱི་སྐུ་ཕྱག་
རྒྱ་སྤྲིན་བཞིན་དུ་མདུན་དུ་སྨོས་པའི་ནམ་མཁའི་དབྱིངས་ཀྱི་གནས་གང་བར་སྤྲོ་་་་
བར་རྣམ་པར་བསྒོམ་པར་སྨོས་སོ། །འོད་ཟེར་བསྡུས་ནས་གོང་བུ་ཡིས། །ནད་
པ་ལ་ནི་དབབ་པར་བྱ། །ཞེས་པ་ནི་སངས་རྒྱས་སྤྱན་གྱི་སྐུ་ཕྱག་རྒྱ་སྐད་ཅིག་ཙམ་
བསྒོམ་•པར་བྱས་ནས་དེའི་འོག་ཏུ་གཅིག་ཏུ་བསྡུ་བར་བྱའོ། །བསྡུས་མ་ཐག་ཏུ་
འོད་ཟེར་གྱི་གོང་བུར་གྱུར་པར་བསམ་མོ། །གོང་བུ་དེ་ཁ་དོག་དཀར་པོ་ཆོས་ཀྱི་་་་
དབྱིངས་ཀྱི་ཡེ་ཤེས་ཀྱི་གཟུགས་ཟླ་བ་སྟོང་དང་མཉམ་པར་རབ་ཏུ་འབར་བའོ། །
ཡེ་ཤེས་ཀྱི་གོང་བུ་དེ་མདུན་དུ་སྨོས་པའི་ཉིད་ཀྱི་ཐུགས་ཀ་ནས་གནས་པའི་ནད་པ་
དེའི་སྤྱི་བོར་དབབ་པར་བྱ་སྟེ། དེའི་ལུས་ཀུན་ལ་ཁྱབ་པར་ཐིམ་པར་བསམ་མོ། །
དེའི་དུས་སུ་ནད་ཀྱི་རིམས་ལ་སོགས་པ་ནད་ཐམས་ཅད་མེད་པར་གྱུར་ནས་བདེ་བ་
དང་། ཡིད་བདེ་བ་ཐོབ་ནས་ཞི་བར་གྱུར་པར་སྨོས་སོ། །དེ་ལྟར་བསྡུས་ནས་
འོད་ཟེར་གོང་བུ་ནི་ནད་པ་ལ་ནི་དབབ་པར་བྱ་བའི་དོན་དུ་གསུངས་སོ། །བ་སྤུ་
རྣམས་ཀྱི་བུ་ག་ནས། །མཁས་པས་སངས་རྒྱས་སྤྲིན་རྣམས་སྤྲོ། །སངས་རྒྱས་་་
སྤྲིན་རྣམས་དེའི་ཚེ། །དེ་ལ་དབང་བསྐུར་རབ་ཏུ་གསོལ། །ཞེས་བྱ་བའི་དོན་་
བཤད་པར་བྱ་སྟེ།
ཅི་ལྟར་ཡིན་ན་བ་སྤུ་རྣམས་ཀྱི་བུ་ག་ནས། མཁས་པས་་་་་
སངས་རྒྱས་སྤྲིན་རྣམས་སྤྲོ་ནི་མདུན་དུ་སྨོས་པའི་ཉིད་ཀྱི་ཐུགས་ཀར་ནད་པ་བཞག་
ནས་ཡེ་ཤེས་ཀྱི་གོང་བུས་གཉིས་སུ་མེད་པར་བྱིན་གྱིས་བརླབས་པ་དེ། ཕྱི་སྒྲུབ་པ་
པོ་ཉིད་ཀྱིས་མདུན་དུ་ཐལ་མོ་སྦྱར་ནས་བཏུད་པའི་ཚུལ་དུ་གནས་པར་བསམ་མོ། །
དེའི་འོག་ཏུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ས་
45-866