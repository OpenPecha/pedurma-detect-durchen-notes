བསྟན་འགྱུར། རྒྱུད། 31༨༦
གོང་དུ་བཤད་པའི་ཡིད་བཞིན་གྱི་ནོར་བུ་རིན་པོ་ཆེ་དེ་སྔགས་ས་བོན་ཡིག་འབྲུ་་་་་
སྭས་བྱིན་གྱིས་རླབ་པའི་སྒོམ་པ་བྱས་མ་ཐག་ཏུ། ཡིད་བཞིན་གྱི་ནོར་བུ་རིན་པོ་་
ཆེའི་དབུས་ཀྱི་སྟེང་དུ་སྔགས་ས་བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡིད་
བཞིན་གྱི་ནོར་བུ་རིན་པོ་ཆེའི་ནང་དུ་ཐིམ་ནས་དབུས་ན་གནས་པར་བརྟག་གོ། །
ཡེ་ཤེས་ཀྱི་ས་བོན་དེ་ལས་ཉིད་ཀྱི་རིགས་རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱ་བསྐྱེད་
པར་བྱའོ། །དེའི་ཚད་ནི་ཏིལ་གྱི་འབྲུ་དང་མཉམ་པའོ། །ཡང་ན་ཡུངས་ཀར་་
གྱི་འབྲུ་ཙམ་ཡང་མི་འགལ་ལོ། །དེ་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་
བོ་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སྤྲུལ་པའི་མཱ་མ་ཀཱི་དང་གཉིས་སུ་མེད་་་་་
པར་འཁྱུད་པའི་སྦྱོར་བ་དང་ལྡན་པའོ། །གཞན་སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་དང་། དེ་ལྟར་སྐུ་ཕྱག་རྒྱའི་ཆ་་
ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་
ལྟར་རིན་པོ་ཆེའི་རིགས་རིན་ཆེན་འབྱུང་ལྡན་གྱི་སྐུ་ཕྱག་རྒྱའི་གཟུགས་བསྐྱེད་པའི་
འོག་ཏུ་དེའི་སྐུའི་ཕྱག་རྒྱ་ལས་མཉམ་པ་ཉིད་ཀྱི་ཡེ་ཤེས་ཀྱི་རྡོ་རྗེའི་ངོ་བོ་འོད་ཟེར་གྱི་
དྲ་བ་ཁ་དོག་སེར་པོ་གྲངས་མེད་པ་སྤྲོས་པ་དང་བསྡུ་བའི་ཚུལ་དུ་བསྒོམ་པར་བྱའོ། །
དེ་ལྟར་ཡེ་ཤེས་རྡོ་རྗེ་དེ་དག་གིས་བྱའི་དོན་དུ་གསུངས་སོ། །རིན་ཆེན་སྐུར་ནི་་
རབ་སྦྱོར་བ་ཞེས་པ་ནི་མདུན་དུ་བཤད་པའི་ཚུལ་དུ་ཡིད་བཞིན་གྱི་ནོར་བུ་རིན་པོ་
ཆེའི་ནང་དུ་ཉིད་ཀྱི་རིགས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་མ་ཐག་ཏུ་་་་་
ཡིད་བཞིན་གྱི་ནོར་བུ་རིན་པོ་ཆེ་དང་གཉིས་སུ་མེད་པར་སྦྱོར་བར་བསྒོམ་པར་བྱའོ༎
གཞན་ཡང་འཁོར་ལོ་དང་རྡོ་རྗེའི་རིག་པ་འཛིན་གྲུབ་པའི་དུས་སུ་བྱེ་བྲག་རྣམ་པ་་
གསུམ་དུ་དངོས་གྲུབ་ཀྱིས་འབྲས་བུར་གྱུར་པར་སྨོས་པ་དེ་བཞིན་དུ་འདིར་བསྟན་
45-464