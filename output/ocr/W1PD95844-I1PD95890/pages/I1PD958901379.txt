7346
བསྟན་འགྱུར། རྒྱུད། ༼ལུ༽ ༨༧ T
དུ་སྨོས་པའི་ཚུལ་གྱི་རིགས་གསུམ་གྱི་བྱེ་བྲག་གི་རྡོ་རྗེ་སྟེ། ཡེ་ཤེས་ཀྱི་སྒོམ་པས།
རྫས་ཀྱི་སྦྱོར་བ་ལས་དགྲའི་གཟུགས་བརྙན་བྱས་པ་དང་ཕུར་བུ་གདབ་པའི་ལས་བྱ་
བས་རྣམ་པར་སྣང་མཛད་ལ་སོགས་པ་སངས་རྒྱས་ཐམས་ཅད་ཀྱང་ངེས་པར་འཆི་
བར་འགྱུར་བར་སྨོས་སོ། །དེ་ལྟར་བསམ་གཏན་རྡོ་རྗེའི་སྦྱོར་བ་ཡིས། སངས་
རྒྱས་དག་ཀྱང་ངེས་པར་འདེབས་ཀྱི་དོན་དུ་གསུངས་སོ།
།རྡོ་རྗེ་སེམས་དཔའ་་་་
རྒྱལ་པོ་ཆེ། །ཕུར་བུ་བཏབ་ན་ངེས་པར་འཆི་ཞེས་པ་ནི། གོང་དུ་སྨོས་པའི་་་་
ཚུལ་གྱི་ཕུར་བུའི་ལས་བྱས་པས་ཁྱད་དུ་རྣམ་པར་སྣང་མཛད་ལ་སོགས་པ་སངས་་་
རྒྱས་ཐམས་ཅད་ཀྱི་བདག་པོ་སྟོན་པ་དཔལ་རྡོ་རྗེ་སེམས་དཔའ་སྟེ་དོན་དེས་རྒྱལ་པོ་
ཆེན་པོ་ཡིན་ཏེ་དེ་ཡང་མྱུར་དུ་འཆིའོ། །དེ་ནི་ཁྱད་པར་དུ་ལ་དོར་བའི་ཚིག་སྒྲུབ་
པ་པོ་དད་པ་སྐྱེད་པ་དང་། སེམས་བརྟན་པར་བྱ་བའི་ཕྱིར་སྨོས་སོ། །བཤད་
པར་བྱ་སྟེ། མདུན་དུ་སྨོས་པའི་མི་མ་ཡིན་པའི་དགྲའི་བྱེ་བྲག་མྱུར་དུ་འཆི་བར་་
ངེས་པ་ནི་ངོ་མཚར་ཡང་མི་ཆེའོ། །དེ་ནི་དེ་●ལྟར་རྡོ་རྗེ་སེམས་དཔའ་རྒྱལ་པོ་ན།
ཕུར་བུ་བཏབ་ན་ངེས་པར་འཆིའི་དོན་དུ་གསུངས་སོ། །
ད་ནི་སྐུ་རྡོ་རྗེའི་ཕུར་བུ་བྱིན་གྱིས་རླབ་པའི་སྔགས་གསུངས་པའི་ཆོ་གའི་དོན་
བསྟན་པར་བྱ་སྟེ། དེ་ནས་བཅོམ་ལྡན་འདས་རྣམ་པར་སྣང་མཛད་རྣམ་པར་་་་་
སྤྲུལ་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་བྱ་བ་ནི།
དེ་ནས་མདུན་དུ་སྨོས་པའི་སྐུ་དང་གསུང་དང་ཐུགས་རིགས་གསུམ་གྱི་རྡོ་རྗེ་ཕུར་་་
བུའི་ངོ་བོ་དང་། བསྒོམ་པ་དང་སྦྱོར་བ་དང་།
སྔགས་དང་། དེའི་དངོས་་
གྲུབ་ཀྱི་འབྲས་བུའི་དོན་གསུངས་པའི་འོག་ཏུ། དེ་བྱིན་གྱིས་བརླབ་པར་བྱ་བའི་
སྔགས་རིངས་གསུངས་པའི་དོན་མཚོན་པའོ། །བཅོམ་ལྡན་འདས་ཞེས་པ་ནི།
45-1356