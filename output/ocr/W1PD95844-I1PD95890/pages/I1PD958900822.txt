རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ام لا
འབར་བ། ཁྲོས་ཏེ་སྨིན་མ་བསྐྱོད་པར་མཛད་པ། མཆེ་བ་མི་སྡུག་པ། ཁྲོ་
།ཕྱག་
བོའི་རྒྱན་ཐམས་ཅད་ཀྱིས་བརྒྱན་པ། ཕྱག་དྲུག་པ་ཕྱག་མཚན་དྲུག་གོ།
གཡས་དང་པོ་རྡོ་རྗེ་ཐོ་བ་འཛིན་པ། ཡང་ན་འཁོར་ལོ་རྩིབས་བརྒྱད་པ་འཛིན་་་
ཡང་མི་འགལ་ཏེ། འཁོར་ལོ་ནི་ཉིད་ཀྱི་རིགས་རྣམ་པར་སྣང་མཛད་ཀྱི་མཚོན་ཆ་
སྨོས་པའོ། །ཕྱག་མཚན་གཞན་ནི་བྱེ་བྲག་སྣ་ཚོགས་སུ་བྱའོ། །དེ་ལྟ་བུའི་ངོ་བོ་
ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་མཁན་
རྣམ་པར་སྣང་མཛད་ཀྱི་སྐུ་ཕྱག་རྒྱ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱའི་སྤྱི་བོ་
ལ་དབང་བསྐུར་བའི་ཚུལ་དུ་བསམ་མོ། །དེ་མ་ཐག་ཏུ་བསྒྲུབ་པ་པོས་ཁྲོ་བོའི་་་་
རྒྱལ་པོ་ཡ་མན་ཏ་ཀ་དང་གཉིས་སུ་མེད་པའི་ང་རྒྱལ་དུ་བསྒོམས་པས། ཉིད་ཀྱི་་
རིགས་ཀྱི་བདག་པོ་སངས་རྒྱས་རྣམ་པར་སྣང་མཛད་སྨོས་པ་དེའི་དཀྱིལ་འཁོར་དུ་
མིང་བཏགས་པ། མདུན་དུ་སྨོས་པའི་ཤེས་རབ་མའི་བྷ་གའི་ནང་ནམ་མཁའི་རྡོ་
རྗེ་དེའི་དབུས་གནས་སུ་རྡོ་རྗེ་ཅན་དུ་མིང་བཏགས་པ་ཁྲོ་བོའི་རྒྱལ་པོ་ཡ་མན་ཏ་ཀ་
བསམ་པར་བྱ་བ་བསྟན་ཏོ། །དེ་ལྟར་སངས་རྒྱས་དཀྱིལ་འཁོར་རྡོ་རྗེ་ཅན་བསམ་
པའི་དོན་དུ་གསུངས་སོ། །གཤིན་རྗེ་གཤེད་ཀྱི་འཁོར་ལོ་ཆེ། །རང་གི་རྡོ་རྗེ་་་་
རབ་ཏུ་བརྟགས་ཞེས་པ་ནི། མདུན་དུ་སྨོས་པའི་བདག་པོའི་ངོ་བོ་ཁྲོ་བོའི་རྒྱལ་པོ་
ཡ་མན་ཏ་ཀ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་•པས་གནས་པ་དེའི་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས། ཅི་ལྟར་ཉིད་ཀྱི་སྐུ་ཕྱག་
རྒྱ་རྡོ་རྗེར་སྨོས་པ་དེ་ལྟ་བུའི། རྡོ་རྗེར་མིང་བཏགས་པས་མ་རུངས་པའི་སེམས་
ཅན་དགུག་པའི་ཕྱིར་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་སྤྲིན་བཞིན་དུ་་་
སེམས་ཅན་ཐམས་ཅད་ཅི་ལྟར་སྨོས་པའི་ཚུལ་དུ་བསྲུང་བ་བྱས་པའི་འོག་ཏུ་སྤྲོ་བར་
བྱ་བར་བརྟག་པ་ཡིན་ནོ། །དེ་ལྟར་གཤིན་རྗེ་གཤེད་ཀྱི་དཀྱིལ་འཁོར་ཆེ། །
45-799