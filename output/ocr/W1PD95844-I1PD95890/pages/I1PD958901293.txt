༡༢༧༠
__ བསྟན་འགྱུར།། རྒྱུད། ༼༽ ༨༧-87
གནས་སུ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེའི་འོག་ཏུ་སྒྲུབ་པ་
པོས་འདོད་ཆགས་ཆེན་པོའི་སེམས་དགའ་བས་བརྩོན་འགྲུས་བརྟན་པོས་འབུམ་་་་
ཕྲག་གསུམ་གྱི་གྲངས་ཀྱི་ཚད་དུ་བསྙེན་པ་སྤེལ་བའི་ཚུལ་དུ་བྱའོ།
།སྔགས་བསྟན་
པར་བྱ་སྟེ། ཨཱོྃ་ཨོཾ་ཧཱུཾ་སརྦ་ཡཀྵི་ནི་ཙ་མ་ནོ་ཤི་མ་ཨ་ཀར་ཤ་ནི་ཀུ་རུ་སྭཱ་ཧཱ།
དེ་་
སྒྲུབ་་
དེའི་
ལྟར་བྱས་ནས་ཁུགས་པའི་དུས་སུ་མཚན་མ་གཉིས་འབྱུང་བར་འགྱུར་ཏེ།
པ་པོའི་●རྫས་ཀྱི་སྦྱོར་བས་པད་མ་འདབ་བརྒྱད་བྲིས་པ་དེ་འབར་བ་དང་།
འོག་ཏུ་པད་མའི་གནས་ཀྱི་ས་གཞི་ཆེར་འགུལ་བར་འགྱུར་རོ། ། དེ་མ་ཐག་ཏུ་་་་
གནོད་སྦྱིན་མོ་དང་། མི་མོ་ཐམས་ཅད་སེམས་སྐྲག་ནས་ལུས་འདར་ཞིང་འདོད་
ཆགས་ཀྱི་ཁུ་བ་འཛག་ཅིང་ཐལ་མོ་སྦྱར་བ་ཁུགས་པར་འགྱུར་རོ།
།དེ་མ་ཐག་ཏུ་
སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་སྤྱད་པར་བྱས་པར་བསྟན་ཏོ། །
དེའི་ཡོན་ཏན་གྱིས་གསུང་གི་རིགས་སྣང་བ་མཐའ་ཡས་དང་གཉིས་སུ་མེད་ ་པའི་
དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་བསྟན་ཏོ། །དེ་ལྟར་པད་མའི་
དོན་དུ་གསུངས་སོ། །རྡོ་རྗེ་ཆེ་ཞེས་པ་ནི་སྒྲུབ་པ་པོས་རྡོ་རྗེའི་རིགས་དེ་བཞིན་
གཤེགས་པ་མི་བསྐྱོད་པའི་སྐུ་ཕྱག་རྒྱར་མདུན་དུ་སྨོས་པའི་ཆོ་ག་བཞིའི་ཚུལ་གྱིས་
གྱུར་པར་བྱབྱའོ། །དེ་རྡོ་རྗེ་ཆེན་པོར་མིང་བཏགས་པ་ནི་རྡོ་རྗེ་མི་བསྐྱོད་
བཞིན་གཤེགས་པ་ཐམས་ཅད་ཀྱི་བདག་པོ་ཡིན་ཏེ། དོན་དེས་རྡོ་རྗེ་ཆེན་པོར་
བསྟན་ཏོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་
ན་རྡོ་རྗེ་ཞགས་པ་འཛིན། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི།
ཇི་ལྟར་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་དེ་བཞིན་་་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་་
མེད་པའི་ང་རྒྱལ་དུ་བསྒོམ་པར་བྱའོ། །སྒོམ་པ་བྱ་བའི་གནས་ནི། དུར་ཁྲོད་་
45-1270