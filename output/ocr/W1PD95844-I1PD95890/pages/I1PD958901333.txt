१११०
བསྟན་འགྱུར། རྒྱུད། ༼༽ ༨༧ APE
སྟོབས་ཆེ་བ་དང་། ཆོ་འཕྲུལ་དང་སྒྱུ་མའི་ཐབས་དང་ལྡན་པའོ། །དེ་ལྟར་
འདི་ནི་གསུངས་མ་ཐག་ཏུ་ཡང་། རིག་པ་འཛིན་གྱི་རྒྱལ་པོ་ཀུན་གྱི་དོན་དུ་་་
གསུངས་སོ། །འཇིགས་ཤིང་རབ་ཏུ་འདར་གྱུར་ནས། ཞེས་པ་ནི། མདུན་་
དུ་སྨོས་པའི་རིག་པ་འཛིན་ཐམས་ཅད་ཀྱི་རྒྱལ་པོ་འཁོར་དང་བཅས་པ་ཐམས་ཅད་
ཡེ་ཤེས་ཀྱི་མེ་འབར་བའི་འོད་ཀྱི་ཚ་བས་ལུས་ཚིག་ནས་སེམས་འཇིགས་པ་ཆེན་པོར་
འགྱུར་བས་རབ་ཏུ་འདར་བར་འགྱུར་རོ། །ཡེ་ཤེས་རྒྱལ་པོ་རྗེས་སུ་དྲན་ཞེས་པ་ནི།
དོན་དམ་པར་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་འདོད་ཆགས་སུ་
གཉིས་སུ་མེད་པ་ནི་སོ་སོར་རྟོག་པའི་ཡེ་ཤེས་ཡིན་ནོ། །དེ་དང་གཉིས་སུ་མེད་
པའི་སྣང་བ་མཐའ་ཡས་ཡེ་ཤེས་རྒྱལ་པོར་མིང་བཏགས་པ་བསྟན་ཏོ། །བཤད་
པར་བྱ་སྟེ། ཡེ་ཤེས་རྒྱལ་པོ་དེ་ནི་ཁྲོ་མོའི་རྒྱལ་མོ་ཁྲོ་གཉེར་མ་ཉིད་ཀྱི་རིགས་ཀྱི་
བདག་པོ་ཡིན་ནོ། །གཞན་ཡང་ཡེ་ཤེས་རྒྱལ་པོ་ནི་སྟོན་པ་མི་བསྐྱོད་པ་རྡོ་རྗེ་་
འཛིན་གྱི་གསུང་བླ་ན་མེད་པའི་ཤེས་རབ་དང་གཉིས་སུ་མེད་པ་ཡིན་ནོ། །དེ་
ལྟ་བུའི་ངོ་བོ་ཡེ་ཤེས་རྒྱལ་པོ་རྗེས་སུ་དྲན་གྱི་དོན་དུ་གསུངས་སོ། །སྐྱོབས་ཤིག་
སྐྱོབས་ཤིག་ཅེས་ཚིག་ཏུ་བརྗོད་དོ། །ཚུལ་དེ་ལྟར་རྗེས་སུ་དྲན་མ་ཐག་ཏུ་མདུན་་
དུ་སྨོས་པའི་ཡེ་ཤེས་ཀྱི་མེ་འབར་བའི་འོད་ཀྱི་ཚ་བས་བསྲེགས་པའི་སྡུག་བསྔལ་དེ་་
མེད་པའི་ཞི་བ་བདེ་བར་འགྱུར་རོ། །མདོར་བསྡུ་བ་དེ་ལྟར་ཡེ་ཤེས་རྒྱལ་པོ་རྗེས་
སུ་དྲན་གྱི་དོན་དུ་གསུངས་སོ། །ད་ནི་ཁྲོ་མོའི་•རྒྱལ་མོ་ཁྲོ་གཉེར་མའི་སྒོམ་པ་་་་
དང་། སྦྱོར་བ་དང་། སྔགས་ཀྱི་བཟླས་པའི་བསྙེན་པ་བྱ་བས་རིག་པ་འཛིན་་
ཐམས་ཅད་ཀྱི་བུ་མོ་དགུག་པར་བྱ་བའི་ཆོ་གའི་དོན་བསྟན་པར་བྱ་སྟེ། རིག་པ་་
འཛིན་གྱི་བུ་མོ་མཆོག །གསེར་གྱི་རྣ་ཆ་གཡོ་བའི་རྣམས། །སྔགས་རིག་པ་འདི་
དང་ནི། །དམ་ཚིག་གིས་ནི་དགུག་པར་བྱ། །ཞེས་བྱ་བའི་དོན་བཤད་པར་བྱ་་
45-1310