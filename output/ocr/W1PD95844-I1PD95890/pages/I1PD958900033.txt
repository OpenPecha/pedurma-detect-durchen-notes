72
བསྟན་འགྱུར། རྒྱུད། ༼རུ༽ ༨༦
པར་བསམ་མོ། །དེ་ལྟར་བསྡུ་བ་དག་ཀྱང་རབ་ཏུ་བྱའི་དོན་དུ་གསུངས་སོ། །
རིན་ཆེན་སྣ་བཞིའི་མཆོད་རྟེན་ལ་ཞེས་པ་ནི།
མདུན་དུ་མོས་པའི་སྔགས་ཀྱི་ས་་་
བོན་ཡིག་འབྲུ་འབྲུ་•དུ་གྱུར་མ་ཐག་ཏུ་ས་བོན་དེ་ལས་ཡེ་ཤེས་ཀྱི་གཞལ་ཡས་ཁང་
དུ་གྱུར་པར་བསམ་མོ། །བཤད་པར་བྱ་སྟེ། འཕགས་པ་ཡེ་ཤེས་ཞབས་ཀྱི་ལེའུ་
དང་པོ་ལས་ཇི་ལྟར་ཨེ་བཾ་མ་ཡའི་སྐབས་སུ་ཡེ་ཤེས་ཀྱི་གཞལ་ཡས་ཁང་གི་དབྱིབས་
དང་ཁ་དོག་གི་ངོ་བོ་དང་། རྒྱན་ཕུན་སུམ་ཚོགས་པའི་དོན་བཤད་པ་དེ་བཞིན་་
དུ་འདིར་སྦྱར་རོ། །གཞན་ཡང་ལེའུ་བཞི་པའི་ཐུགས་ཀྱི་དཀྱིལ་འཁོར་གྱི་ངོ་བོའི་
དབྱིབས་དང་། ཁ་དོག་དང་། རྒྱན་ཕུན་སུམ་ཚོགས་པ་དེ་བཞིན་དུ་འདིར་་་
སྦྱར་བ་ཡིན་ནོ། །དེ་ལྟར་རིན་ཆེན་སྣ་བཞིའི་མཆོད་རྟེན་གྱི་དོན་ནི། ལེའུ་་་་་
དང་པོ་དང་བཞི་པའི་སྐབས་སུ་རྒྱས་པར་བཤད་པར་འདིར་དོན་བདེ་སྟེ་བཤད་མི་
དགོས་སོ། །འོད་ཟེར་ཕྲེང་བས་རྣམ་པར་བརྒྱན་ཞེས་པ་ནི་ཡེ་ཤེས་ཀྱི་གཞལ་ཡས་
ཁང་དེ་ལ། ཤར་ཕྱོགས་དང་། ལྷོ་ཕྱོགས་དང་། ནུབ་ཕྱོགས་དང་། བྱང་
ཕྱོགས་དང་། ཕྱོགས་བཞི་དང་། གཞན་ཡང་སྟེང་གི་ཕྱོགས་སུ་དེ་བཞིན་་་
གཤེགས་པ་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་འོད་ཟེར་གྱི་ཕྲེང་བ་ཁ་དོག་
དང་ལྡན་པ་གཡས་ཕྱོགས་ནས་འཁོར་བར་འཕྲོ་བ་རྒྱན་གྱི་ངོ་བོར་བསམ་མོ། _____།
གཞལ་ཡས་ཁང་དེའི་སྟེང་གི་རྩེ་མོའི་ཕྱོགས་སུ་འོད་ཟེར་གྱི་ཕྲེང་བ་ནི་སྟོན་པ་རྡོ་རྗེ་
མི་བསྐྱོད་པའི་རྡོ་རྗེའི་རིགས་ཀྱི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་མཐིང་ག་་་
འཕྲོ་སྟེ། རྒྱན་གྱི་ངོ་བོར་སྨོས་པ་ཡིན་ནོ། །དེ་ལྟར་འོད་ཟེར་ཕྲེང་བས་རྣམ་་་་
པར་བརྒྱན་པའི་དོན་དུ་གསུངས་སོ། །ཡེ་ཤེས་རྒྱ་མཚོ་དུས་གསུམ་གྱི།
།གནས་
དེ་ཡིན་པར་རྣམ་པར་བསམ། །མཁས་པས་མཆོད་པའི་སྤྲིན་རྣམས་སྤྲོ། །ཞེས་
བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ཡེ་ཤེས་རྒྱ་མཚོ་ནི་མདུན་དུ་
45-12