クイ
བསྟན་འགྱུར། རྒྱུད། ༼ལུ༽ ༨༧
བསྡུ་བ་དེ་ལྟར་དབང་པོ་གཉིས་ཀྱི་སྦྱོར་བ་ཡིས་སངས་རྒྱས་ཀུན་གྱིས་མི་མཐོང་བའི་
དོན་དུ་གསུངས་སོ། །ད་ནི་གསུང་གི་རིགས་ཀྱི་ཁྲོ་བོའི་རྒྱལ་པོ་པད་མན་ཏ་ཀའི་
རི་ལུའི་སྦྱོར་བས་མི་སྣང་བའི་བསྒྲུབ་•པ་བྱ་བའི་ཆོ་གའི་དོན་བསྟན་པར་བྱ་སྟེ།
རྟ་ཤ་དང་ནི་སྦྱར་བ་ཡི། །རི་ལུ་ལྕགས་གསུམ་གྱིས་དཀྲིས་པ། །དབང་པོ་
གཉིས་ཀྱི་སྦྱོར་བ་ཡིས། །སངས་རྒྱས་ཀུན་གྱི་མི་མཐོང་ངོ་། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། རྟ་ཤ་དང་ནི་སྦྱར་བའི་རི་ལུ་ལྕགས་
གསུམ་གྱིས་དཀྲིས་•པ་ནི། ཚུལ་ཅི་ལྟར་སྨོས་པའི་གནས་ཆུ་འགྲམ་དུ་ཁྲོ་བོའི་
རྒྱལ་པོ་པད་མན་ཏ་ཀའི་རི་ལུའི་སྦྱོར་བས་མི་སྣང་བའི་སྒྲུབ་པ་བྱ་སྟེ། གནས་
དེར་ས་གཞི་མཉམ་པར་བྱས་ལ། དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་བདུད་རྩི་་་
ལྔས་བསྐུ་བར་བྱའོ། །དེའི་སྟེང་དུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་་
མོས་འདུག་གོ། །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་གསུང་་
གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་ཀྱི་ཤེས་་་་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་མདུན་དུ་ཅི་ལྟར་སྨོས་པ་བཞིན་
དུ་འདིར་སྦྱར་རོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་་
ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་་་་
གསུང་གི་རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་བླང་ངོ་། །དེའི་ལོའི་
ཚད་དང་མཚན་དང་ཡོན་ཏན་ཐམས་ཅད་དང་ལྡན་པ་དང་། རྒྱན་ཐམས་ཅད་
ཀྱིས་བརྒྱན་པར་བྱའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་་་
ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་
45-1478