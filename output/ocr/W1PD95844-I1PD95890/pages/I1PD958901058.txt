རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०३५
གསུངས་སོ། །དབུས་སུ་ཉི་མའི་དཀྱིལ་འཁོར་བསམ་ཞེས་པ་ནི། སྒྲུབ་པ་པོས་
དང་པོ་རྡོ་རྗེ་མི་བསྐྱོད་པ་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་
སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་
ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་་་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་སྨོས་པ་དེ་བཞིན་དུ་
འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་
དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་རྡོ་རྗེ་རིགས་
ཀྱི་བྱེ་བྲག་གི་ཁྲུས་མཁན་རིགས་ཀྱི་བུ་མོ་ཇི་ལྟར་སྨོས་པའི་མཚན་དང་ཡོན་ཏན་་
དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་བསྒྲུབ་•པ་པོས་་
ད་པོ་ཞེ་སྡང་གི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་
བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་་
གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་་
འོད་དུ་ཞུའོ། །དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་
ཤེས་ལྔ་དང་གཉིས་སུ་མེད་པའི་ངོ་བོ་གཟི་བརྗིད་ཆེན་པོས་འབར་ཞིང་འོད་དུ་ཞུ་་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཅུང་ཟད་སེར་བ་ཡེ་
ནས༑
ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་་་
པར་ཐིམ་པར་གྱུར་ཏོ། །ས་བོན་དེ་ལས་གདན་ཐམས་ཅད་ཀྱི་ནང་ན། དམ་
པ་ཉི་མའི་དཀྱིལ་འཁོར་དུ་གྱུར་པར་བསམ་མོ། །དེ་ལྟར་དབུས་སུ་ཉི་མའི་དཀྱིལ་
འཁོར་བསམ་གྱི་དོན་དུ་གསུངས་སོ། །སངས་རྒྱས་གཟུགས་ནི་རབ་བསྒོམས་ལ། །
45-1035