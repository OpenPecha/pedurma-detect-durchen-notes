ه عام
_བསྟན་འགྱུར། རྒྱུད། ༼ལུ༽ ༨༧
བསམ་གཏན་དཀྱིལ་འཁོར་བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན་གསུམ་པ་ཡེ་ཤེས་མཆོག་འཛིན་པ། དྲག་པོ་རབ་ཏུ་འཇིགས་པར་
བྱེད་ནི་སྒྲུབ་པ་པོས་དང་པོ་རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་
དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་
མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་་
པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་མདུན་དུ་ཅི་“ལྟར་སྨོས་པ་བཞིན་དུ་འདིར་སྦྱོར་རོ། །དེ་ལྟ་བུའི་ངོ་བོ་རྡོ་རྗེ་
མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་་་
རིགས་ཀྱི་བུ་མོ་བླང་ངོ་། །དེ་མདུན་དུ་སྨོས་པའི་མཚན་དང་ཡོན་ཏན་ཕུན་སུམ་
ཚོགས་པའི་ངོ་བོ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་་
རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་་
བཞིན་དུ་འོད་དུ་ཞུཞུའོ། །དེ་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་ཅུང་ཟད་
སེར་བ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་་
བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ། །
ས་བོན་དེ་ལས་ཁྲོ་བོའི་རྒྱལ་པོ་པད་མ་ཀུན་ད་ལི་སྐུ་ཕྱག་རྒྱ་བསྐྱེད་པར་བྱའོ། །དེ་
45-960