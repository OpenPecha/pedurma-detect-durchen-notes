७२७
བསྟན་འགྱུར། རྒྱུད། 3༨༦
དོན་བཤད་པར་བྱ་སྟེ། ཅི་ལྟར་ཡིན་ན། ཕྱོགས་བཅུར་བཞུགས་པའི་སངས་་
རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་པས་ནི། མདུན་དུ་སྨོས་པའི་ཚུལ་
དུ་ཕྱོགས་བཅུའི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་
གནས་པའི་གསུང་གིས་རིགས་སྣང་བ་མཐའ་ཡས་ཀྱི་ངོ་བོའི་སངས་རྒྱས་གྲངས་
མེད་པའོ། །བཤད་པར་བྱ་སྟེ། མདུན་དུ་གསང་བའི་ཚུལ་གྱི་རྣམ་པར་སྣང་་་
མཛད་ཀྱི་སྐུ་ཕྱག་རྒྱ་དེ་དང་གཉིས་སུ་མེད་པའི་ངོ་བོར་བསྒོམ་པར་བྱ་བར་སྨོས་པ་
དེའི་དུས་སུ། དོན་དམ་པའི་ཚུལ་དུ་ཕྱོགས་བཅུ་ན་བཞུགས་པའི་སངས་རྒྱས་དེ་
དག་ཅི་ལྟར་སྨོས་པའི་ཚུལ་དུ་རྡོ་རྗེ་གསུམ་མི་ཕྱེད་པའི་ངོ་བོར་བསྒོམ་པ་བྱས་པ་་་་
དེའི་ཕྱིར། སྒྲུབ་པ་པོས་གསོལ་བ་གདབ་པར་བྱ་བ་ཡིན་ནོ། །དེ་ལྟར་ཕྱོགས་་
བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་པས་ཀྱི་་
དོན་དུ་གསུངས་སོ། །དེ་ལ་རྡོ་རྗེའི་གསུང་མཛད་པར། །བྱིན་གྱིས་བརླབ་པའི་
གནས་མཛད་དོ་ཞེས་པ་ནི། ཕྱོགས་བཅུ་ན་བཞུགས་པའི་སངས་རྒྱས་རྣམས་ཀྱིས་
སོ་སོར་རྟོག་པའི་ཡེ་ཤེས་ཀྱིས། སྒྲུབ་*པ་པོས་མདུན་དུ་སྨོས་པའི་ཆོ་གས་རྣམ་་་
པར་སྣང་མཛད་དང་གཉིས་སུ་མེད་པའི་ངོ་བོའི་ང་རྒྱལ་དུ་བསྒོམ་པ་དེ་ལ་བྱིན་་་་་
གྱིས་རློབ་པར་མཛོད་ཅིག །དེ་བྱས་པས་སྒྲུབ་པ་པོ་བདག་གསུང་རྡོ་རྗེར་མིང་་་་
བཏགས་པ་སངས་རྒྱས་སྣང་བ་མཐའ་ཡས་སོ་སོར་རྟོག་པའི་ཡེ་ཤེས་དང་གཉིས་སུ་
མེད་པའི་བདག་ཉིད་དེས་སྣོད་དུ་གྲུབ་པར་མཛད་པའོ། །དེ་ལྟར་དེ་ལ་རྡོ་རྗེའི་་
གསུང་མཛད་པར། བྱིན་གྱིས་རླབ་པ་གནས་མཛོད་ཀྱི་དོན་དུ་གསུངས་སོ། །
དེ་ལྟར་གསོལ་བ་གདབ་པའི་ཚུལ་ནི། བསྒྲུབ་པའི་སྡོམ་པའི་ཡུལ་ཕྱིའི་དོན་དམ་
པ་བསྟན་ཏོ། །དེ་ལ་འདི་ནི་བསྒྲུབ་པ་ཆེན་པོའི་སྡོམ་པའི་ཡུལ་ལོ། །རྡོ་རྗེའི་་་
ཐུགས་འཛིན་དཔལ་དང་ལྡན། །རྡོ་རྗེ་མི་ཕྱེད་གསུམ་བསྒོམས་པས། །བྱིན་་་་
45-626