རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७३१
ལྷ་གང་ཡང་རུང་བ་འཇིག་པར་འགྱུར་བར་སྨོས་སོ། །ཡེ་ཤེས་ཀྱི་ལྷ་འཇིག་པར་་
འགྱུར་བ་དེ་ཅིའི་ཕྱིར་ཞེ་ན། བཤད་པར་བྱ་སྟེ། མདུན་དུ་བཤད་པའི་ཚུལ་གྱི་
བསྙེན་པའི་བསྒྲུབ་པ་སྒྲུབ་པ་པོས་མ་ནོར་བར་བྱེད་པ་དེ་ལ་མེད་པའི་བྱང་ཆུབ་ཀྱི་
འབྲས་བུ་སྐུ་དང་གསུང་དང་ཐུགས་རྡོ་རྗེ་གཉིས་སུ་མེད་པའི་ངོ་བོ་ཡེ་ཤེས་ཀྱི་ལྷས་
སྩོལ་བར་སྨོས་སོ། །དེ་ལྟ་བུའི་ཐུགས་རྗེའི་ཐུགས་ཀྱི་ངོ་བོ་དངོས་གྲུབ་ཀྱི་འབྲས་་
བུ་སྩོལ་བར་མཛད་པ་དེ་སྤངས་པས་དེའི་མདུན་དུ་སྨོས་པའི་ཡེ་ཤེས་ཀྱི་ལྷའི་སངས་
རྒྱས་ཀྱི་ཡེ་ཤེས་ཀྱི་འབྲས་བུའི་ངོ་བོ་དེ་འཇིག་པར་འགྱུར་རོ། །དེ་ལྟར་སྒྲུབ་པ་པོ་
དད་པ་བསྐྱེད་པར་བྱ་བ་དང་། སྒྲུབ་པ་པོའི་སེམས་བརྟན་པར་བྱ་བ་དང་།
སེམས་རྩེ་གཅིག་པར་བྱ་བའི་ཕྱིར་ལ་དོར་བའི་ཚིག་གི་དོན་དུ་སྨོས་སོ། །དེ་ལྟར་
སོགས་པས་འདའ་བར་བྱེད་པའི་དོན་དུ་གསུངས་སོ། །རྨོངས་པ་འཇིག་པར་་་་་
འགྱུར་ཞེས་པ་ནི། སྒྲུབ་པ་པོ་ཅི་ལྟར་སྨོས་པའི་ཚུལ་དུ་བསྙེན་པའི་སྒྲུབ་པ་བྱེད་་
པ་དེ་བདུད་ཀྱིས་བྱིན་གྱིས་བརླབས་ནས་སེམས་རྨོངས་པར་འགྱུར་ཏེ། དེའི་་་་་་
དབང་གིས་བསྒྲུབ་པའི་འབྲས་བུ་མ་གྲུབ་ཀྱི་བར་དུ་བསྙེན་པའི་སྒྲུབ་པ་བྱེད་པ་དེ་་
གལ་ཏེ་སྤངས་ན་སྐྱོན་དེས་ཚེ་འདི་ལ་བདུད་བགེགས་ཐམས་ཅད་ཀྱིས་▪བྱེ་བྲག་སྣ་
ཚོགས་ཀྱིས་གནོད་པ་བྱེད་པས་ནད་ཀྱི་སྡུག་བསྔལ་གྱི་རིམ་པས་ལུས་འཇིག་པར་་་་
འགྱུར་རོ། །དེ་ལྟར་རྨོངས་པས་འཇིག་པར་འགྱུར་བའི་དོན་དུ་གསུངས་སོ། །
གདོན་མི་ཟ་ཞེས་པ་ནི་སྒྲུབ་པ་པོའི་ལུས་ཞིག་མ་ཐག་ཏུ་བསྐལ་པ་གྲངས་མེད་པར་
ཚ་བ་དང་གྲང་བའི་དམྱལ་བ་ཐམས་ཅད་དུ་གནས་པར་འགྱུར་རོ། །དེ་ལྟར་་་་་
གདོན་མི་ཟ་བའི་དོན་དུ་གསུངས་སོ། །རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་་
འདུས་པའི་རྒྱ་ཆེར་འགྲེལ་པ། མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་་་་
ཀུན་དགའི་སྙིང་པོས་མཛད་པ་ལེའུ་བཅུ་གཉིས་པ་རྫོགས་སོསོ།། P།།
45-631