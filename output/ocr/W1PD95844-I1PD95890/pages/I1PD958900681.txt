७७०
བསྟན་འགྱུར། རྒྱུད། ༼3༽ ༨༦ g 67
ཧུཾ་*ཕཊ་ཅེས་རྒྱུན་མི་འཆད་པར་མ་གྲུབ་ཀྱི་བར་དུ་བཟླས་པར་བྱ་བར་སྨོས་སོ། །
དེ་ལྟར་པདྨནྟ་ཀའི་བཟླས་པའི་དོན་དུ་ཤེས་པར་བྱའོ། །ད་ནི་རྡོ་རྗེའི་རིགས་ཀྱི་་
བྱེ་བྲག་གི་ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀའི་བཟླས་པ་བྱ་བའི་དོན་བསྟན་པར་བྱ་
སྟེ། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་ཚུལ་དེས་དཔལ་རྡོ་རྗེ་
སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་
མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །ཆ་ལུགས་ཕུན་་་
སུམ་ཚོགས་པ་ཐམས་ཅད་ནི། མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་
རོ། །དེ་ལྟ་བུའི་ངོ་བོ་ཐུགས་ཀྱི་རིགས་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་་་
གྱུར་མ་ཐག་ཏུ། གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་་
སུ་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེའི་ལོ་ཚད་དང་། མདོག་དང་།
དབང་རྣམས་དང་། མཚན་དང་ཡོན་ཏན་ཕུན་སུམ་ཚོགས་པ་མདུན་དུ་ཅི་ལྟར་
སྨོས་པ་དེ་བཞིན་དུ་འདིར་སྦྱར་རོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་
པ་པོས་འདོད་ཆགས་ཆེན་པོའི་སེམས་དགའ་བས་དེ་དང་གཉིས་སུ་མེད་པར་་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་
བོ་བྱང་ཆུབ་སེམས་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་་་
བུའི་ཡེ་ཤེས་ཀྱི་ངོ་བོའི་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་་་
གྱུར་ཏོ། །གསང་བའི་ཡེ་ཤེས་ཀྱི་ས་བོན་དེ་ལས་གདན་གྱི་ངོ་བོ་རྡོ་རྗེ་ཆེན་པོ་རྩེ་
45-660