རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ووم
ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་་
པར་ཐིམ་པར་འགྱུར་རོ།
།ས་བོན་དེ་ལས་ལྷ་མོ་དྲི་རྡོ་རྗེ་མའི་སྐུ་ཕྱག་རྒྱ་བསྐྱེད་་
པར་བྱའོ། །ད་ནི་ནམ་མཁའི་སྙིང་པོའི་སྐུ་མདོག་དང་། ཞལ་དང་རྒྱན་རྣམས་
ཅི་ལྟར་སྨོས་པ་བཞིན་བྱའོ། །གཞན་ཡང་ཕྱག་དྲུག་ཕྱག་མཚན་དྲུག་གོ། །ཕྱག་
གཡོན་དང་པོས་དུང་ཕོར་ལྷའི་དྲིས་གང་བ་ཐུགས་ཀར་འཛིན་པ།
ཕྱག་གཡས་་
དང་པོས་གར་གྱི་ཐབས་ཀྱིས་འཐོར་བའོ། །ཕྱག་མཚན་གཞན་ནི་ནམ་མཁའི་
སྙིང་པོའི་ཅི་ལྟར་སྨོས་པ་བཞིན་དུ་བྱའོ།
།དེ་ལྟ་བུའི་ངོ་བོ་ལྷ་མོ་དྲི་རྡོ་རྗེ་མའི་སྐུ་
ཕྱག་རྒྱ་བསྐྱེད་མ་ཐག་ཏུ། སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་
ལྷ་མོ་དྲི་རྡོ་རྗེ་མའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་བསམ་མོ།
།
དེའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།
དེ་བསྒོམ་པ་བྱས་པས་བསྒྲུབ་པ་པོའི་སྣའི་དབང་པོ་རྣོ་བ་དང་སྟོབས་དང་ལྡན་པར་
སྨོས་སོ།
།ལྷ་མོ་དྲི་རྡོ་རྗེ་མའི་སྐུ་ཕྱག་རྒྱ་སྐྱེད་པའི་འོག་ཏུ། ད་ནི་ལྷ་མོ་ཐུགས་
འགྱུར་རོ། །གཞན་ཡང་གནོད་སྦྱིན་གྱི་བུ་མོ་ཐམས་ཅད་དབང་དུ་འགྱུར་བར་་་་
རྡོ་རྗེ་མའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོ་དང་པོ་བདག་པོ་འཇམ་་
དཔལ་གྱི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ཇི་ལྟར་ལྡན་པའི་གནས་སུ་ཕྱིའི་
སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་་་
བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི། མདུན་དུ་ཇི་ལྟར་་
སྨོས་པ་བཞིན་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་་་
གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
45-931