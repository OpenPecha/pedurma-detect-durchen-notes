རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7407
བ་འབྱུང་བར་འགྱུར་རོ། །དེའི་འོག་ཏུ་རི་ལུ་འབར་བར་འགྱུར་རོ། །ཚུལ་དེ་
ལྟར་རིམ་པར་གྲུབ་པའི་མཚན་མ་གསུམ་འབྱུང་བར་སྨོས་སོ།
།གཞན་ཡང་རི་ལུ་
ལས་མཚན་མ་གསུམ་འབྱུང་བའི་འོག་ཏུ་རིམ་པར་དངོས་གྲུབ་ཀྱི་འབྲས་བུ་གསུམ་
དུ་འགྱུར་བ་བསྟན་པར་བྱ་སྟེ། གོང་དུ་སྨོས་པའི་ཁྲོ་བོའི་རྒྱལ་པོ་ནི་ལ་དན་དའི་
རི་ལུ་གྲུབ་པའི་དུས་སུ་འབྲས་བུ་ཐོབ་པར་ཅི་ལྟར་སྨོས་པ་དེ་བཞིན་དུ་འདིར་་་
བསྟན་ཏོ། །གཞན་ཡང་ཚུལ་ཇི་ལྟར་སྨོས་པའི་རི་ལུ་གྲུབ་པའི་མཚན་མ་གསུམ་
བྱུང་མ་ཐག་ཏུ། སྒྲུབ་པ་པོས་ཁྲོ་བོའི་རྒྱལ་པོ་རྡོ་རྗེ་སྟོབས་པོ་ཆེ་དང་གཉིས་སུ་
མེད་པར་འགྲུབ་པར་འགྱུར་རོ། །གཞན་ཡང་དེའི་དུས་སུ་ཉིད་ཀྱི་རིགས་ཀྱི་་་
བདག་པོ་སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་པ་སངས་རྒྱས་སྨོས་པ་དེ་དག་
ཐམས་ཅད་ཀྱིས་ཀྱང་སྒྲུབ་པ་པོ་མི་མཐོང་ན། གཞན་ཕྱིའི་ལྷ་དང་མི་ལ་སོགས་པ་
སེམས་ཅན་ཐམས་ཅད་ཀྱི་མི་མཐོང་བ་ནི་ངོ་མཚར་མི་ཆེ་བར་བསྟན་ཏོ། །མདོར་
བསྡུ་བ་དེ་ལྟར་དབང་པོ་གཉིས་ཀྱི་སྦྱོར་བ་ཡིས། རྡོ་རྗེ་སྟོབས་པོ་ཆེར་འགྱུར་གྱི་་
དོན་དུ་གསུངས་སོ། །ད་ནི་རྡོ་རྗེ་རིགས་ཀྱི་ཁྲོ་བོའི་རྒྱལ་པོ་ཨརྱ་ཨ་ཙ་ལའི་རི་ལུའི་
སྦྱོར་བས་མི་སྣང་བའི་སྒྲུབ་པ་བྱ་བའི་ཆོ་གའི་དོན་བསྟན་པར་བྱ་སྟེ། ཀར་པུར་་
གུང་ཀུ་སྦྱར་བ་ཡི། །རི་ལུ་ལྕགས་གསུམ་གྱིས་དཀྲིས་པ། །དབང་པོ་གཉིས་ཀྱི་
སྦྱོར་བ་ཡིས། །སངས་རྒྱས་ཀུན་གྱིས་མི་མཐོང་ངོ་། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། ཀར་པུར་•གུང་ཀུ་སྦྱར་བ་ཡི། །རི་ལུ་ལྕགས་་
གསུམ་གྱིས་དཀྲིས་པ་ནི། ཅི་ལྟར་སྨོས་པའི་གནས་དབེན་པ་ཆེན་པོར་ཁྲོ་བོའི་་་་
རྒྱལ་པོ་ཨརྱ་ཨ་ཙ་ལའི་རི་ལུའི་སྦྱོར་བས་མི་སྣང་བའི་སྒྲུབ་པ་བྱའོ། །གནས་དེར་
ས་གཞི་མཉམ་པར་བྱས་ལ། དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་བ་བདུད་རྩི་ལྔས་
བསྐུ་བར་བྱའོ། །དེའི་སྟེང་དུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་མོ་་་་
45-1501