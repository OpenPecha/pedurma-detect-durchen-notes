རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༧༧
བསྟནན་ཏོ། །དེ་ལྟར་ལག་པ་གཉིས་ཀྱི་ཐལ་མོ་རྡོ་རྗེ་རྩེ་ལྔ་དེའི་ནང་གི་དབུས་སུ་རྡོ་
རྗེ་ཕུར་བུ་བཟུང་བར་སྨོས་སོ། །དེ་ལྟར་རྩེ་མོ་ལྔ་པར་བཅིངས་ནས་ནི། མེ་
སྟག་མང་པོ་འཁྲུག་པར་སྒོམ་གྱི་དོན་དུ་གསུངས་སོ།
།རྡོ་རྗེ་ཐུགས་ཀྱི་གནས་་
མནན་ཏེ། །རྡོ་རྗེ་ཕུར་བུ་གཅད་པར་བྱ་ཞེས་པ་ནི།
མདུན་དུ་སྨོས་པའི་ཚུལ་
གྱི་དེ་བཞིན་གཤེགས་པ་ཐམས་ཅད་དོན་དམ་པར་མེ་ལོང་ལྟ་བུའི་ཡེ་ཤེས་དང་་་
གཉིས་སུ་མེད་པའི་ངོ་བོ་ཡིན་ནོ། །དེ་དང་གཉིས་སུ་མེད་པའི་ངོ་བོ་སྟོན་པ་མི་་
བསྐྱོད་པ་རྡོ་རྗེ་འཛིན་ཉིད་དོ། ། །ཚུལ་དེ་ལྟ་བུའི་རྡོ་རྗེའི་གནས་སུ་མིང་བཏགས་•
པ་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལི་●མེ་ལོང་ལྟ་བུའི་ཡེ་ཤེས་དེ་དང་གཉིས་སུ་མེད་
པའི་ངོ་བོ་ལྕགས་ཀྱི་ཕུར་བུ་དེ། མདུན་དུ་སྨོས་པའི་ཐལ་མོ་སྦྱར་བ་རྡོ་རྗེ་རྩེ་ལྔའི་
ངོ་བོ་དེ་མཐེ་བོ་གཉིས་ཀྱི་རྩེ་མོ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་ཡིན་པ་་
དེས་མནན་པར་བརྟག་གོ། །གཞན་ཡང་ལག་པ་གཉིས་ཀྱི་•སོར་མོ་མཉམ་པར་
སྦྱར་བའི་ཐལ་མོ་དེ་ནི་མ་མ་ཀིའི་བྷ་གའི་ཡིན་པར་བསམ་མོ། །དེ་ལྟར་སྒོམ་
པ་བྱས་ནས་མདུན་དུ་སྨོས་པའི་དགྲའི་གཟུགས་བརྙན་གྱི་སྙིང་ག་ནས་བཟུང་སྟེ།
ལུས་ཀུན་ལ་གདབ་པར་བྱ་བར་སྨོས་སོ། །དེ་ལྟར་རྡོ་རྗེ་ཐུགས་ཀྱི་གནས་མནན་ཏེ།
རྡོ་རྗེ་ཕུར་བུ་གདབ་པར་བྱ་བའི་དོན་དུ་གསུངས་སོ། །གཞན་ཡང་གསང་•བའི་
བྱེ་བྲག་བསྟན་པར་བྱ་སྟེ། ཕུར་བུ་གདབ་པར་བྱ་བའི་གོང་དུ་སྒྲུབ་པ་པོས་མདུན་
དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཇི་ལྟར་མདུན་དུ་
སྨོས་པའི་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་་་
རྒྱར་གྱུར་མ་ཐག་ཏུ་དེ་དང་། གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
45-1377