རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7437
འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་རྒྱ་མཚོ་དང་མཉམ་པར་གྱུར་པར་་
བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་པར་
བྱའོ།༑ །དེ་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་རོ་ལངས་མ་དང་གཉིས་སུ་མེད་་
པར་འཁྱུད་པའི་སྦྱོར་བ་དང་ལྡན་པའོའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་་་་
འཛིན༑ གཡོན་དང་པོ་ན་ཞགས་པ་འཛིན། སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་གཞན་ནི་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་
སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་གནོད་སྦྱིན་གྱི་སྦྱོར་བར་མིང་
བཏགས་པ་བརྩོན་འགྲུས་ཆེན་པོས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་
པའི་འོག་ཏུ། འབར་བ་ཆེན་པོའི་འོད་ཀྱིས་འབར་བར་སྤྲོ་བར་བྱའོ། །དེ་མ་་
ཐག་ཏུ་གོང་དུ་སྨོས་པའི་གནོད་སྦྱིན་གྱི་སྤྱི་བོར་བཞུགས་ནས་རྡོ་རྗེ་ཀྱོ་བས་སྤྱི་བོ་་་་
ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་པར་བསམ་མོ། །
གཞན་ཡང་དེའི་དུས་སུ་གནོད་སྦྱིན་གྱི་སྙིང་པོ་སྔགས་ཀྱི་ས་བོན་ནི་•ཡིག་འབྲུ་ཀྵི་་
འབུམ་ཕྲག་གཅིག་གི་གྲངས་ཀྱི་ཚད་དུ་བསྙེན་པའི་བཟླས་པ་བྱ་བར་བསྟན་ཏོ། །
དེ་ལྟར་བསྒོམ་པའི་སྦྱོར་བ་བྱ་བས་གནོད་སྦྱིན་དགུག་པ་དང་དབང་དུ་འགྱུར་བའི་
དངོས་གྲུབ་ཀྱི་འབྲས་བུ་ཐོབ་པ་ཡིན་ནོ། །དེའི་དུས་སུ་གྲུབ་པ་པོས་གནོད་སྦྱིན་་
ལ་ཅི་ལྟར་བསྒོ་•བ་བཞིན་དུ་དུས་རྟག་ཏུ་བྱེད་པར་བསྟན་ཏོ། །མདོར་བསྡུ་བ་་
དེ་ལྟར་གནོད་སྦྱིན་སྔགས་ཀྱི་སྦྱོར་བ་ལ། གཤིན་རྗེ་གཤེད་ནི་བརྟག་པར་བྱ་བའི་
དོན་དུ་གསུངས་སོ། །སྔགས་རྣམས་ཐམས་ཅད་སྦྱོར་བ་ལ། །སྤྱི་བོ་ནས་ནི་་་་་
བསྒྲུབ་པར་བྱ་ཞེས་པ་ནི། གོང་དུ་སྔགས་དང་སྦྱོར་བས་གནོད་སྦྱིན་སྒྲུབ་པར་་་་
སྨོས་པ་དེ་བཞིན་དུ་ལྷ་དང་མི་ལ་སོགས་པ་སེམས་ཅན་གང་འདོད་པ་ཐམས་ཅད་་
གནོན་པ་དང་། སྙོས་པ་དང་། སྐྲད་པ་དང་གདང་●པ་ལ་སོགས་པ་ཡང་ཅི་་
45-1521