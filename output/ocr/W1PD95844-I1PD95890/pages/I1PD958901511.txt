クイ
བསྟན་འགྱུར། རྒྱུད། ལུ༡༨༧
བར་བྱའོ། །དེའི་སྟེང་དུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་མོས་འདུག་
གོ༑ །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྟོན་པ་མི་བསྐྱོད་་
པ་རྡོ་རྗེ་འཛིན་གྱི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་་
ཆ་ལུགས་ཕུན་སུམ་ཚོགས་པ་གཞན་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་
བྱའོ།༑ །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་་
བླང་ངོ་།
།དེའི་ལོ་ཚད་དང་། མཚན་མ་དང་ཡོན་ཏན་ཐམས་ཅད་ལྡན་པ།
རྒྱན་●ཐམས་ཅད་ཀྱིས་བརྒྱན་པར་བྱའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་
མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་
ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་ཞུའོ། །
དེ་རྒྱ་མཚོ་དང་མཉམ་པར་གྱུར་པས་བསམ་མོ། །དེའི་སྟེང་དུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་
ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་
ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་་
བོན་དེ་ལས་ཁྲོ་བོ་འདོད་པའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་
ཤེས་རབ་མ་ཁྲོ་མོ་འདོད་པའི་དབང་ཕྱུག་མ་དང་གཉིས་སུ་མེད་པར་འཁྱུད་པའི་་་
སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་
བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་འདིར་བྱའོ། །
དེ་ལྟ་བུའི་ངོ་བོའི་ཁྲོ་བོའི་རྒྱལ་པོ་འདོད་པའི་རྒྱལ་པོའི་སྐུ་ཕྱག་རྒྱ་བསྐྱེད་མ་ཐག་ཏུ།
45-1488