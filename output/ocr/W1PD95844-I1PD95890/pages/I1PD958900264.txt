རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०३
གཉིས་སུ་མེད་པའོ། །དམ་ཚིག་ནི་སྒྲུབ་པ་པོ་རྣམས་ཀྱི་སྐུ་དང་གསུང་དང་ཐུགས་
རྡོ་རྗེ་གསུམ་གྱི་ཕྱག་རྒྱ་ཆེན་པོའི་དངོས་གྲུབ་མ་གྲུབ་ཀྱི་བར་དུ་བསྒོམ་པར་བྱ་སྟེ།
དེ་བསྒྲུབ་པའི་དམ་ཚིག་གོ། །དེ་ལྟར་གསང་བ་མཉམ་པའི་དམ་ཚིག་གི་དོན་དུ་་
གསུངས་སོ། །དེ་སྐད་ཅེས་བཀའ་སྩལ་ཏོ། །ཞེས་པ་ནི། སྟོན་པ་མི་བསྐྱོད་་
རྡོ་རྗེ་འཛིན་གྱིས་བསྒོམ་པའི་ཆོ་གའི་ཚུལ་གྱི་དོན་བཀའ་སྩལ་ཏོ། །ཞེས་པ་སྟེ་དེ་
ནི་སྡུད་པའི་ཚིག་གོ། །།སྙིང་པོ་དུས་གསུམ་སངས་རྒྱས་ཀྱི། །སྐུ་གསུང་ཐུགས་་
ནི་མཉེས་བྱེད་པ། །ཞེས་བྱ་བ་ནི་སྙིང་པོ་དུས་གསུམ་སངས་རྒྱས་ཀྱི་ནི་སྒྲུབ་པ་་་
པོས་མདུན་དུ་སྨོས་པ་ཐུགས་རྡོ་རྗེ་མི་བསྐྱོད་པའི་ཕྱག་རྒྱ་ཆེན་པོ་བསྐྱེད་དེ། དེ་་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། ཉིད་ཀྱི་གསང་བའི་ཐུགས་
ཁར་སྨོས་པ་དེའི་དབུས་ཀྱི་གནས་སུ། རྡོ་རྗེ་དང་། ཟླ་བ་དང་། པདྨ་དང་།
གདན་ཕུན་སུམ་ཚོགས་པའི་སྟེང་དུ་སྐུ་དང་། གསུང་དང་། ཐུགས་ཀྱི་རིགས་
གསུམ་བསྒོམ་པར་བྱ་བའི་གོང་དུ་རིགས་ལྔའི་བྱེ་བྲག །ཚད་ཏིལ་གྱི་འབྲུ་དང་་་་
མཉམ་པ་གྲངས་མེད་པ་དུས་གསུམ་གྱི་སངས་རྒྱས་སྤྲོ་བ་བསྒོམ་པར་བྱའོ། _______།
བསྟན་པར་བྱ་སྟེ་ལེའུ་བརྒྱད་པ་ལས་བཤད་པའི་ཚུལ་གྱི་དོན་དུ། དུས་གསུམ་གྱི་
དོན་འདས་པ་དང་། ད་ལྟར་དང་། མ་འོངས་པ་སྟེ། དེ་ལྟར་ཕྱིའི་དུས་ཀྱི་
དོན་དུ་སྨོས་སོ། །གཞན་ཡང་གསང་སྔགས་ཀྱི་ཚུལ་གྱི་དུས་ནི། རྣམ་པར་སྣང་
མཛད་ལ་སོགས་པ་རིགས་ལྔའི་བྱེ་བྲག་ཚད་ཏིལ་གྱི་འབྲུ་དང་མཉམ་པ་གྲངས་མེད་
པའི་སངས་རྒྱས་རྣམས་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས། ཡེ་ཤེས་་་་
དང་། སྐུ་མདོག་དང་ལྡན་པ་ཉིད། ཉིད་ཀྱི་རིགས་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པ། དེ་བཞིན་དུ་མདུན་དུ་
སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཅི་ལྟར་སྨོས་པ་དེ་བཞིན་དུ་་་་་
45-243