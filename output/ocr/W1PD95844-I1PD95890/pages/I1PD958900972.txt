རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
འཇིགས་པར་བྱེད་ནི། སྒྲུབ་པ་པོས་རྡོ་རྗེ་མི་བསྐྱོད་པའི་ཕྱིར་གནས་ཀྱི་ཚུལ་ཇི་་་
ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། _ །
དེའི་དུས་སུ་མདུན་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་་་་་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་ཅི་ལྟར་སྨོས་པ་བཞིན་འདིར་སྦྱར་རོ། །དེ་ལྟ་བུའི་ངོ་བོ་རྡོ་
རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་་་་
རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་་་་
རིགས་ཀྱི་བུ་མོ་བླང་ངོ་། །དེ་མདུན་དུ་སྨོས་པའི་མཚན་དང་ཡོན་ཏན་ཕུན་སུམ་
ཚོགས་པའི་ངོ་བོ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་་
བཞིན་དུ་འོད་དུ་ཞུའོ། །དེ་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་
ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་
པར་གྱུར་ཏོ། །ས་བོན་ལས་ཁྲོ་བོའི་རྒྱལ་པོ་སྟོབས་པོ་ཆེ་སྐུ་ཕྱག་རྒྱ་བསྐྱེད་པར་
བྱའོ།༑ །དེ་ཁྲོ་མོའི་རྒྱལ་མོ་སྟོབས་པོ་ཆེ་དབང་ཕྱུག་མ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །སྐུ་མདོག་ནི་ཆར་པའི་དུས་ཀྱི་སྤྲིན་ནག་པོ་
45-949