རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༨༧
བྲིས་མ་ཐག་ཏུ། ཅི་ལྟར་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་དོན་་་
དམ་པར་གཉིས་སུ་མེད་པའི་ངོ་བོ་སོ་སོར་རྟོག་པའི་ཡེ་ཤེས་ཡིན་ནོ། །དེ་དང་་་
གཉིས་སུ་མེད་པའི་ངོ་བོ་གསུང་རྡོ་རྗེར་མིང་བཏགས་པའི་སྣང་བ་མཐའ་ཡས་ཡིན་
པ་དེས་ཚངས་པ་དང་དྲག་པོ་ལ་སོགས་པ་ལྷ་ཐམས་ཅད་ལ་བཀའ་སྩལ་པ་ཐོས་མ་
ཐག་ཏུ་འཇིགས་ཤིང་སྐྲག་སྟེ་ཐལ་མོ་སྦྱར་ནས་བྲན་བཞིན་དུ་མདུན་དུ་འོང་བ་དེ་་
བཞིན་དུ་སྒྲུབ་པ་པོའི་མདུན་དུ་འོང་བར་སྨོས་སོ། །བཤད་པར་བྱ་སྟེ། མདུན་
དུ་སྨོས་པའི་ཚུལ་གྱིས་ལྷ་ཐམས་ཅད་དགུག་པའི་འབྲས་བུ་གྲུབ་མ་ཐག་ཏུ།
སྒྲུབ་
པ་པོ་ཉིད་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ངོ་བོར་གྱུར་པར་གསུངས་སོ། །
མདོར་བསྡུ་•བ་དེ་ལྟར་རྡོ་རྗེ་གསུང་གི་བཀའ་བཞིན་དུ། སྐྲག་ནས་གནས་ནས་
འོང་བར་འགྱུར་གྱི་དོན་དུ་གསུངས་སོ། །ད་ནི་གནོད་སྦྱིན་མོ་དགུག་པའི་སྒྲུབ་་་
པའི་སྦྱོར་བའི་ཆོ་ག་བྱ་བའི་དོན་བསྟན་པར་བྱ་སྟེ། རྣམ་པར་མཆོག་རྣམས་ཀུན་
ལྡན་པའི། །རྡོ་རྗེ་འཇམ་དཔལ་རབ་ཏུ་སྒོམ། །ཁྲོ་བོ་ཆེན་པོ་གཤིན་རྗེ་གཤེད། །
རྡོ་རྗེ་ཀྱོ་བ་རྣམ་པར་བསམ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་་་་
ཡིན་ན། རྣམ་པའི་མཆོག་རྣམས་ཀུན་ལྡན་པའིའི། །རྡོ་རྗེ་འཇམ་དཔལ་རབ་ཏུ་
སྒོམ་པ་ནི། རྒྱལ་རིགས་སྐྱེས་བུའམ། ཡང་ན་ཙཎ་ཌ་ན་ལ་སོགས་པ་རིགས་་་
ངན་གང་ཡང་རུང་བའི་སྐྱེས་བུ་གཡུལ་དུ་མཚོན་ཕོག་ནས་ཤི་བའི་བན་ད་དུམ་བུ་་
གསུམ་པའམ། ཡང་ན་བདུན་པའམ། བརྒྱད་པ་བླང་ངོ་།
།དེའི་འོག་ཏུ་་་་
སྒྲུབ་པ་པོས་གནས་དབེན་པ་ཆེན་པོར་དགུག་པའི་སྒྲུབ་པ་བྱའོ། །ཡང་ན་དུར་་་
ཁྲོད་དུ་བྱ་ཡང་མི་འགལ་ལོ། །གོང་དུ་སྨོས་པའི་བན་ད་དེའི་ནང་དུ་གོ་རོ་ཙ་ན་
དང་། གླང་པོ་ཆེའི་འདོད་ཆགས་ཀྱི་ཆུ་དང་། རྟའི་ཁ་ཆུ་དང༌་། བྱང་ཆུབ་
སེམས་དང་། པད་མ་རག་ཏ་དང་། པད་མ་ལ་སོགས་པ་མེ་ཏོག་དྲི་ཞིམ་པོ་་་
45-1287