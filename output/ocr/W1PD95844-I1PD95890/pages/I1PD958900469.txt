བསྟན་འགྱུར། རྒྱུད། རུ༽༨༦ ng
འབྲུ་ཧཱུཾ་བསམ་མོ། །ཡང་ན་སྔགས་ས་བོན་ཡིག་འབྲུ་ཨཱ་བསམས་ཡང་མི་འགལ་ལོ །
དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་་་་
འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་
པར་འགྱུར་རོ། །དེ་མ་ཐག་ཏུ་གསལ་བར་མིང་བཏགས་པ་གདན་གྱི་ངོ་བོ་ཟླ་་་་
བའི་དཀྱིལ་འཁོར་དུ་གྱུར་ཏོ། །གདན་ཟླ་བ་དེ་བསྐྱེད་པའི་འོག་ཏུ། སྒྲུབ་པ་་
པོས་ཐུགས་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་དུ་བསྒོམ་པས་ཐབས་
དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་
གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་གདན་ཟླ་བའི་དཀྱིལ་འཁོར་གྱི་་་
སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་
ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་
འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་་་
གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས།
སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། དེ་སྐུ་མདོག་་་་་་
དཀར་པོ་ཞལ་གསུམ་པ། ___ ཞལ་དབུས་མ་སྐུ་དང་མཐུན། གཡས་ནག་པོ་་
གཡོན་ཤིན་ཏུ་དམར་བ། དབུ་སྐྲའི་ཐོར་ཚུགས་ཀྱིས་བརྒྱན་པ། ཞལ་ཅུང་
ཟད་བཞད་པ། རིན་པོ་ཆེ་སྣ་ཚོགས་ཀྱིས་རྒྱན་གྱིས་བརྒྱན་པ། ཕྱག་དྲུག་ཕྱག་
མཚན་དྲུག་ལ། ཕྱག་གཡས་ཀྱི་དང་པོ་ནི། འཁོར་ལོ་རྩིབས་བརྒྱད་པ།
བར་མ་ན་རྡོ་རྗེ་རྩེ་ལྔ་པ། ཐ་མ་ན་པདྨ་དཀར་པོ་འདབ་བརྒྱད་དོ། །གཡོན་
དང་པོ་ན་རྡོ་རྗེ་དྲིལ་བུ་དང་བཅས་པས་སངས་རྒྱས་སྤྱན་གྱི་ནུ་མ་འཛིན།
བར་
མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ། ཐ་མ་ན་རྡོ་རྗེ་རལ་གྲི་ཨུཏྤ་ལ་
45-448