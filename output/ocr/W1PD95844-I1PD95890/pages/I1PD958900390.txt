རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کا
པ་དང་གཉིས་སུ་མེད་པའི་ང་རྒྱལ་འཆང་བས་པདྨའི་སྐྱིལ་མོའི་ཚུལ་དུ་བཞུགས་་་་
པར་བསྒོམ་པར་བྱའོ། །དེ་ལྟར། སངས་རྒྱས་དཀྱིལ་འཁོར་དབུས་གནས་པར། །
རྡོ་རྗེ་མི་བསྐྱོད་རབ་ཏུ་བསྒོམ་གྱི་དོན་དུ་གསུངས་སོ། །སྙིང་ཀར་ཡི་གེ་ཧཱུྃ་་་་་
བསམས་ནས་ཞེས་པ་ནི། སྒྲུབ་པ་པོས་རྡོ་རྗེ་མི་བསྐྱོད་པ་དང་གཉིས་སུ་མེད་པའི་
ང་རྒྱལ་དུ་བསྒོམ་པའི་དུས་སུ། ཉིད་ཀྱི་གསང་བའི་ཐུགས་ཁ། ཡེ་ཤེས་སེམས་
དཔའི་གནས་སུ་སྔགས་ཀྱི་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་བསྒོམ་པར་བྱའོ། །དེ་ལྟར་སྙིང་
ཀར་ཡི་གེ་ཧཱུཾ་བསམས་ནས་ཀྱི་དོན་དུ་གསུངས་སོ། །སེམས་ནི་ཐིག་ལེར་གྱུར་པར་
བཞག་ཞེས་པ་ནི། སྒྲུབ་པ་པོས་མདུན་དུ་བཤད་པའི་ཚུལ་གྱི་ཉིད་ཀྱི་ཐུགས་ཀ་ཡེ་
ཤེས་སེམས་དཔའི་གནས་སུ། སྔགས་ས་བོན་ཡིག་འབྲུ་ཧཱུཾ་བསྒོམ་པར་བྱ་བ་དེ་ལ་
སྒྲུབ་པ་པོ་ཉིད་ཀྱི་སེམས་སྟོང་པའི་ངོ་བོ་སྔགས་ས་བོན་ཡིག་འབྲུ་ཧཱུཾ་དུ་གཉིས་སུ་་་་
མེད་པའི་ངོ་བོར་བཞག་པར་བྱའོ། །སེམས་དེ་བཞག་མ་ཐག་ཏུ་སྔགས་ས་བོན་་་
ཡིག་འབྲུ་ཧཱུཾ་དང་གཉིས་སུ་མེད་པའི་ངོ་བོ་དེ་ཡེ་ཤེས་ཀྱི་ཐིག་ལེའི་གཟུགས།
རྡུལ་
ཕྲ་མོའི་ཡང་ཕྲ་མོ་ཚད་མཉམ་པར་གྱུར་པ་ཡིན་ནོ། །བཤད་པར་བྱ་སྟེ། ཡེ་་་་
ཤེས་ཀྱི་ཐིག་ལེ་དེ་ནི་ཅི་ལྟར་དཔལ་རྡོ་རྗེ་སེམས་དཔའ་ལ་སོགས་པ། དེ་བཞིན་་
གཤེགས་པ་ཐམས་ཅད་ཀྱི་ཐུགས་རྗེ་སྟོང་པ་ངོ་བོ་ཆོས་ཀྱི་སྐུར་གཉིས་སུ་མེད་པར་་
སྨོས་པའི་དེ་བཞིན་དུ་བསྒོམ་པ་བསྡུ་བའི་དུས་སུ་བྱའོ། །ཚུལ་དེ་ལྟར་བསྒོམས་
པས་སྒྲུབ་པ་པོས་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ཕྱག་རྒྱ་ཆེན་པོའི་་་
དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་ལྟར་སེམས་ནི་ཐིག་ལེར་གྱུར་
པར་བཞག་གི་དོན་དུ་གསུངས་སོ། །ད་ནི་སྣང་བ་མཐའ་ཡས་བསྒོམ་པར་བྱ་བའི་
ཆོ་ག་བསྟན་པར་བྱ་སྟེ། སངས་རྒྱས་དཀྱིལ་འཁོར་དབུས་གནས་པར། །ཚེ་
45-369