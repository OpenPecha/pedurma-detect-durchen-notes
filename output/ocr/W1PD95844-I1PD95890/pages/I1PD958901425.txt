7002
བསྟན་འགྱུར། རྒྱུད། ༼ལུ ༨༧
རྒྱལ་པོ་ཨ་མྲྀ་ཏ་ཀུན་ད་ལིའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཆ་ལུགས་ཕུན་
སུམ་ཚོགས་པ་ནི་མདུན་དུ་སྨོས་པ་དང་ལྡན་པའོ། །དེ་ལྟ་བུའི་ངོ་བོ་སྐུ་ཕྱག་རྒྱ་
བསྐྱེད་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །
དེ་ནས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལིའི་སྔགས་རིངས་ཁྲོ་བོ་ཆེན་པོའི་བརྩོན་་་་
འགྲུས་ཀྱིས་བཟླ་ཞིང་བན་དའི་ནང་དུ་བདུད་རྩི་ལྔ་བཞག་ལ་དེས་དཀྱིལ་འཁོར་གྲུ་
བཞི་ཀུན་ཏུ་ཁྲུ་རེ་དང་སོར་ལྔ་བསྐུ་•བར་བྱའོ། །དེའི་འོག་ཏུ་གུར་ཀུམ་དང་།
ཀར་པུར་ལ་སོགས་པ་མདུན་དུ་སྨོས་པའི་རྫས་དྲི་དང་ལྡན་པ་ཐམས་ཅད་གཅིག་ཏུ་
བསྲེས་ལ་བན་དར་བཞག་ལ། དཀྱིལ་འཁོར་ལ་གཏོར་བར་བྱའོ། །གཞན་ཡང་
པད་མ་དང་ཀུ་མུ་ཏ་ལ་སོགས་པ་མེ་ཏོག་དྲི་དང་ལྡན་པ་ཐམས་ཅད་དགྲམ་པར་་་་
བྱའོ།༑ །དེའི་འོག་ཏུ་སྒྲུབ་པ་པོས་སེམས་བསྟན་པ་བསྐྱེད་པར་བྱ་སྟེ། དཀྱིལ་
འཁོར་གྱི་སྟེང་གི་དབུས་སུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་མོས་འདུག་
གོ༑ །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་རྗེ་སེམས་
དཔའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་སྐུ་ཕྱག་རྒྱའི་ཆ་་
ལུགས་ཕུན་སུམ་ཚོགས་པ་ཅི་ལྟར་སྨོས་པའི་བཞིན་དུ་འདིར་བྱའོ། །དེ་ལྟ་བུའི་
ངོ་བོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་
པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་ཁྲུས་མཁན་གྱི་བདག་ཉིད་ཆེར་མིང་
བཏགས་པ་ཐེག་པ་ཆེན་པོ་གསང་སྔགས་ཀྱི་ཚུལ་གྱིས་དཔལ་རྡོ་རྗེ་སེམས་དཔའ་་་་
སྒོམ་ཞིང་སྒྲུབ་པར་བྱེད་པའི་དོན་གྱིས་ཁྲུས་མཁན་གྱི་བདག་ཉིད་ཆེར་སྨོས་སོ། །
དེ་ལྟ་བུའི་བུ་མོ་བླང་སྟེ། དེ་ནི་ཨུད་པ་ལ་སྔོན་པོའི་འདབ་མའི་ཁ་དོག་ཅི་ལྟར་་
ལྡན་པ། ལོ་བཅུ་གཉིས་ལོན་པ། མདུན་དུ་སྨོས་པའི་ཚུལ་གྱི་མཚན་དང་ཡོན་
45-1402