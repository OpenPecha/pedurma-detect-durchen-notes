کالا
བསྟན་འགྱུར། རྒྱུད། ༼རུ༽ ༨༦ nea
●དེ་ནས་ད་ནི་ལེའུ་བཅུ་གཅིག་པའི་འོག་ཏུ། ལེའུ་བཅུ་གཉིས་པ་རྡོ་རྗེ་་་
སྦྱོར་བ་དམ་ཚིག་བསྒྲུབ་པའི་མཆོག་བསྟན་པའི་ལེའུ་བཤད་པར་བྱ་སྟེ། དེ་ནས་
སྟོན་པ་རྡོ་རྗེ་འཛིན། །བསྐྱེད་པ་ཡེ་ཤེས་མཆོག་སྒྲུབ་པ། །དམ་ཚིག་དེ་ཉིད་རྡོ་
རྗེ་གསུམ། །རྡོ་རྗེ་གསུམ་གྱི་བཤད་དུ་གསོལ། །དོན་བཤད་པར་བྱ་སྟེ། ཅི་་
ལྟར་ཡིན་ན། དེ་ནས་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
ཐམས་ཅད་དང་། འཁོར་བརྗོད་དུ་ཡོད་པ་དང་། བརྗོད་དུ་མེད་པའི་ཐམས་
ཅད་ཀྱི་སྟོན་པ་རྡོ་རྗེ་མི་བསྐྱོད་པ་ལ་བསྟོད་པའི་ཚུལ་གྱི་ལེའུ་བཅུ་གཉིས་པ་བཤད་
པར་གསོལ་བ་•བཏབ་པའི་དོན་མཚོན་པའོ། །དེ་ལྟར་དེ་ནས་ཀྱི་དོན་དུ་
གསུངས་སོ། །སྟོན་པ་རྡོ་རྗེ་མི་བསྐྱོད་པས་ཐུགས་རྡོ་རྗེ་ཆེན་པོའི་ཐུགས་བསྐྱེད་ན
ས་སེམས་ཅན་ཐམས་ཅད་ཀྱི་དོན་མཛད་པའི་ཕྱིར། ཐེག་པ་ཆེན་པོ་གསང་
སྔགས་ཀྱི་ཕྱི་དང་ནང་དང་གསང་བའི་བྱེ་བྲག་ཏུ་བཤད་པའི་ངོ་བོའི་ཆོས་ཀྱི་འཁོར་
ལོ་བསྐོར་བར་མཛད་པའི་ཐབས་ཀྱི་སེམས་ཅན་མ་ལུས་པ་ཀུན་འདུལ་བར་མཛད་
པའི་ཐབས་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོའི་ཆོ་འཕྲུལ་སྤྲོ་་་་
བར་མཛད་པར་བྱིན་བརླབས་ནས་འདུལ་བར་མཛད་དེ། ལྷ་དང་མི་ལ་སོགས་་
པ་སེམས་ཅན་མ་ལུས་པ་ཐམས་ཅད་ཀྱི་ཉོན་མོངས་པ་ཐམས་ཅད་ཀྱི་དབང་གི་སྡིག་
པ་བསགས་པ་བཅོམ་པར་གྱུར་ཏོ། །དེའི་འོག་ཏུ་བསོད་ནམས་ཀྱི་སྐལ་བ་ཆེན་པོ་
དང་ལྡན་པ་བླ་ན་མེད་པ་བྱང་ཆུབ་ཀྱི་འབྲས་བུ་བྱེད་པའི་བྱང་ཆུབ་ཀྱི་སེམས་སྐྱེ་་་་
བར་འགྱུར་རོ། །དོན་དེས་སྟོན་པར་སྨོས་སོ།
།གཞན་ཡང་སྟོན་པ་ནི་གསང་་
སྔགས་ཀྱི་རྒྱུད་འདི་བཤད་པར་མཛད་པའི་དུས་སུ། མདུན་དུ་སྨོས་པའི་ཚུལ་གྱི་
ཡེ་ཤེས་ཀྱི་ཆོ་འཕྲུལ་སྤྲོ་བར་མཛད་པས་ལྷ་དང་མི་ལ་སོགས་པ་སེམས་ཅན་ཐམས་་
45-376