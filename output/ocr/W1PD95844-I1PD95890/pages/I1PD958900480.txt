རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
གཞན་སྐུ་མདོག་དང༌་། ཞལ་དང་། ཕྱག་དང་། ཕྱག་མཚན་དང་། རྒྱན་
རྣམས་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟར་
སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་ཐུགས་ཀྱི་རིགས་ཡེ་ཤེས་མི་བསྐྱོད་་
པའི་སྐུ་ཕྱག་རྒྱའི་གཟུགས་བསྐྱེད་པའི་འོག་ཏུ་སྐུ་ཕྱག་རྒྱ་དེའི་གནས་ནས། མེ་་་་
ལོང་ལྟ་བུའི་ཡེ་ཤེས་རྡོ་རྗེའི་ངོ་བོར་འོད་ཟེར་གྱི་དྲ་བ་ཁ་དོག་སྔོན་པོ་གྲངས་མེད་པ་
སྤྲོ་བ་དང་བསྡུ་བའི་ཚུལ་དུ་བསྒོམ་པར་བྱའོ། །དེ་ལྟར་ཡེ་ཤེས་རྡོ་རྗེ་དག་གིས་བྱ་
བའི་དོན་དུ་གསུངས་སོ། །རྡོ་རྗེའི་སྐུར་ནི་རབ་སྦྱོར་བ་ཞེས་པ་མདུན་དུ་བཤད་་
པའི་ཚུལ་དུ་སྒྲུབ་པ་པོས་རྡོ་རྗེའི་ནང་དུ་ཉིད་ཀྱི་རིགས་ཡེ་ཤེས་མི་བསྐྱོད་པའི་སྐུ་་་་
ཕྱག་རྒྱ་བསྐྱེད་མ་དག་ཏུ་རྡོ་རྗེ་དང་གཉིས་སུ་མེད་པའི་ངོ་བོར་སྦྱོར་བར་བསྒོམ་་་་་
པར་བྱ་བ་ཡིན་ནོ། །གཞན་ཡང་ཇི་ལྟར་འཁོར་ལོའི་རིགས་པ་འཛིན་གྲུབ་པའི་་་
དུས་སུ་བྱེ་བྲག་རྣམ་པ་གསུམ་དུ་དངོས་གྲུབ་ཀྱི་འབྲས་བུ་འགྲུབ་པར་འགྱུར་བ་དེ་་
བཞིན་དུ་འདིར་ཡང་བསྟན་ཏོ། །མདོར་བསྡུ་བ་དེ་ལྟར་རྡོ་རྗེའི་སྐུར་ནི་རབ་སྦྱོར་
བའི་དོན་དུ་གསུངས་སོ། །ད་ནི་རིན་པོ་ཆེའི་རིགས་རིན་ཆེན་འབྱུང་ལྡན་ཉིད་ཀྱི་
རིན་པོ་ཆེའི་རིག་པ་བསྒྲུབ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ། མཁའ་་་
དབྱིངས་རིན་ཆེན་དབུས་གནས་པར། །རིན་ཆེན་རྡོ་རྗེ་རབ་ཏུ་བསྒོམ། །ལག་
ཏུ་རིན་ཆེན་རབ་བསྒོམས་ན། །རིན་ཆེན་རིག་པ་འཛིན་པར་འགྱུར། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། མཁའ་དབྱིངས་རིན་ཆེན་་་་་་
དབུས་གནས་པར། །རིན་ཆེན་རྡོ་རྗེ་རབ་ཏུ་བསྒོམ་ནི། དེའི་དོན་མདུན་དུ་ཅི་
ལྟར་སྨོས་པ་དེ་བཞིན་འདིར་སྦྱར་རོ། །དེ་ནས་ཤེས་རབ་མ་ཁྲུས་མཁན་གྱི་བུ་མོ་
མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པ་བླང་ངོ་། །དེ་ཡེ་ཤེས་ཀྱི་ལྷ་
45-459
།