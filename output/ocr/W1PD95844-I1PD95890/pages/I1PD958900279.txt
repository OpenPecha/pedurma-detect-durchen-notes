२५५
__བསྟན་འགྱུར། རྒྱུད། ༼རུ༽ ༨༦
སུ་གོང་དུ་བཤད་པའི་གདན་གསལ་བའི་དཀྱིལ་འཁོར་གྱི་སྟེང་དུ། ཁུ་བའི་ངོ་བོ་
བྱང་ཆུབ་སེམས་འོད་དུ་ཞུ་བར་བྱའོ། ། དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་
བོར་གྱུར་པར་བསམ་མོ་དེའི་སྟེང་དུ་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་་་་
བསྐྱེད་པ་ཉིད་ཀྱི་སྔགས་ཀྱི་ས་བོན་གྱི་ཡིག་འབྲུར་གྱུར་པར་སེམས་ཀྱིས་བསམ་མོ། །
དེ་ཁ་དོག་ཤིན་ཏུ་དཀར་བ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་་་་་་
མཉམ་པར་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་ནས་བྱང་་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ་མོ། །ས་
བོན་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་
དཀར་པོ་གཟི་བརྗིད་ཀྱི་ཕུང་པོ་འབར་བ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
སངས་རྒྱས་སྤྱན་དང་། གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་
བྱའོ། །དེ་ནས་དམ་ཚིག་གི་དོན་བསྟན་པར་བྱ་སྟེ། དམ་ཚིག་ནི་མདུན་དུ་་་
སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས།
བྱང་ཆུབ་སེམས་འོད་
དུ་ཞུ་བ་དེ་དམ་ཚིག་ཡིན་པར་སྨོས་སོ། །ཡི་གེ་ཨོཾ་ནི་སྙིང་གར་བཀོད་ཞེས་པ་
ནི་གོང་དུ་བཤད་པའི་གདན་གྱི་ངོ་བོ་གསལ་བའི་དཀྱིལ་འཁོར་དེའི་དབུས་སུ།
བྱང་ཆུབ་སེམས་ཟླ་བའི་དཀྱིལ་འཁོར་ས་བོན་གྱི་ངོ་བོ་དེའི་སྟེང་དུ་སྔགས་ས་བོན་་
ཡིག་འབྲུ་ཨོཾ། དེ་རྣམས་ཕུན་སུམ་ཚོགས་པར་གསང་བའི་ཐུགས་ཁའི་གནས་སུ་་
བཀོད་པར་བསམ་མོ། །དེ་ལྟ་བུའི་ཆོ་གའི་ཚུལ་གྱིས། རྣམ་པར་སྣང་མཛད་ཀྱི་
སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་མི་བསྐྱོད་པའི་སྐུ་ཕྱག་རྒྱ་རྣམ་
པར་སྣང་མཛད་ཀྱི་སྤྱི་བོའི་གནས་སུ་དབང་བསྐུར་ཚུལ་དུ་གནས་པར་བསམ་མོ། །
ཡང་ན་གཉིས་སུ་མེད་པའི་ངོ་བོར་ཐིམ་པར་འགྱུར་བར་བསམས་ཡང་མི་འགལ་ལོ༎
45-258