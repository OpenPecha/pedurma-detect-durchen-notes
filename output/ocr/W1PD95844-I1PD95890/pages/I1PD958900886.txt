རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༨༦༣
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་་
པོས་ཐུགས་རྗེ་ཆེན་པོ་ཞི་བའི་ཐུགས་དགྱེས་པས་དེ་དང་གཉིས་སུ་མེད་པར་འཁྱུད་
པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་
པའི་དུས་སུ་རྡོ་རྗེ་ལམ་གྱི་སྒོ་ནས་མདུན་དུ་སྨོས་པའི་ནམ་མཁའི་དབྱིངས་སུ་མིང་་
བཏགས་པ་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་
ཞུ་བའོ། །དེའི་སྟེང་སྔགས་ས་བོན་ཡིག་འབྲུ་ཨོཾ་བསམ་མོ། །ཡང་ན་སྔགས་ས་
བོན་ཡིག་འབྲུ་ཨཱ་བསམ་ཡང་མི་འགལ་ལོ། །དེ་ཁ་དོག་དཀར་པོ་ཆོས་ཀྱི་དབྱིངས་
ཀྱི་ཡེ་ཤེས་ལ་སོགས་པ་ཡེ་ཤེས་ལྔའི་གཟི་བརྗིད་ཆེན་པོས་འབར་ཞིང་འོད་དུ་ཞུ་་་་་
ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་གྱུར་
རོ༑ །ས་བོན་དེ་ལས་ཞི་བར་མིང་བཏགས་པ་གདན་ཐམས་ཅད་ཀྱི་ནང་ན་པདྨ་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེ་ལྟར་དབུས་གནས་པར་
ཟླ་བའི་དཀྱིལ་འཁོར་དམ་པ་བསམ་གྱི་དོན་དུ་གསུངས་སོ། །རྣམ་པར་སྣང་་
མཛད་གཟུགས་བསྒོམས་ནས་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཚུལ་་
དུ་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་་
རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་ཟླ་བའི་དཀྱིལ་འཁོར་
གྱི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་དཀྱིལ་་
འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་་
བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་་་་
དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་རྣམ་་་
པར་སྣང་མཛད་ཀྱི་སྐུ་ཕྱག་རྒྱ་སྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་
45-863