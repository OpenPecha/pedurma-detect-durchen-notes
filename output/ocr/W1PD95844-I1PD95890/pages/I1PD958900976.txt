རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༥༣
གནས་པའི་སེམས་ཅན་རྣམས་ལ། མཁའ་འགྲོ་ཕོ་མོ་ལ་སོགས་པ་སེམས་ཅན་མ་
རུངས་པ་ཐམས་ཅད་ཀྱི་གནོད་པ་ལ།
ཐུགས་རྗེ་ཆེན་པོའི་ཞེ་སྡང་བསྐྱེད་ནས་མེ་
ལོང་ལྟ་བུའི་ཡེ་ཤེས་ཀྱི་ངོ་བོའི་ཆོ་འཕྲུལ་ཆེན་པོའི་ཐབས་ཀྱི་སྟོབས་ཀྱིས་བཅོམ་ནས་
མི་འཇིགས་པ་སྦྱིན་ནོ། །དོན་དེས་ཁྲོ་བོ་ཆེན་པོར་སྨོས་སོ། །དེ་ལྟར་ཁྲོ་བོ་ཆེན་
པོ་དབྱུག་སྔོན་ཅན། འཇིག་རྟེན་གསུམ་ལ་མི་འཇིགས་སྦྱིན་གྱི་དོན་དུ་གསུངས་
སོ༑ །ཞལ་གསུམ་རྡོ་རྗེ་ལས་བྱུང་བ།
།འབར་བ་རྣོན་པོ་རབ་ཏུ་སྒོམ་ཞེས་པ་ནི།
མདུན་དུ་སྨོས་པའི་ཞལ་གསུམ་གྱི་ཞལ་དབུས་མ་སྐུ་དང་མཐུན། གཡས་དམར་པོ།
གཡོན་དཀར་པོ། རལ་པ་གྱེན་དུ་རྫེས་པ། གདེངས་པའི་ཚུལ་རབ་ཏུ་འབར་
བས༑ སྐུ་ལ་ཀུན་ནས་ཤིན་ཏུ་འབར་བའི་འོད་རྣོ་བར་འབར་བ་སྤྱན་སེར་བ།
སྨིན་མ་ཡང་དང་ཡང་དུ་བསྐྱོད་པ། མཆེ་བ་དམར་པོས་འཇིགས་པར་བྱེད་པ།
ཁྲོ་བོའི་རྒྱན་ཐམས་ཅད་ཀྱིས་བརྒྱན་ལ། ཕྱག་དྲུག་ཕྱག་མཚན་དྲུག་གོ། །
ཕྱག་གཡས་དང་པོ་ན་ཟླ་བ་འཛིན། གཡོན་དང་པོ་ན་མཁའ་འགྲོའི་ཁོག་པ་མགོ་
མེད་པ་འཛིན། ཁྲོ་མོའི་རྒྱལ་མོ་རྡོ་རྗེ་མཁའ་འགྲོ་དབང་ཕྱུག་མའི་ཕྱག་གཡས་་་་་
དང་པོ་ན་མཁའ་འགྲོ་མའི་ཐོད་པ་རློན་པ་འཛིན། གཡོན་དང་པོ་ན་ཉི་མ་འཛིན།
ཕྱག་མཚན་གཞན་ནི་བྱེ་བྲག་སྣ་ཚོགས་སྨོས་སོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་
ནི་ལ་དན་ཌའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་མཁན་རྡོ་རྗེ་མི་བསྐྱོད་
པའི་སྐུ་ཕྱག་རྒྱ་ཁྲོ་བོའི་རྒྱལ་པོ་ནི་ལ་དན་ཌའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་་་
བའི་ཚུལ་དུ་བསམ་མོ། །དེ་ལྟར་བསྐྱེད་མ་ཐག་ཏུ་རྡོ་རྗེ་ནི་མེ་ལོང་ལྟ་བུའི་ཡེ་ཤེས་
སུ་སྨོས་པ་དེ་ལས་བྱུང་བ་བསྐལ་པའི་མེ་བཞིན་དུ་འབར་བའི་འོད་རྣོན་པོ་འཕྲོ་བ་
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པར་བྱས་པས་
སྒྲུབ་པ་པོས་མཁའ་འགྲོ་ཕོ་མོ་ཐམས་ཅད་འཇོམས་པའི་དངོས་གྲུབ་ཀྱི་འབྲས་བུ་་་་
45-953