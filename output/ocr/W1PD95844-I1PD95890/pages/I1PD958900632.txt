རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७११
ནས༑ ལྷ་མོ་དྲི་རྡོ་རྗེ་མའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེ་བཞིན་
དུ་ལྕེའི་དབང་པོའི་གནས་ནས། ལྷ་མོ་རོ་རྡོ་རྗེ་མའི་སྐུ་ཕྱག་རྒྱ་སྤྲིན་བཞིན་དུ་སྤྲོ་
བར་བྱའོ། །དེ་བཞིན་དུ་ལུས་ཀྱི་དབང་བོའི་གནས་ནས། ལྷ་མོ་རེག་རྡོ་རྗེ་་་་་
མའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེ་ཅི་ལྟར་སྤྲོ་བར་བྱ་བ་དེ་བཞིན་དུ།
རིམ་པར་མཱ་མ་ཀཱི་དང༌་། ན་བཟའ་དཀར་མོ་དང༌་། དམ་ཚིག་སྒྲོལ་མ་རྣམས་
ཀྱིས་ལུས་ཀྱི་དབང་པོའི་གནས་ནས་སྤྲོ་བར་བྱ་བར་སྨོས་སོ། །གཞན་ཡང་བུད་
མེད་དུ་མིང་བཏགས་པ་ཡེ་ཤེས་ཀྱི་ལྷ་མོའི་སྐུ་ཕྱག་རྒྱ་སྤྲིན་ལྟ་བུ་གྲངས་མེད་པ།
ལེའུ་བཞི་པའི་དཀྱིལ་འཁོར་གྱི་དུས་སུ་ཉིད་ཉིད་ཀྱི་རིགས་ཀྱི་བྱེ་བྲག་གི། དེ་
བཞིན་གཤེགས་པའི་སྐུ་མདོག་དང་། ཕྱག་དང་། ཕྱག་མཚན་དང་། རྒྱན་
རྣམས་དང་། ཆ་ལུགས་ཕུན་སུམ་ཚོགས་པ་དང་ལྡན་པར་ཅི་ལྟར་སྨོས་པ་དེ་
བཞིན་དུ་འདིར་ལྡན་པར་བྱ་བར་བསྟན་ཏོ∶། །དེ་ལྟ་བུའི་ངོ་བོ་སྤྲོས་པ་དེ་མ་
ཐག་ཏུ། དེ་རྣམས་སྤྲོ་བར་མཛད་མཁན་དང་བཅས་འགྱིང་བག་གི་སྐུ་ཕྱག་རྒྱ་
རྣམས་ཞལ་བཞད་པ་དང་། སྤྱན་འགྱུར་བ་དང་། སྨིན་མ་བསྐྱོད་པ་དང་།
དེ་ལྟར་བླ་ན་མེད་པའི་འདོད་ཆགས་ཆེན་པོའི་ཚུལ་གྱི་ངོ་བོར་སྒྲུབ་པ་པོས་བརྟག་གོ། །
དེ་ནས་ཡེ་ཤེས་ཀྱི་ལྷ་མོ་རྣམས་འདོད་ཆགས་ཆེན་པོའི་ཚུལ་གྱི་ངོ་བོར་སྐད་ཅིག་
ཙམ་བརྟགས་པའི་འོག་ཏུ་སྒྲུབ་པ་པོས། མདུན་དུ་སྨོས་པའི་ཚུལ་དུ། ཉིད་
དགའ་བའི་ལྷ་དང་གཉིས་སུ་མེད་པའི་ང་རྒྱལ་དུ་བསྒོམ་•པ་བྱེད་པའི་ངོ་བོ་དེ་ཡེ་
ཤེས་རྡོ་རྗེར་མིང་བཏགས་པ། སྐུའི་རིགས་རྣམ་པར་སྣང་མཛད་ཉིད་ཀྱི་སྐུ་ཕྱག་
རྒྱ་དཀྱིལ་འཁོར་གྱི་འཁོར་གྱི་དབུས་ན་གནས་པ་དེ་ལ་དེ་གཉིས་སུ་མེད་པའི་ངོ་་་་་
བོར་ཐིམ་པར་གྱུར་པར་བསྒོམ་པར་བྱའོ། །དེའི་འོག་ཏུ་ཕྱག་རྒྱ་བཞིའི་འཁོར་གྱི་
བདག་པོ་དང་། གཉིས་སུ་མེད་པའི་ང་རྒྱལ་འཆང་བར་བྱའོ། །དུས་དེ་མ་་
45-611