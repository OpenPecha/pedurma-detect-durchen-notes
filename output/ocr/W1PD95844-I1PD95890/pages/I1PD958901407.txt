བསྟན་འགྱུར། རྒྱུད། ༼ལུ༽ ༨༧
གའི་དབུས་སུ་འོད་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་མཛད་དོ། །
བྱང་ཆུབ་སེམས་ཡེ་ཤེས་ཀྱི་བདུད་རྩིའི་ཟླ་བའི་དཀྱིལ་འཁོར་དེའི་གནས་ནས་་་
ལེའུ་གསུམ་པ་ལས་སྨོས་པའི་ཚུལ་དུ་སོ་སོའི་སྔགས་ཀྱི་ས་བོན་ཡིག་འབྲུ་ལས་ལྷ་མོ་
གཟུགས་རྡོ་རྗེ་མ་ལ་སོགས་པ་འདོད་པའི་ཡོན་ཏན་ལྔའི་ལྷ་མོ་རྣམས་སོ་སོའི་མཆོད་
པའི་རྫས་ཅི་ལྟར་སྨོས་པའི་ཚུལ་དུ་འཛིན་པ་དེ་ལྟ་བུ་སངས་རྒྱས་ཐམས་ཅད་ཀྱི་་་་་
སྤྲིན་བཞིན་དུ་སྤྲོ་བར་མཛད་དོ། །དེ་སྤྲོས་པའི་འོག་ཏུ་སྟོན་པ་མི་བསྐྱོད་པ་རྡོ་རྗེ་
འཛིན་ཉིད་ལ་འདོད་པའི་ཡོན་ཏན་རྣམ་པ་ལྔས་མཆོད་དོ།
།མདོར་བསྡུ་བ་དེ་་་
ལྟར་མཉེས་ཤིང་རབ་ཏུ་དགྱེས་གྱུར་ནས་ཀྱི་དོན་དུ་གསུངས་སོ། །གསུང་ནི་འདི་་
སྐད་ཅེས་གསོལ་ཏོ། །ཞེས་པ་ནི་རྣམ་པར་སྣང་མཛད་ལ་སོགས་པ་སངས་རྒྱས་
ཐམས་ཅད་ཀྱིས་མདུན་དུ་སྨོས་པའི་མཆོད་པ་བྱས་ནས་འོག་ནས་འབྱུང་བའི་་་
བསྟོད་པའི་ཚིག་བརྗོད་པའོ། །ཨེ་མའོ་གསང་བའི་གནས་ཀྱི་མཆོག །ཨེ་མའོ་
སྙིང་པོ་ཀུན་བསྡུས་ལ། །ཨེ་མའོ་ཆོས་ཀྱི་གནས་ཞི་བ། །ཨེ་མའོ་རྡོ་རྗེ་རྣམ་པར་
འཇོམས༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨེ་མའོ་
ནི་མདུན་དུ་སྨོས་པའི་སྐུའི་རིགས་ཀྱི་རྡོ་རྗེ་ཕུར་བུའི་དངོས་གྲུབ་ཀྱི་འབྲས་བུའི་དོན་
ཐོས་ནས་སངས་རྒྱས་ཐམས་ཅད་ཀྱི་ཐུགས་ངོ་མཚར་དུ་གྱུར་པའོ། །གསད་པ་་་་
ཞེས་པ་ནི་སྐུའི་རིགས་ཀྱི་རྡོ་རྗེ་ཕུར་བུ་ཅི་ལྟར་སྨོས་པའི་ཚུལ་གྱི་སྒྲུབ་པར་བྱ་བའི་་་
སྒོམ་པ་དང་། སྦྱོར་བ་དང་སྔགས་ཀྱི་བཟླས་པའི་བསྙེན་པ་ལ་སོགས་པའི་ཆོ་ག་་
དེ་ནི་ཐེག་པ་འོག་མ་པའི་ཉན་ཐོས་དང་། རང་སངས་རྒྱས་ལ་སོགས་པ་དང་།
གཞན་ཡང་ཏིར་ཏ་ཀ་རྣམས་ལ་མི་བསྟན་པས་དོན་དེས་གསང་བར་སྨོས་སོ། _ །
གནས་ཞེས་པ་ནི། དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་
ཐམས་ཅད་ཀྱི་དོན་དམ་པར་སྐུ་རྡོ་རྗེ་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་་་་་
45-1384