རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لاكا
བར་མ་ན་རྡོ་རྗེ་རྩེ་ལྔ་པ། ཐ་མ་ན་གསེར་གྱི་ཁ་དོག་ལྟ་བུའི་འཁོར་ལོ་རྩིབས་་་་་
བརྒྱད་དོ། །གཡོན་དང་པོ་ན་རྡོ་རྗེ་དྲིལ་བུ་དང་བཅས་པས་•ན་བཟའ་དཀར་་་
མོའི་ནུ་མ་འཛིན་བར་མ་ན་ཡིད་བཞིན་གྱི་ནོར་བུ་རིན་པོ་ཆེ་སེར་མོ་ཟུར་བརྒྱད་པ།
ཐ་མ་ན་རྡོ་རྗེ་རལ་གྲི་ཨུཏྤ་ལ་སྔོན་པོའི་འདབ་མ་ལྟ་བུའོ། །ཚུལ་དེ་ལྟར་བསྐྱེད་མ་
ཐག་ཏུ་བསྐྱེད་པར་མཛད་མཁན་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ཚེ་དཔག་ཏུ་་་
མེད་པའི་སྐུ་ཕྱག་རྒྱ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ།
།དེའི་་
འོག་ཏུ་ཚེ་དཔག་ཏུ་མེད་པ་དང་གཉིས་སུ་མེད་པའི་ང་རྒྱལ་འཆང་བས། གདན་
པདྨའི་དབུས་སུ་པདྨའི་སྐྱིལ་•མོའི་ཚུལ་དུ་གནས་པར་རབ་ཏུ་བསྒོམ་པར་བྱའོ། །
མདོར་བསྡུ་བ་དེ་ལྟར་མཁའ་དབྱིངས་ཆོས་ཀྱི་དབུས་གནས་པར། ཚེ་དཔག་མེད་
པ་རབ་ཏུ་བསྒོམ་གྱི་དོན་དུ་གསུངས་སོ། །ལག་ཏུ་པདྨ་རབ་བསྒོམས་ན་ཞེས་པ་ནི།
མདུན་དུ་སྨོས་པའི་ཚུལ་དུ་བསྒོམ་པ་བྱ་བའི་དུས་སུ་ལྷ་ཁང་གི་སངས་རྒྱས་དང་་་་་
བྱང་ཆུབ་སེམས་དཔའི་སྐུ་ལ་སོགས་པའི་རྫས་ཞིག་པའི་ཟངས་མའི་དུམ་བུ་བླངས་
ལ༑ དེ་ལ་བ་ད་རིའི་ལོ་མའི་ཚད་དུ་པདྨ་འདབ་བརྒྱད་ལྟེ་བ་དང་བཅས་པ་བྱའོ༎
དེ་ལྟ་བུའི་ངོ་བོའི་ཚད་དུ་པདྨ་འདབ་བརྒྱད་བྱས་པའི་འོག་ཏུ། དེའི་དུས་སུ་པདྨ་
རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །དེ་མདུན་དུ་སྨོས་པའི་ཚུལ་གྱིས་་་་་་
མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པའོ། །ཤེས་རབ་མ་དེ་ཡེ་ཤེས་
ཀྱི་ལྷ་མོ་ན་བཟའ་དཀར་མོ་དང་། གཉིས་སུ་མེད་པའི་ངོ་བོར་བྱིན་གྱིས་བརླབ་་
པར་བྱའོ། །དེའི་འོག་ཏུ་སྒྲུབ་པ་པོས་ཉིད་ཀྱི་མདུན་དུ་སྨོས་པའི་ཚུལ་དུ་བདུད་་
རྩི་རྣམ་པ་ལྔའི་དཀྱིལ་འཁོར་དབྱིབས་དང་ཚད་དུ་བྱའོ། །དཀྱིལ་འཁོར་དེའི་་་་་
སྟེང་དུ་སྒྲུབ་པ་པོ་ཕྱིའི་སྟན་བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་
འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་པར་་་་་
45-467