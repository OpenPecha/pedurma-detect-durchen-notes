རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३१५
བུའི་ཡེ་ཤེས་ཀྱི་ངོ་བོ་དེའི་འོག་ཏུ་སྔགས་ས་བོན་ཡིག་འབྲུ་ཧཱུཾ་ལས་རྡོ་རྗེ་མི་བསྐྱོད་་་
པའི་སྐུ་ཕྱག་རྒྱར་གྱུར་པར་བསམ་མོ། །དེ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་ཀྱི་
ཤེས་རབ་མ་ཡེ་ཤེས་ལྷ་མོ་མཱ་མ་ཀཱི་དང་གཉིས་སུ་མེད་པའི་འཁྱུད་པའི་སྦྱོར་བ་དང་
ལྡན་པའོ། །གཞན་སྐུ་མདོག་དང་། ཞལ་དང་། ཕྱག་དང་། ཕྱག་མཚན་་་
དང་། རྒྱན་རྣམས་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་མདུན་
དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟར་རྡོ་རྗེ་མི་བསྐྱོད་པའི་སྐུ་ཕྱག་
རྒྱའི་ངོ་བོ་བསྐྱེད་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་་
བྱའོ།༑ །དེའི་དུས་སུ་རྡོ་རྗེའི་རིགས་ཀྱི་ཤེས་རབ་མ་བླང་སྟེ། དེའི་ལོ་ཚད་དང་།
ཁ་དོག་དང་། དབང་རྣམས་དང་། མཚན་དང་ཡོན་ཏན་ཅི་ལྟར་མདུན་དུ་་་
སྨོས་པ་དེ་བཞིན་དུ་འདིར་ལྡན་པར་བྱའོ། །དེ་ལྟ་བུའི་ངོ་བོ་ཤེས་རབ་མ་བླངས་
པའི་འོག་ཏུ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་
བོར་བྱིན་གྱིས་བརླབ་པར་བྱ་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་་་་
དགའ་བས་དེ་དང་གཉིས་སུ་མེད་པའི་འཁྱུད་པའི་སྦྱོར་བས་ཐབས་དང་ཤེས་རབ་
རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཁུ་
བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་དབུས་གནས་སུ་འོད་དུ་ཞུའོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེའི་ཁ་དོག་དཀར་པོ་མེ་་་་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་
ཁུ་བ་འོ་མ་ལྟ་བུར་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །
དེ་མ་ཐག་ཏུ་གདན་ཟླ་བའི་དཀྱིལ་འཁོར་གྱི་ངོ་བོར་གྱུར་ཏོ། །མེ་ལོང་ལྟ་བུའི་ཡེ་
ཤེས་ཀྱི་ངོ་བོ་གཟི་བརྗིད་ཀྱི་འབར་བའོ། །དེ་ལྟར་གདན་ཟླ་བའི་དཀྱིལ་འཁོར་་་་་་
བསྐྱེད་པའི་འོག་ཏུ་སྒྲུབ་པ་པོས་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་
45-385