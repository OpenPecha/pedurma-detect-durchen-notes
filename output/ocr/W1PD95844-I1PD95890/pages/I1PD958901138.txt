རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7774
སྨོས་པའི་དེ་བཞིན་དུ་འདིར་བསྟན་ཏོ། །དམ་ཚིག་གི་སྐབས་འདིར་སྟོན་པ་མི་་་
བསྐྱོད་པ་རྡོ་རྗེ་འཛིན་གྱིས་སེམས་ཅན་ཐམས་ཅད་ལ་བགེགས་མ་རུངས་པ་ཐམས་
ཅད་དང་། བགེགས་ཀྱི་རྒྱལ་པོ་བི་ན་ཡ་ཀའི་གནོད་པ་འཇིགས་པ་ལས་བསྲུང་་་
བའི་ཕྱིར་ཐུགས་རྗེ་ཆེན་པོའི་ངོ་བོའི་ཞེ་སྡང་གི་ཐུགས་བསྐྱེད་པའི་དོན་དེ་དམ་ཚིག་
ཏུ་སྨོས་སོ། །དེ་ལྟར་བདུད་རྩིའི་དམ་ཚིག་གི་དོན་དུ་གསུངས་སོ། །ཁྲོ་བོ་ཞེས་
པ་ནི་མདུན་དུ་སྨོས་པའི་དོན་གྱི་ཕྱིར། སྟོན་པ་མི་བསྐྱོད་པ་རྡོ་རྗེ་འཛིན་གྱིས་
ཐུགས་རྗེ་ཆེན་པོའི་ངོ་བོར་ཐུགས་བསྐྱེད་ནས། དེ་དང་གཉིས་སུ་མེད་པའི་ངོ་
བོ་ཁྲོ་བོའི་རྒྱལ་པོ་བདུད་རྩི་དམ་ཚིག་ཏུ་མིང་བཏགས་པ་ཨ་མྲྀ་ཏ་ཀུཎྜ་ལི་ཉིད་དུ་་་
བསྟནན་ཏོ། །དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་སྨོས་སོ། ། དེ་ལྟར་ཁྲོ་བོའི་
དོན་དུ་གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་་
མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱ་དང་སྐུ་དང་གསུང་དང་ཐུགས་རྡོ་རྗེ་་་་
དང་གཉིས་སུ་མེད་པའི་ངོ་བོ་བསྟན་ཏོ། །དེ་ལྟར་སྐུ་དང་གསུང་དང་ཐུགས་རྡོ་་
རྗེ་གསུམ་དང་གཉིས་སུ་མེད་པའི་ངོ་བོ་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལི་སྨོས་སོ། །
དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ།
།རྡོ་རྗེ་ཞེས་པ་
ནི༑ མདུན་དུ་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་དང་གཉིས་སུ་མེད་པར་
བཤད་པ་དེ་བཞིན་དུ་འདིར་བསྟན་ཏོ། །ཕྱུང་ངོ་ཞེས་པ་ནི། སྟོན་པ་མི་་་་
བསྐྱོད་པ་རྡོ་རྗེ་འཛིན་གྱིས་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྔགས་རིངས་ནི་ཚུལ་
ཇི་ལྟར་སྨོས་པའི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་
བོར་ཕྱུང་བ་ཡིན་ནོ། །ད་ནི་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྔགས་རིངས་ཀྱི་ངོ་
བོ་བསྟན་པར་བྱ་སྟེ། ན་མ་ས་མནྟ་ཀ་ཡ་བཀྞིཏྟ་བཛྲ་ནཾ། ན་མོ་བཛྲ་ཀྲོ་ཏ་ཡ།
མ་ཧ་དང་བྩོ་ད་ཀ་ཏ་བེ་ར་བྷེ་ཡ། ཨ་སི་མུ་ས་ལ། པ་ར་ཤུ་པ་ཤ །ཧས་ཏ་ཡ།
45-1115