རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༩༩
མཆོད་པའོ། །དེའི་དོན་གསལ་བར་བསྟན་པར་བྱ་སྟེ། སྒྲུབ་པ་པོས་དང་
པོ་འདོད་ཆགས་ཆེན་པོའི་སེམས་དགའ་བས་མདུན་དུ་སྨོས་པའི་ཤེས་རབ་མ་དང་
གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་
བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་
དབུས་སུ། བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་དེ་ཟླ་བའི་་
དཀྱིལ་འཁོར་གྱི་ངོ་བོར་གྱུར་ཏོ། །བྱང་ཆུབ་སེམས་ཟླ་བའི་དཀྱིལ་འཁོར་དེའི་
གནས་ནས། སོ་སོའི་སྔགས་ཀྱི་ས་བོན་ཡིག་འབྲུ་ལས་མདུན་དུ་སྨོས་པའི་ལྷ་མོ་
གཟུགས་རྡོ་རྗེ་མ་ལ་སོགས་པ་འདོད་པའི་ཡོན་ཏན་ལྔའི་མཆོད་པའི་ལྷ་མོ་རྣམས་
རང་རང་གི་མཆོད་པའི་རྫས་ཅི་ལྟར་སྨོས་པའི་ཚུལ་དུ་འཛིན་པ་དེ་ལྟ་བུའི་ངོ་བོ་
སྤྲིན་བཞིན་དུ་སྒྲུབ་པ་པོས་ཉིད་ཀྱི་བ་སྤུ་བུ་གའི་ལམ་གྱི་སྒོ་ནས་སྤྲོ་བར་བྱ་བས།
རྣམ་པར་སྣང་མཛད་ཀྱི་དཀྱིལ་འཁོར་རང་གི་ལུས་དང་གཉིས་སུ་མེད་པའི་ངོ་བོ་
ལ་མཆོད་པ་བྱེད་པར་བརྟག་གོ། །ཚུལ་དེ་ལྟར་ཡིད་དུ་འོང་བར་མིང་བཏགས་
པ་གསང་བའི་མཆོད་པ་བྱས་པས་འདོད་པའི་ཡོན་ཏན་ལྔའི་མཆོད་པ་ཕུན་
ཚོགས་པ་སྤྲོས་པ་དེ་བསྡུ་བར་བྱའོ། །དོན་དེས་མཆོད་པ་ཉམས་དགའ་བར་སྨོས་
སོ༑ །བསྟན་པར་བྱ་སྟེ། འདོད་པའི་ཡོན་ཏན་ལྔའི་མཆོད་པ་བྱས་མ་ཐག་ཏུ།
ཅི་ལྟར་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་
དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་
མའི་རྒྱུན་བཞིན་དུ་འོད་དུ་ཞུའོ། །དེའི་སྟེང་དུ་དུས་འདིར་སྔགས་ས་བོན་ཡིག་་་
འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཆེན་པོ་འབར་བའི་འོད་ཀྱི་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་་་་
45-1399