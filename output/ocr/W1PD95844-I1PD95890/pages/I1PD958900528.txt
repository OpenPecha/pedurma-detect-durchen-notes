རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
400
སེམས་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་གདན་གྱི་ངོ་བོ་
རིན་པོ་ཆེ་འཛམ་བུ་ནཱ་ད་ཟུར་ལྔ་པར་གྱུར་པར་བསམ་མོ། །དེ་ལྟར་གདན་གྱི་་་
རིན་པོ་ཆེ་བསྐྱེད་པའི་འོག་ཏུ་སྒྲུབ་པ་པོ་ཐུགས་རྡོ་རྗེ་མི་བསྐྱོད་པ་དང་གཉིས་སུ་་་་
མེད་པའི་ང་རྒྱལ་དུ་བསྒོམ་པས་ཐབས་དང་ཤེས་རབ་རོལ་པ་བྱའོ། །དེ་བྱས་་
པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་
སུ་གནས་རིན་པོ་ཆེའི་གདན་གྱི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་སྟེང་
དུ་སྔགས་ས་བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་མཉམ་པ་ཉིད་ཀྱི་ཡེ་
ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་པར་གྱུར་
ཏོ༑ །གསང་བ་ཡེ་ཤེས་ཀྱི་ས་བོན་དེ་ལས་རིན་པོ་ཆེའི་རིགས་རིན་ཆེན་འབྱུང་་་
ལྡན་གྱི་སྐུ་ཕྱག་རྒྱ་བསྐྱེད་པར་བྱའོ། །དེ་ཁ་དོག་སེར་པོ་ཞལ་གསུམ་པ། ཞལ་
དབུས་མ་སྐུ་དང་མཐུན། གཡས་ནག །གཡོན་དཀར་པོ། སྐྲའི་ཐོར་ཚུགས་
ཀྱིས་བརྒྱན་པ། ཞལ་ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་
བརྒྱན་པ། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སྤྲུལ་པའི་ལྷ་མོ་མཱ་མ་ཀཱི་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། ། །ཕྱག་དྲུག་ཕྱག་མཚན་
དྲུག་གོ། །ཕྱག་གཡས་དང་པོ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ་
འཛིན།༑ ཕྱག་གཡོན་དང་པོ་ན་རྡོ་རྗེ་ཞགས་པ་འཛིན། ཕྱག་མཚན་གཞན་
མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །ཚུལ་ཏེ་ལྟར་བསྐྱེད་མ་ཐག་་
ཏུ་བསྐྱེད་པར་མཛད་མཁན་ཐུགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་རིན་ཆེན་འབྱུང་
ན་གྱི་སྐུ་ཕྱག་རྒྱ་ལ་གཉིས་སུ་མེད་པར་ཐིམ་པར་གྱུར་ཏོ། །དེའི་འོག་ཏུ་རིན་་་
45-507