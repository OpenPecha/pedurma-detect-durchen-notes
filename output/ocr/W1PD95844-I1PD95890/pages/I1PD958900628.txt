རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०
བསམ་མོ། །དེའི་འོག་ཏུ་རྐང་པ་གཉིས་མཐིལ་སྦྱར་བའི། དབུས་སུ་ལས་ཀྱི་
རིགས་དོན་ཡོད་གྲུབ་པའི་ཡེ་ཤེས་ཀྱི་སྔགས་ཀྱི་ས་བོན་ཡིག་འབྲུ་ཧ་དགོད་དོ། །
དེ་ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་།
རྐང་པ་གཉིས་ཀྱི་མཐིལ་གྱི་དབུས་སུ་ཐིམ་པར་གྱུར་པར་བསམ་མོ། །དེ་ལྟར་ཤེས་
རབ་མ་ལུས་ཀྱི་གནས་ལྔར་རིགས་ལྔའི་དེ་བཞིན་གཤེགས་པའི་ཡེ་ཤེས་ལྔའི་སྔགས་
ཀྱི་ས་བོན་ཡིག་འབྲུ་རྣམས་ཀྱིས་བྱིན་གྱིས་བརླབ་པ་བྱས་མ་ཐག་ཏུ། ཤེས་རབ་་་
མའི་ལུས་ཡེ་ཤེས་ལྔ་དང་ལྡན་པར་གྱུར་ཏོ། །གཞན་ཡང་ཤེས་རབ་མའི་ནང་གི་་
ལུས་འབྱུང་བ་ལྔ་དང་ལྡན་པར་སྨོས་པ་དེ། དེ་བཞིན་གཤེགས་པའི་ལྷ་མོ་ལྔ་དང་
གཉིས་སུ་མེད་པར་བསྒོམ་པར་བྱ་བར་བསྟན་ཏོ། །དེའི་དོན་གསལ་བར་བསྟན་
པར་བྱ་སྟེ། ཤེས་རབ་མའི་ལུས་ཀྱི་སྲ་བའི་ངོ་བོ་ནི། སའི་ཁམས་སུ་མིང་་་་་
བཏགས་པས་སངས་རྒྱས་སྤྱན་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་
ངོ་བོར་ནི་བསྒོམ་པར་བྱ་བར་སྨོས་སོ། །དེ་ནས་ཤེས་རབ་མའི་ལུས་ཀྱི་ཁྲག་དང་།
འདོད་ཆགས་ཀྱི་ཁུ་བ་དང་། གཅི་བ་ལ་སོགས་པ་གཤེར་བའི་ངོ་བོ་ནི་ཆུའི་་་་་
ཁམས་སུ་མིང་བཏགས་པ། མཱ་མ་ཀཱི་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་་
པའི་ངོ་བོར་བསྒོམ་པར་བྱའོ། །དེ་ནས་ཤེས་རབ་མའི་ལུས་ཀྱི་དྲོ་བའི་ངོ་བོ་ནི་་་
ནམ་བཟའ་དཀར་མོ་སོ་སོར་རྟོག་པའི་ཡེ་ཤེས་དང་། གཉིས་སུ་མེད་པའི་ངོ་་
བོར་བསྒོམ་པར་བྱའོ། །དེ་ནས་ཤེས་རབ་མའི་ལུས་ཀྱི་ཐབས་དང་ཤེས་རབ་རོལ་
པ་བྱེད་པའི་དུས་སུ། གསང་བའི་དབང་པོ་པདྨ་ལ་སོགས་པ་ཡན་ལག་དང་ཉིང་
ལག་ཐམས་ཅད་བརྐྱང་བསྐུམ་གྱི་ཐབས་ཀྱི་ངོ་བོ་ནི་རླུང་གི་ཁམས་སུ་མིང་བཏགས་
པ་དམ་ཚིག་སྒྲོལ་མ་མེ་ལོང་ལྟ་བུའི་ཡེ་ཤེས་དང་། གཉིས་སུ་མེད་པའི་ངོ་བོར་་་
བསྒོམ་པར་བྱའོ། །དེ་ནས་ནམ་མཁའི་ཁམས་སུ་མིང་བཏགས་པ་སྟོང་པའི་ངོ་བོ་
45-607