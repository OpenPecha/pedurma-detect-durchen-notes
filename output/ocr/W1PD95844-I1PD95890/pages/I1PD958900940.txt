རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لدوم
སྟན་བདེ་ཞིང་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་་་་
བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་
བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་
གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་་་་
དུས་སུ་ཅི་ལྟར་སའི་སྙིང་པོ་དང་བྱམས་མ་བསྐྱེད་པའི་ཤེས་རབ་མ་སྨོས་པ་དེ་ལྟ་བུ་
བླང་ངོ་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་་་་
བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་་་་
པོའི་སེམས་དགའ་བས་གཉིས་སུ་མེད་པའི་འཁྱུད་པའི་སྦྱོར་བས་ཐབས་དང་ཤེས་་
རབ་རོལ་པ་བྱའོ། །དེ་བྱས་པས་བདེ་བར་བྱས་པའི་དུས་སུ་རྡོ་རྗེ་ལམ་གྱི་སྒོ་ནས་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་་
ནས་དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་
ས་བོན་ཡིག་འབྲུ་སཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་
ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་
སུ་མེད་པར་ཐིམ་པར་འགྱུར་རོ། །ས་བོན་དེ་ལས་ཀུན་ཏུ་བཟང་པོའི་སྐུ་ཕྱག་་
རྒྱ་བསྐྱེད་པར་བྱའོ། །དེའི་སྐུ་མདོག་དང་ཞལ་དང་རྒྱན་རྣམས་རྣམ་པར་སྣང་་
མཛད་ཀྱི་ཅི་ལྟར་སྨོས་པ་དེ་བཞིན་དུ་སྦྱར་རོ། །གཞན་ཡང་ཕྱག་དྲུག་ཕྱག་མཚན་
དྲུག་གོ། །ཕྱག་གཡས་དང་པོ་ན་པདྨ་དཀར་པོ་འདབ་བརྒྱད་འཛིན། བར་མ་
ན་རྡོ་རྗེ་རྩེ་ལྔ། ཐ་མ་ན་འཁོར་ལོ་རྩིབས་བརྒྱད་གསེར་གྱི་ཁ་དོག་ལྟ་བུའོ། །
གཡོན་དང་པོ་ན་རྡོ་རྗེ་དྲིལ་བུ། བར་མ་ན་རྡོ་རྗེ་ཀྱོ་བ་ཐ་མ་ན་རྡོ་རྗེ་ཞགས་པའོ། །
45-917