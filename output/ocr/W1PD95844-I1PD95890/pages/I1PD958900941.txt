دوم
བསྟན་འགྱུར། རྒྱུད། ༼༽ ༨༧
དེ་ལྟ་བུའི་ངོ་བོ་ཀུན་ཏུ་བཟང་པོའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་་་་
མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ།
ཀུན་ཏུ་བཟང་པོའི་སྐུ་ཕྱག་རྒྱའི་སྤྱི་བོ་
ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་བསྒྲུབ་པ་པོས་དེ་དང་་་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་ཀུན་ཏུ་བཟང་པོའི་སྐུ་་
ཕྱག་རྒྱ་བསྐྱེད་པའི་འོག་ཏུ་ཕྱག་ན་རྡོ་རྗེའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་
པོས་དང་པོ་རྡོ་རྗེ་མི་བསྐྱོད་པའི་ཕྱི་ཡི་གནས་ཀྱི་ཚུལ་ཅི་ལྟར་སྨོས་པ་དང་ལྡན་པའི་
གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་་
པའི་ཆོ་ག་བཞིའི་ཚུལ་དེས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི། མདུན་དུ་
ཅི་ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་
ཕྱག་རྒྱར་གྱུར་མ་ཐག་ཏུ། བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་
བྲག་ཁྲུས་མཁན་གྱི་བུ་མོ་བླང་ངོ་། །དེ་མཚན་དང་ཡོན་ཏན་ཐམས་ཅད་ཕུན་་་་
སུམ་ཚོགས་པའི་ངོ་བོ་དང་ལྡན་པའོ། །ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་་་་་
བཞིན་དུ་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཛི་བསམ་མོ། །དེ་ཁ་དོག་སྔོན་པོ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་་
45-918