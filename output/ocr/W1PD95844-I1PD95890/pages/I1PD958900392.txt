རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཀར་ཡི་གེ་ཨ་བསམས་པའི་དོན་དུ་གསུངས་སོ། །རྡོ་རྗེ་ཐིག་ལེར་འགྱུར་བར་་་་་
དགོད་ཞེས་པ་ནི། མདུན་དུ་བཤད་པའི་ཚུལ་དུ་སྒྲུབ་པ་པོ་ཉིད་ཀྱི་གསང་བའི་་་
ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ས་བོན་ཡིག་འབྲུ་ཨ་བསྒོམ་པ་དེ་ལ་
སྒྲུབ་པ་པོས་ཉིད་ཉིད་ཀྱི་ངག །རྡོ་རྗེ་ནི་སོ་སོར་རྟོག་པའི་ཡེ་ཤེས་སུ་བསྟན་ཏེ།
དེ་དང་གཉིས་སུ་མེད་པས་བསྒོམ་པས་དགོད་པར་བྱའོ། །དེ་བཀོད་མ་ཐག་ཏུ་་་
སྒྲུབ་པ་པོའི་ངག་དང་། གཉིས་སུ་མེད་པའི་སྔགས་ས་བོན་ཡིག་འབྲུ་ཨ་ཡིན་པར་
སྨོས་པ་དེ་ཡེ་ཤེས་ཀྱི་ཐིག་ལེའི་གཟུགས་ཚད་རྡུལ་ཕྲ་མོ་དང་མཉམ་པར་གྱུར་པ་་་་་
ཡིནན་ནོ། །བཤད་པར་བྱ་སྟེ།
ཡེ་ཤེས་ཀྱི་ཐིག་ལེ་དེ་ནི་དཔལ་རྡོ་རྗེ་སེམས་་་་
དཔའ་ལ་སོགས་པ། དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ། སོ་
སོར་རྟོག་པའི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་ཚེ་དཔག་མེད་པ་དང་གཉིས་་
སུ་མེད་པ་ཡིན་་ནོ། །དེ་ལྟར་གསུང་རྡོ་རྗེ་དེ་དོན་དམ་པར་མ་སྐྱེས་པ་སྨོས་སོ། །
དེ་སྒྲུབ་པ་པོས་བསྒོམ་པ་བསྡུ་བའི་ཐ་མར་སྟོང་པའི་ངོ་བོར་བྱའོ། །ཚུལ་དེ་ལྟར་
བསྒོམ་པ་བྱས་པས་སྒྲུབ་པ་པོ་ཚེ་དཔག་ཏུ་མེད་པའི་ཕྱག་རྒྱ་ཆེན་པོའི་དངོས་གྲུབ་་
ཀྱི་འབྲས་བུ་གྲུབ་པར་འགྱུར་རོ། །དེ་ལྟར་རྡོ་རྗེ་ཐིག་ལེར་གྱུར་པར་དགོད་ཀྱི་་
དོན་དུ་གསུངས་སོ། །འདི་ནི་དམ་ཚིག་མཆོག་གི་མཆོག ། རྡོ་རྗེ་མི་བསྐྱོད་་་་་་
གསུམ་བསྒོམ་པ། །འགོག་པའི་དམ་ཚིག་ཡེ་ཤེས་ཏེ། །སངས་རྒྱས་དངོས་གྲུབ་
ཐོབ་པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
འདི་ནི་དམ་ཚིག་མཆོག་གི་མཆོག་ནི། རྣམ་པར་སྣང་མཛད་དངང་། རྡོ་རྗེ་མི་་
བསྐྱོད་པ་དང་། ཚེ་དཔག་ཏུ་མེད་པ་དང་། དེ་ལྟར་སངས་རྒྱས་གསུམ་སྒྲུབ་་
པ་པོས་མདུན་དུ་བཤད་པའི་ཚུལ་དུ་བསྒོམ་པ་བྱས་པ་དེ་ནི་དམ་ཚིག་ཐམས་ཅད་་
ཀྱི་མཆོག་སྟེ། དེའི་ནང་ན་བསྒོམ་པའི་ཚུལ་འདི་ནི་མཆོག་གི་ཡང་མཆོག་ཡིན་ནོ།།
45-371