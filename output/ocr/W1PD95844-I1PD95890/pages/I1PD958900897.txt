___ བསྟན་འགྱུར། རྒྱུད། ༼༽ ༨༧
པ་ཕུན་སུམ་ཚོགས་པའི་དབང་ཕྱུག་དང་ལྡན་པར་སྨོས་སོ། །དེ་ལྟར་འོད་ཟེར་་་
བསྡུས་ནས་གོང་བུས་ཡིད་བཞིན་ནོར་བུ་སྟེར་གྱི་དོན་དུ་གསུངས་སོ། །ལུས་དང་
ངག་དང་སེམས་གནས་སུ། །འདོད་པ་དག་ལ་དབབ་པར་བྱ། །བ་སྤུ་རྣམས་་
ཀྱི་བུ་ག་ནས།
།མཁས་པས་རིན་ཆེན་སྤྲིན་རྣམས་སྤྲོ་ཞེས་བྱ་བའི་དོན་བཤད་པར་
བྱ་སྟེ། ཅི་ལྟར་ཡིན་ན་ལུས་དང་ངག་དང་སེམས་གནས་སུ་འདོད་པ་དག་ལ་་་་་
དབབ་པར་བྱ་ནི། ཚུལ་ཇི་ལྟར་སྨོས་པའི་ཡིད་བཞིན་གྱི་ནོར་བུ་རིན་པོ་ཆེ་སྤྲིན་་
བཞིན་དུ་སྤྲོས་མ་ཐག་ཏུ་འདོད་པར་མིང་བཏགས་པ་རིད་པ་དང་། དབུལ་བ་་་
ཆེན་པོའི་སེམས་ཅན་ཡིན་ཏེ། དེའིདེ་ལུས་དང་ངག་དང་ཡིད་གཉིས་སུ་མེད་པའི་
ངོ་བོ་གཟུགས་ཀྱི་ཕུང་པོའི་གནས་སུ་ཡིད་བཞིན་གྱི་ནོར་བུ་རིན་པོ་ཆེའི་སྤྲིན་ཕབ་་
ནས་གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་ལྟར་ལུས་དང་ངག་་་
དང་སེམས་གནས་སུ་འདོད་པ་དག་ནི་དབབ་པར་བྱ་བའི་དོན་དུ་གསུངས་སོ།
བ་སྤུ་རྣམས་ཀྱི་བུ་ག་ནས། །མཁས་པས་སངས་རྒྱས་སྤྲིན་རྣམས་སྤྲོ་ཞེས་པ་ནི།
མདུན་དུ་སྨོས་པ་ཉིད་ཀྱི་ཐུགས་ཀའི་གནས་སུ་སེམས་ཅན་རིད་པ་དང་དབུལ་བ་
ཆེན་པོ་གཞག་པ་དེ། ཡིད་བཞིན་གྱི་ནོར་བུ་རིན་པོ་ཆེའི་སྤྲིན་གྱིས་བྱིན་གྱིས་་
བརླབ་པ་བྱས་པ་དེའི་སྒྲུབ་པ་པོ་ཉིད་ཀྱི་མདུན་དུ་ཐལ་མོ་སྦྱར་ནས་བཏུད་དེ་་་
གནས་པར་བསམ་མོ། །དེའི་འོག་ཏུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་
དཔའི་གནས་སུ་སྔགས་ས་བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་མཉམ་
པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་
བའི་ངོ་བོར་གྱུར་ཏོ། །ས་བོན་དེ་ལས་རིན་ཆེན་དུ་མིང་བཏགས་པ་དེ་བཞིན་་་་
གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྤྲིན་བཞིན་དུ་བསྐྱེད་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
།
45-874