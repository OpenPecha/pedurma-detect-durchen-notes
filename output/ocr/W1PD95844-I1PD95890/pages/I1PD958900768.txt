རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སུ་གནས་པར་སྨོས་སོ། །ཚུལ་དེ་ལྟར་རྒྱས་པའི་ལས་ཀྱི་བསྒྲུབ་པར་བྱ་བའི་དཀྱིལ་
འཁོར་བསྐྱེད་མ་ཐག་ཏུ། མདུན་དུ་སྨོས་པའི་ཚུལ་དུ་སྣང་བ་མཐའ་ཡས་དང་་་་
གཉིས་སུ་མེད་པའི་ང་རྒྱལ་དུ་སྒོམ་པར་སྔགས་ཀྱི་བཟླས་པའི་བསྙེན་པ་བྱའོ། །དེ་
ནས་སྔགས་བསྟན་པར་བྱ་སྟེ། ཨ་ཨོཾ་ཧཱུཾ་པུསྟིང་ཀུ་རུ་སྭཱ་ཧཱ།
དེ་འབུམ་ཕྲག་
གསུམ་གྱི་གྲངས་ཀྱི་ཚད་དུ་བཟླས་པར་བྱའོ། །དེ་ལ་བཟླས་པ་བྱ་བའི་དུས་སུ་་
སྔགས་ཀྱི་ཡིག་འབྲུ་མྱུར་བར་མི་བཟླ། བུལ་བར་མི་བཟླ་སྟེ། གསལ་བར་སྐར་
མ་བཞིན་དུ་གཟི་བརྗིད་ཀྱིས་འབར་ཞིང་བཟླས་པ་བྱའོ། །མདོར་བསྡུས་•པ་དེ་
ལྟར་རྒྱས་པའི་ལས་ཀྱི་སྒྲུབ་པའི་དཀྱིལ་འཁོར་གྱི་སྒོམ་པ་དང་། སྔགས་ཀྱི་བཟླས་
པའི་དོན་དུ་སྨོས་སོ། །དེ་ལྟར་རྒྱས་པའི་རྡོ་རྗེ་པདྨོ་ཅན་གྱི་དོན་དུ་གསུངས་སོ། །
ད་ནི་རྒྱས་པ་ལས་ཀྱི་བསྒྲུབ་པའི་ཧོམ་བྱ་བའི་ཆོ་གའི་དོན་བསྟན་པར་བྱ་སྟེ། ཧོམ་
ཁུང་གྲུ་བཞི་ལ་ཕྱོགས་རེ་རེ་ཁྲུ་རེ་རེ་དང་སོར་རེ་རེའོ། །ཡང་ན་སོར་གསུམ་ཡང་
མི་འགལ་ལོ། །ཞབས་སུ་ཁྲུ་གང་དང་སོར་གཅིག་གམ། ཡང་ན་•སོར་གསུམ་
ཡང་མི་འགལ་ཏེ། བརྐོ་བར་བྱའོ། །ཧོམ་ཁུང་གི་ཁའི་བང་རིམ་སོར་ལྔར་བྱའོ། །
ཡང་ན་སོར་བདུན་ཡང་མི་འགལ་ལོ། །མཐོན་དམན་གྱི་ཚད་ནི་གོང་མ་དང་་་་་
འདྲའོ།༑ །གཞན་ཡང་དཀྱིལ་འཁོར་གྱི་ཚུལ་གྱི་ཚོན་རྩི་སེར་པོ་ལ་བྱ་སྟེ། ཚོན་
དེས་ཧོམ་ཁུང་གི་ནང་དུ་རིན་པོ་འཛམ་བུ་ན་ད་ཟུཪ་བརྒྱད་པ་བྲིའོ།
།དེ་བཞིན་
དུ་ཧོམ་ཁུང་གི་ཁའི་བང་རིམ་ལ་རིན་པོ་ཆེའི་ཕྲེང་བ་བྲིའོ། །གཞན་ཡང་མདུན་་
དུ་སྨོས་པའི་མཆོད་པའི་བྱེ་བྲག་ལྔའོ། །དེ་ནས་མཆོད་རྫས་ཕྱི་ནང་གི་བསྟན་པར་
བྱ་སྟེ། འབྲས་གུང་ཀུ་མས་མདོག་སྒྱུར་བ་དང་། ཏིལ་སེར་པོ་དང་། མུད་་
ག་སེར་པོ་དང་། ཡུངས་དཀར་སེར་པོ་དང་། གྲོ་དང་འོ་མའི་ཐུག་པ་དང་།
དེ་རྣམས་ཆ་མཉམ་•ལ་གཅིག་ཏུ་བསྲེའོ། །དེ་ལྟར་ཕྱིའི་རྫས་རྫས་སུ་སྨོས་སོ། །
45-745