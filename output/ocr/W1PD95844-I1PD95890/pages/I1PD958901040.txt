རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེ་
རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་ཅི་ལྟ་སྨོས་པའི་མཚན་དང་ཡོན་
ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་
སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་བསྒྲུབ་པ་པོས་་་་་་
ཐུགས་རྗེ་ཆེན་པོའི་ཞེ་སྡང་གི་སེམས་དགའ་བས་གཉིས་སུ་མེད་པར་འཁྱུད་པའི་་་་
སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་ཀྱི་སེམས་ཆར་གྱི་རྒྱུན་་་་་
བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་་
སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཅུང་ཟད་་་་
སེར་བའི་ཡེ་ཤེས་ལྔ་དང་གཉིས་སུ་མེད་པའི་ངོ་བོ་གཟི་བརྗིད་ཆེན་པོའི་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་རྒྱ་མཚོ་ལ་གཉིས་སུ་མེད་་
པར་ཐིམ་པར་འགྱུར་རོ། །ས་བོན་དེ་ལས་གདན་ཉི་མའི་དཀྱིལ་འཁོར་ཁ་དོག་
དམར་པོ་ཅུང་ཟད་སེར་བར་གྱུར་ཏོ། །དེ་འབར་བ་ཆེན་པོའི་ཚོགས་ཀྱི་འབར་
བའོ།༑ །དེས་ཕུང་པོའི་བདུད་བཱི་ན་ཡ་ཀ་ལ་སོགས་པ་བགེགས་ཐམས་ཅད་་་
བསྲེག་པར་བྱེད་དེ། དོན་དེས་ཉི་མའི་དཀྱིལ་འཁོར་དམ་པར་སྨོས་སོ། །དེ་
ལྟར་དབུས་སུ་ནི་ཉི་མའི་དཀྱིལ་འཁོར་དམ་པའི་དོན་དུ་གསུངས་སོ། །སངས་
རྒྱས་གཟུགས་ནི་རབ་བསྒོམས་ལ། ། རྡོ་རྗེ་བདུད་རྩི་བསྒོམ་པར་བྱ་ཞེས་པ་ནི།
སྒྲུབ་པ་པོས་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་
བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་
ཉི་མའི་དཀྱིལ་འཁོར་གྱི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་
ནས་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ས་བོན་་་
45-1017