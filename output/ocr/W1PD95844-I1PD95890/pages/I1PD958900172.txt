རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
747
ན་བཟའ་དཀར་མོ་དང་གཉིས་སུ་མེད་པའི་གཟུགས་ཀྱི་ངོ་བོ་ཡེ་ཤེས་ཀྱི་དམ་ཚིག་དེ།
སྐུ་དང༌། གསུང་དང༌། ཐུགས་གསུམ་གཉིས་སུ་མེད་པར་དམིགས་པས་་་་་་
བསྒོམ་པར་བྱའོ། །དེ་ལྟར་མདོར་བསྡུ་བ་ཆོས་ཐམས་ཅད་འཛིན་པའི་སྐུ་དང་།
གསུང་དང་། ཐུགས་ཀྱི་དམ་ཚིག་ལ་གནས་པའི་དོན་དུ་གསུངས་སོ། །ཉིད་ཀྱི་
སྐུ་དང་། གསུང་དང་། ཐུགས་རྡོ་རྗེ་ལས་གསུང་གི་ལམ་ངེས་པར་བརྗོད་པས་
སྔགས་བསྡུས་པ་འདི་ལྟ་བུ་གསུངས་སོ། །ཞེས་པ་ནི་སྟོན་པ་མི་བསྐྱོད་རྡོ་རྗེ་་་་་་
འཛིན་ཉིད་ཀྱིས་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་ལྡན་པའི་སྐུ་
དང་། གསུང་དང་།
ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་རྡོ་རྗེ་་་་་་
རིགས་ཉིད་ལ་སོགས་པ། དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་
སྔགས་ཀྱི་སྙིང་པོ་འདི་གསུངས་པར་སྨོས་སོ།
།གཞན་ཡང་རིགས་ལྔའི་དེ་བཞིན་
གཤེགས་པ་ཉིད་ཀྱི་སྐུ་དང་། གསུང་དང་། ཐུགས་གསུམ་གཉིས་སུ་མེད་པའི་
ངོ་བོ་ཡེ་ཤེས་ལྔའི་སྔགས་ཀྱི་སྙིང་པོ་ཡིན་ནོ། །བསྟན་པར་བྱ་སྟེ། རྡོ་རྗེ་ནི་བྱེ་་
བྲག་རྣམ་པ་གཉིས་ཏེ། ཡེ་ཤེས་ཀྱི་བྱེ་བྲག་དང་། དོན་དམ་པའི་བྱེ་བྲག་གོ། །
དེ་ལ་ཡེ་ཤེས་ཀྱི་བྱེ་བྲག་ནི་མེ་ལོང་ལྟ་བུའི་ཡེ་ཤེས་དང་། ཆོས་ཀྱི་དབྱིངས་ཀྱི་ཡེ་
ཤེས་དངང་། མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་།
བྱ་བ་ནན་ཏན་གྱི་ཡེ་ཤེས་ཏེ། དེ་ནི་མི་འགྱུར་བ་ངེས་པ། བགེགས་ཀྱི་ཚོགས་
མ་རུངས་པ་ཐམས་ཅད་ཀྱི་རྒྱུ་མའི་གནོད་པས་མི་གཡོ་བའོ། །དེ་ལྟར་ཡེ་ཤེས་ཀྱི་
བྱེ་བྲག་གི་རྡོ་རྗེའི་དོན་དུ་སྨོས་སོ། །དོན་དམ་པའི་བྱེ་བྲག་ནི་ཡེ་ཤེས་རྣམ་པ་ལྔ་
དང་གཉིས་སུ་མེད་པའི་ངོ་བོ་ཆོས་ཀྱི་སྐུ་དེ་ནི་མ་སྐྱེས་པ། སྟོང་པ། ནམ་་
མཁའ་ལྟ་བུ་ཐམས་ཅད་ལ་ཁྱབ་ནས། གནས་པ། རྣམ་པར་རྟོག་པའི་སྐྱོན་་
ཐམས་ཅད་དང་བྲལ་བ། གཞན་ཡང་ཡེ་ཤེས་ཐམས་ཅད་ཀྱི་དངོས་གྲུབ་ཀྱི་་
45-151