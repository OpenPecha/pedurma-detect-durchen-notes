རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7047
དེ་ནས་ད་ནི་ལེའུ་བཅུ་གསུམ་པའི་འོག་ཏུ། ལེའུ་བཅུ་བཞི་པ། སྐུ་
གསུང་ཐུགས་རྨད་དུ་བྱུང་བའི་སྔགས་ཀྱིས་འགུགས་པའི་རྣམ་པར་འཕྲུལ་པའི་རྒྱལ་
པོ་ཞེས་བྱ་བ་བཤད་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་དམ་ཚིག་གི་བདག་པོ། རྡོ་རྗེ་འཛིན་པ་ཆེན་པོ་ཞི་བའི་དམ་ཚིག་་
གི་མཆོག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བའི་་་་
དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་ཇི་ལྟར་སྨོས་པའི་ཚུལ་་་་་
གྱིས་ལེའུ་བཅུ་གསུམ་པ་མགོ་མཇུག་གི་དོན་མ་ལུས་པར་བཤད་མ་ཐག་ཏུ། ལེའུ་
བཅུ་བཞི་པ་བཤད་པར་བྱ་བའི་ཕྱིར། དང་པོ་སྟོན་པ་ཉིད་ཏིང་ངེ་འཛིན་ལ་་་་་
སྙོམས་པར་ཞུགས་པའོ། །དེའི་དོན་མཚོན་པའོ། །བཅོམ་ལྡན་འདས་ཞེས་པ་
ནི༑ སྟོན་པ་རྡོ་རྗེ་འཛིན་ཉིད་ལ་སྡུད་པ་པོས་ཡོན་ཏན་གྱི་སྒོ་ནས་བསྟོད་པའི་་་
མཚན་སྨོས་པ་སྟེ། དེའི་དོན་མདུན་དུ་ཇི་ལྟར་སྨོས་པ་དེ་བཞིན་དུ་འདིར་བསྟན་
ཏོ༑ །དེ་ལྟར་བཅོམ་ལྡན་འདས་ཀྱི་དོན་དུ་གསུངས་སོ། ། དེ་བཞིན་གཤེགས་
པ་ཐམས་ཅད་ཅེས་པ་ནི་སྐུའི་རིགས་རྣམ་པར་སྣང་མཛད་ལ་སོགས་པ་རིགས་ལྔའི་
བྱེ་བྲག་གི་དེ་བཞིན་གཤེགས་པ་གྲངས་མེད་པ་སྨོས་པའོ། །དམ་ཚིག་གི་བདག་པོ་
རྡོ་རྗེ་འཛིན་པ་ཆེན་པོ་ཞེས་པ་ནི། དམ་ཚིག་ནི་གསང་བའི་རོལ་པ་སྟེ། སྟོན་
པ་མི་བསྐྱོད་པ་རྡོ་རྗེ་འཛིན་གྱིས་དེ་མཛད་ནས། སེམས་ཅན་གྱི་དོན་དུ་དཀྱིལ་་་
འཁོར་གྱི་འཁོར་གྱི་ངོ་བོ་དེ་བཞིན་གཤེགས་པ་བརྗོད་དུ་ཡོད་པ་དང་། བརྗོད་དུ་
མེད་པའི་ཚུལ་དུ་སྐྱེད་པར་མཛད་པ་ཡིན་ནོ། །དོན་དེས་སྟོན་པ་མི་བསྐྱོད་པ་རྡོ་
རྗེ་འཛིན་དེ་བཞིན་གཤེགས་པ་ཐམས་ཅད་ཀྱི་དམ་ཚིག་བདག་པོར་སྨོས་སོ། །རྡོ་
རྗེ་འཛིན་པ་ཆེན་པོ་ཞེས་པའི་དོན་ནི་མདུན་དུ་ཇི་ལྟར་བཤད་པ་བཞིན་དུ་འདིར་་
45-1051