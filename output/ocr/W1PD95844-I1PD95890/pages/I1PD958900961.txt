༩༣༨
__ བསྟན་འགྱུར། རྒྱུད། ༨༧rg
པོ་ཡ་མན་ཏ་ཀར་སྨོས་སོ། དྲག་པོ་ནི་མདུན་དུ་སྨོས་པའི་སྐུའི་ཆ་ལུགས་ཕུན་་་
སུམ་ཚོགས་པ་སྨོས་པ་ཀུན་དང་། གཞན་ཡང་བསྐལ་པའི་མེ་བཞིན་དུ་འབར་་་་
བའི་འོད་ཀྱིས་འབར་བའོ། །དོན་དེས་དྲག་པོར་བསྟན་ཏོ། །དེ་ལྟར་ཁྲོ་བོའི་་
རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ། དེ་དང་གཉིས་སུ་མེད་པའི་
ང་རྒྱལ་དུ་བསྒོམ་པར་བྱའོ། །དེའི་སྒོམ་པ་བྱས་པས་བསྒྲུབ་པ་པོས་འཆི་བདག་གི་
བདུད་འཇོམས་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་སྨོས་སོ། །
དེ་ལྟར་དྲག་པོའི་འཇིགས་པའང་འཇིགས་པར་བྱེད། སྐུ་མདོག་ནག་པོ་རབ་ཏུ་
བསྒོམ་པའི་དོན་དུ་གསུངས་སོ། །ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་་་
བསྐྱེད་པའི་འོག་ཏུ་ད་ནི་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་
པར་བྱ་བའི་ཆོ་གའི་དོན་བསྟན་པར་བྱ་སྟེ། གཞན་གྱིས་མི་ཐུབ་ཁྲོ་བོ་ཆེ། །
དྲག་ཏུ་བཞད་པའི་སྒྲ་སྒྲོགས་པ། །ཞལ་གསུམ་མེ་སྟག་མང་པོ་དག །རབ་ཏུ་་
འཕྲོ་བ་རྣམ་པར་བསམ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་་
ན་གཞན་གྱིས་མི་ཐུབ་ཁྲོ་བོ་ཆེ། །དྲག་ཏུ་བཞད་པ་སྒྲ་སྒྲོགས་པ་ནི། སྒྲུབ་པ་
པོས་དང་པོ་རྡོ་རྗེ་མི་བསྐྱོད་པ་ནི་ཕྱིའི་གནས་ཀྱི་ཚུལ་ཅི་ལྟར་སྨོས་པ་དང་ལྡན་པའི་
གནས་སུ། ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་
པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་
སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་
གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གིས་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །
།
45-938