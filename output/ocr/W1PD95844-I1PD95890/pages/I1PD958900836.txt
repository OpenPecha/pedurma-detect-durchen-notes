རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
173
དབུས་སུ་སྔགས་ས་བོན་ཡིག་འབྲུ་ཨ་བསམ་མོ། །ཡང་སྔགས་ས་བོན་ཡིག་འབྲུ་པཾ་
བསམ་ཡང་མི་འགལ་ལོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་རོ། །ས་་་
བོན་དེ་ལས་ཆོས་སུ་མིང་བཏགས་པ་པདྨ་དམར་པོ་འདབ་མ་མཐའ་ཡས་པར་གྱུར་
ཏོ། །དེ་ལྟར་ནམ་མཁའི་རྡོ་རྗེ་དབུས་གནས་སུ། ཆོས་ཀྱི་དོན་དུ་གསུངས་སོ།
སྣང་མཛད་མཆོག་ལས་བྱུང་ཞེས་པ་ནི། ངོ་བོ་པདྨ་འདབ་མ་མཐའ་ཡས་པ་དེའི་
ལྟེ་བའི་དབུས་སུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་་་་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པར་གཟི་བརྗིད་ཀྱིས་་་་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་བོན་དེ་ལས་་
རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེ་དོན་དམ་པར་དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེ་གཉིས་སུ་མེད་པའི་ངོ་བོ་ཡིན་ཏེ། དོན་དེས་་
མཆོག་ཏུ་སྨོས་སོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་
ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྐྱེད་མ་ཐག་ཏུ་མདུན་དུ་སྨོས་པའི་ཁྲོ་བོའི་
རྒྱལ་པོ་ཆེན་པོ་བཛྲ་ཧཱུཾ་ཀ་ར་དང་གཉིས་སུ་མེད་པའི་ང་རྒྱལ་དུ་བསྒོམས་པས་་་
གནས་པའི་ངོ་བོ་དེས་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་་་
བསྒོམ་པར་བྱའོ། །དེ་ལྟར་སྣང་མཛད་མཆོག་ལས་བྱུང་གི་དོན་དུ་གསུངས་སོ། །
སྐུ་གསུམ་དམ་ཚིག་བསྒོམ་•པར་བྱ། གདན་ལ་གནས་པར་རབ་ཏུ་བརྟག་ཅེས་་
པ་ནི། མདུན་དུ་སྨོས་པའི་པདྨ་འདབ་མ་མཐའ་ཡས་པ་དེ་ནི་སྐུ་གསུམ་གྱི་དམ་་
ཚིག་ངོ་བོར་སྨོས་སོ། །དེའི་དོན་གསལ་བར་བསྟན་པར་བྱ་སྟེ། སྐུ་གསུམ་ནི་
45-813