རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१३२०
བིག་ནན་ཏ་ཀའི་སྒོམ་པ་དང་། སྔགས་ཀྱི་བཟླས་པ་བྱས་པས་མདུན་དུ་སྨོས་པའི་
དགྲ་གསད་པའི་ལས་ཀྱི་སྒྲུབ་པ་བྱས་པར་བསྟན་ཏོ། །མཚན་མ་*གཅིག་དང་་་་
ཤིང་གཅིག་དྲུང་ཞེས་པ་ནི། གྲོང་ཁྱེར་ལ་སོགས་པའི་ཕྱི་རོལ་ན་མཚན་མ་གཅིག་
གམ༑ ཤིང་གཅིག་ཡོད་པའོ། །དེ་གང་ལ་རྡོ་རྗེ་སློབ་དཔོན་མོས་པར་མདུན་
དུ་སྨོས་པའི་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྒོམ་པ་དང་སྔགས་ཀྱི་བཟླས་་་་
པས་མདུན་དུ་སྨོས་པའི་དགྲ་གསད་པའི་ལས་ཀྱི་སྒྲུབ་པ་བྱའོ། །དྲག་པོའི་ལས་ནི་
བརྩམ་པར་བྱ། །ཞེས་པའི་དོན་ནི་གོང་དུ་བཤད་པས་འདིར་བཤད་མི་དགོས་སོ།།
ད་ནི་མདུན་དུ་སྨོས་པའི་ཚུལ་གྱི་གསད་པའི་ལས་བསྟན་པ་དེའི་སོ་སོའི་རྫས་ཀྱི་་
སྦྱོར་བ་ལས་དགྲའི་གཟུགས་བརྙན་བྱ་བའི་ཆོ་གའི་མན་ངག་བསྟན་པར་བྱ་སྟེ།
ཁྲོ་བོའི་རྒྱལ་པོ་ཡ་མན་ཏ་ཀའི་སྒོམ་པ་དང་། སྦྱོར་བ་དང་། །སྔགས་ཀྱི་བཟླས་
པས་གསད་པའི་ལས་བྱ་བའི་དུས་སུ་ཆུ་འགྲམ་གཉིས་ཀྱི་ས་དང་། དུར་ཁྱོད་ཀྱི་་
ཐལ་བ་དང་། མིའི་རུས་པ་དང་། སེམས་ཅན་ཐམས་ཅད་ཀྱི་རྐང་རྗེས་ཀྱི་ས་
དང་། དེ་དག་བསྲེགས་ནས་བཏགས་ལ་རྡོ་རྗེ་ཆུ་དང་དཀྲུགས་ལ། རྫས་དེ་་་
ལས་དགྲའི་གཟུགས་བརྙན་ཁྲོ་བོའི་རྒྱལ་པོ་ཡ་མན་ཏ་ཀའི་སྔགས་རིངས་ཁྲོ་བོ་ཆེན་་
པོ་ཞེ་སྡང་གི་སེམས་བསྐྱེད་ནས་བཟླ་ཞིང་བྱའོ།
།དེ་རྡོ་རྗེ་སློབ་དཔོན་ཉིད་ཀྱི་
རྐང་པ་གཡས་པས་སྙིང་གར་གནོན་པར་བྱའོ། །ཡང་ན་གཟུགས་བརྙན་དེ་་
མདུན་དུ་བཞག་ཀྱང་མི་འགལ་ལོ། །བསྟན་པར་བྱ་སྟེ། མིའི་བན་དྷ་དུམ་་
བུ་ལྔ་པ་གོག་པོ་བླངས་ལ། དེའི་ནང་གི་དབུས་སུ་བཙག་དང་། མཚལ་དང་།
དུར་ཁྲོད་ཀྱི་སོལ་བ་དང་། ད་རུ་རའི་ཤིང་ཏོག་གི་ཁུ་བ་དང་། ཁྭ་ཏའི་ཁྲག་་
རྣམས་བསྲེས་●ལ། རྫས་དེས་དགྲའི་གཟུགས་བརྙན་ཁྭ་ཏའི་མཇུག་སྒྲོའི་རྩ་བའི་
ཕྱོགས་ཀྱིས་བྲིས་ལ།
བན་དྷ་དེ་དགྲའི་གཟུགས་བརྙན་དེའི་སྙིང་གར་གཞུག་གོ། །
45-1329