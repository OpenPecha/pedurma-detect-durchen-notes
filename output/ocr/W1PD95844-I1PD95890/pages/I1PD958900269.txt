२
བསྟན་འགྱུར། རྒྱུད། 31༨༦
བྱིན་གྱིས་བརླབ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ།
སྒྲུབ་པ་པོས་སྐུ་རྡོ་་
རྗེ་རྣམ་པར་སྣང་མཛད་གཉིས་སུ་མེད་པར་བསྒོམ་པའི་དུས་། དང་པོ་སྤྱི་བོའི་
གནས་སུ་སྔགས་ས་བོན་ཡིག་འབྲུ་ཨོྃ་བསམ་མོ། །དེ་ཁ་དོག་དཀར་པོ་ཆོས་ཀྱི་་་་
དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་སྤྱི་བོར་་་་་
ཐིམ་པར【འགྱུར་བར་•བསམ་མོ། །དེ་ཐིམ་མ་ཐག་ཏུ་ཇི་ལྟར་མདུན་དུ་སྨོས་པའི་
སངས་རྒྱས་ཐམས་ཅད་ཀྱི་སྐུ་རྡོ་རྗེའི་ངོ་བོ་དེ་བཞིན་དུ་འགྱུར་རོ།
།གཞན་ཡང་་
སྤྱི་བོའི་གནས་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འོད་ཟེར་གྱི་དྲ་བ།
ཁ་་་
དོག་དཀར་པོ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་མ་
ཐག་ཏུ་ལྷ་དང་མི་ལ་སོགས་པ་སེམས་ཅན་ཐམས་ཅད་ལ་རེག་པའི་ཚུལ་གྱིས་བྱིན་་
གྱིས་བརླབས་ནས། དེའི་འོག་ཏུ་འོད་ཟེར་གྱི་དྲ་བ་རྣམས་སྤྲོས་པའི་གནས་སུ་་་་
གཉིས་སུ་མེད་པའི་ངོ་བོར་བསྡུ་བར་བྱའོ། །དེ་ལྟར་སྤྲོ་བ་དང་བྱིན་གྱིས་བརླབ་པ་
དང་། བསྡུ་བ་བྱས་པས། ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་་
ཉོན་མོངས་པ་ཕྱིན་ཅི་ལོག་གི། གཏི་མུག་གི་དབང་གིས་སྡིག་པ་བསགས་པ་་་
བཅོམ་པར་འགྱུར་རོ། །དེ་ལྟར་སྐུ་རྡོ་རྗེའི་སྔགས་ཀྱི་ས་བོན་ཡིག་འབྲུ་ཨོཾ་གྱིས་སྐུ་
བྱིན་གྱིས་བརླབ་པ་བསྒོམ་པའི་དོན་དུ་ཤེས་པར་བྱའོ། །དེ་ལྟར་སྐུ་བྱིན་གྱིས་་་་
བརླབ་པ་བྱས་པའི་འོག་ཏུ་གསུང་གི་བྱའོ། །བསྟན་པར་བྱ་སྟེ། མགྲིན་པའི་་་
དབུས་སུ་སྔགས་ཀྱི་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དམར་པོ་སོ་སོར་
རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་མགྲིན་པའི་་་
གནས་སུ་ཐིམ་པར་གྱུར་པར་བསམ་མོ། །དེ་ཐིམ་མ་ཐག་ཏུ་མདུན་དུ་སྨོས་པའི་
སངས་རྒྱས་ཐམས་ཅད་ཀྱི་གསུང་རྡོ་རྗེའི་ངོ་བོ་ཅི་ལྟ་བ་དེ་བཞིན་དུ་འགྱུར་རོ། །
གཞན་ཡང་མགྲིན་པའི་གནས་ནས་སོ་སོར་རྟོག་པའི་ཡེ་ཤེས་ཀྱི་ངོ་བོ་འོད་ཟེར་གྱི་་
45-248