१३८०
བསྟན་འགྱུར། རྒྱུད། ༼ལུ༽ ༨༧
པ་ཐམས་ཅད་ཀྱིས་བདག་པོ་སྟོན་པ་མི་བསྐྱོད་པ་རྡོ་རྗེ་འཛིན་དེ་དང་གཉིས་སུ་་་་་
མེད་པའི་ཡེ་ཤེས་ཀྱི་ང་རྒྱལ་གྱི་ངོ་བོ་རྡོ་རྗེ་སློབ་དཔོན་ཡིན་ནོ། །དེས་མདུན་དུ་་
སྨོས་པའི་ཚུལ་གྱི་●ཕྱི་དང་གསང་བའི་བྱེ་བྲག་གིས་དགྲའི་གཟུགས་ཀྱི་ཕུང་པོ་ལ་རྡོ་
རྗེ་ཕུར་བུ་བཏབ་པས་གསད་པར་བྱ་བའི་ཡོན་ཏན་གྱིས་རྡོ་རྗེ་སློབ་དཔོན་ཅི་ལྟར་་
སྨོས་པའི་ཚུལ་གྱི་སྐུ་རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་དང་། དེ་
ལྟར་རྡོ་རྗེ་གསུམ་དང་གཉིས་སུ་མེད་པའི་ངོ་བོ་སྐུ་ཕྱག་རྒྱ་སྟོན་པ་མི་བསྐྱོད་པ་རྡོ་
རྗེ་འཛིན་ཡིནན་ཏེ། དེ་དྲི་མེད་པར་མིང་བཏགས་པ་ཕྱིའི་ཕྱིན་ཅི་ལོག་གི་ཞེ་སྡང་
ལ་སོགས་པ་ཉོན་མོངས་པ་ཐམས་ཅད་ཀྱི་དྲི་མ་དང་ཡེ་ནས་བྲལ་བར་བསྟན་ཏོ། །
དེ་དང་གཉིས་སུ་མེད་པར་འབྱུང་བར་མིང་བཏགས་པ་འགྲུབ་པར་འགྱུར་བར་་
བསྟན་ཏེ། དེ་ལྟར་བཏབ་མ་ཐག་ཏུ་རྡོ་རྗེ་ཆེ། །རྡོ་རྗེ་དྲི་མེད་གསུམ་ལས་བྱུང་
གི་དོན་དུ་གསུངས་སོ། །བཏབ་མ་ཐག་ཏུ་ལྡང་བར་འགྱུར། །དེ་ཡང་མེད་་
པར་མི་འགྱུར་རོ་ཞེས་པ་ནི། རྡོ་རྗེ་སློབ་དཔོན་གྱིས་ཕྱི་དང་གསང་བའི་ཚུལ་གྱིས་
ཅི་ལྟར་སྨོས་པའི་དམ་ཚིག་གིས་ཐུགས་རྗེ་ཆེན་པོ་ཞེ་སྡང་གི་ཐུགས་བསྐྱེད་ནས་ཕུར་
བུ་བཏབ་པའི་ལས་ཀྱིས་དགྲ་བསད་མ་ཐག་ཏུ་ལངས་པ་ནི། ཅི་ལྟར་སྨོས་པའི་་་
གསང་བའི་དམ་ཚིག་གིས་ལས་ཀྱི་གྲུབ་པའི་འབྲས་བུ་དེ་གྲུབ་པར་གྱུར་པའི་འོག་ཏུ་
རྡོ་རྗེ་སློབ་དཔོན་གྱིས་གསད་པར་བྱ་བའི་སྒོམ་•པའི་ལས་ཀྱི་སྦྱོར་བ་དེ་བཏང་བ་་
ཡིན་ནོ། །དེ་མ་ཐག་ཏུ་དགྲ་དེ་མེད་པར་མིང་བཏགས་པ། དམྱལ་བར་འགྲོ་་
བར་མི་འགྱུར་བའོ། །བཤད་པར་བྱ་སྟེ། མདུན་དུ་སྨོས་པའི་དགྲ་ཤི་བའི་ཡོན་
ཏན་གྱིས། ཅི་ལྟར་རྡོ་རྗེ་སློབ་དཔོན་རྡོ་རྗེ་གསུམ་དང་གཉིས་སུ་མེད་པའི་ངོ་བོའི་
སྐུ་ཕྱག་རྒྱ་སྟོན་པ་མི་བསྐྱོད་པ་རྡོ་རྗེ་འཛིན་པ་དེ་དང་གཉིས་སུ་མེད་པའི་ངོ་བོར་་་
འགྲུབ་པར་འགྱུར་བར་བསྟན་པ་དེ་བཞིན་དུ་●དགྲ་གསད་པ་དེ་འགྲུབ་པར་འགྱུར་
45-1380