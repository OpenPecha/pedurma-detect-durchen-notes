རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२३९
གྱུར་ཏོ། །ས་བོན་དེ་ལས་ཡེ་ཤེས་ཀྱི་གཞལ་ཡས་ཁང་བསྐྱེད་པར་བྱ་སྟེ། ཅི་་་་
ལྟར་ལེའུ་བརྒྱད་པ་བཞིན་དུ། ཡེ་ཤེས་དང་ཁ་དོག་དང་། རྒྱན་རྣམས་དང་།
དབྱིབས་དང་། ཚད་དང་། ཡོན་ཏན་གྱི་ངོ་བོ་སྨོས་པ་དེ་བཞིན་དུ་འདིར་་་
སྦྱར་རོ། །དེ་ལྟར་རྡོ་རྗེ་སྤྲིན་ནི་ཀུན་སྤྲོ་བའི་དོན་དུ་གསུངས་སོ། །དེ་རུ་ཡི་གེ་
ཧཱུཾ་བསམ་མོ་ཞེས་པ་ནི། མདུན་དུ་སྨོས་པའི་དཀྱིལ་འཁོར་གྱི་དབུས་སུ་སྔགས་ཀྱི་
ས་བོན་ཡིག་འབྲུ་བྷཾ་བསྒོམ་པར་བྱ་སྟེ། ཅི་ལྟར་ལེའུ་བརྒྱད་པ་ལས། ཡེ་ཤེས་་
དང་། ཡོན་ཏན་དང་།
ཁ་དོག་དང་ཚད་ཀྱི་ངོ་བོ་འབྱུང་བ་དེ་བཞིན་དུ་་་
འདིར་སྦྱར་བར་བྱའོ། །དེ་ལྟར་དེ་རུ་ཡི་གེ་ཁཾ་བསམ་མོའི་དོན་དུ་གསུངས་སོ། །
དེ་ལ་འདི་ནི་ཡེ་ཤེས་རྡོ་རྗེའི་སྙིང་པོའོ།
།ཛྫུཾ་ཞེས་བྱ་བ་ནི་འདི་ཞེས་པ་ནི། ཡེ་
ཤེས་ཀྱི་གཞལ་ཡས་ཁང་བསྐྱེད་པའི་སྙིང་པོ་བྷཾ་ཡིན་པར་སྨོས་སོ།
།ཡེ་ཤེས་རྡོ་རྗེ་
ནི་དཔལ་རྡོ་རྗེ་སེམས་དཔའ་ལ་སོགས་པའི་རིགས་ལྔའི་བྱེ་བྲག་གི་དེ་བཞིན་་་
གཤེགས་པ་གྲངས་མེད་པ་ཐམས་ཅད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱི་ཡེ་
ཤེས་སུ་སྨོས་སོ། །དེ་ལྟར་ཡེ་ཤེས་རྡོ་རྗེའི་དོན་དུ་གསུངསསོ། །སྙིང་པོ་ཞེས་པ་
ནི༑ ཡེ་ཤེས་ཀྱི་གཞལ་ཡས་ཁང་བསྐྱེད་པའི་སྔགས་ཀྱི་ས་བོན་ཡིག་འབྲུ་ཡིན་ནོ། །
དེ་ལྟར་སྙིང་པོའི་དོན་དུ་གསུངས་སོ། །དེ་ལྟར་ཡེ་ཤེས་ཀྱི་གཞལ་ཡས་ཁང་བསྐྱེད་
པའི་སྔགས་ཀྱི་ས་བོན་གྱི་ཡིག་འབྲུ་བསྟན་ཏོ། །རྡོ་རྗེའི་དཀྱིལ་འཁོར་དབུས་་་་་་
གནས་པར། །ཨོཾ་ཞེས་བྱ་བ་རབ་ཏུ་བསྒོམ།
།གསང་བའི་དཀྱིལ་འཁོར་དབུས་
གནས་པར། །ཡི་གེ་ཨ་ནི་རྣམ་པར་བསྒོམ། །ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། རྡོ་རྗེའི་དཀྱིལ་འཁོར་དབུས་གནས་པར། །ཨོཾ་ཞེས་་
བྱ་བ་རབ་ཏུ་བསྒོམ་ནི། མདུན་དུ་སྨོས་པའི་སྔགས་ཀྱི་ས་བོན་ཡིག་འབྲུ་ཧཱུཾ་ལས།
རིགས་ལྔའི་དེ་བཞིན་གཤེགས་པའི་འོད་ཀྱི་དཀྱིལ་འཁོར་རྡོ་རྗེར་མིང་བཏགས་པ་་
45-239