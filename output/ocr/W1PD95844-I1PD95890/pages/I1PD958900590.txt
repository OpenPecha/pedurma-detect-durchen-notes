རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५७९
དང་ནང་གི་གནས་སུ་གནས་པར་བྱའོ། །གནས་དེར་དང་པོ་ས་གཞི་མཉམ་པར་
བྱ་སྟེ། བནྡྷ་མཚན་དང་ལྡན་པའི་ནང་དུ་བདུད་རྩི་རྣམ་པ་ལྔ་བླངས་ལ་བཞག་གོ༎
ཕྱིའི་ཀུང་ཀུ་མ་དང་། ཙན་དན་དང་། ག་པུར་དང་། ཨ་ཀ་རུ་དང་། ཤ་
ལ་ཀིའི་སེན་མོ་ལ་སོགས་པ་རྫས་དྲི་ཞིམ་པོ་ཐམས་ཅད་ཆུ་དང་བསྲེས་ཏེ།
བཀྲུས་
ནས་དེའི་འོག་ཏུ་སྒྲུབ་པ་པོས་སྐུ་དང་གསུང་དང་ཐུགས་ཀྱི་རིགས་གསུམ་གྱི་སྔགས་
ཀྱི་ཡིག་འབྲུ་བཟླ་ཞིང་བསྐུལ་བའི་ཚུལ་གྱི་དཀྱིལ་འཁོར་བྱའོ།
།ཨོཾ་ཨཱཿཧཱུཾ།
དཀྱིལ་འཁོར་དེའི་དབྱིབས་ནི་གྲུ་བཞི། ཚད་ནི་ཀུན་ཏུ་ཁྲུ་རེའོ།
།གཞན་ཡང་
པདྨ་དང་། ཀུ་མུ་ཏ་དང་། ཨུཏྤ་ལ་དང་། ཙམ་པ་ཀ་དང་༌། ཛ་ཏི་ཀ་
དང་། ཀར་ནི་ཀ་དང་། མ་ལི་ཀ་དང་། ཡུ་ཏི་ཀ་དང་། བྷ་ཀུ་ལ་ལ་
སོགས་པ་མེ་ཏོག་དྲི་ཞིམ་པོ་དང་ལྡན་པའི་བྱེ་བྲག་སྣ་ཚོགས་དཀྱིལ་འཁོར་དེའི་སྟེང་
དུ་དགྲམ་པར་བྱའོ། །དེའི་འོག་ཏུ་རང་དགའ་བའི་ལྷའི་རིགས་ཀྱི་བྱེ་བྲག་གི་ཤེས་
རབ་མ་བླང་ངོ་།
།དེ་མདུན་དུ་སྨོས་པའི་ཚུལ་གྱི་ལོ་ཚད་དང་། མདོག་དང་།
དབང་རྣམས་དང་། མཚན་དང་ཡོན་ཏན་དང་ལྡན་པར་སྨོས་པ་དེ་བཞིན་དུ་་་་
བྱའོ།༑ །ཤེས་རབ་མ་བླང་ངོ་། །དེ་མ་ཐག་ཏུ་སྨོས་པའི་དཀྱིལ་འཁོར་གྱི་་་་་
རྫས་དེས་བསྐུ་བར་བྱའོ། །དེ་བཞིན་དུ་མེ་ཏོག་རྣམས་ཀྱི་ཕྲེང་བས་མགོ་ལ་སོགས་
པ་ཡན་ལག་དང་ཉིང་ལག་ཐམས་ཅད་བརྒྱན་པར་བྱའོ། །དེ་བཞིན་དུ་མུ་ཏིག་གི་
ཕྲེང་བ་དང་། བྱུ་རུ་དང༌་། ནོར་བུ་ལ་སོགས་པས་རྒྱན་ཐམས་ཅད་ཀྱིས་་
བརྒྱན་པར་བྱའོ། །དེ་ལྟར་མཛེས་པ་གསར་པའི་གོས་བསྐོན་ནོ། །དེ་ལྟར་བྱེ་་
བྲག་ཕུན་སུམ་ཚོགས་པ་ཐམས་ཅད་དང་ལྡན་པའི་ཤེས་རབ་མ་དང་ལྡན་པར་སྒྲུབ་
པ་པོ་ཕྱིའི་སྟན་བདེ་བ་འཇམ་པའི་སྟེང་དུ་འདུག་གོ། །དེ་ལྟར་ཕྱི་དང་ནང་གི་བྱེ་
བྲག་གི་དམ་ཚིག་གི་སྦྱོར་བས་ཉིད་དགའ་བའི་ལྷ་བསྙེན་པས་མཉེས་པར་བྱའོ། །
45-569