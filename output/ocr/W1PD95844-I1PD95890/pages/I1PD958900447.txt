२७
བསྟན་འགྱུར། རྒྱུད། རུ[༨༦ g 03
店
དཔའ་བོའི་ངོ་བོར་གྱུར་པ་ཡིན་ནོ། །བསྟན་པར་བྱ་སྟེ། དོན་དམ་པར་དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པ་དངོས་གྲུབ་ཐམས་
ཅད་ཀྱི་འབྲས་བུའི་ངོ་བོ་གསང་བར་མིང་བཏགས་པ་ཆོས་ཀྱི་སྐུའོ། །སྒྲུབ་པ་པོས་
ཐེག་པ་ཆེན་པོ་གསང་སྔགས་འདི་སྒྲུབ་པར་བྱེད་པ་དེ་ནི་མིའི་མཆོག་ཏུ་སྨོས་ཏེ།
དེས་དོན་དམ་པ་གསང་བར་མིང་བཏགས་པ་ཆོས་ཀྱི་སྐུ་དེ་དང་གཉིས་སུ་མེད་པ་
གྲུབ་པར་འགྱུར་རོ། །དེ་ལྟར་སྟོང་གསུམ་ན་ནི་གཅིག་པུ་དཔའ། མི་མཆོག་
གསང་བ་འཛིན་གྱི་དོན་དུ་གསུངས་སོ། །གཞན་ཡང་སྒྲུབ་པ་པོས་རྡོ་རྗེ་རལ་གྲི་
དངོས་གྲུབ་ཀྱི་འབྲས་བུ་གྲུབ་པའི་འོག་ཏུ་དངོས་གྲུབ་གསོལ་བ་བསྟན་པར་བྱ་སྟེ།
གང་རྣམས་འདོད་པའི་བསམས་པ་དག །སྐུ་གསུང་ཐུགས་ཀྱི་རྡོ་རྗེ་ཅན། །རྡོ་
རྗེའི་ཐུགས་ནི་རབ་བསྒོམས་པས། །དེ་ལྟ་བུའི་དངོས་གྲུབ་སྩོལ། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། གང་རྣམས་འདོད་དང་བསམས་པ་
ཀུན༑ །སྐུ་གསུང་ཐུགས་ཀྱི་རྡོ་རྗེ་ཅན་ནི།
སྒྲུབ་པ་པོས་མདུན་དུ་བཤད་པའི་
ཚུལ་གྱི་རྡོ་རྗེའི་•རལ་གྲི་རིག་པ་འཛིན་གྱི་དངོས་གྲུབ་ཀྱི་འབྲས་བུ་གྲུབ་པའི་འོག་ཏུ།
སྒྲུབ་པ་པོ་ཉིད་ཀྱི་སེམས་ཀྱིས་ཅི་འདོད་དངོས་གྲུབ་ཀྱི་འབྲས་བུ་ཞི་བ་དང་རྒྱས་པ་
དང་། དབང་དང་། དྲག་པོ་དང་། ཨ་ཛ་ན་དང་། གནོན་པར་བྱ་བ་་་་
དང་། མྱོས་པར་བྱ་བ་དང་། འགུགས་པར་བྱ་བ་དང་། གཏེར་འབྱིན་པར་
བྱ་བ་དང་། ཆུ་ལ་མི་འབྱིང་བ་ལ་སོགས་པའི་ནང་ན་སེམས་ཀྱི་གང་འདོད་པ་དེ་
དང་། སྐུ་དང་། གསུང་དང་། ཐུགས་གཉིས་སུ་མེད་པའི་ངོ་བོ་རྡོ་རྗེ་ཅན་
དུ་སྨོས་པ། དཔལ་རྡོ་རྗེ་སེམས་དཔས་●ཐེ་ཚོམ་མེད་པར་སྩོལ་བར་མཛད་དོ། །
དེ་ལྟར་གང་རྣམས་འདོད་དང་བསམས་པ་ཀུན། སྐུ་གསུང་ཐུགས་ཀྱི་རྡོ་རྗེ་ཅན་
གྱི་དོན་དུ་གསུངས་སོ། །དེ་ལྟ་བུའི་དངོས་གྲུབ་སྩོལ་ཞེས་པའི་དོན་ནི། མདུན་
45-426