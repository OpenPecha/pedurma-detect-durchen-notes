རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གསུང་དང་ཐུགས་འགྲུབ་པར་འགྱུར་གྱི་དོན་དུ་གསུངས་སོ།
२१३
།མཆོག་བརྩོལ་་
བས་ནི་རྣམ་པར་གཟིགས། །ཐུགས་ནི་འཇིགས་ཤིང་སྐྲག་འགྱུར་ནས། །ཡིད་
ལ་མགུ་ཤིང་དགའ་འགྱུར་བའི། །དངོས་གྲུབ་རྒྱ་ཆེན་སྩོལ་བར་འགྱུར་ཞེས་བྱ་་་་
བའི་དོན་བཤད་པར་བྱ་སྟེ། ཅི་ལྟར་ཡིན་ན། མཆོག་བརྩོལ་བས་ནི་རྣམ་པར་
གཟིགས་ནི། བསྒྲུབ་པ་པོས་མདུན་དུ་བཤད་པའི་དྲག་ཤུལ་སྦྱོར་བ་བྱ་བའི་དུས་
སུ་དཔལ་རྡོ་རྗེ་སེམས་དཔའ་ལ་སོགས་པ་ཡེ་ཤེས་ཀྱི་དཀྱིལ་འཁོར་གྱི་གཙོ་བོ་ཐམས་
ཅད་སོ་སོའི་འཁོར་དང་བཅས་པའི་ཐུགས་རྗེ་ཆེན་པོའི་ཀྱོ་བས་ཐུགས་བསྐུལ་བས་
སྒྲུབ་པ་པོ་ལ་མཆོག་བརྩོལ་བའི་ཕྱིར་ཡེ་ཤེས་ཀྱི་སྤྱན་གྱིས་གཟིགས་པར་མཛད་དོ། །
བསྟན་པར་བྱ་སྟེ། སྐུ་དང་གསུང་དང་ཐུགས་ཀྱི་ཡེ་ཤེས་གསུམ་གྱིས་བྱིན་གྱིས་
བརླབས་པར་མཛད་པ་ཡིན་ནོ། །དེ་ལྟར་མཆོག་བརྩོལ་བ་དག་རྣམ་པར་
གཟིགས་ཀྱི་དོན་དུ་གསུངས་སོ། །ཐུགས་ནི་འཇིགས་ཤིང་སྐྲག་གྱུར་ནས་ཞེས་པ་
ནི་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་་་་
རྒྱུད་ཀྱི་ནང་ནས་སྨོས་པའི་སྒྲུབ་པ་པོ་དབང་རྫོགས་པ་དང་། གནང་བ་ཐོབ་པ་་
དང་།
གཞན་ཡང་གསང་སྔགས་ཀྱི་སྤྱོད་པ་བྱེད་པ། དེ་བཞིན་དུ་དགེ་བ་ལ་་
བརྩོན་པ། དམ་ཚིག་བསྲུང་བ་སྙིང་རྗེ་ཆེན་པོའི་སེམས་དང་ལྡན་པ། དེ་ལ་་་
སོགས་པ་ཡོན་ཏན་རྫོགས་དེ་ལ་ཡེ་ཤེས་ཀྱི་དངོས་གྲུབ་ཀྱི་འབྲས་བུ་སྩོལ་བར་དམ་་
བཅས་པ་ཡིན་ནོ། །བཤད་པར་བྱ་སྟེ། སེམས་ཅན་ཐམས་ཅད་ཀྱི་དོན་མཛད་
པའི་དམ་ཚིག་རྗེས་སུ་དྲན་ནས། _ མ་གྲུབ་པས་ཐུགས་འཇིགས་པས་ཤིན་ཏུ་སྐྲག་
པར་འགྱུར་རོ། །དེ་ལྟར་ཐུགས་ནི་འཇིགས་ཤིང་སྐྲག་གྱུར་ནས་ཀྱི་དོན་དུ་་་་་
གསུངས་སོ།
།ཡིད་ལ་མགུ་ཞིང་དགའ་འགྱུར་བའི་ཞེས་པ་ནི་སྒྲུབ་པ་པོས་འོག་་་
ནས་འབྱུང་བའི་དངོས་གྲུབ་རྒྱ་ཆེན་པོ་སྐུ་དང་གསུང་དང་ཐུགས་ཀྱི་ངོ་བོ་ཆོས་ཀྱི་་་་
45-213