རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३३१
ཆུ་གང་ཡང་རུང་བ། ཟབ་པ་དྲི་མ་མེད་པ། རྟག་པར་རྒྱུན་མི་འཆད་པར་་་་་
འབབ་པ། གཞན་ཡང་མེ་ཏོག་དང་རྩྭ་སྣ་ཚོགས་དང་ལྡན་པའོ། །དེ་ལྟ་བུའི་་
གསུང་གི་རིགས་བསྒྲུབ་པར་སྨོས་སོ། །དེ་ལྟར་འབབ་ཆུའི་འགྲམ་
གྱི་དོན་དུ་གསུངས་སོ། །དུར་ཁྲོད་ལ་སོགས་པར་བྱ་ཞེས་པ་ནི།
མི་རོ་་་་་་
བསྲེགས་པའི་གནས་དེ་ནི་འཇིགས་པ་ཆེན་པོའོ། །དེ་ལྟར་ཕྱིའི་གནས་འཇིགས་་
པར་བྱེད་པའི་དུར་ཁྲོད་ཆེན་པོར་ལས་ཀྱི་རིགས་བསྒྲུབ་པར་བྱ་བར་སྨོས་སོ། །དེ་
ལྟར་དུར་ཁྲོད་ཀྱི་དོན་དུ་གསུངས་སོ། །བྱ་ཞེས་པ་ནི། སྒྲུབ་པ་པོས་མདུན་
དུ་སྨོས་པའི་གནས་གཞིའི་བྱེ་བྲག་ཕུན་སུམ་ཚོགས་པར་རིགས་ཀྱི་བྱེ་བྲག་གིས།
མངོན་པར་ཤེས་པ་བསྒྲུབ་པར་བྱའོ། །བསམ་གཏན་བསྡུས་པའི་འདི་དག་བསྒོམ་
ཞེས་པ་ནི། བསྒོམ་པའི་གནས་ཐམས་ཅད་ཀྱི་ནང་ན་རི་ལ་སོགས་པ་བཞི་པོ་འདི་
ནི༑ མདོར་བསྡུས་ནས་བསྟན་པའོ། །དེ་ལྟར་བསམ་གཏན་བསྡུས་ནས་་་་་
བསྟན་པ་འདི་དག་བསྒོམ་པའི་དོན་དུ་གསུངས་སོ། །ད་ནི་ནང་གི་གནས་ཀྱི་བྱེ་་
བྲག་བཞིའི་ཕུན་སུམ་ཚོགས་པ་བསྟན་པར་བྱ་སྟེ། རིར་མིང་བཏགས་པ་ནི་བྲམ་
ཟེའི་རིགས་ཀྱི་བུ་མོ་བླངས་ཏེ། ལོ་བཅུ་དྲུག་ལོན་པ་དང་༌། ཁ་དོག་མེ་ཏོག་་་་
ཙམ་པ་ཀ་ལྟ་བུ། དབང་ཐམས་ཅད་རྫོགས་པ། མཚན་དང་ཡོན་ཏན་ཐམས་
ཅད་དང་ལྡན་པའོ། །ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་པར་བྱ་སྟེ། ཤེས་རབ་མ་ལྷ་མོ་དེ་དང་བཅས་པས།
སྐུའི་རིགས་བསྒྲུབ་པར་བྱ་བར་སྨོས་སོ། །སྣ་ཚོགས་སུ་མིང་བཏགས་པ་ཁྲུས་
མཁན་གྱི་བུ་མོ་བླང་ངོ་། །དེ་ལོ་བཅུ་གཉིས་ལོན་པ།
ཨུཏྤལ་སྔོན་པོའི་འདབ་
མ་ལྟ་བུ་མདུན་དུ་སྨོས་པའི་ཚུལ་གྱི་ཡོན་ཏན་དང་ལྡན་པའོ། །དེ་ཡེ་ཤེས་ཀྱི་ལྷ་མོ་
མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱི་བརླབ་པར་བྱ་སྟེ། ཤེས་རབ་མ་
45-331