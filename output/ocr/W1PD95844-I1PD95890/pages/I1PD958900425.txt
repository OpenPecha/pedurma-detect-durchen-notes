___བསྟན་འགྱུར།། རྒྱུད། ༼རུ༽ ༨༦
འདིར་ལྡན་པར་བྱ་བ་ཡིན་ནོ། །དེ་ལྟ་བུའི་ངོ་བོ་ཤེས་རབ་མ་བླངས་པའི་འོག་ཏུ།
དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་བྱིན་གྱིས་བརླབ་སྟེ། དེ་མ་་
ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་
སྦྱོར་བས་ཐབས་དང་ཤེས་རབ་རོལ་པ་བྱ་སྟེ། བདེ་བར་གྱུར་པའི་དུས་སུ་རྡོ་རྗེ་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་སེམས་འོད་་
དུ་ཞུའོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །
དེ་མ་ཐག་ཏུ་དཀྱིལ་འཁོར་དུ་མིང་བཏགས་པ་གདན་གྱི་ངོ་བོ་ཉིད་ཟླ་བའི་གཟུགས་
སུ་གྱུར་ཏོ། །དེ་ལྟར་གདན་ཟླ་བ་བསྐྱེད་པའི་འོག་ཏུ། སྒྲུབ་པ་པོས་ཐུགས་རྗེ་
མི་བསྐྱོད་པ་དང་གཉིས་སུ་མེད་པར་བསྒོམས་པས་ཐབས་དང་ཤེས་རབ་རོལ་པ་་་་
བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་་་་
དབུས་ཀྱི་གདན་ཟླ་བའི་དཀྱིལ་འཁོར་གྱི་སྟེང་དུ།
ཁུ་བའི་ངོ་བོ་བྱང་ཆུབ་སེམས་
འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་
སྟེང་དུ་སྔགས་ས་བོན་ཡིག་འབྲུ་ཛོ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་
ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་
བོ་བྱང་ཆུབ་སེམས་འོད་དུ་ཞུ་ནས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་
པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས། བྱང་ཆུབ་སེམས་དཔའ་
ཕྱག་ན་རྡོ་རྗེའི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་སྔོན་པོ་ཞལ་གསུམ་པ།
ཞལ་དབུས་མ་སྐུ་དང་མཐུན། གཡས་དམར་བ་གཡོན་དཀར་བའོ། །དབུ་་་་
སྐྲའི་ཐོར་ཚུགས་ཀྱིས་བརྒྱན་པ། ____ ཞལ་ཅུང་ཟད་བཞད་པ། རིན་པོ་ཆེ་སྣ་་
45-404