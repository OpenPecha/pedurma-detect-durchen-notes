རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०५
རྒྱ་ཐམས་ཅད་ཀྱི་རྒྱན་གྱི་ངོ་བོར་བསམ་མོ། །དེ་ལྟར་སྐུ་གསུང་ཐུགས་ནི་བརྒྱན་་
པ་སྟེ། དེའི་དོན་དུ་གསུངས་སོ། །ཨོཾ་ནི་སངས་རྒྱས་སྐུའི་མཆོག །ཨ་ནི་
སངས་རྒྱས་གསུང་གི་ལམ། །ཧཱུཾ་ནི་ཐུགས་ཀྱི་ཡེ་ཤེས་དབྱིངས། །ཧཱུཾ་བྱང་ཆུབ་་
ལམ་མཆོག་འདི་ཡིན་ཏེ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
ཨོཾ་ནི་སངས་རྒྱས་སྐུའི་མཆོག་ནི། །མདུན་དུ་སྨོས་པའི་གདན་ཕུན་སུམ་ཚོགས་པ།
རྡོ་རྗེ་དང་།
ཟླ་བ་དང་། པདྨའི་སྟེང་དུ་སྔགས་ཀྱི་ས་བོན་གྱི་ཡིག་འབྲུ་ཨོཾ་་
བསམ་མོ། །དེ་དོན་དམ་པར་རྡོ་རྗེ་མི་བསྐྱོད་པ་ལ་སོགས་པ་རིགས་ལྔའི་བྱེ་བྲག་
ཚད་ཏིལ་གྱི་འབྲུ་དང་མཉམ་པ་གྲངས་མེད་པའི་སངས་རྒྱས་དེ་དག་ཐམས་ཅད།
གཉིས་སུ་མེད་པའི་ངོ་བོ་སྔགས་ཀྱི་ས་བོན་ཡིག་འབྲུ་ཨོཾ་ཡིན་པར་སྨོས་སོ། །ས་
བོན་དེ་ལས་སྐུ་རྡོ་རྗེ་སངས་རྒྱས་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ། །
བསྟན་པར་བྱ་སྟེ། སྔགས་ཀྱི་ས་བོན་ཡིག་འབྲུ་ཨོཾ་ཁ་དོག་དཀར་པོ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ། ཡེ་ཤེས་
ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་སྐུ་རྡོ་རྗེ་སངས་རྒྱས་རྣམ་པར་སྣང་་་
མཛད་ཀྱི་སྐུ་ཕྱག་རྒྱ་བསྐྱེད་པར་བསམ་མོ། །དེའི་སྐུ་མདོག་དཀར་པོ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་འཁྱུད་པའི་སྦྱོར་
བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ། གཞན་སྔར་
དཀྱིལ་འཁོར་གྱི་དུས་སུ་ཅི་ལྟར་སྨོས་པ་བཞིན་བྱའོ། །དེ་ལྟ་བུའི་ངོ་བོའི་སྐུའི་
ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བྱའོ། །
དེའི་དུས་སུ་བསྐྱེད་པར་མཛད་མཁན་རྡོ་རྗེ་མི་བསྐྱོད་པ་རྣམ་པར་སྣང་མཛད་ཀྱི་སྐུ་
ཕྱག་རྒྱ་ལ་གཉིས་སུ་མེད་པར་བསྡུ་བར་བྱའོ། །དེ་ལྟར་ཨོཾ་ནི་སངས་རྒྱས་སྐུའི་
མཆོག་གི་དོན་དུ་གསུངས་སོ། །ཨཱཿནི་སངས་རྒྱས་གསུང་གི་ལམ་ཞེས་པ་ནི།
45-245