རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
704
སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཏིང་ངེ་འཛིན་ལ་སྙོམས་པར་ཞུགས་པའི་དུས་
སུ༑ ཐབས་དང་ཤེས་རབ་ཀྱི་རོལ་པ་མཛད་པའི་ཐབས་ཀྱི་གསང་བ་དང་།
ཡེ་ཤེས་གཉིས་སུ་མེད་པའི་ས་བོན་རྣམ་པ་ལས། དཔལ་རྡོ་རྗེ་སེམས་པ་ཉིད་ལ་་
སོགས་པ་རིགས་རྣམ་པ་ལྔའི་དེ་བཞིན་གཤེགས་པ་སྤྲིན་ལྟ་བུ་སེམས་ཅན་ཐམས་་་་
ཅད་བྱིན་གྱིས་རློབ་པར་མཛད་པ་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་་
དུ་སྤྲོས་ནས་ཁྱབ་པར་མཛད་པའོ། །རིག་པ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་
ཐབས་ཅིག་ཏུ་སེམས་ཅན་གྱི་བྱ་བ་ལ་རོལ་པའི་ཕྱིར་ཞེས་པ་ནི། མི་བསྐྱོད་པ་ལ་
སོགས་པའི་རིགས་ལྔའི་དེ་བཞིན་གཤེགས་པ་རྣམས་ཀྱི་སྐུ་ཕྱག་རྒྱ་སྤྲིན་དུ་སྤྲོ་བར་་་
མཛད་པའི་དུས་སུ། དེ་དག་ཐམས་ཅད་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་་
མོ་དང་གཉིས་སུ་མེད་པར་འཁྱུད་ནས། གསང་བའི་དབང་པོ་གཉིས་མཉམ་པར་
སྦྱར་ནས། ཐབས་དང་ཤེས་རབ་ཀྱི་རོལ་པ་བདེ་བ་དང་དགྱེས་པའི་ངོ་བོར་གྱུར་
པ་ཡིན་ནོ། །བསྟན་པར་བྱ་སྟེ། ཐབས་དང་ཤེས་རབ་རོལ་པ་བྱེད་པའི་དུས་སུ།
3ད་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་འདོད་པའི་་་་་
ཡོན་ཏན་རྣམ་པ་ལྔའི་ངོ་བོ་མདུན་དུ་སྨོས་པའི་ཚུལ་གྱི་ལྷ་མོ་གཟུགས་རྡོ་རྗེ་མ་ལ་་་
སོགས་པ་སྐུ་བྱེ་བ་ཁྲག་ཁྲིག་བརྒྱ་སྟོང་དུ་མ་སྤྲོས་ཏེ། དེའི་འོག་ཏུ་ཉིད་ཉིད་ཀྱི་་་
རིགས་ཀྱི་བྱེ་བྲག་གི་འདོད་པའི་ཡོན་ཏན་ལྔའི་ངོ་བོ་རིག་པའི་ལྷ་མོ་དེ་དག་ཐམས་
ཅད་ཀྱིས་ཉིད་ཀྱི་བདག་པོ་སྤྲོ་བར་མཛད་མཁན་ལ་བསྐོར་ཏེ་མཆོད་པ་བྱེད་དོ། །
ཚུལ་དེ་ལྟར་སེམས་ཅན་འདོད་ཆགས་སྤྱོད་པ་རྣམས་བྱིན་གྱིས་བརླབ་པར་མཛད་་
པས༑ ཕྱིན་ཅི་ལོག་གི་འདོད་ཆགས་དང་བྲལ་བར་གྱུར་ཏོ། །དེ་ལྟར་གྱུར་་་་
པའི་འོག་ཏུ་བླ་ན་མེད་པའི་འདོད་ཆགས་ཀྱི་སྤྱོད་པ་ལ་འཇུག་སྟེ། སེམས་ཅན་གྱི་
དོན་ལ་རོལ་པའི་ངོ་བོར་བསྟན་པ་ཡིན་ནོ། །དེ་ལྟར་རིག་པ་བྱེ་བ་ཁྲག་ཁྲིག་བརྒྱ་
45-145