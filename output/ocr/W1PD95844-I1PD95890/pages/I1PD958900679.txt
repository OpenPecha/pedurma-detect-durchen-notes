७५५
བསྟན་འགྱུར། རྒྱུད།
བཟླས་པའི་དོན་བསྟན་པར་བྱ་སྟེ། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་
བཞིའི་ཚུལ་དེས། གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་
བྱའོ།༑ །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་
པའི་སྦྱོར་བ་དང་ལྡན་པའོ། །ཆ་ལུགས་ཕུན་སུམ་ཚོགས་པ་ཐམས་ཅད་ནི།
མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་གསུང་གི་
རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་གཉིས་སུ་མེད་པའི་ང་་་་་
རྒྱལ་དུ་བསྒོམ་པར་བྱའོ། །དེའི་དུས་སུ་གར་མཁན་གྱི་རིགས་ཀྱི་བུ་མོ་བླང་ངོ་། །
དེའི་ལོ་ཚད་དང་། མདོག་དང་དབང་རྣམས་དང་། མཚན་དང་ཡོན་ཏན་
ཕུན་སུམ་ཚོགས་པ་དང་ལྡན་པ། མདུན་དུ་ཇི་ལྟར་སྨོས་པ་དེ་བཞིན་དུ་འདིར་་་
སྦྱར་རོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་
པའི་ངོ་བོར་བྱིན་གྱིས་རླབ་པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་་
ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་
སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ། བྱང་ཆུབ་སེམས་་་
ཆར་པའི་རྒྱུན་བཞིན་དུ་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་དུས་སུ་སྔགས་ཀྱི་ས་བོན་གྱི་ཡིག་འབྲུ་ཨ་བསམ་མོ། །ཡང་ན་པཾ་བསམ་
པ་ཡང་མི་འགལ་ལོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ།
གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་
བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པའི་ངོ་བོར་ཐིམ་པར་འགྱུར་རོ།།
གསང་བ་ཡེ་ཤེས་ཀྱི་ས་བོན་དེ་ལས་གདན་གྱི་ངོ་བོ་པདྨ་ཆེན་པོ་འདབ་མ་མཐའ་
ཡས་པའི་ངོ་བོར་འགྱུར་རོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་
45-658