१३१७
བསྟན་འགྱུར།། རྒྱུད། ༼༽ ༨༧ ACT
སུམ་ཚོགས་པའི་གནས་སུ། ཚུལ་ཅི་ལྟར་སྨོས་པའི་བཟླས་པ་བྱས་པས། ལས་
རྣམས་ཐམས་ཅད་བྱེད་ཅེས་པ་མི་དང་མི་མ་ཡིན་པ་ཐམས་ཅད་གསང་བའི་ལས་ཀྱི་
དངོས་གྲུབ་ཀྱི་འབྲས་བུར་གྱུར་པར་སྨོས་སོ། །དེ་ལྟར་དབེན་པའི་གནས་དག་ཏུ།
ལས་རྣམས་ཐམས་ཅད་བྱེད་པའི་བཤད་ཀྱི་དོན་དུ་གསུངས་སོ།
།དེ་ནི་རྡོ་རྗེ་སློབ་
དཔོན་ལ་སློབ་མ་ལ་སོགས་པ་སེམས་ཅན་སྡིག་ཅན་གང་ཡང་རུང་བས། ཕྲ་མོ་་་
ཙམ་ཡང་སྨོད་•པར་བྱེད་པ་དང་། གཞན་ཡང་ཐེག་པ་ཆེན་པོ་གསང་སྔགས་ཀྱི་
སྤྱོད་པ་དང་། སྦྱོར་བ་ལ་སྨོད་པར་བྱེད་པ་རྣམས་གསང་དང་གནས་ནས་སྤོ་བ་་
བྱ་བའི་ཆོ་གའི་ཚུལ་བསྟན་པར་བྱ་སྟེ། རྡོ་རྗེ་སློབ་དཔོན་སྨོད་པ་དང་། །ཐེག་
པ་ཆེན་པོ་སྨོད་པ་དག །ནན་ཏན་དུ་ནི་གསད་པར་བྱ། །ཡང་ན་གནས་ནས་
སྤོ་བར་བྱ། །ཞེས་པའི་དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་སློབ་
དཔོན་ལ་དུས་རྟག་ཏུ་ངན་སེམས་ཀྱི་ཞེ་སྡང་སྐྱེད་པ་དང་། །ཐེག་པ་ཆེན་པོ་་
གསང་སྔགས་ཀྱི་དབྱེ་སེམས་སྐྱེད་པའོ། །ནན་ཏན་ཏུ་ནི་གསད་པར་བྱ། །ཡང་
ནི་གནས་ནས་སྤོ་བར་བྱ། །ཞེས་པ་ནི། ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་
པ་ཁྲོ་བོའི་རྒྱལ་པོ་བཅུའི་སྒོམ་•པ་དང་། སྦྱོར་བ་དང་སྔགས་ཀྱི་བཟླས་པ་བྱ་བས།
སྔར་སྨོས་པའི་སློབ་མ་ལ་སོགས་པ། སེམས་ཅན་སྡིག་ཅན་དེ་དུས་རྟག་ཏུ་ནན་
ཏན་གྱི་བྱ་བ་གཞན་བཞག་ལ། གསད་པའི་ལས་ཀྱི་ཆོ་ག་བྱའོ། །ཡང་ན་
གནས་ནས་སྤོ་བར་བྱ་བར་བསྟན་ཏོ། །ད་ནི་གསད་པའི་ལས་དེའི་དངོས་གྲུབ་ཀྱི་
འབྲས་བུ་བསྟན་པར་བྱ་སྟེ། འདི་ཡིས་བྱང་ཆུབ་མཆོག་དང་ནི། །སྔགས་ཀྱི་་་
དངོས་གྲུབ་ཐོབ་པར་འགྱུར། །ཞེས་བྱ་བ་ནི། འདི་ཡིས་བྱང་ཆུབ་མཆོག་དང་
ནི༑ །གོང་དུ་སྨོས་པའི་སེམས་ཅན་སྡིག་ཅན་གསོད་པར་བྱེད་པའི་རྡོ་རྗེ་སློབ་་་་
དཔོན་དེ་བླ་ན་མེད་པའི་བྱང་ཆུབ་ཀྱི་འབྲས་བུར་གྱུར་པར་བཤད་དོ། །དེ་ལྟར་་
45-1316