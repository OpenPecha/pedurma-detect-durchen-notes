རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7342
མདུན་དུ་བཤད་པའི་དོན་གྱིས་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་ཡོན་ཏན་་
གྱིས་བསྟོད་●པའི་མཚན་བཅོམ་ལྡན་འདས་ཡིན་པ་སྡུད་པ་པོས་སྨོས་སོ། །དེའི་
དོན་མདུན་དུ་ཅི་ལྟར་བཤད་པ་བཞིན་དུ་སྦྱར་རོ། །རྣམ་པར་སྣང་མཛད་ཀྱི་སྐུ་་
ཕྱག་རྒྱ་རྣམ་པར་སྤྲུལ་པ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཏིང་
ངེ་འཛིན་ལ་སྙོམས་པར་ཞུགས་པའི་གོང་དུ་ཅི་ལྟར་སྨོས་པའི་མི་དང་མི་མ་ཡིན་་་་་
པའི་དགྲ་བྱིན་གྱིས་བརླབ་པའི་ཕྱིར། ཉིད་ཀྱི་སྐུ་ཕྱག་རྒྱའི་ཀུན་ནས་རྣམ་པར་་་་
སྣང་མཛད་ཀྱི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འབར་བའི་འོད་གྲངས་མེད་པ་་
སྤྲོ་བར་མཛད་དོ། །དེ་མ་ཐག་ཏུ་དགྲ་ཐམས་ཅད་མྱོས་ནས་བྲན་བཞིན་དུ་འགྱུར་
བར་སྨོས་སོ། །དེ་ལྟར་མཛད་པའི་འོག་ཏུ་འབར་བའི་འོད་གྲངས་མེད་པ་དེ་སྤྲོ་་
བའི་གནས་སུ་གཉིས་སུ་མེད་པར་བསྡུ་•བར་མཛད་དོ། ། དེ་མ་ཐག་ཏུ་སྟོན་པ་་
མི་བསྐྱོད་པ་རྡོ་རྗེ་འཛིན་གྱིས་འཁོར་ཐམས་ཅད་ཀྱི་ནང་དུ་ཞེ་སྡང་ཆེན་པོའི་ཐུགས་
དགྱེས་པས་ཅི་ལྟར་སྨོས་པའི་ཚུལ་གྱིས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་
དང་གཉིས་སུ་མེད་པར་འཁྱུད་པའི་སྦྱོར་བས་དབང་པོ་གཉིས་མཉམ་པར་སྦྱར་་་་་
བར་མཛད་དེ། དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་པའི་གནས་སུ་
ཆོས་ཀྱི་དབྱིངས་ཀྱི་ངོ་བོ་སྔགས་ཀྱི་ས་བོན་ཡིག་འབྲུ་ཨོཾ་དུ་གྱུར་པར་མཛད་དོ། །
དེ་ཁ་དོག་དཀར་པོ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །ས་བོན་དེ་ལས་སྐུའི་རིགས་རྣམ་པར་་་
སྣང་མཛད་ཀྱི་སྐུ་ཕྱག་རྒྱར་སྤྲུལ་པ་སྟེ། ཅི་ལྟར་སྨོས་པའི་ཚུལ་གྱི་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་དང་ལྡན་པ་གྲངས་
མེད་པ་སྤྲིན་བཞིན་དུ་བ་སྤུ་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེས་་
འཇིག་རྟེན་གྱི་ཁམས་ཐམས་ཅད་དུ་ཁྱབ་བོ། །དེ་མ་ཐག་ཏུ་མདུན་དུ་སྨོས་པའི་་
45-1357