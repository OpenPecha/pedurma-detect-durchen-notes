རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
مود
སུ་གནས་པར་སྨོས་སོ་ད་•ལྟར་པདྨའི་ཡེ་ཤེས་ཅན་རྣམས་ཀྱི། པདྨ་སྙིང་གའི་
དབུས་སུ་བསྒོམ་གྱི་དོན་དུ་གསུངས་སོ། །ཆོས་ཀྱི་དཀྱིལ་འཁོར་དབུས་གནས་པར། །
པདྨའི་སྔགས་དོན་སྒོམ་པར་བྱ་ཞེས་པ་ནི།
སྒྲུབ་པ་པོས་མདུན་དུ་སྨོས་པའི་ཚུལ་
གྱི་ཡེ་ཤེས་པདྨོ་ཅན་དུ་མིང་བཏགས་པའི་སྣང་བ་མཐའ་ཡས་དང་གཉིས་སུ་མེད་་་
པའི་ང་རྒྱལ་དུ་བསྒོམ་པས། གདན་པདྨའི་སྟེང་གི་དབུས་སུ་གནས་པ་དེའི་དུས་
གས་ཀ་ཡེ་ཤེས་སེམས་
སུ༑ ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ས་བོན་
ཡིག་འབྲུ་ཨ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ། །
ས་བོན་དེ་ལས་ཆོས་ཀྱི་དཀྱིལ་འཁོར་དུ་མིང་བཏགས་པ་པདྨ་འདབ་བརྒྱད་དུ་གྱུར་
པར་བསམ་མོ། །དེའི་སྟེང་གི་དབུས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ། །ཡེ་ཤེས་ཀྱི་ས་བོན་དེ་ལས་མི་
བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་
སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ། །དེ་
ལྟ་བུའི་ངོ་བོ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ་སྣང་བ་མཐའ་ཡས་ཀྱི་་་
མདུན་དུ་པདྨ་འདབ་མའི་དབུས་ཀྱི་སྟེང་དུ་པདྨའི་སྐྱིལ་མོའི་ཚུལ་དུ་གནས་པར་་
བསམ་མོ། །གཞན་ཡང་རྣམ་པར་སྣང་མཛད་དང་རིན་ཆེན་འབྱུང་ལྡན་དང་དོན་
།
ཡོད་གྲུབ་པའི་སྐུ་ཕྱག་རྒྱ་ནི། ཅི་ལྟར་རྣམ་པར་སྣང་མཛད་དང་མི་བསྐྱོད་པ་དང་།
རིན་ཆེན་འབྱུང་ལྡན་གྱི་དཀྱིལ་འཁོར་གྱི་དུས་སུ་ཉིད་ཉིད་ཀྱི་སྔགས་ས་བོན་ཡིག་་་
འབྲུ་ལས་བསྐྱེད་པ། ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་་་་
45-719