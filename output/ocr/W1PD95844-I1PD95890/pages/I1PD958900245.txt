२२०
བསྟན་འགྱུར། རྒྱུད། s༨༦
སུ་གསང་བའི་དབང་ཕྱུག་གཉིས་ཀྱི་གནས་ནས་མེ་ལོང་ལྟ་བུའི་ཡེ་ཤེས་ལ་སོགས་པ་
ཡེ་ཤེས་ལྔའི་ངོ་བོ་ཉིད་ཉིད་ཀྱི་རིགས་ཀྱི་བྱེ་བྲག་གི་ཁ་དོག་དང་ལྡན་པའི་འོད་ཟེར་
གྱི་དྲ་བ་གྲངས་མེད་པའི་བ་སྤུའི་བུ་གའི་ལམ་གྱི་སྒོ་ནས་སྤྲོ་བར་བྱ་སྟེ། དེ་སྤྲོས་མ་
ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་ཕོ་ཐམས་ཅད་བྱིན་གྱིས་་་་
བརླབས་པར་བྱ་སྟེ། དེ་བྱིན་གྱིས་བརླབས་མ་ཐག་ཏུ་འདོད་ཆགས་ལ་སོགས་པ་
ད་མོངས་པ་རྣམ་པ་ལྔ་ཡིས་དབང་གིས་སྡིག་པ་བསགས་པ་ཐམས་ཅད་བཅོམ་་་་
པར་འགྱུར་བར་སྨོས་སོ། །དེ་ལྟར་མདོར་བསྡུ་བར་ཕྱག་རྒྱ་ཆེན་པོའི་སྦྱོར་བ་ཡིས༎
དེ་དག་ཐམས་ཅད་ཉེ་བར་སྤྱད་ཀྱི་དོན་དུ་གསུངས་སོ། །བྱེ་བ་གྲངས་མེད་རྡོ་རྗེ་
འཛིན༑ །སངས་རྒྱས་རྣམས་ནི་གནས་དེར་སྤྲོ་ཞེས་བྱ་བ་གྲངས་མེད་ནི་སངས་་
རྒྱས་ནི་སྐུ་ཕྱག་རྒྱ། གཅིག་དང་། བཅུ་དང་། བརྒྱ་དང་། སྟོང་དང་།
ཁྲི་དང་འབུམ་དང་། འབུམ་ཕྲག་བཅུ་དང༌། འབུམ་ཕྲག་བརྒྱ་ལ་སོགས་པའི་
རིམ་པས་བྱེ་བ་གྲངས་མེད་པ་ཡིན་ནོ། །དེ་ལྟར་གྲངས་མེད་ཀྱི་དོན་དུ་གསུངས་སོ། །
རྡོ་རྗེ་འཛིན་ཞེས་པ་ནི། རྡོ་རྗེ་ནི་མེ་ལོང་ལྟ་བུ་ཡེ་ཤེས་ལ་སོགས་པ།
ཡེ་ཤེས་་
ལྔ་རྣམས་སྨོས་པ་ཉིད་ཉིད་ཀྱི་རིགས་ཀྱི་བྱེ་བྲག་ཡེ་ཤེས་ཀྱི་ངོ་བོའི་སངས་རྒྱས་ཀྱི་སྐུ་
ཕྱག་རྒྱ་ཡིན་ནོ། །བསྟན་པར་བྱ་སྟེ་དེ་ལྟ་བུའི་ཚུལ་གྱིས་ཆོ་གའི་སངས་རྒྱས་ཀྱི་སྐུ་
ཕྱག་རྒྱ་འཇིག་རྟེན་གྱི་ཁམས་ཐམས་ཅད་དུ་སྤྲོས་མ་ཐག་ཏུ་ལྷ་ལ་སོགས་པའི་སེམས་
ཅན་མ་ལུས་པ་ཐམས་ཅད་རེག་པའི་ཚུལ་གྱིས་བྱིན་གྱིས་བརླབ་པར་བྱའོ། །དེ་་་
བྱས་ནས་ཉིད་ཉིད་ཀྱི་སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ།
དེའི་འོག་ཏུ་སྤྲོས་པའི་གནས་སུ་སླར་བསྡུ་བར་བྱའོ། །དེ་མ་ཐག་ཏུ་བྱང་ཆུབ་ཀྱི་
སེམས་ཟླ་བའི་དཀྱིལ་འཁོར་ལ་ཐིམ་པར་འགྱུར་བར་བསམ་མོ། །དེ་ལྟར་ཤེས་་་་
པར་བྱ་བའི། སངས་རྒྱས་རྣམས་ནི་གནས་དེར་སྤྲོ་ཞེས་པ། མདུན་དུ་སྨོས་་་་
།
45-224