عم لا
བསྟན་འགྱུར། རྒྱུད། ༼ལུ༽ ༨༧
སངས་རྒྱས་ཐམས་ཅད་ཐུགས་རྩེ་གཅིག་པས་བདག་ལ་གསོན་ཅིག་ཅེས་ཁྲོ་བོ་་་
ཆེན་པོས་ཚིག་བརྗོད་པའོ།
།མདོར་བསྡུས་•པ་དེ་ལྟར་སྐུ་གསུང་ཐུགས་ཀྱི་སྦྱོར་
བ་ཅན། སངས་རྒྱས་ཐམས་ཅད་བདག་ལ་གསོན་གྱི་དོན་དུ་གསུངས་སོ། །
བདག་ནི་དཔལ་ལྡན་རྡོ་རྗེ་འཛིན། །བཀའི་འཁོར་ལོ་རབ་སྦྱོར་བ་ཞེས་པ་ནི།
དཔལ་རྡོ་རྗེ་འཛིན་ནི་སྟོན་པ་རྡོ་རྗེ་མི་བསྐྱོད་པ་ཡིན་ནོ། །གཞན་ཡང་དཔལ་རྡོ་
རྗེ་འཛིན་གྱི་དོན་སྔར་ཅི་ལྟར་བཤད་པ་དེ་བཞིན་དུ་འདིར་སྦྱར་རོ།
།བདག་ནི་་
སྒྲུབ་པ་པོ་དཔལ་རྡོ་རྗེ་འཛིན་དང་གཉིས་སུ་མེད་པའི་ངོ་བོ་ང་རྒྱལ་དུ་བསྒོམ་པའོ། །
དོན་དེས་བསྒྲུབ་པ་པོ་རྡོ་རྗེ་འཛིན་གྱི་ང་རྒྱལ་འཆང་བས་ཁྲོ་བོ་• ཆེན་པོའི་ཚིག་་
བརྗོད་པར་བསྟན་ཏོ། །བཀའི་འཁོར་ལོ་•རབ་སྦྱོར་བ་ནི། དཔལ་རྡོ་རྗེ་
འཛིན་དེ་ནི་དོན་དམ་པར་རྣམ་པར་སྣང་མཛད་ཁྲོ་བོའི་གཟུགས་ཕྱག་ན་རྡོ་རྗེ་་
འཛིན་པ་དེ་དངང་། གཉིས་སུ་མེད་པའི་ངོ་བོ་ཡིན་པ་དེ་དང་གཉིས་སུ་མེད་པའི་
ང་རྒྱལ་དུ་བསྒོམས་པས་བཀའི་འཁོར་ལོ་རབ་ཏུ་སྦྱོར་བར་བྱའོ། །བསྟན་པར་བྱ་
སྟེ༑ དཔལ་ལྡན་རྡོ་རྗེ་འཛིན་དང་གཉིས་སུ་མེད་པའི་ཁྲོ་བོའི་གཟུགས་རྣམ་པར་
སྣང་མཛད་ཕྱག་ན་རྡོ་རྗེ་འཛིན་པ་དེའི་བཀའི་ཚིག་ཡིན་ནོ། །་འཁོར་ལོ་ནི་མདུན་
དུ་སྨོས་པའི་མ་རུངས་པའི་སེམས་ཅན་འགུགས་པར་མཛད་མཁན་ཡ་མན་ཏ་ཀ་ལ་
སོགས་པ་ཁྲོ་བོའི་རྒྱལ་པོ་བཅུའི་ཕྱག་རྒྱ་སྤྲིན་ལྟ་བུ་དེ་ནི་འཁོར་ལོར་མིང་སྨོས་སོ། །
མ་རུངས་པའི་སེམས་ཅན་གསད་པའི་ཕྱིར་སྒྲུབ་པ་པོས་ཁྲོ་བོའི་རྒྱལ་པོ་རྣམས་ལ་
བཀའི་སྦྱོར་བ་བྱའོ། །མདོར་བསྡུ་བ་དེ་ལྟར་བདག་ནི་དཔལ་ལྡན་རྡོ་རྗེ་འཛིན།
བཀའི་འཁོར་ལོ་རབ་སྦྱོར་བའི་དོན་དུ་གསུངས་སོ། །རྡོ་རྗེ་རབ་ཏུ་འབར་བ་ཡིས༎
སྐུ་གསུམ་ལས་བྱུང་འགས་པར་བགྱི། །གལ་ཏེ་དམ་ཚིག་ལས་འདས་ན། །ཞིག་
པར་འགྱུར་བར་གདོན་མི་འཚལ། །ཞེས་བྱ་བའི་དོན་བཤད་པར་བྱ་སྟེ། ཅི་་་
45-794