རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཏོ།༑ །ད་ནི་སྔགས་ཀྱི་ངོ་བོ་བསྟན་པར་བྱ་སྟེ།
༡༤༤༥
དེ་ལ་འདི་ནི་སྔགས་ཐམས་་
ཅད་ཀྱི་གསང་བའི་སྙིང་པོའོ། །ཕཊ་ཅེས་བྱ་བ་ནི། སྔགས་ཀྱི་ས་བོན་ཡིག་
འབྲུ་ཕཊ་ནི། ཞི་བ་དང་རྒྱས་པ་ལ་སོགས་པ་བསྒྲུབ་པ་ཐམས་ཅད་བྱ་བའི་སྔགས་
ཀྱི་ནང་ན་གསང་བ་སྟེ། ཕཊ་ནི་སྒྲུབ་པ་ཐམས་ཅད་ཀྱི་སྔགས་ཀྱི་ཡེ་ཤེས་དང་་་་
གཉིས་སུ་མེད་པའི་འབྲས་བུ་ཡིན་ཏེ། དོན་དེས་སྙིང་པོར་སྨོས་སོ། །དེ་ལྟར་་
ཕཊ་ཀྱི་དོན་དུ་གསུངས་སོ། །ད་ནི་གསང་བའི་ཚུལ་གྱིས་ཡེ་ཤེས་སེམས་དཔའ་་་
སྒྲུབ་པ་བྱ་བའི་ཆོ་གའི་དོན་བསྟན་པར་བྱ་སྟེ། ཡེ་ཤེས་སེམས་དཔའི་སྦྱོར་བྱ་ཡིས༎
དབུས་སུ་གཟུགས་ནི་རབ་ཏུ་སྒོམ། །སྔགས་ཤེས་པས་ནི་གནས་བཞིན་དུ། །
བུད་མེད་རྟག་ཏུ་གཞག་པར་བྱའོ། །ཞེས་བྱ་བའི་དོན་བཤད་པར་བྱ་སྟེ།
ལྟར་ཡིན་ན། ཡེ་ཤེས་སེམས་དཔའི་སྦྱོར་བ་ཡིས། །དབུས་སུ་གཟུགས་ནི་རབ་
ཏུ་སྒོམ་ནི། སྒྲུབ་པ་པོས་དང་པོ་གནས་དུར་ཁྲོད་དུ་ཡེ་ཤེས་སེམས་དཔའ་སྒྲུབ་པ་
བྱའོ།༑ །ཡང་ན་ཅི་ལྟར་སྨོས་པའི་དབེན་པའི་གནས་སུ་སྒྲུབ་པ་བྱ་ཡང་མི་འགལ་
ལོ༑
ཅི་་
།གནས་དེར་ས་གཞི་མཉམ་པར་བྱས་ལ། དེར་དཀྱིལ་འཁོར་གྲུ་བཞི་་་་་
ཀུན་ཏུ་ཁྲུ་གསུམ་དང་སོར་ལྔ་ལྔ་བདུད་རྩི་ལྔས་བསྐུའོ། །དེའི་ནང་དུ་ཚོན་དམར་
པོས་པད་མ་འདབ་བརྒྱད་པ་ལྟེ་བ་དང་བཅས་པ་ཁྲུ་གང་གི་ཚད་དུ་བྲི་བར་བྱའོ། །
དེ་ནས་ག་པུར་དང་གུར་ཀུམ་དང་། ཙན་དན་ལ་སོགས་པ་རྫས་དྲི་དང་ལྡན་པ་
ཐམས་ཅད་གཅིག་ཏུ་བསྲེས་ལ་བན་དའི་ནང་དུ་བཞག་ལ་དཀྱིལ་འཁོར་ལ་གཏོར་
བར་བྱའོ། །གཞན་ཡང་པད་མ་དང་། ཀུ་མུ་ཏ་དང་། ཨུད་པ་ལ་དང་།
ཙམ་པ་ཀ་ལ་སོགས་པ་མེ་ཏོག་དྲི་དང་ལྡན་པ་ཐམས་ཅད་བཀྲམ་པར་བྱའོ། །དེ་
ལྟར་བྱས་མ་ཐག་ཏུ་པད་མའི་ལྟེ་བའི་དབུས་སུ་སྔགས་ས་བོན་ཡིག་འབྲུ་ཧཱུཾ་གི་་་
གཟུགས་བསམ་མོ། །ཡང་ན་རྫས་དྲི་དང་ལྡན་པ་གུང་ཀུ་མས་སྔགས་ཀྱི་ས་བོན་་
45-1445