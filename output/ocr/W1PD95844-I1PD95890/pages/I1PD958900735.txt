༧༡༢
_______བསྟན་འགྱུར། རྒྱུད། ༼༽
དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་
དུ་འདིར་སྦྱར་རོ། །དེ་ལྟ་བུའི་ངོ་བོ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་མ་
ཐག་ཏུ་རྣམ་པར་སྣང་མཛད་ཀྱི་གཡས་སུ་འཁོར་ལོའི་རྩིབས་ཀྱི་དབུས་ཀྱི་སྟེང་དུ་
པད་མོའི་དཀྱིལ་མོའི་ཚུལ་གྱིས་གནས་པར་བསམ་མོ། །དེའི་འོག་ཏུ་ཟླ་བའི་
དཀྱིལ་འཁོར་གྱི་དབུས་གནས་ཀྱི་སྟེང་དུ་སྔགས་ས་བོན་ཡིག་འབྲུ་ཨ་བསམ་མོ། །
དེ་ཁ་དོག་དམར་པོ་སོ་སོར་རྟོགས་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ།
།ཡེ་ཤེས་ཀྱི་ས་བོན་དེ་
ལས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་དུ་
འདིར་སྦྱར་རོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་མ་ཐག་
ཏུ་རྣམ་པར་སྣང་མཛད་ཀྱི་རྒྱབ་ཀྱི་འཁོར་ལོའི་རྩིབས་ཀྱི་དབུས་ཀྱི་སྟེང་དུ་པདྨའི་་་
སྐྱིལ་མོའི་ཚུལ་གྱིས་གནས་པར་བསམ་མོ། །དེའི་འོག་ཏུ་ཟླ་བའི་དཀྱིལ་འཁོར་གྱི་
དབུས་ཀྱི་སྟེང་དུ་སྔགས་ས་བོན་ཡིག་འབྲུ་ཧཱ་བསམ་མོ། །ཁ་དོག་ལྗང་གུ་བྱ་བ་ལ་
ནན་ཏན་གྱི་ཡེ་ཤེས་ཀྱི་ངོ་བོར་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་
ཀྱི་ཁུ་བའི་ངོ་བོར་གྱུར་ཏོ●། །ཡེ་ཤེས་ཀྱི་ས་བོན་དེ་ལས་དོན་ཡོད་གྲུབ་པའི་སྐུ་་་
ཕྱག་རྒྱ་སྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་་
མེད་པའི་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་
པ་ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་
བུའི་ངོ་བོ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་རྣམ་པར་སྣང་མཛད་ཀྱི་
གཡོན་གྱི་འཁོར་ལོའི་རྩིབས་ཀྱི་སྟེང་གི་དབུས་སུ་པདྨའི་སྐྱིལ་མོ་ཚུལ་གྱིས་གནས་་་་
45-712