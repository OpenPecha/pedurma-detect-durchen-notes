རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7344
ཁྲོ་བོའི་ལྟ་བུའི་རྡོ་རྗེའི་ཕུར་བུ་དེའི་ལྟེ་བ་མན་ཅད་ནི་རྩེ་མོ་ལྟ་བུ་ཤིན་ཏུ་རྣོ་བ།
བསྐལ་པའི་མེ་བཞིན་དུ་འབར་བའི་འོད་ཀྱིས་འབར་བར་བརྟག་གོ། །གཞན་
ཡང་ཐུགས་ཀྱི་རྡོ་རྗེའི་ཕུར་བུ་ཅི་ལྟར་སྨོས་པའི་ཚུལ་གྱི་དགྲ་བོའི་གཟུགས་བརྙན་
ལ་གདབ་པའི་དུས་སུ་ལྟེ་བ་ནས་བཟུང་བའི་སྟོད་ཁྲོ་བོའི་རྒྱལ་པོ་རྡོ་རྗེ་བདུད་རྩི་
འཁྱིལ་པའི་སྐུ་མདོག་དང་། ཞལ་དང་༌། ཕྱག་དང་། ཕྱག་མཚན་དང་།
རྒྱན་རྣམས་ཅི་ལྟར་སྨོས་པ་དེ་བཞིན་དུ་བརྟག་གོ། ། །ཚུལ་དེ་ལྟར་ཁྲོ་བོ་ལྟ་བུའི་་་
ཐུགས་རྡོ་རྗེའི་ཕུར་བུའི་ལྟེ་བ་མན་ཆད་ནི་རྩེ་མོ་ཤིན་ཏུ་རྣོ་བ་བསྐལ་པའི་མེ་བཞིན་
དུ་འབར་བའི་འོད་ཀྱིས་འབར་བར་བརྟག་གོ། །གཞན་ཡང་གསུང་རྡོ་རྗེའི་ཕུར་
བུ་ཅི་ལྟར་སྨོས་པའི་ཚུལ་གྱི་དགྲའི་གཟུགས་བརྙན་ལ་གདབ་པའི་དུས་སུ་ལྟེ་བ་ནས་
བཟུང་བའི་སྟོད་ཁྲོ་བོའི་རྒྱལ་པོ་པད་མན་ཏ་ཀའི་སྐུ་མདོག་དངང་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་ཅི་ལྟར་སྨོས་པ་དེ་བཞིན་དུ་བརྟག་
གོ༑ །ཚུལ་དེ་ལྟ་བུའི་གསུང་རྡོ་རྗེའི་ཕུར་བུའི་ལྟེ་བ་མན་ཆད་ནི་རྩེ་མོ་ལྟ་བུ་ཤིན་
་རྣོ་བ་བསྐལ་པའི་མེ་བཞིན་དུ་འབར་བའི་འོད་ཀྱིས་འབར་བར་བརྟག་གོ། །དེ་
ལྟར་སྐུ་དང་གསུང་དང་ཐུགས་རིགས་གསུམ་གྱི་རྡོ་རྗེ་ཕུར་བུའི་བྱེ་བྲག་གི་དྲག་པོའི་
ལས་རྡོ་རྗེ་ཡེ་ཤེས་ཀྱིས་སྒྱིང་བ་འདི་བསྟན་ཏོ། །མདོར་བསྡུ་བ་དེ་ལྟར་སྟོད་ཀྱང་
དམ་ཚིག་དེ་ཉིད་བྱ། ཕུར་བུ་རྣམ་པར་སྤྲུལ་པ་འདིའི་དོན་དུ་གསུངས་སོ། །
ད་ནི་སྐུ་དང་གསུང་དང་ཐུགས་རྡོ་རྗེ་གསུམ་གྱི་ཕུར་བུའི་དངོས་གྲུབ་ཀྱི་འབྲས་བུ་་
བསྟན་པར་བྱ་སྟེ། བསམ་གཏན་རྡོ་རྗེ་སྦྱོར་བ་ཡིས། །སངས་རྒྱས་དག་ཀྱང་་་
ངེས་པར་འདེབས། །རྡོ་རྗེ་སེམས་དཔའ་རྒྱལ་པོ་ཆེ། །ཕུར་བུ་བཏབ་ན་ངེས་་
པར་འདི། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བསམ་་་
གཏན་རྡོ་རྗེའི་སྦྱོར་བ་ཡིས། སངས་རྒྱས་དག་ཀྱང་ངེས་པར་འདེབས་ནི། མདུན་
45-1355