کالای
བསྟན་འགྱུར། ། རྒྱུད། ༼རུ༽ ༨༦ AE7
གྱུར་ཏོ། །གསང་བ་ཡེ་ཤེས་ཀྱི་ས་བོན་དེ་ལས། སངས་རྒྱས་སྤྱན་གྱི་སྐུ་ཕྱག་རྒྱ་
བསྐྱེད་པར་བྱའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་
ཇི་ལྟར་མདུན་དུ་སྨོས་པ་དེ་བཞིན་དུ་འདིར་སྦྱར་རོ།
།དེ་ལྟར་བསྐྱེད་མ་ཐག་ཏུ་
སྐྱེད་པར་མཛད་མཁན་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱ།
སངས་་
རྒྱས་སྤྱན་གྱི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེའི་་་་
འོག་ཏུ་སངས་རྒྱས་སྤྱན་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་
བསྒོམ་པར་བྱ་བའི་དུས་སུ་སྙིང་ཀའི་གནས་སུ་སྔགས་ཀྱི་ས་བོན་ཡིག་འབྲུ་ཨོཾ་བསམ་
མོ༑ །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་་་་་
འབར་ཞིང་ཁུ་བའི་ངོ་བོར་གྱུར་ཏོ། །ཡེ་ཤེས་ཀྱི་ས་བོན་དེ་ལས་འོད་ཟེར་གྱི་དྲ་བ་
ཁ་དོག་དཀར་པོ། ཆོས་ཀྱི【དབྱིངས་ཀྱི་•ཡེ་ཤེས་ཀྱི་ངོ་བོ་བ་སྤུའི་བུ་གའི་ལམ་གྱི་
སྒོ་ནས་སྤྲོ་བ་དང་བསྡུ་བའི་ཚུལ་དུ་བསམ་མོ། །ཚུལ་དེ་ལྟར་བསྒོམ་པ་སེམས་རྩེ་
གཅིག་པས་མ་གྲུབ་ཀྱི་བར་དུ་བྱའོ། །དེ་གྲུབ་པའི་འོག་ཏུ་སྒྲུབ་པ་པོས་བླ་ན་མེད་
པའི་བྱང་ཆུབ་ཆོས་ཀྱི་ཡེ་ཤེས་དང་གཉིས་སུ་མེད་པའི་འབྲས་བུ་འགྲུབ་པར་འགྱུར་
བར་སྨོས་སོ། །གཞན་ཡང་ན་བཟའ་དཀར་མོ་བསྐྱེད་པར་བྱ་བའི་བསྒོམ་པ་་་
བསྟན་པར་བྱ་སྟེ། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་
གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་སྨོས་
པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་གསུང་གི་རིགས་སྣང་བ་མཐའ་
ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བྱའོ། །
དེའི་དུས་སུ་གར་མཁན་གྱི་རིགས་ཀྱི་བུ་མོ་བླང་ངོ་། །དེ་མདུན་དུ་སྨོས་པའི་ཡོན་
45-676