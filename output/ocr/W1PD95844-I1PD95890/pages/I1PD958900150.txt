རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२८
འཛིན་གྱི་ཆོས་བསྟན་པར་མཛད་པའི་འོག་ཏུ། དམ་ཚིག་རྡོ་རྗེའི་ཏོག་ལ་སོགས་
པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་དང་།
གཞན་ཡང་
འཁོར་ཐམས་ཅད་ངོ་མཚར་དུ་གྱུར། རྨད་དུ་གྱུར་པའི་དོན་མཚོན་པའོ། །དེ་
ལྟར་དེ་ནས་ཀྱི་དོན་དུ་གསུངས་སོ། །བྱང་ཆུབ་སེམས་དཔའ་སེམས་དཔའ་ཆེན་
པོ་དེ་དག་ཐམས་ཅད་ཞེས་པའི་དོན་ནི་བདེ་སྟེ་བཤད་མི་དགོས་སོ། །ངོ་མཚར་་
དུ་གྱུར།ར། རྨད་དུ་གྱུར་ཞེས་པ་ནི། ཐེག་པ་ཆེན་པོ་གསང་སྔགས་ཀྱི་དོན་གྱི་ངོ་
བོ་རྟོགས་པར་གྱུར་པས། སེམས་དད་པ་ཆེན་པོ་སྐྱེས་ནས་ངོ་མཚར་དུ་གྱུར་པ་་་
དང་། རྨད་དུ་གྱུར་པ་ཡིན་ནོ། །གཞན་ཡང་ཆོས་ཐམས་ཅད་རང་བཞིན་གྱིས་
རྣམ་པར་དག་པའི་དམ་ཚིག་གི་སྡོམ་པའི་སྤྱོད་པ་སྤྱད་པས། བླ་ན་མེད་པའི་ཡེ་་
ཤེས་ཀྱི་འབྲས་བུ་འཐོབ་པར་འགྱུར་བས། དོན་དེ་ལས་སེམས་དད་པ་ཆེན་པོ་་་་
སྐྱེས་ནས་ངོ་མཚར་དང་རྨད་དུ་གྱུར་པ་ཡིན་ནོ། །དེ་ལྟར་ངོ་མཚར་དུ་གྱུར་པ་་་
དང་། རྨད་དུ་གྱུར་པའི་དོན་དུ་གསུངས་སོ། །དེ་ནས་ངམ་ཞིང་མིག་གདངས་
སྟེ་ཞེས་པ་ནི་མདུན་དུ་སྨོས་པའི་ཆོས་ཐོས་པའི་དུས་སུ་བྱང་ཆུབ་སེམས་དཔའ་་་་་
སེམས་དཔའ་ཆེན་པོ་རྣམས་ལ་སོགས་པའི་འཁོར་མ་ལུས་པ་ཐམས་ཅད། ཕྱིན་་
ཅི་ལོག་པའི་རྣམ་པར་རྟོག་པའི་ཐེ་ཚོམ་ཆད་པར་གྱུར་ནས་ཐེག་པ་ཆེན་པོ་གསང་་
སྔགས་ཀྱི་ཆོས་ཀྱི་དོན་རྟོགས་པས་དགའ་ནས། ཇི་ལྟར་ཉི་མ་ཤར་བའི་དུས་སུ་མེ་
ཏོག་པདྨ་ཁ་བྱེ་བ་དེ་བཞིན་དུ་ངམ་ཞིང་མིག་གདངས་པའོ། །དེ་ལྟར་ངམ་ཞིང་་
མིག་གདངས་ཏེའི་དོན་དུ་གསུངས་སོ། །དེ་ནས་ཚིག་འདི་སྐད་སྨྲས་སོ་ཞེས་པའི་
དོན་ནི་བདེ་སྟེ་བཤད་མི་དགོས་སོ། །དེ་ནས་ངོ་མཚར་དུ་གྱུར་པའི་ཆོས་ཞེས་པ་
ནི༑ སྟོན་པ་རྡོ་རྗེ་མི་བསྐྱོད་པས་ཆོས་བསྟན་པའི་ངོ་བོ་དེ་ནི། ངོ་མཚར་ཆེན་
པོ་ཡིན་ནོ། །དེ་ལྟར་ངོ་མཚར་དུ་གྱུར་པའི་ཆོས་ཀྱི་དོན་དུ་གསུངས་སོ། །དེ་་་
45-129