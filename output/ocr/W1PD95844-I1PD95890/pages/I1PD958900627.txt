७०७
བསྟན་འགྱུར། རྒྱུད། ༼༊༽ ༨༦ ng
དང་ལྡན་པའི་གནས་ལྔར་ནི་ཞེས་པ་ནི། མདུན་དུ་བཤད་པའི་ཐབས་དང་ཤེས་
རབ་རོལ་པས་ཡེ་ཤེས་བདུད་རྩི་བསྙེན་པའི་ངོ་བོར་ཤེས་རབ་མའི་བསྒྲུབ་པ་བྱ་བའི་
ཕྱིར་སྨོས་པ་དེའི་གོང་དུ་ཤེས་རབ་མའི་ལུས་ཀྱི་གནས་ལྔར་རིགས་ལྔའི་དེ་བཞིན་་་
གཤེགས་པའི་ཡེ་ཤེས་ལྔའི་སྔགས་ཀྱི་ས་བོན་ཡིག་འབྲུ་ལེའུ་བརྒྱད་པ་ནས་འབྱུང་་་་
བའི་ཆོ་གའི་ཚུལ་དེས་བྱིན་གྱིས་བརླབ་པར་བྱའོ།
།དེ་གསལ་བར་བསྟན་པར་བྱ་
སྟེ། ༑ སྤྱི་བོ་གཙུག་དང་ནུ་མའི་བར་དག་དང་།
།ལྟེ་བ་རྐེད་པར་གསང་བ་་་་་
རྒྱལ་བའི་གནས། །ཆོ་ག་ཤེས་པས་ཡང་ན་རྐང་པའི་བར། །རིགས་ལྔ་རྣམས་
ནི་དགོད་པར་རབ་ཏུ་བྱ་ཞེས་གསུངས་ཏེ། དང་པོར་ཤེས་རབ་མའི་སྤྱི་བོའི་་
ས ཏེ། དང བར ཤས རབ མའ
དབུས་སུ་སྐུའི་རིགས་རྣམ་པར་སྣང་མཛད་ཀྱི་ཡེ་ཤེས་ཀྱི་སྔགས་ས་བོན་ཡིག་འབྲུ་ཨོཾ་
དགོད་དོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་ཞིང་། སྤྱི་བོའི་གཙུག་ཏུ་ཐིམ་པར་གྱུར་པར་བསམ་མོ། །དེའི་འོག་
ཏུ་ནུ་མ་གཉིས་ཀྱི་དབུས་སུ་གསུང་གི་རིགས་སྣང་བ་མཐའ་ཡས་ཀྱི་ཡེ་ཤེས་ཀྱི་་
སྔགས་ས་བོན་ཡིག་འབྲུ་ཨཱ་དགོད་དོ། །དེ་ཁ་དོག་དམར་པོ་སོ་སོར་རྟོག་པའི་
ཡེ་ཤེས་ངོ་བོ་གཟི་བརྗིད་ཀྱིས་འབར་ཞིང་ནུ་མ་གཉིས་ཀྱི་དབུས་སུ། ཐིམ་པར་
གྱུར་པར་བསམ་མོ། །དེའི་འོག་ཏུ་ལྟེ་བ་དང་རྐེད་པའི་བར་གྱི་དབུས་སུ་རིན་
ཆེན་འབྱུང་ལྡན་གྱི་ཡེ་ཤེས་ཀྱི་སྔགས་ཀྱི་ས་བོན་ཡིག་འབྲུ་སྭ་དགོད་དོ། །དེ་ཁ་
དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་རྐེད་
པའི་དབུས་སུ་ཐིམ་པར་གྱུར་པར་བསམ་མོ། །དེའི་འོག་ཏུ་གསང་བའི་ཕྱག་རྒྱ་བྷ་
ག་རྒྱལ་བའི་སྐྱེ་གནས་ཀྱི་ནང་གི་དབུས་སུ་རྡོ་རྗེའི་རིགས་མི་བསྐྱོད་པའི་ཡེ་ཤེས་ཀྱི་
སྔགས་ཀྱི་ས་བོན་ཡིག་འབྲུ་ཧཱུཾ་དགོད་དོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་བྷ་གའི་དབུས་སུ་ཐིམ་པར་གྱུར་པར་
45-606