རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7060
བཏགས་པ་མ་མ་ཀི་ཉིད་ཀྱི་སྐུ་ཕྱག་རྒྱའི་ངོ་བོར་ཅི་ལྟར་སྨོས་པ་དེ་ལྟ་བུའི་སྤྲུལ་པའི་
སྐུ་ཕྱག་རྒྱ་སྤྲུལ་པར་མཛད་པའོ་དེ་ནས་གྷ་ཊ་ཡ་ཞེས་བྱ་བ་ནི། གོང་དུ་སྨོས་པའི་
ཡེ་ཤེས་ཀྱི་ལྷ་མོ་མ་མ་ཀི་སྐུ་ཕྱག་རྒྱའི་ངོ་བོ་གྲངས་མེད་པར་སྤྲུལ་པ་དེ་དག་ཐམས་
ཅད་ཀྱིས་རྡོ་རྗེ་ལ་སོགས་པ་ཡེ་ཤེས་ཀྱི་མཚོན་ཆའི་བྱེ་བྲག་སྣ་ཚོགས་ཕོབ་པས།
ཅི་ལྟར་སྨོས་པའི་དགྲ་རྣམས་ལ་རྒྱབ་པས་བསད་པར་སྨོས་སོ། །དེ་ནས་ག་ཏ་ཡ་
ཞེས་བྱ་བ་ནི། གོང་དུ་ཇི་ལྟར་དགྲ་རྣམས་རྒྱབ་པ་དེ་བཞིན་དུ་དེ་དག་གི་འཁོར་
ཐམས་ཅད་བདེགས་ནས་བསད་པར་བསྟན་ཏོ། །དེ་ནས་གུ་ཊི་ནི་ཞེས་བྱ་བ་ནི།
གུ་ཊི་ནིར་མིང་བཏགས་པ་དགྲ་མ་རུངས་པ་གནོད་པར་བྱེད་པ་ཐམས་ཅད་མེད་་་
པར་མཛད་པ་ཡེ་ཤེས་ཀྱི་ལྷ་མོ་མ་མ་ཀི་ཡིན་པར་བསྟན་ཏོ། །དེ་ནས་སྭཱ་ཧཱ་ཞེས་
བྱ་བ་ནི་སྒྲུབ་པ་པོས་ཇི་ལྟར་སྨོས་པའི་ཚུལ་གྱི་ཡེ་ཤེས་ཀྱི་ལྷ་མོ་མ་མ་ཀི་ཉིད་ཀྱི་་་
རིགས་ཀྱི་བདག་པོ་སྟོན་པ་མི་བསྐྱོད་པ་དང་བཅས་པའི་ཐུགས་མཉེས་པར་འགྱུར་
ཏེ༑ དེའི་དུས་སུ་སྔར་བཤད་པའི་དགྲ་རྣམས་གསད་པའི་དངོས་གྲུབ་ཀྱི་འབྲས་
བུ་འགྲུབ་པར་འགྱུར་བར་བསྟན་ཏོ། །ད་ནི་མ་མ་ཀིའི་སྔགས་རིངས་ཀྱི་ཡོན་ཏན་
གྱི་ངོ་བོའི་དོན་བསྟན་པར་བྱ་སྟེ། འདི་ནི་གསུངས་མ་ཐག་ཏུ་ཡང་། །སྐུ་
གསུམ་དབྱེར་མེད་རྡོ་རྗེ་ཅན། །མཛེས་པའི་སྤྱན་ནི་གདངས་ནས་སུ། །རྡོ་རྗེའི་
ཐུགས་ནི་རྗེས་དྲན་ནས། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་
ན་འདི་ནི་གསུངས་མ་ཐག་ཏུ་ཡང་། །སྐུ་གསུང་དབྱེར་མེད་རྡོ་རྗེ་ཅན་ནི་སྟོན་པ་
མི་བསྐྱོད་པ་རྡོ་རྗེ་འཛིན་གྱིས་ཇི་ལྟར་སྨོས་པའི་ཚུལ་གྱིས་ཏིང་ངེ་འཛིན་མཛད་པའི་
འོག་ཏུ། མ་མ་ཀིའི་སྔགས་རིངས་སྐུ་དང་གསུང་དང་ཐུགས་རྡོ་རྗེ་གསུམ་གཉིས་
སུ་མེད་པར་མི་ཕྱེད་པ། རྡོ་རྗེ་ཅན་དུ་མིང་བཏགས་པ་སྟོན་པ་དེས་གསུངས་པའི་
དོན་དེ། དེ་ནད་ཀྱི་དོན་དུ་གསུངས་སོ། །དེ་མ་ཐག་ཏུ་འཇིག་རྟེན་གྱི་ཁམས་
45-1067