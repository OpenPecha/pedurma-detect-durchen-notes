རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
201
ལུགས་ཕུན་སུམ་ཚོགས་པ་ནི། ལེའུ་བཞི་པའི་དཀྱིལ་འཁོར་གྱི་དུས་སུ་སྨོས་པ་དེ་
བཞིན་དུ་འདིར་སྦྱར་རོ། །དེ་ལྟར་སངས་རྒྱས་དཀྱིལ་འཁོར་ནི། སྣང་བ་་་
མཐའ་ཡས་བསྒོམ་པའི་དོན་དུ་གསུངས་སོ། །ད་ནི་དོན་ཡོད་གྲུབ་པའི་སྐུ་ཕྱག་རྒྱ་
བསྐྱེད་པའི་ཆོ་གའི་དོན་བསྟན་པར་བྱ་སྟེ། རྡོ་རྗེ་ཐོགས་མེད་རབ་བསྒོམས་ཏེ་་་་
ཞེས་པ་ནི། སྒྲུབ་པ་པོས་གར་མཁན་གྱི་བུ་མོ་ལོ་ཉི་ཤུ་རྩ་ལྔ་ལོན་པ། དབང་་་
ཐམས་ཅད་རྫོགས་པ། དེ་བཞིན་དུ་མཚན་དང་ཡོན་ཏན་ཐམས་ཅད་དུ་ལྡན་པ་
བླངས་ཏེ། དེའི་འོག་ཏུ་ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་
གཉིས་སུ་མེད་པར་བྱིན་གྱིས་བརླབ་པར་བྱའོ། །དེ་བྱས་མ་ཐག་ཏུ་འདོད་ཆགས་
ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་
ཤེས་རབ་རོལ་པ་བྱའོ། །བསྟན་པར་བྱ་སྟེ། རོལ་པ་བྱས་པས་བདེ་བར་གྱུར་་
པའི་དུས་སུ་རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་
གའི་དབུས་སུ་འོད་དུ་ཞུའོ། །དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་་་
དཀྱིལ་འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་་་་
འཁོར་དེའི་སྟེང་དུ་སྔགས་ས་བོན་ཡིག་འབྲུ་ཧ་བསམ་མོ། ། །དེ་ཁ་དོག་ལྗང་གུ་བྱ་
བ་ལ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་་་་་
པར་ཐིམ་པར་གྱུར་པར་བསམ་མོ། །ས་བོན་དེ་ལས་དོན་ཡོད་གྲུབ་པའི་སྐུ་ཕྱག་་
རྒྱ་བསྐྱེད་པར་བྱའོ། །དེ་ཉིད་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་པར་
འཁྱུད་པའི་ཚུལ་གྱི་སྦྱོར་བ་དང་ལྡན་པ་ཡིན་ནོ། །གཞན་ཡང་དོན་ཡོད་གྲུབ་པའི་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ཇི་ལྟར་ལེའུ་བཞི་པའི་དཀྱིལ་འཁོར་གྱི་
དུས་སུ་སྨོས་པ་དེ་བཞིན་དུ་འདིར་སྦྱར་རོ། །དེ་སྐྱེད་མ་ཐག་ཏུ་སྐྱེད་པར་མཛད་
45-101