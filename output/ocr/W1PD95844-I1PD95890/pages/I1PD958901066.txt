རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
700円
རྫོགས་པར་སྨོས་སོ། །དེ་ལྟར་མཚན་རྣམས་ཐམས་ཅད་ཡོངས་སུ་རྫོགས་ཀྱི་དོན་
དུ་གསུངས་སོ། །འཁོར་ལོ་འབར་བས་ཡོངས་སུ་བསྐོར། །ཞེས་པ་ནི་མདུན་དུ་
སྨོས་པའི་འཁོར་ལོར་མིང་བཏགས་པ། ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་སྨོས་
པ་དེ་དེའི་སྐུ་ཕྱག་རྒྱ་ལ། མེ་ལོང་ལྟ་བུའི་ཡེ་ཤེས་དང་། ཆོས་ཀྱི་དབྱིངས་ཀྱི་
ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། དེ་ལྟར་སྐུ་གསུང་ཐུགས་ཀྱི་
རིགས་གསུམ་གྱི་ཡེ་ཤེས་དང་གཉིས་སུ་མེད་པའི་ངོ་བོ་འབར་བའི་ཚོགས་གཡས་་་་
ནས་བསྐོར་བའི་ཚུལ་གྱིས་བསྐོར་བར་བསམ་མོ། །དེ་ལྟར་འཁོར་ལོ་འབར་བས་
ཡོངས་སུ་བསྐོར་གྱི་དོན་དུ་གསུངས་སོ། །གཙུག་ཏོར་འཁོར་ལོའི་དམ་ཚིག་ནི། །
རྣམ་པར་འཕྲོ་བ་རབ་ཏུ་བསྒོམ། །ཞེས་པ་ནི། འཁོར་ལོར་མིང་བཏགས་པ།
ཡ་མན་ཏ་ཀ་དང་། པྲད་ཉཱན་ཏ་ཀ་དང་། 【པད་མཱན་•ཏ་ཀ་དང་། བིག་
ནན་ཏ་ཀ་དང་། ཊ་ཀི་རཱ་ཛ་དང་། ནི་ལ་དཎྜ་དང་། མ་ཧཱ་བ་ལ་དང་།
ཨཱརྱ་ཨ་ཙ་ལ་དང་། པདྨ་ཀུན་ད་ལི་ལ་སོགས་པ་ཁྲོ་བོའི་རྒྱལ་པོ་དགུ། ཇི་ལྟར་
སྨོས་པའི་ཚུལ་གྱིས། བསྲུང་བའི་འཁོར་ལོ་ཡེ་ཤེས་ཀྱི་འཁོར་ལོ་དང་གཉིས་སུ་
མེད་པའི་ངོ་བོར་བསྟན་པ་དེ་དུས་འདིར་ཁྲོ་བོ་ཆེན་པོ་བཛྲ་ཧཱུཾ་ཀ་རའི་གཙུག་ཏོར་
གྱི་གནས་ནས་མདུན་དུ་སྨོས་པའི་འབར་བའི་ཚོགས་རྣམ་པར་འཕྲོ་བ་ཁ་དོག་་་
གསུམ་དང་ལྡན་པ་སྐུ་ཕྱག་རྒྱ་ལ། གཡས་ནས་སྐོར་བར་བསྒྲུབ་པ་པོས་ཁྲོ་བོའི་་་
དམ་ཚིག་ཡེ་ཤེས་བསྒོམ་པར་བྱ་བར་སྨོས་སོ། །བཤད་པར་བྱ་སྟེ། མདུན་དུ་་
སྨོས་པའི་ཚུལ་དུ་སྒྲུབ་པ་པོས་བསྒོམས་པས་སྟེང་གི་ཕྱོགས་ན་གནས་པའི་མཁའ་་་་
འགྲོ་ཕོ་མོ་ལ་སོགས་པ་བགེགས་ཀྱི་ཚོགས་ཐམས་ཅད་འཇོམས་པར་འགྱུར་རོ། །
དེ་ལྟར་གཙུག་ཏོར་འཁོར་ལོའི་དམ་ཚིག་ནི། རྣམ་པར་འཕྲོ་བ་རབ་ཏུ་བསྒོམ་གྱི་
དོན་དུ་གསུངས་སོ། །མི་བསྐྱོད་དམ་ཚིག་དབུ་བརྒྱན་ལ། །བསྒོམས་ན་རབ་ཏུ་
45-1043