१७८
བསྟན་འགྱུར། རྒྱུད།
མཛད་དང་། རིན་ཆེན་འབྱུང་ལྡན་དང་། དོན་ཡོད་གྲུབ་པ་གསང་བའི་་
ཐུགས་ཀ་ཡེ་ཤེས་སེམས་དཔའི་གནས་སུ་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་
ལས་ཡེ་ཤེས་དང་། ཁ་དོག་གི་ངོ་བོ་ཡིན་ནོ། །གཞན་ཡང་ཉིད་ཉིད་ཀྱི་ཤེས་་་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེ་བཞིན་དུ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་སྨོས་པ་བཞིན་་་
འདིར་སྦྱར་རོ། །དེ་ལྟ་བུའི་ངོ་བོ་བསྐྱེད་མ་ཐག་ཏུ། སྣང་བ་མཐའ་ཡས་ཀྱི་་་་
གཡས་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ། རྣམ་པར་སྣང་མཛད་་
གནས་པར་བསྒོམ་མོ། །དེ་བཞིན་དུ་སྣང་བ་མཐའ་ཡས་ཀྱི་རྒྱབ་ཕྱོགས་སུ་གདན་
ཟླ་བའི་དཀྱིལ་འཁོར་གྱི་སྟེང་དུ། རིན་ཆེན་འབྱུང་ལྡན་གནས་པར་བསྒོམ་མོ་དེ་
བཞིན་དུ་སྣང་བ་མཐའ་ཡས་ཀྱི་གཡོན་ཕྱོགས་སུ་གདན་ཟླ་བའི་དཀྱིལ་འཁོར་གྱི་་་་
སྟེང་དུ་དོན་ཡོད་གྲུབ་པ་གནས་པར་སྒོམ་མོ། །དེ་ལྟ་བུའི་ཚུལ་གྱི་ཆོ་ག་སྣང་བ་
མཐའ་ཡས་ཀྱི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །དེ་ནས་དོན་་
ཡོད་གྲུབ་པའི་དཀྱིལ་འཁོར་བསྒོམ་པའི་ཚུལ་གྱིས། ཆོ་ག་བསྟན་པར་བྱ་སྟེ།
དང་པོ་མདུན་དུ་སྨོས་པའི་ཚུལ་དུ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པར་
བྱ་སྟེ། དེ་མ་ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ།
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱ་
བསམ་མོ། །དེ་ཁ་དོག་ལྗང་གུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་
འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་་་
དོན་ཡོད་གྲུབ་པ་བདག་པོའི་ཚུལ་ནི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་ལྗང་
གུ་ཉིད་ཀྱི་ཤེས་རབ་མ་རྡོ་རྗེའི་རིགས་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་་
འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་་
45-164