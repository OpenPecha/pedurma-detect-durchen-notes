7
བསྟན་འགྱུར། རྒྱུད། ༼རུ༽ ༨༦
ད་ལྟར་གྱི་ཚུལ་ནི། མདུན་དུ་སྨོས་པའི་འདས་པ་དང་མ་འོངས་པའི་དེ་བཞིན་་་
གཤེགས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་མཛད་མཁན་ཡེ་ཤེས་ཀྱི་གཞལ་ཡས་
ཁང་གི་དབུས་ཀྱི་གནས་ན་གནས་པར་སྨོས་སོ།
།དེ་ལྟར་ད་ལྟར་གྱི་དུས་ཀྱི་དེ་་་
བཞིན་གཤེགས་པའི་དོན་དུ་གསུངས་སོ། །དེ་ནས་མ་འོངས་པའི་ཚུལ་ནི། ཇི་
ལྟར་སྟོན་པ་མི་བསྐྱོད་པས་སེམས་ཅན་ཐམས་ཅད་ཀྱི་དོན་བྱ་བའི་ཕྱིར།
ཏིང་ངེ་
འཛིན་མཛད་པའི་སྐབས་སུ་ཡེ་ཤེས་ཀྱི་ཆོ་འཕྲུལ་གྱི་ངོ་བོ་སྤྲོ་བར་མཛད་པ་དེ་་་
བཞིན་དུ། སྒྲུབ་པ་པོས་ཡེ་ཤེས་ཀྱི་གཞལ་ཡས་ཁང་གི་གནས་སུ་སྤྲོ་བར་མཛད་
པས་གནས་པར་གྱུར་པར་བསམ་མོ། །དེ་ལྟར་མ་འོངས་པའི་དུས་ཀྱི་དེ་བཞིན་
གཤེགས་པའི་དོན་དུ་གསུངས་སོ། །ཚུལ་དེ་ལྟར་དུས་གསུམ་གྱི་དོན་དུ་ཤེས་པར་
བྱའོ༑ །གནས་དེ་ཡིན་པར་རྣམ་པར་བསམ་ཞེས་པ་ནི། མདུན་དུ་སྨོས་པའི་
དུས་གསུམ་གྱི་དེ་བཞིན་གཤེགས་པ་དེའི་ཡེ་ཤེས་ཀྱི་གཞལ་ཡས་ཁང་སྨོས་པ་དེ་་་
གནས་པའི་གནས་ཡིན་པར་བསམ་མོ། །དེ་ལྟར་གནས་དེ་ཡིན་པར་རྣམ་པར་་
བསམ་པའི་དོན་དུ་གསུངས་སོ། །བདག་གི་བ་སྤུའི་བུ་ག་ནས། །གནས་པས་
མཆོད་པའི་སྤྲིན་རྣམས་སྤྲོ་ཞེས་པ་ནི། སྒྲུབ་པ་པོས་ཡེ་ཤེས་རྒྱ་མཚོའི་ངོ་བོ་ཡེ་
ཤེས་ཀྱི་གཞལ་ཡས་ཁང་དུ་དཔལ་རྡོ་རྗེ་སེམས་དཔའ་ལ་སོགས་པ་ཉིད་དགའ་བའི་
ལྷ་གང་ཡིན་པ་དེ་དང་གཉིས་སུ་མེད་པའི་ང་རྒྱལ་གྱི་བསྒོམ་པས་བདག་པོའི་ཚུལ་་
དུ་དབུས་གནས་སུ་གནས་ནས་དེའི་འོག་ཏུ་བྱེ་བྲག་རྣམ་པ་གཉིས་སུ་མཆོད་པ་བྱ་སྟེ།
ནང་དང་གསང་བའོ། །དང་པོ་ནི་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་་་
དཔའི་གནས་ན། ལེའུ་གསུམ་པའི་ནང་ནས་ཅི་ལྟར་སྨོས་པའི་ཚུལ་དུ་གཟུགས་་
རྡོ་རྗེའི་ལྷ་མོ་ལ་སོགས་པ་འདོད་པའི་ཡོན་ཏན་ལྔའི་ལྷ་མོ་རྣམས་སྤྲིན་བཞིན་དུ་བ་
སྤུའི་བུ་གའི་ལམ་ཐམས་ཅད་ནས་སྤྲོ་བར་བྱའོ། །ཡེ་ཤེས་ཀྱི་གཞལ་ཡས་ཁང་གི་་
45-14