རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३२५
པའི་ངོ་བོ། དོན་དམ་པར་སྔགས་ཀྱི་ས་བོན་ཡིག་འབྲུ་ཨོཾ་དུ་བསྟན་ཏོ་སྐུ་གསུམ་་
དུ་མིང་བཏགས་པ། སྐུ་རྡོ་རྗེ་དེ་བཞིན་གཤེགས་པ། རྣམ་པར་སྣང་མཛད་ཀྱི་
ཆོས་ཀྱི་དབྱིངས་ཀྱི། ཡེ་ཤེས་ཀྱི་སེམས་ཅན་ཐམས་ཅད་བྱིན་གྱིས་བརླབ་པ་བྱས་
པས༑ — སེམས་ཅན་གྱི་ལུས་ངག་ཡིད་གསུམ། རྡོ་རྗེའི་ངོ་བོར་གྱུར་པར་བསམ་
མོ༑ །དེ་ལྟ་བུའི་ཡོན་ཏན་གྱི་ངོ་བོ་སྔགས་ཀྱི་ས་བོན་ཡིག་འབྲུ་ཨོཾ་དེ། བྱང་་་་
ཆུབ་སེམས་དཔའ་ཀུན་ཏུ་བཟང་པོའི་སྐུ་ཕྱག་རྒྱ་བསྐྱེད་པ་ཡིན་ནོ།
།དེ་ལྟར་་
སྔགས་ས་བོན་ཡིག་འབྲུ་ཨོཾ་དེ། བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་
বা
སུ་མེད་པར་ཐིམ་མ་ཐག་ཏུ། གསང་བ་ཡེ་ཤེས་ཀྱི་ས་བོན་དེ་ལས། བྱང་ཆུབ་
སེམས་དཔའ་ཀུན་ཏུ་བཟང་པོའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་སྐུ་
མདོག་དང་། ཞལ་དང་། ཕྱག་དང་། ཕྱག་མཚན་དངང་། རྒྱན་རྣམས་་་་
དང་། ཆ་ལུགས་ཕུན་སུམ་ཚོགས་པ་ནི་ཇི་ལྟར་ལེའུ་བཞི་པའི་དཀྱིལ་འཁོར་གྱི་་་
སྐབས་སུ་སྨོས་པ་དེ་བཞིན་དུ་འདིར་སྦྱར་རོ། །གཞན་ཡང་ཉིད་ཀྱི་ཤེས་རབ་མ་་
ཡེ་ཤེས་ཀྱི་ལྷ་མོ་དང་ཀུན་ཏུ་བཟང་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་མཁན། སྐུ་
རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ། བྱང་ཆུབ་སེམས་དཔའ་ཀུན་ཏུ་བཟང་
པོའི་སྤྱི་བོའི་གནས་སུ་དབང་བསྐུར་བའི་ཚུལ་དུ་བཞུགས་པར་བསམ་སོ། །དེའི་
འོག་ཏུ་སྒྲུབ་པ་པོས། __བྱང་ཆུབ་སེམས་དཔའ་ཀུན་ཏུ་བཟང་པོ་དང་གཉིས་སུ་་་་
མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་རྣམ་པར་སྣང་མཛད་རབ་་་་་་
བསྒོམས་ལ་སྐུ་གསུམ་ཨོཾ་ནི་བསྒོམ་པར་བྱ་བའི་དོན་དུ་གསུངས་སོ། །ཨོཾ་རྡོ་རྗེའི་་
དམ་ཚིག་གསུམ་བསྒོམས་པ། །རྣམ་པར་སྣང་མཛད་འདྲ་བར་འགྱུར། _ །
བཅོམ་ལྡན་འདས་རྡོ་རྗེ་རྣམ་པར་སྣང་མཛད་ཀྱི་དེ་སྐད་བཀའ་སྩལ་ཏོ། ། །ཞེས་བྱ་
45-325