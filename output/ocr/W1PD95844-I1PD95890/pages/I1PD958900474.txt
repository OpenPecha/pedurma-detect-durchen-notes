རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
43
འཁོར་ལོ་དང་གཉིས་སུ་མེད་པར་སྦྱོར་བར་སྒོམ་པ་བྱ་བ་ཡིན་ནོ། །བཤད་པར་
བྱ་སྟེ། འཁོར་ལོ་གྲུབ་པའི་འོག་ཏུ་སྔར་སྨོས་པའི་ཚུལ་དུ་དང་པོ་མཚན་མ་གསུམ་
འབྱུང་ངོ་། །དེ་རིམ་པས་དངོས་གྲུབ་ཀྱི་འབྲས་བུར་གྱུར་ཏེ། འཁོར་ལོ་དྲོ་
བར་གྱུར་པའི་དུས་སུ་བདུད་དང་བགེགས་ཀྱི་དཔུང་ཐམས་ཅད་འཇོམས་པར་
འགྱུར་རོ། །དེའི་འོག་ཏུ་འཁོར་ལོ་ལས་དུ་བ་བྱུང་བའི་དུས་སུ་སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་ན་གནས་པའི་ལྷ་དང་མི་ལ་སོགས་པའི་སེམས་
ཅན་མ་ལུས་པ་ཐམས་ཅད་བྲན་བཞིན་དུ་དབང་དུ་འགྱུར་བར་སྨོས་སོ། །དེའི་
འོག་ཏུ་འཁོར་ལོ་འབར་བར་གྱུར་པའི་དུས་སུ་སྒྲུབ་པ་པོ་མདུན་དུ་སྨོས་པའི་སྐུ་རྡོ་
རྗེ་རྣམ་པར་སྣང་མཛད་དང་འདྲ་བར་འགྱུར་བར་སྨོས་སོ། །མདོར་བསྡུ་བ་དེ་
ལྟར་འཁོར་ལོའི་སྐུ་ནི་རབ་འབྱོར་གྱི་དོན་དུ་གསུངས་སོ།
།ད་ནི་ཐུགས་རྡོ་རྗེ་མི་
བསྐྱོད་པ་ཉིད་ཀྱི་རྡོ་རྗེ་རིག་པ་འཛིན་བསྒྲུབ་པར་བྱ་བའི་ཆོ་གའི་ཚུལ་བསྟན་པར་
བྱ་སྟེ། མཁའ་དབྱིངས་རྡོ་རྗེའི་དབུས་གནས་པར། །ཡེ་ཤེས་མི་བསྐྱོད་རབ་
བསྒོམས་ཏེ། །ལག་ཏུ་རྡོ་རྗེ་རབ་བསྒོམས་ན། །རྡོ་རྗེའི་རིག་པ་འཛིན་པར་
འགྱུར༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མཁའ་
དབྱིངས་རྡོ་རྗེའི་དབུས་གནས་པར། །ཡེ་ཤེས་མི་བསྐྱོད་རབ་བསྒོམས་ཏེ་ནི།
འཁོར་ལོ་རིག་པ་འཛིན་བསྒྲུབ་པར་བྱ་བའི་དུས་སུ། ཅི་ལྟར་བཤད་པ་བཞིན་
འདིར་སྦྱར་བར་སྨོས་སོ། །དེ་ལ་ཤེས་རབ་མ་བྲམ་ཟེའི་རིགས་ཀྱི་མདུན་དུ་སྨོས་
པའི་མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པ་བླང་ངོ་། །དེ་ཡེ་ཤེས་
ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་སྟེ།
དེའི་བྷ་གའི་ནང་སྟོང་པ་ནམ་མཁའི་ངོ་བོ་ཚད་མེད་པར་བསམ་མོ། །དེའི་དུས་
སུ་སྒྲུབ་པ་པོས་ཐུགས་ཀྱི་རིགས་ཡེ་ཤེས་མི་བསྐྱོད་པ་བསྒོམ་པར་བྱའོ། །དེ་ནས་
45-453