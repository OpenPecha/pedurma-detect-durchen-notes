१७०
བསྟན་འགྱུར། རྒྱུད། ༼༨༧ ng
འབར་བར་བརྟག་གོ། །ཚུལ་དེ་ལྟར་རྡོ་རྗེའི་ཕུར་བུ་དང་རྡོ་རྗེ་ཐོ་བ་བསྐྱེད་པའི་
བསྒོམ་པ་བྱ་བར་སྨོས་སོ།
།གཞན་ཡང་མདུན་དུ་སྨོས་པའི་བསྒོམ་པ་བྱ་ཞིང་་་་་
སྔགས་ཀྱི་བཟླས་པའི་བསྙེན་པ་བྱ་བའི་གྲངས་ཀྱི་ཚད་བསྟན་པར་བྱ་སྟེ། ཧཱུཾ་ཕཊ་
སརྦ་སཏཱཾ་བི་ན་ཡ་ན། ཀི་ལ་ནཾ་ཀུ་རུ་སྔགས་དེ་འབུམ་ཕྲག་གསུམ་གྱི་གྲངས་ཀྱི་་་
ཚད་དུ་བཟླས་པ་●བྱའོ། །དེ་ལྟར་སྔགས་ཀྱི་བཟླས་པ་བྱ་བའི་དུས་སུ་སྔགས་ཀྱི་་
ཡིག་འབྲུ་མྱུར་བར་མི་བཟླ། བུལ་བར་མི་བཟླ། གསལ་བར་སྐར་མ་བཞིན་དུ་
གཟི་བརྗིད་ཀྱིས་འབར་བར་བཟླའོ། །མདོར་བསྡུ་བ་དེ་ལྟར་སྐྱེ་འགྲོ་སེམས་ཅན་
ཐམས་ཅད་ཕུར་བུའི་ཐབས་ཀྱིས་གདུལ་བའི་ལས་ཀྱི་བསྒྲུབ་པའི་བསྒོམ་པ་དང་།
སྔགས་ཀྱི་བསྙེན་པའི་དོན་དུ་སྨོས་སོ། །དེ་ལྟར་རྡོ་རྗེ་བདུད་རྩི་རྒྱལ་པོ་ཆེ། །རྡོ་
རྗེ་ཕུར་བུར་རབ་ཏུ་བསྒོམ་གྱི་དོན་དུ་གསུངས་སོ། །མེ་སྟག་འབར་བ་འདྲ་བ་་་་
ཡིས་ཕྱོགས་བཅུའི་དཀྱིལ་འཁོར་གདབ་པར་བྱ། ཞེས་པ་ནི་གོང་དུ་བཤད་པའི་་
ཚུལ་དུ་བསྒྲུབ་པ་པོས་བསྒོམ་པ་དང་སྔགས་ཀྱི་བཟླས་པའི་བསྙེན་•པ་བྱས་པའི་་་་
འོག་ཏུ། ལྕགས་ལས་རྡོ་རྗེའི་ཕུར་བུ་བྱ་སྟེ། ཞལ་གསུམ་ཞལ་དབུས་མའི་སྤྱི་བོ་
རྡོ་རྗེ་རྩེ་ལྔར་བྱའོ། །རིང་ཐུང་གི་ཚད་སོར་བདུན་དུ་བྱའོ། །ཡང་ན་དགུར་བྱ་
ཡང་མི་འགལ་ལོ། །དེ་བཞིན་དུ་ལྕགས་ལས་རྡོ་རྗེ་ཐོ་བ་བྱ་སྟེ། རིང་ཐུང་ཁྲུ་་་
གང་དང་སོར་གཅིག་ཏུ་བྱའོ། །དེ་ལྟར་རྡོ་རྗེ་ཕུར་བུ་རྡོ་རྗེ་ཐོ་བས་སེམས་ཅན་་་
ཐམས་ཅད་གདུལ་བར་བྱ་བའི་གཟུགས་བརྙན་ལ་གདབ་པའི་དུས་སུ། སྔར་སྨོས་
པའི་ཚུལ་གྱི་སྔགས་ས་བོན་ཡིག་འབྲུ་ལས་རྡོ་རྗེའི་ཕུར་བུ་དང་རྡོ་རྗེའི་ཐོ་བར་གྱུར་
པར་བྱས་པ་དེ་དང་གཉིས་སུ་མེད་པར་ངོ་བར་བརྟག་གོ། །བརྟན་པར་བྱ་སྟེ།
ཁྲོ་བོའི་བརྩོན་འགྲུས་ཆེན་པོས་སྐྱེ་འགྲོ་ཐམས་ཅད་གདུལ་བའི་གཟུགས་བརྙན་་
དཀྱིལ་འཁོར་དུ་མིང་བཏགས་སོ། །ཕྱོགས་བཅུར་མིང་བཏགས་པ་གནས་བཅུར་
45-860