རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२२५
བདེ་བར་གྱུར་ཏོ∶། །མདོར་བསྡུ་བ་དེ་ལྟར་རྡོ་རྗེའི་སྐུ་ནི་རྗེས་སུ་དྲན་གྱི་དོན་དུ་
གསུངས་སོ། །ད་ནི་ཁྲོ་བོ་འདོད་པའི་རྒྱལ་པོའི་བསྒོམ་པ་དང་། སྦྱོར་བ་དང་།
སྔགས་ཀྱི་འདས་པ་བྱས་ནས་སྒྲུབ་པ་པོས། སྔགས་ཐམས་ཅད་མིང་བཏགས་པ་་
ལྷ་མོ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་རྣམས་དགུག་པར་བྱ་བའི་ཆོ་་
ག་བསྟན་པར་བྱ་སྟེ། རྡོ་རྗེ་སེམས་པའི་སྦྱོར་བ་ཡིས། །ལིང་ག་རྐང་པ་གཡས་
པས་མནན། །རྡོ་རྗེ་གསུམ་སྔགས་འཁོར་ལོ་ཡིས། །སྔགས་རྣམས་ཐམས་ཅད་
འགུགས་པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
རྡོ་རྗེ་སེམས་པའི་སྦྱོར་བ་ཡིས། ལིང་ག་རྐང་པ་གཡས་པས་མནན་ནི། ཙན་དྷ་
ལ་སོགས་པའི་རིགས་ངན་གང་ཡང་རུང་བའི་སྐྱེས་བུ་གཡུལ་དུ་མཚོན་ཕོག་ནས།
ཤི་བའི་བན་ད་མདུན་དུ་སྨོས་པའི་ཚུལ་གྱི་དུམ་བུ་ལྔ་པ་མཚན་ཐམས་ཅད་དང་་
ལྡན་པ་བླང་ངོ་། །དེའི་འོག་ཏུ་སྒྲུབ་པ་པོས་ཞི་གནས་སུ་དགུག་པའི་སྒྲུབ་པ་བྱ་སྟེ།
མདུན་དུ་སྨོས་པའི་བན་དྷ་དེའི་ནང་དུ་གུར་གུམ་དང་། ཀར་པུ་ར་དང༌། གོ་
རོ་ཙ་ན་དང་། བྱང་ཆུབ་ཀྱི་སེམས་དང་། པད་མ་རག་ཏ་དང་། ཁྭ་ཏའི་
ཁྲག་དངང་། རྫས་དེ་རྣམས་གཅིག་ཏུ་སྲེས་ལ་བཏགས་ཏེ། རྡོ་རྗེའི་ཆུ་དང་་
དཀྲུགས་ཏེ། དེས་རྡོ་རྗེ་སེམས་དཔའི་སྐུ་ཕྱག་རྒྱའི་གཟུགས་ཁྭ་ཏའི་མཇུག་སྒྲོའི་
རྩ་བའི་ཕྱོགས་ཀྱིས་བྲི་བར་བྱ་སྟེ། ཞལ་གསུམ་པ་ཕྱག་དྲུག་ཕྱག་མཚན་དྲུག་པ་
རིན་པོ་ཆེའི་བྱེ་བྲག་གི་རྒྱན་གྱིས་བརྒྱན་པ་དབུ་རྒྱན་ཐོར་ཚུགས་ཀྱིས་བརྒྱན་པ།
ཞལ་ཅུང་ཟད་བཞད་པ། ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན་པ། གཡོན་
དང་པོ་ན་རྡོ་རྗེ་ཞགས་པ་འཛིན། ཕྱག་མཚན་གཞན་ནི་ཅི་ལྟར་སྨོས་པའི་ཚུལ་དུ་
བྱའོ།༑ །དེའི་ཞལ་གཉིས་ཀྱི་འོག་ཏུ་ལྷ་མོ་ལ་སོགས་པ་སེམས་ཅན་ཐམས་ཅད་ཀྱི་
ཆུང་མ་གང་དགུག་པར་བྱའི་གཟུགས་ཐལ་མོ་སྦྱར་བར་སྔར་རྡོ་རྗེ་སེམས་པ་བྲིས་་་
45-1225