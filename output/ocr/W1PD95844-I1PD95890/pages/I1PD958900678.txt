རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५
ཁུ་བ་བཞིན་དུ་གྱུར་ཏོ། །ས་བོན་དེ་ལས་ཉི་མའི་དཀྱིལ་འཁོར་ཆེན་པོར་གྱུར་ཏོ། །
དེ་བསྐལ་པའི་མེ་བཞིན་དུ་འབར་བར་རྟག་གོ། །དེའི་འོག་ཏུ་མདུན་དུ་སྨོས་པའི་
ཚུལ་དུ་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་
སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ། བྱང་ཆུབ་སེམས་ཆར་་
གྱི་རྒྱུན་བཞིན་དུ་འོད་དུ་ཞུ་ནས། ཉི་མའི་དཀྱིལ་འཁོར་གྱི་སྟེང་དུ་རྒྱ་མཚོ་དང་་
མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་
མོ༑ །དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་་་་
པོའི་འབར་བས་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་་་་
སེམས་ཀྱི་རྒྱ་མཚོ་ལ་གཉིས་སུ་མེད་པའི་ངོ་བོར་ཐིམ་པར་གྱུར་•རོ། །གསང་བའི་
ཡེ་ཤེས་ཀྱི་ས་བོན་དེ་ལས་ཁྲོ་བོ་རྒྱལ་པོ་ཆེན་པོ་ཡ་མཱནྟ་•ཀའི་སྐུ་ཕྱག་རྒྱ་བསྐྱེད་པར་
བྱའོ།༑ །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ཁྲོ་མོའི་རྒྱལ་པོ་རོ་ལངས་མ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །ཆ་ལུགས་ཕུན་སུམ་་་
ཚོགས་པ་ཐམས་ཅད་ནི་ལེའུ་བཞི་པ་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་
བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་ཡ་མཱནྟ་•ཀའི་
སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་སྐུའི་རིགས་རྣམ་པར་སྣང་
མཛད་ཀྱི་སྐུ་ཕྱག་རྒྱ་ཡ་མཱནྟ་ཀའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་
བསམ་མོ། །དེའི་འོག་ཏུ་སྒྲུབ་པ་པོས་ཁྲོ་བོའི་རྒྱལ་པོ་ཆེན་པོ་ཡ་མཱནྟ་ཀ་དང་་
གཉིས་སུ་མེད་པར་བསྒོམས་ནས། ཁྲོ་བོ་ཆེན་པོས་སྔགས་བཟླས་པར་བྱའོ།།
སྔགས་ནི་ཧཱུཾ་ཕཊ། རྒྱུན་མི་འཆད་པར་མ་གྲུབ་ཀྱི་བར་དུ་བཟླས་པར་བྱ་བར་སྨོས་
སོ༑ །དེ་ལྟར་ཡ་མཱནྟ་•ཀའི་བཟླས་པའི་དོན་དུ་ཤེས་པར་བྱའོ། །ད་ནི་
གསུང་གི་རིགས་ཀྱི་ཚུལ་གྱི་ཁྲོ་བོ་རྒྱལ་པོ་ཆེན་པོ་པདྨནྟ་ཀའི་བཟླས་པ་བྱ་བའི་དོན་
45-657