རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१९९५
སྨོས་སོ། །སྤྲུལ་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཏིང་ངེ་འཛིན་ལ་་
སྙོམས་པར་མ་ཞུགས་པའི་མདུན་དུ་ཉིད་ཀྱི་རིགས་ཀྱི་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་སྤྲུལ་པར་མིང་བཏགས་པ་ཆོ་འཕྲུལ་གྱི་ངོ་བོ་འོད་གཟེར་གྱི་དྲ་བ་གྲངས་མེད་པ་
སྐུ་ཕྱག་རྒྱའི་ཀུན་ནས་སྤྲོ་བར་མཛད་པའོ། །དེ་མ་ཐག་ཏུ་སེམས་ཅན་དེ་དག་གི་
ང་རྒྱལ་གྱི་དྲེགས་པ་དང་། ཞེ་སྡང་ཞི་བར་འགྱུར་བ་སྨོས་སོ། །དེ་ལྟར་ཀུན་
ཏུ་རྣམ་པར་སྤྲུལ་པའི་དོན་དུ་གསུངས་སོ། །ཡེ་ཤེས་རྡོ་རྗེ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ཞེས་པ་ནི།
སྟོན་པ་མི་བསྐྱོད་པ་རྡོ་རྗེ་འཛིན་གྱིས་་་
འཁོར་ཐམས་ཅད་ཀྱི་ནང་དུ་ཞེ་སྡང་ཆེན་པོའི་ཐུགས་དགྱེས་པས་ཅི་ལྟར་སྨོས་པའི་
ཚུལ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མ་མཱ་ཀི་དང་གཉིས་སུ་མེད་པར་འཁྱུད་་་
པའི་སྦྱོར་བས་གསང་བའི་དབང་པོ་གཉིས་མཉམ་པར་སྦྱར་བར་མཛད་དོ། །དེ་
མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་མེ་ལོང་ལྟ་བུའི་ཡེ་་
ཤེས་ཀྱི་ངོ་བོ་སྔགས་ཀྱི་ས་བོན་ཡིག་འབྲུ་ཧོ་ཁ་དོག་ནག་པོར་གྱུར་པར་མཛད་དོ། །
ས་བོན་དེ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་གཟེར་གྱི་དྲ་བ་གྲངས་མེད་པ་་
བ་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེས་འཇིག་རྟེན་གྱི་ཁམས་་་་
ཐམས་ཅད་དུ་ཁྱབ་པོ། །དེ་མ་ཐག་ཏུ་ཅི་ལྟར་སྨོས་པའི་སེམས་ཅན་ཐམས་ཅད་་
བྱིན་གྱིས་བརླབས་ནས། ང་རྒྱལ་གྱི་དྲེགས་པ་དང་ཞེ་སྡང་ཞི་ནས་བྲན་བཞིན་དུ་
དབང་དུ་འགྱུར་རོ། །དེའི་འོག་ཏུ་འོད་གཟེར་གྱི་དྲ་བ་གྲངས་མེད་པ་དེ་སྤྲོ་བའི་
ལམ་དུ་སྤྲོ་བའི་གནས་སུ་སྔགས་ཀྱི་ས་བོན་ཡིག་འབྲུ་ཧོ་དེ་ལས་གཉིས་སུ་མེད་པར་
ཕྱིར་བསྡུ་བར་མཛད་དོ། །དེ་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཧོ་དེ་གཟི་་་
བརྗིད་ཆེན་པོས་འབར་བས་འབར་ཞིང་འོད་དུ་ཞུ་ནས་ཡེ་ཤེས་སུ་མིང་བཏགས་པ་
མེ་ལོང་ལྟ་བུའི་ཡེ་ཤེས་ཀྱི་ངོ་བོའི་ཁུ་བ་དེ་རྒྱ་མཚོ་དང་མཉམ་པར་འགྱུར་རོ། །ས་
45-1295