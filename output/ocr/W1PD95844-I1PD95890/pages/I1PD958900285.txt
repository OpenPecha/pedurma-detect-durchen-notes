१७
བསྟན་འགྱུར། རྒྱུད། ༼3༽ ༨༦
རྡོ་རྗེ་འཛིན་ཡིན་པར་སྨོས་སོ། །དེའི་དོན་ནི་མདུན་དུ་བཤད་པ་བཞིན་འདིར་་་
སྦྱར་རོ། །སྐུ་རྡོ་རྗེ་ནི་དེ་བཞིན་གཤེགས་པ་གྲངས་མེད་པ། ཚད་ཏིལ་གྱི་འབྲུ་
དང་མཉམ་པ་ཐམས་ཅད་དོན་དམ་པར་སྐུ་རྡོ་རྗེ་དང་གཉིས་སུ་མེད་པར་སྨོས་པ་་
དེ་དང་གཉིས་སུ་མེད་པའི་ངོ་བོར་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྐུ་རྡོ་རྗེ་རྣམ་
པར་སྣང་མཛད་ཡིན་པར་བསྟན་ཏོ། །གསང་བ་ནི་མདུན་དུ་སྨོས་པའི་བསྒོམ་་་་
པར་བྱ་བའི་ཚུལ་འབྲས་བུ་དང་བཅས་པ། ཉན་ཐོས་དང་རང་སངས་རྒྱས་ལ་་་་
སོགས་པའི་སེམས་ཅན་ལ་མི་བསྟན་ཏེ། འདི་ནི་སྒོམ་པའི་མན་ངག་ཡིན་ནོ། ། །
དོན་དེས་སྐུ་རྡོ་རྗེ་གསང་བ་ཡིན་ནོ། །སྟོན་པ་མི་བསྐྱོད་རྡོ་རྗེ་འཛིན་གྱིས་དེ་སྐད་
བཀའ་སྩལ་ཏོ། །དེ་ལྟར་བཅོམ་ལྡན་འདས་སྐུ་རྡོ་རྗེ་གསང་བས་དེ་སྐད་བཀའ་་་
སྩལ་ཏོའི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་་་་་
བཀོད་པ་ཞེས་བྱ་བ་ནི། གོང་དུ་བཤད་པའི་ཚུལ་དུ་སྒྲུབ་པ་པོས་སྐུ་རྡོ་རྗེ་རྣམ་་་
པར་སྣང་མཛད་བསྒོམ་པར་བྱ་བའི་དུས་སུ་རིགས་ལྔའི་དེ་བཞིན་གཤེགས་པ་ཡེ་་་་
ཤེས་ལྔའི་ངོ་བོའི་འོད་ཟེར་གྱི་སྤྲིན་བཀོད་པ། སེམས་ཅན་ཐམས་ཅད་བྱིན་གྱིས་
བརླབ་པའི་ཕྱིར་སྤྲོ་བ་དང་བསྡུ་བ་བྱ་སྟེ། དེ་བཞིན་གཤེགས་པ་གྲངས་མེད་ཚད་
ཏིལ་གྱི་འབྲུ་དང་མཉམ་པའི་རྡོ་རྗེའི་སྐུ་ཉིད་ཉིད་ཀྱི་ཡེ་ཤེས་ཀྱི་འོད་ཟེར་གྱི་སྤྲིན་་་་
བཀོད་པ་བསྒོམ་པར་བྱ་བ་སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་
སྐུ་རྡོ་རྗེ་བཀོད་པའི་དོན་དུ་གསུངས་སོ། །ཏིང་ངེ་འཛིན་ཏོ་ཞེས་པ་ནི། གོང་
དུ་སྨོས་པའི་ཚུལ་དུ་སྐུ་རྡོ་རྗེ་རྣམ་པར་སྣང་མཛད་སྒྲུབ་པ་པོས་བསྒོམ་པའི་དོན་གྱི་
ཆོ་ག་དེ་ཏིང་ངེ་འཛིན་ཏེ། དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། །
ཋ་འུ་་སྀ། པའི།ཊོ་ཎŽཥ་ཌ་ཌརྐ་རྗེ་
ད་ནི་གསུང་རྡོ་རྗེ་བསྒོམ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ།
45-264