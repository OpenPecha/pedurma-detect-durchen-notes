५२१
jpADAZབསྟན་འགྱུར། རྒྱུད། ༼3༽ ༨༦079
ཤེས་ཀྱི་སྔགས་ཀྱི་བྱིན་གྱིས་•བརླབས་པའི་འོག་ཏུ་གཡུལ་གྱི་གནས་སུ་རལ་གྲི་ལ་
སོགས་པ་མཚོན་ལྷུང་བ་ལྕགས་ཀྱི་དུམ་བུ་བླངས་ལ་རྡོ་རྗེ་ཀ་ཏ་རི་བྱའོ། །ཁྲོ་བོ་
ཆེན་པོ་ཧཱུཾ་ཕཊ་ཅེས་སྔགས་བརྗོད་ཅིང་།
མཚོན་དེས་ཤ་ཆེན་བླངས་ལ་སྣོད་
བནྡྷའི་ནང་དུ་བཞག་གོ། །དེ་ལྟར་བྱས་པའི་འོག་ཏུ་གཞན་ཡང་ཤ་ཆེན་སྦྱང་བ་
དང་། རྟོགས་པར་བྱ་བ་དང། འབར་བ་སྟེ། བྱེ་བྲག་གསུམ་གྱི་སྐུ་དང་།
གསུང་དང་། ཐུགས་ཀྱི་རིགས་གསུམ་གྱི་ཡེ་ཤེས་ཀྱི་སྔགས་ཀྱི་ཡིག་འབྲུ་བྱིན་གྱིས་
བརླབ་པ་བསྟན་པར་བྱ་སྟེ། དང་པོ་སེམས་ཀྱི་རྣམ་པར་རྟོག་པ་སྤངས་ནས་ཤ་་་
ཆེན་གྱི་སྟེང་དུ་ཐུགས་རྡོ་རྗེའི་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་ཞིང་ཤ་ཆེན་ལ་གཉིས་སུ་མེད་པར་་་
ཐིམ་པར་གྱུར་པར་བསམ་མོ། །དེ་ཐིམ་པས་བྱིན་གྱིས་བརླབས་པས་དམ་རྫས་ཤ་
ཆེན་གྱི་ཕྱིའི་དྲི་མ་ཞིམ་པའི་སྐྱོན་མེད་པར་གྱུར་ཏོ། །དེ་ལྟར་སྦྱང་བས་བྱིན་གྱིས་
བརླབས་པའི་ཆོ་གའི་དོན་དུ་གསུངས་སོ། །དེ་བྱས་པས་འོག་ཏུ་ཤ་ཆེན་གྱི་སྟེང་དུ།
གསུང་རྡོ་རྗེའི་སྔགས་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དམར་པོ་སོ་་་་
སོར་རྟོག་པའི་ཡེ་ཤེས་ཀྱི་ངོ་བོ་འབར་ཞིང་ཤ་ཆེན་ལ་གཉིས་སུ་མེད་པར་ཐིམ་པར་
གྱུར་པར་བསམ་མོ། །དེ་ཐིམ་པས་བྱིན་གྱིས་བརླབས་པའི་འོག་ཏུ་དམ་རྫས་ཤ་་་
ཆེན་པོ་དེ་དྲོ་བར་འགྱུར་རོ། །གཞན་ཡང་ལྷའི་རྫས་དྲི་ཞིམ་པོའི་བྱེ་བྲག་སྣ་་་་
ཚོགས་ཀྱི་དྲི་འབྱུང་བར་འགྱུར་རོ། །དེ་ལྟར་རྟོགས་པས་བྱིན་གྱིས་བརླབ་པའི་ཆོ་
གའི་དོན་དུ་གསུངས་སོ། །དེ་བྱས་པས་འོག་ཏུ་ཤ་ཆེན་གྱི་སྟེང་དུདུ། སྐུ་རྡོ་རྗེའི་
སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་་
ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་འབར་ཞིང་ཤ་ཆེན་ལ་གཉིས་སུ་མེད་་་་
པར་ཐིམ་པར་གྱུར་པར་བསམ་མོ། །དེ་ཐིམ་པས་བྱིན་གྱིས་བརླབས་པའི་འོག་ཏུ་
45-528