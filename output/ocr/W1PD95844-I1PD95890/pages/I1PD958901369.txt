7306
བསྟན་འགྱུར། རྒྱུད། ༼ལུ༽ ༨༧ng 67
ཏོ●༑ །ས་བོན་དེ་ལས་ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་སྐྱེད་པར་བྱའོ༎
དེ་ཁྲོ་མོའི་རྒྱལ་མོ་ཁྲོ་གཉེར་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་་
ལྡན་པཔའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་
ལེའུ་བཞི་པ་དཀྱིལ་འཁོར་གྱི་དུས་སུ་སྨོས་པ་བཞིན་དུ་འདིར་བྱའོ། །དེ་ལྟ་བུའི་
ངོ་བོ་ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་སྐྱེད་མ་ཐག་ཏུ།
སྐྱེད་པར་་
མཛད་མཁན་སྣང་བ་མཐའ་ཡས་ཀྱི་སྐུ་ཕྱག་རྒྱ་ཁྲོ་བོའི་རྒྱལ་པོ་པད་མན་ཏ་ཀའི་སྐུ་
ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་གནས་པར་བསམ་མོ། །ཚུལ་དེ་ལྟར་
ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་སྐྱེད་མ་ཐག་ཏུ།
དེ་དང་གཉིས་སུ་་་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཤིང་སེང་ལྡེང་ལས་ཕུར་བུ་་
རིང་ཐུང་གི་ཚད་སོར་བཅུ་གཅིག་པ་རྩ་བའི་ཕྱོགས་ལ་མགོ་བྱ། རྩེ་མོའི་ཕྱོགས་སུ་
རྩེ་མོ་བྱའོ། །གཞན་ཡང་ཕུར་བུ་བྱིན་གྱིས་རླབ་པ་བསྟན་པར་བྱ་སྟེ།
ཕུར་བུ་
དེའི་སྤྱི་བོའི་སྟེང་གི་དབུས་སུ་སྔགས་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོ་འབར་བའི་འོད་་་་་
ཀྱིས་འབར་ཞིང་ཕུར་བུ་ལ་གཉིས་སུ་མེད་པར་ཐིམ་པར་བསམ་མོ། །དེ་ལྟར་བྱས་
པས་ཕུར་བུ་གསུང་རྡོ་རྗེ་ཡེ་ཤེས་ཀྱི་ངོ་བོར་གྱུར་པར་བཏག་གོ། །དེ་ལྟར་བྱས་་་
པའི་འོག་ཏུ་སྒྲུབ་པ་པོས་ལག་པ་གཉིས་ཀྱི་ཆང་བའི་ནང་དུ་བཟུང་ལ། མདུན་དུ་
སྨོས་པའི་ཚུལ་དུ་སྐུ་དང་གསུང་དང་ཐུགས་རྡོ་རྗེ་གསུམ་གྱི་ཕུར་བུའི་སྔགས་དེ་དང་
པོ་འབུམ་ཕྲག་གསུམ་གྱི་གྲངས་ཀྱི་ཚད་དུ་བསྙེན་པ་བྱའོ། །བཟླས་པ་དེ་རྫོགས་མ་
ཐག་ཏུ་འགྲུབ་པའི་མཚན་མ་གཉིས་འབྱུང་བར་འགྱུར་ཏེ། དང་པོ་ཕུར་བུའི་སྤྱི་
བོ་ནས་དུ་བ་འབྱུང་ངོ་། །དེའི་འོག་ཏུ་ཕུར་བུ་ཀུན་ནས་འབར་བ་ཆེན་པོས་
འབར་བར་འགྱུར་རོ། །དེ་ལྟར་གྲུབ་པའི་འོག་ཏུ་མདུན་དུ་སྨོས་པའི་དགྲ་བོ་སྡིག་
45-1346