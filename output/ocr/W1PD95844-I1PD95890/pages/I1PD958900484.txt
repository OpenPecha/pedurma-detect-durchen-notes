རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༤༦༣
པོ་ཆེ་བསྐུའོ། །ཚུལ་དེ་ལྟར་རིན་ཆེན་རྡོ་རྗེ་རིན་ཆེན་འབྱུང་ལྡན་དང་།
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་ལག་ཏུ་རིན་ཆེན་རབ་
བསྒོམས་ནའི་དོན་དུ་གསུངས་སོ། །རིན་ཆེན་རིག་པ་འཛིན་པ་འགྱུར་ཞེས་པ་ནི།
བྱེ་བྲག་རྣམ་པ་གཉིས་ཡོན་ཏན་དང་བཅས་པར་མདུན་དུ་བཤད་པའི་དོན་དེ་་་
བཞིན་དུ་སྨོས་སོ།
།གཞན་ཡང་རིན་པོ་ཆེ་ཁྱད་པར་དུ་བསྒོམ་པ་བྱ་བའི་དོན་
བཤད་པར་བྱ་སྟེ། རིན་པོ་ཆེའི་རིགས་བསྒོམས་ཏེ། །རིན་ཆེན་མཆོག་འདི་
བསྒྲུབ་པ་ནི་ཞེས་པ་ནི། ཡེ་ཤེས་རྡོ་རྗེ་དག་གི་བྱ། །རིན་ཆེན་སྐུར་ནི་རབ་སྦྱོར་
བ༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རིན་པོ་ཆེའི་་་
རིགས་བསྒོམས་ཏེ། ནི་གོང་དུ་བཤད་པའི་ཚུལ་དུ་སྒྲུབ་པ་པོས་ཉིད་ཀྱི་ལག་པ་་་
གཡས་པར་ཡིད་བཞིན་གྱི་ནོར་བུ་རིན་པོ་ཆེ་འཛིན་པའི་དུས་སུ་ཡིད་བཞིན་གྱི་ནོར་
བུ་རིན་པོ་ཆེའི་སྟེང་གི་དབུས་སུ་ཉིད་ཀྱི་རིགས་རིན་ཆེན་འབྱུང་ལྡན་གྱི་སྔགས་ས་་
བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་ཡིད་བཞིན་གྱི་་་་
ནོར་བུ་རིན་པོ་ཆེ་ལ་གཉིས་སུ་མེད་པར་ཐིམ་པར་འགྱུར་རོ། །དེ་བྱས་པས་རིན་
པོ་ཆེ་ཆེན་པོར་མིང་བཏགས་པ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་གྱུར་པར་་་
བརྟག་གོ། །དེ་ལྟར་ཉིད་ཀྱི་རིགས་རིན་ཆེན་རྡོ་རྗེ་རིན་ཆེན་འབྱུང་ལྡན་གྱི་ཡེ་
ཤེས་རིན་པོ་ཆེའི་ངོ་བོར་བསྒོམ་པར་བྱའོ། །དེ་ལྟར་རིན་པོ་ཆེའི་རིགས་བསྒོམ་
ཏེའི་དོན་དུ་གསུངས་སོ། །རིན་ཆེན་མཆོག་ནི་བསྒྲུབ་པ་ནི་ཞེས་པ་ནི། དེ་
་་གཤེགས་པ་ཐམས་ཅད་ཀྱི་ཡེ་ཤེས་ཀྱི་ནང་ན་མཉམ་པ་ཉིད་ཀྱི་ཡེ་ཤེས་འདིའི་
ངོ་བོར་རིན་པོ་ཆེ་བསྒྲུབ་པ་ནི་མཆོག་ཡིན་པར་སྨོས་སོ། །དེ་ལྟར་རིན་ཆེན་་་་་་
མཆོག་འདི་བསྒྲུབ་པའི་དོན་དུ་གསུངས་སོ། །ཡེ་ཤེས་རྡོ་རྗེ་དག་གིས་བྱ་ཞེས་པ་ནི།
45-463