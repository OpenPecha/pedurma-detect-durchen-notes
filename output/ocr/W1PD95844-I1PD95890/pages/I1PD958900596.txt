རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
424
ཡོ་ག་ཡིན་པར་སྨོས་སོ། །དེ་ནས་བསྒྲུབ་པ་ཆེན་པོ་མགོ་མཇུག་གི་བསྒོམ་པའི་་
དོན་དེ་ནི། གསང་བ་ཡེ་ཤེས་ཀྱི་ཨ་ཏི་ཡོ་ག་ཡིན་པར་སྨོས་སོ།
།གཞན་ཡང་་་
མདུན་དུ་སྨོས་པའི་བསྙེན་པ་དང་། ཉེ་བའི་བསྒྲུབ་པ་དང་།
བསྒྲུབ་པ་དང་།
བསྒྲུབ་པ་ཆེན་པོ་དང་། བྱེ་བྲག་བཞིས་དཔལ་རྡོ་རྗེ་སེམས་དཔའ་ལ་སོགས་པ་་་
རིགས་གསུམ་གྱི་དེ་བཞིན་གཤེགས་པ་གང་ཡང་རུང་བའི་སྐུ་ཕྱག་རྒྱའི་གཟུགས་་་་་
བསྐྱེད་པའི་འོག་ཏུ་དེ་དང་། གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས།
མདུན་དུ་སྨོས་པའི་ཉིད་དགའ་བའི་ལྷའི་རིགས་ཀྱི་བྱེ་བྲག་གི་ཤེས་རབ་མ་ཡེ་ཤེས་་
ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པ་བྱས་ནས། དེ་དང་་
ལྡན་པར་འདོད་ཆགས་ཆེན་པོའི་སེམས་དགའ་བས་ཐབས་དང་ཤེས་རབ་རོལ་པ་་
བྱས་ནས། གསང་བའི་ངོ་བོ་ཉིད་རང་དགའ་བའི་ལྷའི་སྐུ་ཕྱག་རྒྱ་བསྐྱེད་པར་བྱ་
བ་བསྟན་པར་བྱ་སྟེ། །རྡོ་རྗེའི་བྱེ་བྲག་ཤེས་བྱས་ལ། །དེ་ནས་ལས་རྣམས་་་་་
བསྒྲུབ་པར་བྱ། །བསྙེན་པའི་ཏིང་འཛིན་རབ་སྦྱོར་བས། །བྱང་ཆུབ་དམ་པ་་་
བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རྡོ་་
རྗེའི་བྱེ་བྲག་ཤེས་བྱས་ལ། །དེ་ནས་ལས་རྣམས་བསྒྲུབ་པར་བྱ་ཞེས། དཔལ་རྡོ་
རྗེ་སེམས་དཔའ་ལ་སོགས་པ་བསྒྲུབ་པ་ཐམས་ཅད་བྱ་བའི་ལྷ་རྣམས་ཡེ་ཤེས་ཀྱི་་
སྔགས་ས་བོན་ཡིག་འབྲུ་ལས་བསྐྱེད་པར་བྱ་སྟེ། དོན་དེས་རྡོ་རྗེར་སྨོས་སོ། །
བྱེ་བྲག་ནི་རྒྱུད་འདི་ལས་བསྒྲུབ་པ་ཅི་སྙེད་སྨོས་པ་དེ་བསྒྲུབ་པར་བྱ་བའི་ལས་ཀྱི་
དུས་སུ་སོ་སོའི་བསྒྲུབ་པའི་བདག་པོ་རྣམས་ཀྱི་སྐུ་ཕྱག་རྒྱའི་གཟུགས་མདུན་དུ་སྨོས་
པའི་བསྙེན་པ་ལ་སོགས་པ་ཡན་ལག་བཞི་ཤེས་པས་ཆོ་གའི་ཚུལ་དེས་བསྐྱེད་པར་་་
བྱའོ།༑ །བཤད་པར་བྱ་སྟེ། མདུན་དུ་ཅི་ལྟར་སྨོས་པའི་སྐུ་ཕྱག་རྒྱའི་གཟུགས་
བསྐྱེད་པར་བྱས་པའི་འོག་ཏུ། གང་ཡང་རུང་བའི་བསྒྲུབ་པའི་ལས་བྱའོ། །དེ་
45-575