7432
བསྟན་འགྱུར། རྒྱུད། ༼ལུ༽
실재
གསུང་རྡོ་རྗེ་སྣང་བ་མཐའ་ཡས་ཀྱིས་ཅི་ལྟར་དོན་ཐམས་ཅད་གསུངས་པ་དེ་བཞིན་
དུ་སྨྲ་ནུས་པར་འགྱུར་རོ། །དེ་ལྟར་གསུང་གི་རྡོ་རྗེའི་བཀའ་བཞིན་དུ། ལས་་
རྣམས་རྒྱ་མཚོ་བྱེད་པར་འཁོར་གྱི་དོན་དུ་གསུངས་སོ།
།རྡོ་རྗེ་ཆོས་ནི་གཟུགས་་་
ཆེན་པོ། །པད་མ་ར་གའི་འོད་འདྲ་བ། །སྐུ་གསུང་ཐུགས་ཀྱི་རྡོ་རྗེ་ཆེ། །
གནས་གསུམ་དུ་ནི་རིགས་བརྟག་གོ། །ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན་རྡོ་རྗེ་ཆོས་ཀྱི་གཟུགས་ཆེན་པོ། །པད་མ་རཱ་གའི་འོད་འདྲ་བ་ནི།
སྒྲུབ་པ་པོས་གོང་དུ་སྨོས་པའི་དཀྱིལ་འཁོར་དེའི་མདུན་དུ། སྟན་བདེ་བ་ལ་མོས་
པའི་སྐྱིལ་མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་
སྟོན་པ་མི་བསྐྱོད་•པ་རྡོ་རྗེ་འཛིན་གྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་་་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཞི་པ་ཐུགས་
ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་
བོའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་སྒོམ་་་་
པར་བྱབྱའོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་
མོ་བླང་ངོ་། །དེའི་ལོའི་ཚད་དང་། མཚན་དང་ཡོན་ཏན་ཐམས་ཅད་དང་
ལྡན་པ་དང་། རྒྱན་ཐམས་ཅད་ཀྱིས་བརྒྱན་པར་བྱའོ། །ཤེས་རབ་མ་དེ་ཡེ་
ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་•པར་བྱའོ། །
དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ།
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་
བཞིན་དུ་འོད་དུ་ཞུ་ནས། དེ་ལྟར་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
45-1528