རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་
བཞིན་དུ་ཞུ་ནསས། རྒྱ་མཚོ་དང་མཉམ་པར་འགྱུར་རོ། །དེའི་སྟེང་དུ་སྔགས་ས་
བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ལ་སོགས་
པ་ཡེ་ཤེས་ལྔ་དང་གཉིས་སུ་མེད་པའི་ངོ་བོའོ། །དེའི་གཟི་བརྗིད་ཀྱིས་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་རྒྱ་མཚོ་ལ་གཉིས་སུ་མེད་པའི་
ངོ་བོར་ཐིམ་པར་གྱུར་ཏོ། །ས་བོན་དེ་ལས་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་
ཤེས་ལྔ་དང་གཉིས་སུ་མེད་པའི་བདག་ཉིད་རྡོ་རྗེ་རྩེ་ལྔའི་ངོ་བོར་གྱུར་པར་སྨོས་སོ། །
དེ་ཉི་མ་སྟོང་དང་མཉམ་པའི་འབར་བ་ཆེན་པོས་འབར་བར་བརྟག་གོ། །དེ་ལྟ་
བུའི་རྡོ་རྗེ་དེ་ལས་དཔལ་རྡོ་རྗེ་སེམས་དཔའི་ཉིད་ཀྱི་ཁྲོ་བོའི་སྐུ་ཕྱག་རྒྱ་ཞལ་བཞི་
པ་བསྐྱེད་པར་བྱའོ། །དེ་ཉིད་ཞེ་སྡང་རྡོ་རྗེ་ཡིན་་ཏེ། ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོ་ཁྲོ་མོའི་གཟུགས་ཞེ་སྡང་དགའ་མ་ཡིན་པ་དེ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །སྐུ་མདོག་ནག་པོ་མེ་ལོང་ལྟ་བུའི་ཡེ་ཤེས་ལ་
སོགས་པ་ཡེ་ཤེས་ལྔ་དང་གཉིས་སུ་མེད་པའི་ངོ་བོ། ཞལ་གསུམ་དབུས་མ་སྐུ་དང་
མཐུན༑ གཡས་དམར། གཡོན་དཀར། ཞལ་བཞི་པ་ནི་ཞལ་དབུས་མའི་་
སྟེང་ན་ཁ་དོག་སེར་པོའོ། །ཡང་ན་ལྗང་གུ་ཡང་མི་འགལ་ལོ། །རལ་པ་གྱེན་དུ་
བརྫེས་•པ་རབ་ཏུ་འབར་བ་ཁྲོ་བོ་ཆེན་པོ་བཞད་པ། ཕྱག་དྲུག་ཕྱག་མཚན་དྲུག །
རྒྱན་ཐམས་ཅད་ཀྱིས་བརྒྱན་པ། སྐུ་ཀུན་ནས【སྐལ་བའི་▪མེ་བཞིན་དུ་རབ་ཏུ་་་
འབར་བ། གཡོན་རབ་ཏུ་བརྐྱང་བ། གཡས་བསྐུམ་པའི་སྟབས་ཀྱིས་གནས་པ།
མཆེ་བ་དམར་བ་ཕྱག་དྲུག་ཕྱག་མཚན་དྲུག་གོ། །དེ་ལྟར་རྡོ་རྗེ་རྩེ་ལྔ་ཞལ་བཞི་་་
པའི་དོན་དུ་གསུངས་སོ། །རྣམ་པའི་མཆོག་རྣམས་ཀུན་ལྡན་པ་ཞེས་པ་ནི། སྐུ་
མདོག་དང་ཞལ་དང་ཕྱག་དང་ཕྱག་མཚན་དང་། རྒྱན་རྣམས་ལ་སོགས་པ་སྐུ་་་་
45-775