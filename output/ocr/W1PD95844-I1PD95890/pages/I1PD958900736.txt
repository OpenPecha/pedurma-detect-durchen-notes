རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པར་བསམ་མོ། །བསྟན་པར་བྱ་སྟེ། ཡེ་ཤེས་འཁོར་ལོ་ཅན་དུ་མིང་བཏགས་པ་
རྣམ་པར་སྣང་མཛད་སྨོས་སོ། །དེའི་དཀྱིལ་འཁོར་གྱི་ངོ་བོ་མདུན་དུ་སྨོས་པའི་དེ་
བཞིན་གཤེགས་པ་བཞིའི་སོ་སོར་སྐྱེད་པའི་སྔགས་ས་བོན་ཡིག་འབྲུ་རྣམས་རིམ་་་་་
པས་ཟླ་བའི་དཀྱིལ་འཁོར་གྱི་དབུས་སུ་ཅི་ལྟར་སྨོས་པའི་ཚུལ་དུ་བསྒོམ་པར་བྱའོ། །
དེ་སྒོམ་པ་བྱས་པས་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་བོ་བླ་
ན་མེད་པའི་བྱང་ཆུབ་ཀྱི་འབྲས་བུ་འགྲུབ་པར་འགྱུར་བར་བསྟན་ཏོ། །མདོར་
བསྡུས་པ་དེ་ལྟར་གསལ་བའི་དཀྱིལ་འཁོར་དབུས་གནས་པར། །འཁོར་ལོའི་
སྔགས་དོན་བསྒོམ་པར་བྱ་བའི་དོན་དུ་གསུངས་སོ། །ད་ནི་མི་བསྐྱོད་པ་འཁོར་ལྔ་
དང་ལྡན་པའི་དཀྱིལ་འཁོར་གྱི་བསྒོམ་པ་བྱ་བའི་དོན་བསྟན་པར་བྱ་སྟེ། ཡེ་ཤེས་
རྡོ་རྗེ་ཅན་རྣམས་ཀྱི། །རྡོ་རྗེ་སྙིང་གའི་དབུས་སུ་བསྒོམ།
།རྡོ་རྗེ་དཀྱིལ་འཁོར་
དབུས་གནས་པར། །རྡོ་རྗེའི་སྔགས་དོན་བསྒོམ་པར་བྱ། །ཞེས་བྱ་བའི་དོན་་་
བཤད་པར་བྱ་སྟེ། ཅི་ལྟར་ཡིན་ན། ཡེ་ཤེས་རྡོ་རྗེ་ཅན་རྣམས་ཀྱི། །རྡོ་རྗེ་་་་
སྙིང་གའི་དབུས་སུ་བསྒོམ། །ཞེས་པ་ནི་སྒྲུབ་པ་པོས་དང་པོ་མདུན་དུ་སྨོས་པའི་་
ཆོ་ག་བཞིའི་ཚུལ་གྱིས་ཡེ་ཤེས་རྡོ་རྗེ་ཅན་དུ་མིང་བཏགས་པ་མི་བསྐྱོད་པའི་སྐུ་ཕྱག་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་
ངོ་བོ་ཉིད་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་
རྒྱལ་དུ་སྒོམ་པར་བྱའོ། ། དེ་མ་ཐག་ཏུ་ཉིད་ཀྱི་གསང་བའི་ཐུགས་ཀའི་དབུས་་་་་
གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་་་
བུའི་ཡེ་ཤེས་ཀྱི་ངོ་བོ་གཟི་བརྗིད་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་་་་
45-713