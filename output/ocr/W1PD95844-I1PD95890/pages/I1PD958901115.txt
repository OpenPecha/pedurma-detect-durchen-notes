१०९२
_____བསྟན་འགྱུར། རྒྱུད།
པར་འགྱུར་རོ། །དེའི་ཡོན་ཏན་གྱིས་འཆི་བདག་གི་བདུད་གཤིན་རྗེ་འཁོར་དང་
བཅས་པ་ལ་སོགས་པ་བགེགས་ཀྱི་ཚོགས་མ་རུངས་པ་ཐམས་ཅད་ཀྱི་ཆོ་འཕྲུལ་དང་།
སྒྱུ་མ་དང་སྟོབས་དང་།
གནོད་པ་བྱེད་པའི་ཐབས་ཀྱི་སྦྱོར་བ་བྱེད་པ་བཅོམ་པར་
འགྱུར་རོ། །དེ་ལྟར་ན་ན་མ་ས་མནྟ་ཀ་ཡ་བཉྩིཏྟ་བཛྲ་ནཾ་གི་དོན་དུ་གསུངས་སོ། །
ཨོཾ་ཞེས་པ་ནི། གོང་དུ་སྨོས་པའི་ཚུལ་གྱི་ཕྱག་བྱ་བའི་འོག་ཏུ། དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེ་དང་གཉིས་སུ་མེད་པའི་ཡེ་ཤེས་ཀྱི་ངོ་བོའི་་་
སྐུའི་རིགས་རྣམ་པར་སྣང་མཛད་བསྐྱེད་• པའི་ས་བོན། ཆོས་ཀྱི་དབྱིངས་ཀྱི་་་
ཡེ་ཤེས་ཀྱི་ངོ་བོ་དེ་བརྗོད་པས་སྒྲུབ་པ་པོས་ཆོས་ཀྱི་དབྱིངས་ཀྱི་ཡེ་ཤེས་ཀྱིས་བྱིན་་་
གྱིས་བརླབ་པར་འགྱུར་རོ། །དེའི་དུས་སུ་བགེགས་མ་རུངས་པ་ཐམས་ཅད་ཀྱི་་
འཇིགས་པ་མེད་དོ། །གཞན་ཡང་ལུས་གཟི་བརྗིད་དང་སྟོབས་དང་ལྡན་པར་་
འགྱུར་རོ། །དེ་ལྟར་ཨོཾ་གྱི་དོན་དུ་གསུངས་སོ། །ཁ་ཁ་ཞེས་བྱ་བ་ནི། སྒྲུབ་པ་
པོ་དང་། དཀོན་མཆོག་གསུམ་ལ་གནོད་པ་བྱེད་པའི་དགྲ་བགེགས་མ་རུངས་པ་
གང་ཡང་རུང་བ་དེ་དག་ཟ་བའི་ངོ་བོའོ། །དེ་ལྟར་ཁ་ཁའི་དོན་དུ་གསུངས་སོ། །
ཁ་ཧི་ཞེས་པ་ནི། ཚུལ་ཇི་ལྟར་སྨོས་པའི་དགྲ་བགེགས་མ་རུངས་པ་ཟ་བར་བསྟན་
པ་དེ། ཁྲོ་བོའི་རྒྱལ་པོ་ཆེན་པོ་ཡ་མན་ཏ་ཀ་ཁྱོད་ཀྱི་ཐུགས་རྗེ་ཆེན་པོའི་ཞེ་སྡང་གི་
ཁྲོ་བོའི་བརྩོན་འགྲུས་ཀྱིས་ཁ་ཧི་ཞེས་པ་གསོལ་བར་མཛོད་ཅེས་སྟོན་པ་མི་བསྐྱོད་རྡོ་
རྗེ་འཛིན་གྱིས་སྨོས་སོ། །དེ་ལྟར་ཁ་ཧིའི་དོན་དུ་གསུངས་སོ། །ཡང་ཁ་ཧི་ཞེས་
པ་ནི། གཤིན་རྗེ་གཤེད་ཀྱིས་ཇི་ལྟར་བཀའ་སྩལ་པ་བགྱི་ཞེས་པའོ། །སརྦ་དུཥྚི་
སཏྭ་ཞེས་པ་ནི། སྒྲུབ་པ་དང་དཀོན་མཆོག་གསུམ་ལ་གནོད་པ་བྱེད་པའི་དགྲ་མ་
རུངས་པའི་སེམས་ཅན་མ་འོངས་པའི་དུས་ན་འབྱུང་བ་ཐམས་ཅད་དུ་སྨོས་སོ། །
དེ་ལྟར་སརྦ་དུཥྚི་ས ཏྭའི་དོན་དུ་གསུངས་སོ། །ད་མ་ཀ་ཞེས་པ་ནི། གོང་དུ་་་
45-1092