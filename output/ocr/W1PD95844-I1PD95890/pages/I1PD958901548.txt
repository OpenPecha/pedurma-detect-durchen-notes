རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7424
ཀྱི་དོན་དུ་གསུངས་སོ། །ཡེ་ཤེས་རྡོ་རྗེས་བཀའ་སྩལ་པ་ཞེས་པ་ནི། མེ་ལོང་
ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་གཉིས་སུ་མེད་པའི་ངོ་བོར་སྟོན་པ་མི་་
བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ཡིན་ནོ། །རྡོ་རྗེ་ནི་གོང་དུ་སྨོས་པའི་ཡེ་ཤེས་
ལྔའི་ངོ་བོའི་སྐུ་ཕྱག་རྒྱ་དེ་ནི་རྡོ་རྗེ།་སྟེ། དོན་དམ་པར་མ་སྐྱེས་པ་སྟོང་པར་མ་སྐྱེས་
པ་སྟོང་པ་ཆོས་ཀྱི་སྐུ་ཡིན་ནོ། །བསྟན་པར་བྱ་སྟེ།
ཡེ་ཤེས་རྡོ་རྗེ་དེ་ཅི་ལྟར་
སྨོས་པའི་ཡོན་ཏན་གྱི་ངོ་བོ་སྟོན་པ་རྡོ་རྗེ་འཛིན་གྱི་ཁྱད་པར་གྱི་མཚན་ཡིན་ནོ། །
ཡེ་ཤེས་རྡོ་རྗེ་ཁྱོད་ཀྱི་འོག་ནས་འབྱུང་བའི་དོན་བཀའ་སྩལ་པ་ནི་བཤད་མཛོད་ཅེས་
པའོ།༑ །ད་ནི་པྲ་དབབ་པའི་སྒྲུབ་པ་བྱ་བའི་གནས་ཕུན་སུམ་ཚོགས་པ་བསྟན་་་་
པར་བྱ་སྟེ། རི་རྩེ་ཉམས་ནི་དགའ་བ་དང་། །ནགས་ཚལ་རབ་ཏུ་དབྱེན་པ་ནི།
བསམ་གཏན་རྡོ་རྗེ་རབ་ཏུ་བྱ། _ །སྔགས་ཀྱི་བཟླས་པའི་སྦྱོར་བ་ཡིས།
།ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། རི་རྩེ་ཉམས་ནི་དགའ་བ་དང་། །
ནགས་ཚལ་རབ་ཏུ་དབྱེན་པ་ནི། སྐུའི་རིགས་ཀྱི་བྱེ་བྲག་གི་ཕྱིའི་གནས་རིའི་རྩེ་མོ་
སྟེ།༑ དེ་ནི་རྩྭ་འཇམ་པ་དང་སྣུམ་པ་དང་། མེ་ཏོག་གི་བྱེ་བྲག་སྣ་ཚོགས་དྲི་་་་
དང་ལྡན་པ་དང་། མཚོ་དང་མཚེའུ་ལ་སོགས་པ་ཆུ་གཙང་མ་དང་། དེ་དག་
ལ་སོགས་པ་ཕུན་སུམ་ཚོགས་པ་དང་ལྡན་པའོ། །དོན་དེས་རི་རྩེ་ཉམས་དགའ་་་
བར་སྨོས་སོ། །དེ་ནས་ནགས་ཚལ་ནི། གསུང་གི་རིགས་ཀྱི་བྱེ་བྲག་གི་གནས་་
སྐྱེད་མོས་ཚལ་དེ། དེ་ཡང་ཨ་འབྲས་དང་། པར་ཀ་ཏི་དང་། ས་ལ་དང་།
ཙམ་པ་ཀ་ལ་སོགས་པ་མེ་ཏོག་དང་། ཤིང་ཏོག་གི་རིགས་བྱེ་བྲག་སྣ་ཚོགས་་་
དང་ལྡན་པའི་ཤིང་ཕུན་སུམ་ཚོགས་པ་ཡོད་པ་དང་། གཞན་ཡང་ཁུ་བྱུག་དང་།
ནེ་ཙོ་དང་།
སྐྱ་ཀ་ལ་སོགས་པ་བྱ་སྐད་སྙན་པ་སྒྲོགས་པའི་བྱེ་བྲག་སྣ་ཚོགས་དང་
ལྡན་པ་དང་། གཞན་ཡང་མཚོ་དང༌། མཚེའུ་དང༌་། རྫིང་དང་། ཁྲོན་པ་
45-1525