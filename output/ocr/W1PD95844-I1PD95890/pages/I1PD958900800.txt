རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ངོ་བོ་ཡིན་ནོ། །གཞན་ཡང་བདུད་དང་བགེགས་ཀྱི་དཔུང་ཐམས་ཅད་འཇོམས་
པ་དང་གཅོད་པར་བྱེད་པའི་མཚོན་ཡིན་ནོ། །དོན་དེས་སངས་རྒྱས་འཁོར་ལོ་
སྟོབས་ཆེན་དུ་སྨོས་སོ། །དེ་ལྟ་བུའི་ངོ་བོའི་འཁོར་ལོར་བཟུང་ངོ་། །ཕྱག་
མཚན་ནི་སྐབས་འདིར་བྱེ་བྲག་སྣ་ཚོགས་པའོ། །དེ་ལྟར་སངས་རྒྱས་འཁོར་ལོ་
སྟོབས་ཆེན་འདི། །གཡས་ཀྱི་ཕྱག་ཏུ་གཟུང་གི་དོན་ཏུ་གསུངས་སོ།
།དེ་ནི་
ཕྱག་མཚན་ཕུན་སུམ་ཚོགས་པའོ། །དུས་གསུམ་དམ་ཚིག་ལས་བྱུང་བ། །
སངས་རྒྱས་འཁོར་ལོ་རྣམ་པར་བསྒོམ་ཞེས་པ་ནི། ཐེག་པ་ཆེན་པོའི་གསང་་་
སྔགས་ཀྱི་དུས་གསུམ་གྱི་དོན་ཅི་ལྟར་ལེའུ་བརྒྱད་པ་ལ་བསྟན་པ་དེ་བཞིན་དུ་འདིར་
སྦྱར་རོ། །དམ་ཚིག་ནི་མ་རུངས་པའི་སེམས་ཅན་གསད་པའི་ལས་བྱ་བའི་དུས་སུ་
དམ་ཚིག་གི་ངོ་བོའི་ཐུགས་རྗེ་ཆེན་པོའི་ཐུགས་བསྐྱེད་དེ། ཅི་ལྟར་སྨོས་པའི་ཚུལ་
སངས་རྒྱས་ཐམས་ཅད་ཀྱིས་སེམས་ཅན་བྱིན་གྱིས་བརླབས་ནས་བསྡུ་བའི་ཐབས་་་
ཀྱིས་བསྲུང་བར་བྱ་བར་སྨོས་སོ། །ལས་བྱུང་བ་སངས་རྒྱས་འཁོར་ལོ་རྣམ་པར་་་
བསྒོམ་ཞེས་པ་ནི། གོང་དུ་བཤད་པའི་ཞེ་སྡང་རྡོ་རྗེའི་ཕྱག་གཡས་དང་པོ་ན་་་་་
འཁོར་ལོ་རྩིབས་བརྒྱད་པ་འཛིན་པ་དེའི་དབུས་ན་རིགས་ལྔའི་བྱེ་བྲག་གིས་སངས་་་
རྒྱས་སྤྲིན་བཞིན་དུ་འབྱུང་བའོ། །བཤད་པར་བྱ་སྟེ།
མི་བསྐྱོད་པ་དང་།
རྣམ་པར་སྣང་མཛད་དང་། རིན་ཆེན་འབྱུང་ལྡན་དང་། སྣང་བ་མཐའ་ཡས་
དང་། དོན་ཡོད་གྲུབ་པ་སྟེ། དེ་ལྟར་རིགས་ལྔའི་བྱེ་བྲག་གིས་དེ་ལྟར་སངས་་
རྒྱས་ཉིད་ཉིད་ཀྱི་རིགས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་་་
འཁྱུད་པའི་སྦྱོར་བ་དང་ལྡན་པའོ། ། །དེ་དག་གི་ཆ་ལུགས་ཕུན་སུམ་ཚོགས་པ་་་་་
ཐམས་ཅད་མདུན་དུ་ཅི་ལྟར་སྨོས་པའི་དེ་བཞིན་དུ་འདིར་སྦྱར་རོ།
།དེ་ལྟ་བུའི་་
ངོ་བོའི་སངས་རྒྱས་རྣམས་ཀྱི་སྐུ་ཕྱག་རྒྱ་སྤྲིན་བཞིན་དུ་བྱུང་མ་ཐག་ཏུ། ཕྱོགས་་་
45-777