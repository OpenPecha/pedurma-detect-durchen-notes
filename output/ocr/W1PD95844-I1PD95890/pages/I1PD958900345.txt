३२८
བསྟན་འགྱུར། རྒྱུད། ༼རུ༽ ༨༦
རྣམ་པར་སྣང་མཛད་རབ་བསྒོམས་ལ། །སྐུ་གསུམ་ཨོཾ་ནི་བསྒོམ་པར་བྱ་ཞེས་པ་ནི་
གདན་གྱི་ངོ་བོའི་དཀྱིལ་འཁོར་དེ་བསྐྱེད་མ་ཐག་ཏུ་སྒྲུབ་པ་པོས། གཉིས་སུ་མེད་
པའི་ང་རྒྱལ་དུ་བསྒོམ་པ་བྱས་ནས་མདུན་དུ་སྨོས་པའི་ཚུལ། ཐབས་དང་ཤེས་་་་
རབ་རོལ་པ་བྱས་ནས། བདེ་བར་གྱུར་པའི་དུས་སུ། ཤེས་རབ་མའི་བྷ་གའི་་་
ནམ་མཁའི་དབུས་ཀྱི་སངས་རྒྱས་དཀྱིལ་འཁོར་དུ་མིང་བཏགས་པ། གདན་འོད་
ཀྱི་དཀྱིལ་འཁོར་དེའི་སྟེང་དུ་ཁུ་བའི་ངོ་བོ། བྱང་ཆུབ་སེམས་འོད་དུ་ཞུ་སྟེ།
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་་
བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་
ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་་་
བའི་ངོ་བོ་བྱང་ཆུབ་སེམས། ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་
ཐིམ་པར་འགྱུར་རོ། །བཤད་པར་བྱ་སྟེ། སྔགས་ས་བོན་ཡིག་འབྲུ་ཨོཾ་དེ་ནི་སྐུ་
གསུམ་དུ་མིང་བཏགས་པ་སྟེ། ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་་་
དང་། སྤྲུལ་པའི་སྐུའོ། །ཆོས་ཀྱི་སྐུ་དེ་ནི་དེ་བཞིན་གཤེགས་པ་ཐམས་ཅད་ཀྱི་
ཡེ་ཤེས་ཀྱི་དངོས་གྲུབ་ཀྱི་འབྲས་བུ་གཉིས་སུ་མེད་པའོ། །གཞན་ཡང་མ་སྐྱེས་པ་་
སྟོང་པ་ནམ་མཁའ་ལྟ་བུ་ཀུན་ལ་ཁྱབ་ནས་གནས་པར་སྨོས་སོ། །ལོངས་སྤྱོད་་་་་
རྫོགས་པའི་སྐུ་དེ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་དང་གཉིས་
སུ་མེད་པའི་ངོ་བོ། སྐུ་རྡོ་རྗེ་རྣམ་པར་སྣང་མཛད་དུ་སྨོས་སོ། །སྤྲུལ་པའི་སྐུ་་་
རྣམ་པར་སྣང་མཛད་ཀྱི་སྐུ་ཕྱག་རྒྱ་ལས། དེ་བཞིན་གཤེགས་པ་ཐམས་ཅད་ཀྱི་སྐུ་
ཕྱག་རྒྱ། སེམས་ཅན་ཐམས་ཅད་བྱིན་གྱིས་བརླབ་པའི་ཕྱིར། སྤྲིན་བཞིན་དུ་་
སྤྲོ་བར་བྱ་བ་ཐམས་ཅད་ཡིན་ནོ། །གཞན་ཡང་སྤྲུལ་པའི་སྐུ་ནི་སྐུ་རྡོ་རྗེ་རྣམ་པར་
སྣང་མཛད་ཀྱི་གསུང་ཡིན་པར་སྨོས་སོ། །ཚུལ་དེ་ལྟར་སྐུ་གསུམ་གཉིས་སུ་མེད་་་
45-324