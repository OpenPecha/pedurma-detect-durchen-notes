རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३२९
ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྲས་བུ་གྲུབ་པའི་འོག་ཏུ་ཆོས་དབྱིངས་ཀྱི་ཡེ་ཤེས་་
ལ་སོགས་པ། དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་འབྲས་བུ་གཉིས་སུ་
མེད་པའི་ངོ་བོ། དོན་དམ་པའི་ཆོས་ཀྱི་སྐུ་ཡེ་ཤེས་བྱང་ཆུབ་ཏུ་མིང་བཏགས་པར་
སྨོས་སོ། །བསྟན་པར་བྱ་སྟེ། ཡེ་ཤེས་བྱང་ཆུབ་དེ་ནི་ཆོས་ཀྱི་སྐུ་དང་།
ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་དང་། དེ་ལྟར་སྐུ་གསུམ་མི་
ཕྱེད་པ་ཡིན་ཏེ། དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་གྲུབ་པར་འགྱུར་རོ། །
དེ་ལྟར་དེ་ནི་ཡེ་ཤེས་བྱང་ཆུབ་པ།
སྐུ་གསུམ་མི་ཕྱེད་སྒྲུབ་པར་བྱེད་ཀྱི་དོན་དུ་་་
གསུངས་སོ། །སྐུ་དང་། གསུང་དང་། ཐུགས་ལ་དམིགས་པ་མངོན་པར་བྱང་
ཆུབ་པ། རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་ཞེས་བྱ་བ་ནི། སྐུ་དང་།
གསུང་དང་། ཐུགས་ལ་དམིགས་པ་ནི་སྒྲུབ་པ་པོས། བྱང་ཆུབ་སེམས་དཔའ་
ཀུན་ཏུ་བཟང་པོའི་སྐུ་ཕྱག་རྒྱ་བསྐྱེད་པར་བྱ་བའི་དུས་སུ།
བསྐྱེད་པར་མཛད་
མཁན་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ།
སངས་རྒྱས་
སྤྱན་དང་གཉིས་སུ་མེད་པའི་ངོ་བོའི་སྐུ་དང་། གསུང་དང་། ཐུགས་གསུམ་
གཉིས་སུ་མེད་པ་མི་ཕྱེད་པར་བསྒོམ་པའི་དམིགས་པ་བྱའོ། །གཞན་ཡང་བྱང་
ཆུབ་སེམས་དཔའ་ཀུན་ཏུ་བཟང་པོའི་སྐུ་ཕྱག་རྒྱ། ལྷ་མོ་ཀུན་ཏུ་བཟང་མོ་དང་
གཉིས་སུ་མེད་པའི་ངོ་བོ་དེ་སྒྲུབ་པ་པོས་བསྒོམ་པར་བྱ་བའི་དུས་སུ།
སྐུ་དང་།
གསུང་དང་། ཐུགས་གསུམ་གཉིས་སུ་མེད་པ་མི་ཕྱེད་པར་དམིགས་པའོ། །དེ་
ལྟར་སྐུ་དང་། གསུང་དང་། ཐུགས་ལ་དམིགས་པའི་དོན་དུ་གསུངས་སོ། །
མངོན་པར་བྱང་ཆུབ་པ་ཞེས་པ་ནི་མདུན་དུ་བཤད་པའི་སྐུ་དང་། གསུང་དང་།
ཐུགས་གསུམ་དོན་དམ་པར། དེ་བཞིན་གཤེགས་པ་ཐམས་ཅད་ཀྱི། ཡེ་ཤེས་་
ཀྱི་འབྲས་བུ་གཉིས་སུ་མེད་པའི་ངོ་བོ་མངོན་པར་བྱང་ཆུབ་པ་ཡིན་པར་སྨོས་སོ། །
45-329