རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२२५
པའི་ལྷ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་བདེ་བའི་སྟན་ལ་ཐབས་དང་
ཤེས་རབ་ཀྱི་རོལ་པས་རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་བྷ་གའི་
དབུས་སུ་འོད་དུ་ཞུ་སྟེ། དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པའི་
བྱང་ཆུབ་སེམས་ཟླ་བའི་དཀྱིལ་འཁོར་གྱི་གནས་ནས་དཔལ་རྡོ་རྗེ་སེམས་དཔའ་ལ་
སོགས་པ་རིགས་ལྔའི་བྱེ་བྲག་གནས་སུ་མིང་བཏགས་པའི་སྐུ་ཕྱག་རྒྱ་དེ་རྣམས་ཀྱི་ཆ་
ལུགས་ཕུན་སུམ་ཚོགས་པ་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་་
འདིར་སྦྱར་རོ། །དེ་ལྟ་བུའི་ངོ་བོ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་
སྤྲོ་བར་བྱའོ། །དེ་ལྟར་སངས་རྒྱས་རྣམས་ནི་གནས་དེར་སྤྲོ་བའི་དོན་དུ་གསུངས་
སོ༑ །བཅོམ་ལྡན་འདས་བྱང་ཆུབ་ཀྱི་དམ་ཚིག་གིས་དེ་སྐད་བཀའ་སྩལ་ཏོ། །
ཞེས་པ་བཅོམ་ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཡིན་ཏེ། །
བཅོམ་ལྡན་འདས་བསྟོད་པའི་ངོ་བོ་སྟེ། དེའི་དོན་མདུན་དུ་སྨོས་པ་བཞིན་་་
འདིར་སྦྱར་རོ། །བྱང་ཆུབ་ཀྱི་དམ་ཚིག་ཞེས་པ་ནི། བླ་ན་མེད་པའི་བྱང་ཆུབ་
དེ་ནི་སྐུ་དང་གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་ཡིན་ནོ། །
དེ་སྒྲུབ་པར་བྱ་བའི་ཚུལ་གྱི་དམ་ཚིག་མདུན་དུ་བཤད་པ་དང་པོ་དཀྱིལ་འཁོར་་
བཀོད་པ་བསྐྱེད་ནས་བསྒོམ་པར་བྱ་བ་དང་། དེའི་འོག་ཏུ་དྲག་ཤུལ་སྦྱོར་བའི་
བསྒྲུབ་པའི་ཚུལ་དུ་བྱ་བ་དང་། དེའི་འོག་ཏུ་གྲུབ་ནས་ལྷ་ལ་སོགས་པ་སེམས་
ཅན་ཐམས་ཅད་ཀྱི་ཆུང་མ་སྔར་སྨོས་པའི་ཚུལ་གྱིས་སྤྱད་པར་བྱ་བ་དང་། དེའི་་
འོག་ཏུ་སེམས་ཅན་ཐམས་ཅད་བྱིན་གྱིས་བརླབས་ནས་གཉིས་སུ་མེད་པའི་ངོ་བོར་
བསྡུ་བར་བྱ་བ་དང་། དེ་ལ་སོགས་པའི་ཚུལ་ལ་བྱང་ཆུབ་ཀྱི་དོན་དུ་སྨོས་སོ། །
བསྟན་པར་བྱ་སྟེ་བྱང་ཆུབ་ཀྱི་དམ་ཚིག་གི་ཚུལ་གྱི་ངོ་བོ་དེ་ནི་དོན་དམ་པར་དཔལ་
རྡོ་རྗེ་སེམས་དཔའ་ཉིད་ཡིནན་ནོ། །དེ་ལྟར་བྱང་ཆུབ་ཀྱི་དོན་དུ་གསུངས་སོ། །
45-225