རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༤༩
ཕུར་བུའི་སྤྱི་བོ་ནས་དུད་པ་འབྱུང་ངོ་། །དེའི་འོག་ཏུ་ཕུར་བུའི་ཀུན་ནས་འབར་
བ་ཆེན་པོས་འབར་བར་སྨོས་སོ། །དེ་ལྟར་ལྕགས་ལས་བྱས་པའི་ཕུར་བུ་དག་གི་་
དོན་དུ་གསུངས་སོ། །དེ་ནི་མདུན་དུ་སྨོས་པའི་རྡོ་རྗེའི་ཕུར་བུ་དེ་གྲུབ་པའི་འོག་
ཏུ༑ འབྲས་བུར་འགྱུར་བར་བསྟན་པར་བྱ་སྟེ། རྡོ་རྗེ་སྐུ་གསུམ་འཇིགས་པར་
བྱེད་ཅེས་པ་ནི། མདུན་དུ་སྨོས་པའི་སྐུ་དང་གསུང་དང་ཐུགས་བྱེ་བྲག་གི་རྡོ་རྗེ་་
ཕུར་བུ་གྲུབ་པའི་འོག་ཏུ། སྒྲུབ་པ་པོས་ཁྲོ་བོ་ཆེན་པོ་ཞེ་སྡང་གི་སེམས་བསྐྱེད་་་་
ནས་ཕུར་བུ་བཏབ་པས་རྡོ་རྗེ་གསུམ་དུ་མིང་བཏགས་པ་སྐུ་རྡོ་རྗེ་དང་། གསུང་་
རྡོ་རྗེ་དངང༌་། ཐུགས་རྡོ་རྗེ་དང་གཉིས་སུ་མེད་པའི་ངོ་བོ་རྣམ་པར་སྣང་མཛད་ལ་
སོགས་པ་རིགས་བྱེ་བྲག་ལྔའི་དེ་བཞིན་གཤེགས་པ་ཐམས་ཅད་སྨོས་སོ།
།དེ་ལྟ་་་
བུའི་ངོ་བོ་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་དེ་དག་དང་། རྡོ་རྗེ་་་
ཕུར་བུ་བཏབ་མ་ཐག་ཏུ་མེད་པར་འགྱུར་རོ། །དེ་ནི་ལ་དོར་བའི་ཚིག་ཡིན་ནོ། །
གཞན་ཅི་ལྟར་སྨོས་པའི་ཚུལ་གྱིས་དགྲ་མེད་པར་འགྱུར་བ་ནི་ངོ་མཚར་ཆེའོ།
།
མདོར་བསྡུ་བ་དེ་ལྟར་རྡོ་རྗེ་སྐུ་གསུམ་འཇིག་པར་བྱེད་པ་ཉིད་ཀྱི་དོན་དུ་གསུངས་སོ།
།
ད་ནི་མདུན་དུ་སྨོས་པའི་རྡོ་རྗེ་གསུམ་གྱི་རིགས་ཀྱི་ཕུར་བུ་སྒོམ་པར་བྱ་བའི་མན་་་་
ངག་གི་དོན་ཁྱད་པར་དུ་བསྟན་པར་བྱ་སྟེ། མེ་རྟག་འཁྲུག་པའི་འོད་འཕྲོ་ཅན། །
རྡོ་རྗེ་སེམས་དཔའ་མཉམ་གཞག་ལ། །རྡོ་རྗེ་གསུམ་གྱི་སྐུའི་མཐར། །གཟུགས་
ནི་བསམ་ནས་སྦྱར་བར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་་
ཡིན་ན། མེ་རྟག་འཁྲུག་པའི་འོད་འཕྲོ་ཅན། །རྡོ་རྗེ་སེམས་དཔའ་མཉམ་
གཞག་ལ། །ཅི་ལྟར་སྨོས་པའི་ཚུལ་གྱི་དགྲ་ཐམས་ཅད་གསད་པར་བྱ་བའི་ཕྱིར།
ཐུགས་ཀྱི་རིགས་ཀྱི་ཕུར་བུ་གདེབ་*པའི་ལས་བྱ་བའི་དུས་སུ་སྒྲུབ་པ་པོ་ཉིད་ཀྱི་ཆོ་
ག་བཞིའི་ཚུལ་གྱིས་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་
45-1349