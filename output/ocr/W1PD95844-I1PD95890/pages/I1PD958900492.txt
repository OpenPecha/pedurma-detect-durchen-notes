རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེ་སོ་སོར་རྟོག་པའི་ཡེ་ཤེས་ཀྱི་ངོ་
བོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པ་ཡིན་ནོ། །གཞན་སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་དང་། དེ་ལྟར་སྐུ་ཕྱག་རྒྱའི་ཆ་་
ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་
ལྟར་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་
ང་རྒྱལ་དུ་བསྒོམ་པ་བྱའོ། །དེའི་དུས་སུ་མདུན་དུ་སྨོས་པའི་ཚུལ་གྱི་ངོ་བོའི་ཤེས་
རབ་མ་གར་མཁན་གྱི་བུ་མོ་བླངས་པའི་འོག་ཏུ་འདོད་ཆགས་ཆེན་པོའི་སེམས་་
དགའ་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་
དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་
བྱང་ཆུབ་སེམས་འོད་དུ་ཞུ་སྟེ། དེའི་སྟེང་དུ་སྔགས་ས་བོན་ཡིག་འབྲུ་ཧ་བསམ་མོ༎
དེ་ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་་་
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་་་
པར་འགྱུར་རོ། །དེ་མ་ཐག་ཏུ་དམ་ཚིག་ཏུ་མིང་བཏགས་པ་གདན་གྱི་ངོ་བོ་རྡོ་རྗེ་
རྒྱ་གྲམ་དུ་གྱུར་ཏོ། །དེ་ལྟར་གདན་རྡོ་རྗེ་རྒྱ་གྲམ་བསྐྱེད་པའི་འོག་ཏུ་སྒྲུབ་པ་པོས་
སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་དུ་བསྒོམས་པས་ཐབས་དང་་་་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་
སྒོ་ནས། ཤེས་རབ་མའི་བྷ་གའི་དབུས་གནས་སུ་གདན་རྡོ་རྗེ་རྒྱ་གྲམ་གྱི་སྟེང་དུ་་
ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་སྟེ། དེ་ཟླ་བའི་དཀྱིལ་འཁོར་གྱི་ངོ་བོར་
གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧ་བསམ་མོ། །དེ་
ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
45-471