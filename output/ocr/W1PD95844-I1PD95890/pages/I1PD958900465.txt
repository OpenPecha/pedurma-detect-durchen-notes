བསྟན་འགྱུར། རྒྱུད། ༼3༽༨༦g rg
ཕུན་སུམ་ཚོགས་པ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་དྲི་རྡོ་རྗེ་མ་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། ། །དེའི་འོག་ཏུ་སྒྲུབ་•
པ་པོས་ཉིད་ཀྱི་མདུན་དུ་སྨོས་པའི་ཚུལ་དུ་བདུད་རྩི་ལྔའི་དཀྱིལ་འཁོར་བྱའོ།
དཀྱིལ་འཁོར་དེའི་སྟེང་དུ་སྒྲུབ་པ་པོ་ཕྱིའི་སྟན་བདེ་བ་འཇམ་པའི་སྟེང་དུ་འདུག་གོ། །
དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་
མེད་པའི་སྦྱོར་བས། ཐབས་དང་ཤེས་རབ་རོལ་པར་བྱ་སྟེ། དེ་བྱས་པས་བདེ་
བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་་་་
རབ་མའི་བྷ་གའི་དབུས་སུ་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ས་
བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་་་་་་
སེམས་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་་
འཁོར་གྱི་ངོ་བོར་གྱུར་པར་བསམ་མོ། །དེའི་འོག་ཏུ་ཤེས་རབ་མའི་བྷ་ག་ནས་རྡོ་
རྗེ་དབྱུང་ངོ་། །དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཟླ་་་
བའི་དཀྱིལ་འཁོར་གྱི་སྟེང་དུ་རི་ལུ་བཞག་གོ། །དེ་མ་ཐག་ཏུ་རི་ལུའི་སྟེང་དུ་་་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུའི་རི་ལུའི་
ནང་དུ་ཐིམ་སྟེ། དབུས་ན་གནས་པར་བརྟག་གོ། །ཡེ་ཤེས་ཀྱི་ས་བོན་དེ་ལས་
རང་གི་ལྷ་རྡོ་རྗེའི་རིགས་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཚད་་
ཡུངས་ཀར་གྱི་འབྲུ་ཙམ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་དང་་་
ལྡན་པའོ། །གཞན་སྐུ་མདོག་དང་། ཞལ་དང་། ཕྱག་དང་། ཕྱག་མཚན་
45-444
།