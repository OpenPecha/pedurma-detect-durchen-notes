རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२१५
བ་ཡེ་ཤེས་ཀྱི་ས་བོན་དེ་ལས་འཇམ་དཔལ་གྱི་སྐུ་ཕྱག་རྒྱ་བསྐྱེད་པར་བྱའོ། །སྐུ་
ཕྱག་རྒྱ་དེའི་སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་།
རྒྱན་རྣམས་དང་། ཆ་ལུགས་ཕུན་སུམ་ཚོགས་པ་ནི་ལེའུ་བཞི་པའི་དཀྱིལ་འཁོར་
གྱི་སྐབས་སུ་ཅི་ལྟར་སྨོས་པ་བཞིན་འདིར་སྦྱར་རོ། །གཞན་ཡང་ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་ཐུགས་རྗེ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་མཁན་རྡོ་རྗེ་མི་བསྐྱོད་
པའི་སྐུ་ཕྱག་རྒྱ་འཇམ་དཔལ་གྱི་སྤྱི་བོ་ལ་དབང་བསྐུར་བའི་ཚུལ་དུ་བཞུགས་པར་་་
བསམ་མོ། །དེའི་འོག་ཏུ་སྒྲུབ་པ་པོས་འཇམ་དཔལ་དང་། གཉིས་སུ་མེད་པའི་
ང་རྒྱལ་དུ་བསྒོམ་པར་བྱའོ། །མདོར་བསྡུས་པ་དེ་ལྟར་རང་སྔགས་སྐྱེས་བུ་རབ་་་
བསམས་ལའི་དོན་དུ་གསུངས་སོ། །རྡོ་རྗེའི་དཀྱིལ་འཁོར་དབུས་སུ་ནི་ཞེས་པ་ནི།
འཇམ་དཔལ་དང་གཉིས་སུ་མེད་པའི་ང་རྒྱལ་དུ་བསྒོམས་མ་ཐག་ཏུ། མདུན་དུ་
རྡོ་རྗེའི་རིགས་ཀྱི་སྔགས་ས་བོན་ཡིག་འབྲུ་ཧཱུཾ་བསམ་མོ། །དེའི་ཁ་དོག་དམར་པོ་
འབར་ཞིང་རྡོ་རྗེའི་དཀྱིལ་འཁོར་དུ་མིང་བཏགས་པ་ཡེ་ཤེས་ཀྱི་ཉི་མའི་དཀྱིལ་་་
འཁོར་ཁ་དོག་དམར་པོ་འབར་བའི་ཕྲེང་བས་འཁྲུགས་པར་འགྱུར་རོ། །དེ་མ་
ཐག་ཏུ་གདན་དེའི་སྟེང་དུ་མདུན་དུ་སྨོས་པའི་ཚུལ་དུ་བསྒོམ་པ་བྱས་ཏེ་གནས་པར་
བསྒོམ་མོ། །དེ་ལྟར་རྡོ་རྗེའི་དཀྱིལ་འཁོར་དབུས་སུའི་དོན་དུ་གསུངས་སོ། །
སྙིང་ཀར་རྡོ་རྗེ་ཧཾ་ཞེས་པ་ནི་སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་་་
སེམས་དཔའི་གནས་སུ། སྔགས་ས་བོན་ཡིག་འབྲུ་ཁ་དོག་ལྔ་དང་ལྡན་པ་ཡེ་ཤེས་
ལྔ་དང་གཉིས་སུ་མེད་པའི་ངོ་བོ་འབར་བ་བསམ་མོ་བསྟན་པར་བྱ་སྟེ། རྡོ་རྗེ་ནི་
མེ་ལོང་ལྟ་བུའི་ཡེ་ཤེས་ལ་སོགས་པ། ཡེ་ཤེས་ལྔ་སྨོས་པ་དེ་དང་གཉིས་སུ་མེད་་་
པའི་ངོ་བོ། སྔགས་ས་བོན་ཡིག་འབྲུ་ཧཾ་དེ་རྡོ་རྗེར་མིང་བཏགས་པའོ། །དེ་་་་་
45-285