རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
42억
གཟུགས་སུ་གྱུར་པར་བརྟག་གོ། །ཚུལ་དེ་ལྟ་བུར་བསྒྲུབ་པའི་ཡན་ལག་གི་བསྒོམ་
པར་བྱ་བ་གསུམ་པ་ཆེན་པོར་མིང་•བཏགས་པ་སྨོས་སོ།
།དེ་ལྟར་ཡན་ལག་བཞི་
ནི་བསྒྲུབ་པའི་དོན་གྱི་དམ་ཚིག་གི་དོན་དུ་གསུངས་སོ། །བསྒྲུབ་པ་ཆེན་པོ་དག་་
དང་བཞི། །ཞེས་པ་ནི་མདུན་དུ་སྨོས་པའི་བསྒྲུབ་པ་ཡན་ལག་བཞིའི་ཚུལ་གྱིས་་་
ལྷའི་སྐུ་ཕྱག་རྒྱར་གྱུར་པར་དེ་མ་ཐག་ཏུ་ཉིད་ཀྱི་རིགས་ཀྱི་བྱེ་བྲག་གི་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་དང་། ཉིད་ཀྱི་་་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པ་དེ་ལྟ་བུའི་ཆ་ལུགས་ཕུན་སུམ་ཚོགས་པ་ཐམས་ཅད་རྫོགས་པར་གྱུར་པར་བརྟག་
གོ༑ །ཚུལ་དེ་ལྟར་བསྒྲུབ་པ་ཆེན་པོའི་བསྒོམ་པ་བྱ་བའི་ཡན་ལག་དང་པོར་་་
སྨོས་སོ། །དེའི་འོག་ཏུ་སྒྲུབ་པ་པོས་ཉིད་ཀྱི་ལྷར་གཉིས་སུ་མེད་པའི་ང་རྒྱལ་བྱའོ། །
ཚུལ་དེ་ལྟར་བསྙེན་པར་མིང་བཏགས་པ་བསྒྲུབ་པ་ཆེན་པོའི་བསྒོམ་པ་བྱ་བའི་ཡན་
ལག་གཉིས་སྨོས་སོ། །དེའི་འོག་ཏུ་སྒྲུབ་པ་པོ་ཉིད་ཀྱི་གྲོགས་ཤེས་རབ་མ་དེ་ཉིད་
ལྷའི་སྐུ་ཕྱག་རྒྱའི་གཟུགས་ལ་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པར་
གནས་པའི་ཡེ་ཤེས་ཀྱི་ལྷ་མོ་དེ་དང་གཉིས་སུ་མེད་པའི་ང་རྒྱལ་བྱའོ། །ཚུལ་དེ་་་
ལྟར་ཉེ་བའི་བསྒྲུབ་པར་མིང་བཏགས་པ་སྒྲུབ་པ་ཆེན་པོར་མིང་བཏགས་པ་བསྒྲུབ་
པ་ཆེན་པོའི་བསྒོམ་པའི་ཡན་ལག་གསུམ་པར་སྨོས་སོ། །དེའི་འོག་ཏུ་མདུན་དུ་་་
སྨོས་པའི་སོ་སོར་ང་རྒྱལ་བྱས་པ་དེ་གཉིས་སུ་མེད་པའི་ང་རྒྱལ་དུ་བྱའོ། །དེ་མ་་
ཐག་ཏུ་ལྷའི་སྐུ་ཕྱག་རྒྱའི་གཟུགས་སུ[གྱུར་པ་•དེ་ཉིད་ཀྱི་གསང་བའི་ཐུགས་ཀའི་་་
དབུས་སུ། ཉིད་ཀྱི་སྔགས་ས་བོན་ཡིག་འབྲུ་དགོད་པ་ཡིན་ནོ། ། དེ་ཉིད་ཀྱི་་་་་
རིགས་ཀྱི་ཡེ་ཤེས་ལ་སོགས་པ་ཡེ་ཤེས་ལྔ་གཉིས་སུ་མེད་པའི་ངོ་བོ་ཁ་དོག་ལྔ་དང་་་
ལྡན་པའི་ཡེ་ཤེས་སེམས་དཔའི་གཟུགས་སུ་གྱུར་ཏོ། །དེ་མར་མེ་ལྟ་བུའི་མི་གཡོ་་
45-573