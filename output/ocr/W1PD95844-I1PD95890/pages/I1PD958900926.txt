རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཅི་ལྟར་ཡིན་ན། འཁོར་ལོ་རྡོ་རྗེ་པད་མ་ཆེ། །གཡས་ཀྱི་ཕྱག་ཏུ་རྣམ་པར་
བསྒོམ་ནི། མདུན་དུ་སྨོས་པའི་རྣམ་པར་སྣང་མཛད་ཀྱི་ཕྱག་གཡས་དང་པོ་ན་
འཁོར་ལོ་འཛིན་པ་དེ་ནི། ཕྱག་མཚན་དྲུག་གི་ནང་ན་ཉིད་ཀྱི་རིགས་ཀྱི་ཡེ་ཤེས་
ཀྱི་ངོ་བོ་སྟེ་གཙོར་བསྟན་ཏོ། ། རྡོ་རྗེ་ནི་མདུན་དུ་སྨོས་པའི་རྡོ་རྗེ་ཅན་དུ་མིང་་
བཏགས་པ་མི་བསྐྱོད་པའི་ཕྱག་གཡས་དང་པོ་ན་རྡོ་རྗེ་འཛིན་པ་དེ་ནི་ཕྱག་མཚན་་
དྲུག་གི་ནང་ན་ཉིད་ཀྱི་རིགས་ཀྱི་ཡེ་ཤེས་ཀྱི་ངོ་བོ་སྟེ། གཙོར་བསྟན་པའོ། །པདྨ་
ཆེན་པོ་ནི་མདུན་དུ་སྨོས་པའི་འདོད་ཆགས་ཅན་*ཅན་དུ་མིང་བཏགས་པ་སྣང་བ་
མཐའ་ཡས་ཀྱི་ཕྱག་གཡས་དང་པོ་ན་པདྨ་འཛིན་པ་དེ་ནི། ཕྱག་མཚན་དྲུག་གི་་་
ནང་ན་ཉིད་ཀྱི་རིགས་ཀྱི་ཡེ་ཤེས་ཀྱི་ངོ་བོ་སྟེ། གཙོར་བསྟན་ཏོ། །ཚུལ་དེ་ལྟར་
ཉིད་ཉིད་ཀྱི་རིགས་ཀྱི་ཡེ་ཤེས་ཀྱི་མཚོན་ཆ་གསུམ་བསྒྲུབ་པ་པོས་བསྒོམ་པར་བྱའོ། །
དེ་ལྟར་འཁོར་ལོ་རྡོ་རྗེ་པདྨ་ཆེ། །གཡས་ཀྱི་ཕྱག་ཏུ་རྣམ་པར་བསྒོམ་གྱི་དོན་དུ་་་
གསུངས་སོ། །ད་ནི་རྣམ་པར་སྣང་མཛད་ལ་སོགས་པ་རྡོ་རྗེར་མིང་བཏགས་པ་དེ་
བཞིན་གཤེགས་པ་ལྔ་མཚོན་ཆའི་བྱེ་བྲག་སྣ་ཚོགས་འཛིན་པའི་བསྒོམ་པའི་ཚུལ་གྱི་
དོན་བསྟན་པར་བྱ་སྟེ། རྡོ་རྗེ་ཅན་རྣམས་ཕྱག་དྲུག་སྒོམ། །བཟང་པོ་མཚོན་ཆ་
སྣ་ཚོགས་བསྣམས་ཞེས་པ་ནི། མདུན་དུ་སྨོས་པའི་ལྔའི་སྐུ་ཕྱག་རྒྱ་བསྐྱེད་པར་བྱ་
སྟེ། ༑ དེ་རྣམས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་
འཁྱུད་པའི་སྦྱོར་བ་དང་ལྡན་པའོ། །དེ་བཞིན་དུ་སྐུ་མདོག་དང་ཞལ་དང་རྒྱན་
རྣམས་དང་ལྡན་པར་སྨོས་སོ། །དེ་ལ་དང་པོ་རྣམ་པར་སྣང་མཛད་ཀྱི་ཕྱག་གཡས་
དང་པོ་དང་གཡོན་དང་པོ་གཉིས་བྱང་ཆུབ་མཆོག་ཏུ་ཕྱག་རྒྱ་ཐུགས་ཀར་འཛིན་་་་
པའོ།༑ །གཡས་བར་མ་ན་འཁོར་ལོ་རྩིབས་བརྒྱད་ཐ་མ་ན་རྡོ་རྗེ་རྩེ་ལྔ། གཡོན་
བར་མ་ན་རྡོ་རྗེ་ལྕགས་ཀྱུ་ཐ་མ་ན་རྡོ་རྗེ་ཞགས་པའོ། །ཚུལ་དེ་ལྟར་རྣམ་པར་སྣང་
45-903