རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
463
རིས་དྲུག་གི་བྱེ་བྲག་ཏུ་སྐྱེ་བ་དང་འཆི་བ་འཁོར་ལོ་བཞིན་དུ་འཁོར་ལོ་འཁོར་བའི་
ཚུལ་གྱིས་གནས་པ་ཡིན་ནོ། །དེ་ལྟར་བསྐལ་པ་གང་གཱའི་བྱེ་སྙེད་དུ། །འཁོར་
བ་དག་ན་གནས་པའི་དོན་དུ་གསུངས་སོ།
།སྔོན་གྱི་གནས་ཀྱི་གཏན་ཚིགས་་་
རྣམས༑ །ཞག་གསུམ་ལོན་པ་བཞིན་དུ་དྲན་ཞེས་པ་རྡོ་རྗེ་སོ་སོར་རྟོགས་པའི་ཡེ་
ཤེས་ཀྱི་ངོ་བོ་བླ་ན་མེད་པའི་ཤེས་རབ་དང་། གཉིས་སུ་མེད་པའི་བདག་ཉིད་་་་
ཡིན་ནོ། །དེ་གྲུབ་པའི་འོག་ཏུ་གོང་དུ་བཤད་པའི་ཚུལ་གྱི་སྐྱེ་བ་དང་ཤི་བར་་་
འཁོར་ལོ་བཞིན་དུ་འཁོར་བའི་ཚུལ་གྱིས་ཅི་ལྟར་སྨོས་པའི་བསྐལ་པ་གངྒཱའི་བྱེ་མ་་་
དང་མཉམ་པའི་བར་དུ་འཁོར་བར་སྐྱེ་བ་དང་། གནས་པ་དང་། འཆི་བའི་་
ལས་ཀྱིས་ས་བོན་གྱི་མཚན་ཉིད་ཡིན་ནོ། །བཤད་པར་བྱ་སྟེ། མདུན་དུ་སྨོས་་
པའི་བསྐལ་པ་ཐམས་ཅད་ཀྱི་བར་དུ་སེམས་ཅན་གྱི་རིགས་ཅི་སྙེད་པའི་སྐྱེ་བ་བླངས་
པའི་སྐྱེ་བ་དེ་དག་གི་བྱ་བ་དང་། མི་བྱ་བ་དང་། ལས་ཀྱི་དབང་གིས་སྡིག་པ་
བསགས་པ་དང་། གཞན་ཡང་གནས་གང་དུ་གནས་གནས་པ་དང་། དེ་དག་
ཐམས་ཅད་སྐྱེ་བ་ཅིག་གི་དུས་ཀྱི་མི་རིགས་སུ་སྐྱེས་པས་ཞག་གསུམ་གྱི་བར་དུ་ལུས་
དང་ངག་དང་ཡིད་ཀྱིས་ཅི་བྱས་པ་དེ་དག་ཐམས་ཅད་གསལ་བར་དྲན་པ་དེ་བཞིན་
དུ་དྲན་པར་འགྱུར་བར་སྨོས་སོ། ། དེ་ལྟར་སྔོན་གྱི་གནས་ཀྱི་གཏན་ཚིགས་
རྣམས༑ ཞག་གསུམ་ལོན་པ་བཞིན་དུ་དྲན་གྱི་དོན་དུ་གསུངས་སོ། །གངྒཱའི་
བྱེ་མ་མཉམ་པའི་སྐུ། །སངས་རྒྱས་སྤྲིན་གྱིས་བརྒྱན་པ་ཡིས།
།གངྒཱའི་བྱེ་མ་
མཉམ་པའི་ཞིང་། །རྡོ་རྗེའི་རྫུ་འཕྲུལ་མཆོག་གིས་འགེངས། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། གང་གཱའི་བྱེ་མ་མཉམ་པའི་སྐུ་ནི། སྒྲུབ་
པ་པོས་མདུན་དུ་བཤད་པའི་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་པའི་
ངོ་བོར་གྲུབ་པར་འགྱུར་བའི་འོག་ཏུ། ལྷའི་མཆོག་གི་བུ་མོ་ཕྲོགས་ནས་སྤྱད་པའི་
45-563