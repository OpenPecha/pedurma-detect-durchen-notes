77
བསྟན་འགྱུར། རྒྱུད། ༼ལུ༽ ༨༧
སྨོས་པ་ཉིད་ཀྱི་རིགས་ཀྱི་བྱེ་བྲག་གི་ཤེས་རབ་མ་དེ་མཚན་དང་ཡོན་ཏན་དང་ལྡན་
པ༑ དེའི་ཡན་ལག་དང་ཉིང་ལག་ལ་རྒྱན་ཐམས་ཅད་རྫོགས་པར་བྱའོ། ____།
དེའི་●ལྟ་བུའི་ཤེས་རབ་མའི་བྷ་གའི་རྡོ་རྗེ་ཉི་མར་མིང་བཏགས་པ་པད་མ་རག་ཏ་
དེ་ཅི་ལྟར་སྨོས་པའི་ཚུལ་གྱིས་ནུབ་པའོ། །དེའི་དུས་སུ་འདོད་ཆགས་ཆེན་པོའི་་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱ་བའི་ཚུལ་གྱི་ཆོ་གས་གསང་བའི་སྒྲུབ་པ་བརྩམ་པར་བྱ་བ་སྟེ། བླ་ན་མེད་པའི་
གསང་བའི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་དུ་རྣམ་པར་རྟོག་པ་སྤངས་ནས།
སེམས་བརྟན་པས་བྱ་བར་བསྟནན་ཏོ། །དེ་ལྟར་རྡོ་རྗེ་ཉི་མ་ནུབ་ནས་ནི། །
བསྒྲུབ་པ་ཀུན་ཏུ་བརྩམ་པར་བྱའི་དོན་དུ་གསུངས་སོ། །སྐྱ་རེངས་འཆར་བའི་་་་
དུས་སུ་ནི། །བསྒོམ་པ་མཆོག་གིས་འགྲུབ་པར་འགྱུར། །ཞེས་པ་ནི། ཕྱིའི་སྐྱ་
རེངས་འཆར་བ་ནི་ཉི་མ་ཡིན་ནོ། །གསང་བའི་བརྡ་•སྐད་ཀྱིས་སྐྱ་རེངས་འཆར་
བའི་ཉི་མ་ཤེས་རབ་མའི་པད་མ་རག་ཏ་ཡིན་ཏེ། དེ་འབྱུང་བར་འགྱུར་བའི་དུས་
སུ་སྨོས་སོ། །དེའི་དུས་སུ་སྒྲུབ་པ་པོས་མདུན་དུ་སྨོས་པའི་ཚུལ་གྱི་སྒོམ་པའི་སྦྱོར་
བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་
གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་དུ་འོད་དུ་
ཞུ་སྟེ། སྐྱ་རེངས་འཆར་བར་མིང་བཏགས་པའི་ཤེས་རབ་མའི་པད་མ་རག་ཏ་་་་
འབྱུང་བ་དང་གཉིས་སུ་མེད་པའི་འདྲེས་པར་འགྱུར་བ་ཡིན་ནོ། །དེའི་སྟེང་དུ་་་
སྒྲུབ་པ་པོ་བྷ་གའི་དགའ་བ་བསྒོམ་པའི་དེ་བཞིན་གཤེགས་པའི་སྔགས་ས་བོན་ཡིག་
འབྲུ་ཨཱ་བསམ་མོ། །དེ་ཉིད་ཉིད་ཀྱི་རིགས་ཀྱི་ཁ་དོག་རང་ཡེ་ཤེས་ཀྱི་ངོ་བོ་དང་་
ལྡན་པའོ། །དེ་གཟི་བརྗིད་ཆེན་པོའི་འབར་བའི་འོད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་ལྟ་བུར་བྱང་ཆུབ་སེམས་ལ་གཉིས་སུ་མེད་པར་ཐིམ་པར་གྱུར་
45-1414