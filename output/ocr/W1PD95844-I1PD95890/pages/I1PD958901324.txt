རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१३०१
ཁྭ་ཏའི་མཇུག་སྒྲོའི་རྩ་བའི་ཕྱོགས་ཀྱིས་བྲིས་ཏེ། ཞལ་གསུམ་པ། ཕྱག་དྲུག །
ཕྱག་མཚན་དྲུག་པ། ཁྲོ་བོའི་རྒྱན་ཐམས་ཅད་ཀྱིས་བརྒྱན་པ། རལ་པ་གཅིག་
པུ་དེ་གྱེན་ལ་རྫེས་པ། ཁྲོས་ཏེ་ཞལ་བཞད་པ། ཕྱག་གཡས་དང་པོ་ན་རྡོ་རྗེ་རྩེ་
གསུམ་གྱི་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། ཕྱག་མཚན་
གཞན་ནི་ཅི་ལྟར་སྨོས་པའི་ཚུལ་དུ་བྱའོ། །དེའི་ཞབས་གཡས་པའི་འོག་ཏུ་ཀླུའི་་་
གཟུགས་ཐལ་མོ་སྦྱར་བ་བྲིའོ། །གཡོན་པའི་འོག་ཏུ་ཀླུའི་གཟུགས་དང་ཀླུའི་བུ་་་་
མོའི་གཟུགས་ཐལ་མོ་སྦྱར་བ་བྲིའོ། །སྔར་སྨོས་པའི་རལ་པ་གཅིག་མའི་བྲིས་པའི་
རྫས་གུར་ཀུམ་དངང༌་། རྟའི་ཚ་ཁ་ཆུས་བསྲེས་པས་བྲིའོ། །ཁྲོ་མོའི་རྒྱལ་མོ་
རལ་པ་གཅིག་མའི་ཞབས་གཡས་བརྐྱང་བས་ཀླུའི་གཟུགས་ཀྱི་སྙིང་གར་བཞག་པ་བྲི།
གཡོན་བསྐུམ་པས་ཀླུའི་བུ་མོའི་རྐེད་པར་བཞག་པར་བྲིའོ། །རྡོ་རྗེ་རྩེ་གསུམ་གྱི་ཀྱོ་
བ་འཛིན་པས་ཀླུའི་སྤྱི་བོ་ནས་བཟུང་བ་བྲི། རྡོ་རྗེ་ཞགས་པས་ཀླུའི་བུ་མོའི་མགུལ་
པ་ནས་བཅིངས་པ་བྲིའོ། །དགུག་པར་བྱ་བའི་ཀླུ་དང༌། ཀླུའི་བུ་མོའི་འོག་་
ཏུ་རམས་ཀྱི་ཁུ་བས་འཁོར་ལོ་རྩིབས་བརྒྱད་པ་བྲིའོ། །དེ་ལྟར་སྦྱོར་བ་བྱས་ནས།
དཀྱིལ་འཁོར་ཟུར་གསུམ་ཀུན་ཏུ་ཁྲུ་རེ་དང་སོར་དགུ་བདུད་རྩི་ལྔས་བསྐུ་བར་བྲིའོ༎
དེའི་འོག་ཏུ་སྒྲུབ་པ་པོས་བརྩོན་འགྲུས་ཆེན་པོའི་སེམས་བརྟན་པ་སྐྱེད་ནས་དེའི་་་་
སྟེང་དུ་འདུག །དེའི་འོག་ཏུ་མདུན་དུ་སྨོས་པའི་ཆོ་གའི་བཞིའི་ཚུལ་གྱིས་རྡོ་རྗེ་མི་
བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཤེས་རབ་མ་ཡེ་ཤེས་ཀྱི་ལྷ་མོ་་་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་
སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་སྨོས་པ་བཞིན་དུ་བྱའོ། །དེ་ལྟ་བུའི་
ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་
རྒྱལ་དུ་བསྒོམ་•པར་བྱའོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་
45-1301