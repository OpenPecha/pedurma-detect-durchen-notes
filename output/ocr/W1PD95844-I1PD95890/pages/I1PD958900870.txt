རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
འོད་རྣམས་ནི། ། སླར་ཡང་རབ་ཏུ་སྤྲོ་བར་བྱ། །ཆོས་ཀྱི་སྤྲིན་ནི་བསྒོམ་པར་བྱ༎
དེ་ནས་དབང་བསྐུར་རབ་ཏུ་མཛད། །ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན། ནོར་བུ་རིན་•ཆེན་འོད་རྣམས་ནི། ། སླར་ཡང་རབ་ཏུ་སྤྲོ་བར་བྱ་
ནི༑ མདུན་དུ་སྨོས་པའི་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་གྱི་་་
བསྒོམ་པ་མི་གཡོ་བས། སེམས་ཅན་ནད་མེད་པར་ཞི་བར་གྱུར་པའི་ངོ་བོ་རྡོ་རྗེ་་
སྤྲིན་ལྟ་བུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་གཉིས་སུ་མེད་པར་
བསྡུས་པ་ཡེ་ཤེས་ཀྱི་གོང་བུའི་ངོ་བོར་གྱུར་ནས་གནས་པར་སྨོས་པའི་ས་བོན་དེ་་་་་
ཉིད་ལས། རིན་པོ་ཆེར་མིང་བཏགས་པ་དེ་བཞིན་གཤེགས་པ་རིན་ཆེན་འབྱུང་་
ལྡན་གྱི་སྐུ་ཕྱག་རྒྱ་སྤྲིན་བཞིན་དུ་བསྐྱེད་པར་བྱའོ། །མཉམ་པ་ཉིད་ཀྱི་ཡེ་ཤེས་ཀྱི་
ངོ་བོ་དེ་སྐབས་འདིར་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་སྐུ་མདོག་སེར་པོ་རིན་པོ་་
ཆེ་འཛམ་བུ་ན་ད་ལྟ་བུ། ཞལ་གསུམ་པ་ཞལ་དབུས་མ་སྐུ་དང་མཐུན། གཡས་
ནག་པོ་གཡོན་དཀར་པོ། སྐྲའི་ཐོར་ཚུགས་ཀྱིས་བརྒྱན་པ། ཞལ་ཅུང་ཟད་
བཞད་པ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་དྲུག་ཕྱག་མཚན་དྲུག་
གོ༑ །ཕྱག་གཡས་དང་པོ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ་འཛིན།
བར་མ་*རྡོ་རྗེ་རྩེ་ལྔ་ཐ་མ་ན་འཁོར་ལོ་རྩིབས་བརྒྱད། གཡོན་དང་པོ་ན་དྲིལ་བུ།
བར་མ་ན་པདྨ་སེར་པོ་འདབ་བརྒྱད་ཐ་མ་ན་རྡོ་རྗེ་རལ་གྲི་ཨུཏྤལ་སྔོན་པོའི་འདབ་
མ་ལྟ་བུའོ། །དེ་ལྟ་བུའི་ངོ་བོ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྤྲིན་བཞིན་དུ་་
བསྐྱེད་མ་ཐག་ཏུ་བསྒྲུབ་པ་པོས་བ་སྤུའི་བུ་གའི་ལམ་གྱི་སྒོ་ནས་མདུན་དུ་སྨོས་པའི་
སེམས་ཅན་ནད་• ཐམས་ཅད་ནད་སོས་ནས་ཞི་བར་གྱུར་པའི་སྟེང་དུ། ནམ་་་་་
མཁའི་དབུས་སུ་ཁྱབ་པར་སྤྲོ་བར་བྱའོ། །དེའི་དུས་སུ་རིན་ཆེན་འབྱུང་ལྡན་གྱི་སྐུ་
45-847