རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7477
བོར་གྱུར་པའི་གདན་ལ། རི་ལུ་བསྒྲུབ་པ་བྱ་བའི་དུས་སུ་བཞག་པའོ། ། དེ་ལ་
སོགས་པ་སྦྱོར་བའི་བསྒོམ་པ་བྱ་བའི་ཆོ་ག་བྱ་བ་དེ་ནི་ཐེག་པ་འོག་མ་ལ་ཞུགས་པ་་
ཉན་ཐོས་དང་། རང་སངས་རྒྱས་དང་། གཞན་ཡང་ཏིར་ཏི་ཀ་རྣམས་ལ་མི་་
བསྟན་པས་དོན་དེ་གསང་བར་སྨོས། གནས་ཞེས་པ་ནི། ཅི་ལྟར་སྨོས་པའི་རི་
ལུ་བརྒྱད་དེ། ནི་སྐུ་གསུང་ཐུགས་རྡོ་རྗེ་གསུམ་གྱི་ཡེ་ཤེས་འབྲས་བུའི་ངོ་བོའི་་་་་
གནས་མི་འགྱུར་བ་སྟེ། བསྟན་པར་ངེས་པའོ། །དོན་དེས་མ་འགྱུར་བའི་གནས་
སུ་སྨོས་སོ། །ཨེ་མའོ་ངོ་བོ་ཉིད་ཀྱིས་དག་ཅེས་པ་ནི། དོན་དམ་པར་ཆོས་་་
ཐམས་ཅད་ཐོག་མ་མེད་པའི་དུས་སུ་བཟུང་བ་ནས་ཕྱིན་ཅི་ལོག་གི་སྡིག་པའི་དྲི་མ་
དང་བྲལ་བ་ཡིན་ཏེ། དོན་དེས་དམ་རྫས་ཀྱི་ངོ་བོ་ཉིད་རང་བཞིན་གྱིས་དག་པར་
བསྟན་ཏོ། །དེའི་ཕྱིར་ཨེ་མའོ་ཞེས་པ་ཐུགས་ལ་ངོ་མཚར་སྐྱེད་པར་བསྟན་ཏོ། །
ཨེ་མའོ་ཤིན་ཏུ་དྲི་མེད་ཆོས་ཞེས་པ་ནི། ཆོས་ཐམས་ཅད་ཀྱི་ངོ་བོ་བླ་ན་མེད་པའི་
ཡེ་ཤེས་ཀྱི་འབྲས་བུ་•དེ་ནི་རང་བཞིན་གྱིས་ཅི་ལྟར་ནམ་མཁའ་སྟོང་པའི་ངོ་བོར་་
སྨོས་པ་དེ་བཞིན་དུ་བསྟནན་ཏོ། །དེའི་ཕྱིར་ཨེ་མའོ་ཞེས་པ་ནི་དེ་བཞིན་གཤེགས་་
པ་ཐམས་ཅད་ཐུགས་ལ་ངོ་མཚར་སྐྱེས་པ་ཡིན་ནོ། །དེ་ནི་དེ་བཞིན་གཤེགས་པ་་
ཐམས་ཅད་ཀྱིས་ཚུལ་ཇི་ལྟར་སྨོས་པར། སྟོན་པ་མི་བསྐྱོད་པ་རྡོ་རྗེ་འཛིན་ལ་
བསྟོད་པ་དེ་རྫོགས་པའི་འོག་ཏུ། འོག་ནས་འབྱུང་བའི་དོན་བཤད་པའི་ཕྱིར།
བསྟོད་པའི་ཚུལ་གཞན་གྱིས་གསོལ་བ་བཏབ་པ་བསྟན་པར་བྱ་སྟེ། དེ་ནས་སྟོན་
པ་མི་བསྐྱོད་པ་རྡོ་རྗེ་འཛིན་སྐྱོད་པ་བྱེད་པ་མི་འགྱུར་ཆེ། རྡོ་རྗེ་དག་པའི་ཆོས་་་
ཆེན་པོས།
།རྡོ་རྗེ་གསུང་དུ་བཀའ་སྩལ་པ། །ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། དེ་ནས་ནི་དེ་བཞིན་གཤེགས་པ་ཐམས་ཅད་ཀྱིས་སྟོན་
པ་མི་བསྐྱོད་པ་རྡོ་རྗེ་འཛིན་ལ་བསྟོད་པ་བྱས་པའི་འོག་ཏུ། འོག་ནས་འབྱུང་བའི་
45-1511