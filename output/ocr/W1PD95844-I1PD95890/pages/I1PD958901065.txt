१०२
བསྟན་འགྱུར། རྒྱུད། ༼༽ ༨༧
གཡོན་བར་མ་ན་རྡོ་རྗེ་ཞགས་པ། ཐ་མ་ན་རྡོ་རྗེ་དྲིལ【བུའོ། །●དེ་ལྟ་བུའི་ངོ་
བོ་ཁྲོ་བོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྐྱེད་མ་ཐག་ཏུ་སྐྱེད་པར་མཛད་མཁན་རྡོ་རྗེ་་་
མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྤྱི་བོ་ལ་དབང་་
བསྐུར་བའི་ཚུལ་དུ་བསྒོམ་པར་བྱའོ།
།དེ་ལྟར་སངས་རྒྱས་གཟུགས་ནི་རབ་་
བསྒོམས་ལ། །རིག་པའི་འཁོར་ལོ་རབ་ཏུ་བསྒོམ་གྱི་དོན་དུ་གསུངས་སོ། །མཚན་
རྣམས་ཐམས་ཅད་ཡོངས་སུ་རྫོགས། །འཁོར་ལོ་འབར་བས་ཡོངས་སུ་བསྐོར། །
གཙུག་ཏོར་●འཁོར་ལོའི་དམ་ཚིག་གི། །རྣམ་པར་འཕྲོ་བ་རབ་ཏུ་སྒོམ། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མཚན་རྣམས་ཐམས་ཅད་་་་
རབ་ཏུ་རྫོགས་པ་ནི་མདུན་དུ་སྨོས་པའི་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་་་
ཕྱག་རྒྱ་ལ་ཁྲོ་བོའི་ཚུལ་གྱི་མཚན་ཐམས་ཅད་རྫོགས་པའོ། །དེའི་དོན་གསལ་བར་
བསྟན་པར་བྱ་སྟེ། སྐུ་མདོག་ཤིན་ཏུ་གནག་པ་དེ་ནི་མ་རུངས་པ་ཐམས་ཅད་་་་་
འཇིགས་པར་མཛད་མའོ། །རལ་པ་ཤིན་ཏུ་སྟུག་པ་གྱེན་དུ་རབ་ཏུ་འབར་བ་དེ་་
ནི་མ་རུངས་པ་ཐམས་ཅད་ཀྱི་འོང་བ་དང་འགྲོ་བ་འཇོམས་པར་མཛད་དོ། །སྤྱན་
དམར་ནག་ཟླུམ་པོ་དེ་ནི་མ་རུངས་པ་ཐམས་ཅད་གནོན་པར་བྱེད་པའོ། །སྨིན་མ་
བསྐྱོད་པར་མཛད་པ་དེ་ནི་མ་རུངས་པ་ཐམས་ཅད་དབང་དུ་བྱེད་པའོ།
།ཤངས་
ཤིན་ཏུ་ཉག་པ་དཔོར་ཀ་ཆེ་བ་དེ་ནི་མ་རུངས་པ་ཐམས་ཅད་མྱོས་པར་བྱེད་པའོ། །
མཆེ་བའི་ཕྲེང་བ་གདེངས་པའི་ཚུལ་དེ་ནི། སེམས་ཀྱི་སྒྱུ་མའི་སྤྲུལ་པའི་ཐབས་་་་
འཇོམས་པར་བྱེད་པའོ། །སྦྲུལ་ཁ་དོག་སྣ་ཚོགས་ཀྱིས་བརྒྱན་པ་དེ་ནི་མ་རུངས་པ་
ཐམས་ཅད་བསྐྲད་པར་བྱེད་པའོ། །ཕྱག་མཚན་དྲུག་ནི་མ་རུངས་པ་ཐམས་ཅད་
ཀྱི་ཕུང་པོ་གཅོད་པ་དང་འཇོམས་པར་བྱེད་པའོ། །མདོར་བསྡུ་བ་དེ་ལྟར་ཁྲོ་བོའི་
རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་ལ་ཁྲོ་བོའི་ཚུལ་གྱིས་མཚན་ཐམས་ཅད་་་་
45-1042