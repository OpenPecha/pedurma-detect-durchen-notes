५२०
བསྟན་འགྱུར། རྒྱུད། ༼༽ ༨༦67
ལྷ་དང་མིའི་མཆོད་པའི་རྫས་ཀྱི་བྱེ་བྲག་སྣ་ཚོགས་ཀྱིས་མཆོད་པ་དེའི་ནང་ནས།
ལྷ་མོ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་བཀུག་མ་ཐག་ཏུ་ཇི་ལྟར་སྨོས་
པའི་བསྒོམ་པ་བྱས་ནས་ཐབས་དང་ཤེས་རབ་རོལ་པ་བྱས་པའི་ངོ་བོ་གསང་བའི་་་
དམ་ཚིག་མཆོད་པ་དེ་ནི་བླ་ན་མེད་པའི་ཡེ་ཤེས་ཀྱི་བདེ་བ་བྱེད་དེ། དོན་དེས་་་
མཆོད་པའི་མཆོག་ཏུ་སྨོས་སོ། །དེ་ལྟར་དམ་ཚིག་མཆོད་པའི་མཆོག་གི་དོན་དུ་་་
གསུངས་སོ། །མཆོད་པ་ཞེས་པ་ནི་སྒྲུབ་པ་པོས་ཅི་ལྟར་སྨོས་པའི་ཚུལ་དུ་དམ་
ཚིག་ཏུ་མིང་བཏགས་པའི་ཤེས་རབ་མ་དང་ལྡན་པས་གཉིས་སུ་མེད་པར་འཁྱུད་་་་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་་་་
སེམས་འོད་དུ་ཞུ་བའི་གསང་བའི་མཆོད་པ་བྱ་བའི་ཐབས་ཀྱིས་བྱང་ཆུབ་སེམས་་་་
གསང་བའི་མཆོད་པའི་རྫས་ཀྱི་ངོ་བོ་འཕྱུང་བར་སྨོས་ཏེ། དེ་ལྟར་མཆོད་པའི་་་་
དོན་དུ་གསུངས་སོ། །མཆོད་པས་ཞེས་པ་ནི། སྒྲུབ་པ་པོས་བརྩོན་འགྲུས་ཆེན་
པོ་བསྐྱེད་དེ། རྣམ་པར་རྟོག་པ་སྤངས་ནས་སེམས་བརྟན་པས་ཆོས་ཐམས་ཅད་་
རང་བཞིན་གྱིས་དག་པའི་སྔགས་ཀྱི་ཚིག་བརྗོད་ཅིང་མདུན་དུ་ལྕེ་རྡོ་རྗེ་རྩེ་ལྔའི་ངོ་་
བོར་གྱུར་པས་བྱས་པའི་ལྕེ་རྡོ་རྗེར་སྦྱར་བའི་ཚུལ་དེས་སོ་སོར་རྟོག་པའི་ཡེ་ཤེས་ཀྱི་
ངོ་བོ་འོད་ཟེར་གྱི་དྲ་བ་འཕྲོ་ཞིང་ཤེས་རབ་མ་ལྷ་མོའི་བྷ་གའི་ནང་གི་དབུས་གནས་
གསང་བའི་རྫས་ཀྱི་ངོ་བོ་བྱང་ཆུབ་སེམས་བླངས་ནས་བཟའ་བར་བྱའོ། །བསྟན་
པར་བྱ་སྟེ། རྡོ་རྗེའི་ལྕེས་བླང་བའི་ཚུལ་གྱིས་བཟའ་བའི་ཐབས་ཀྱིས་སྒྲུབ་པ་པོ་་་
ཉིད་ཀྱི་གཟུགས་ཀྱི་ཕུང་པོ་སྔགས་ཀྱི་ཡིག་འབྲུ་རྣམས་ཀྱིས་བྱིན་གྱིས་བརླབ་པ་བྱས་
པས་སྐུ་རྡོ་རྗེ་དང་། གསུང་རྡོ་རྗེ་དང་༌། ཐུགས་རྡོ་རྗེར་གཉིས་སུ་མེད་པའི་ངོ་
བོར་གྱུར་པར་གནས་པ་དེ་མཆོད་པ་བྱ་བར་བསྟེན་•ཏོ། །དེ་ལྟར་མཆོད་པས་ཀྱི་
45-524