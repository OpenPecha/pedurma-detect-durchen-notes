རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རྗེ་རལ་གྲི་བྱས་པའི་འོག་ཏུ། དེའི་དུས་སུ་ལས་ཀྱི་རིགས་ཀྱི་བྱེ་བྲག་གི་ཤེས་རབ་
མ་དམངས་རིགས་ཀྱི་བུ་མོ་བླང་ངོ༌་།
།དེ་མདུན་དུ་སྨོས་པའི་མཚན་དང་ཡོན་་་་
ཏན་ཕུན་སུམ་ཚོགས་པ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་དམ་་་
ཚིག་སྒྲོལ་མ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་་་
འོག་ཏུ་སྒྲུབ་པ་པོས་ཉིད་ཀྱི་མདུན་དུ་སྨོས་པའི་ཚུལ་གྱི་བདུད་རྩི་ལྔའི་ཚད་དང་་་་་
དབྱིབས་ཀྱི་དཀྱིལ་འཁོར་བྱའོ། །དཀྱིལ་འཁོར་དེའི་སྟེང་དུ་སྒྲུབ་པ་པོ་ཕྱིའི་སྟན་
བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་འདོད་ཆགས་ཆེན་པོའི་
སེམས་དགའ་བས་ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་
ཆུབ་སེམས་འོད་དུ་ཞུའོ། །དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་།།
དེ་མ་ཐག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཀྱིས་རལ་གྲི་བསྐུའོ། །
དེ་བྱས་པ་འོག་ཏུ་སྒྲུབ་པ་པོས་ཉིད་ཀྱི་ལག་པ་གཡས་པའི་དབུས་སུ་རལ་གྲི་བཟུང་
བ་ཡིན་ནོ། །བཤད་པར་བྱ་སྟེ། རལ་གྲི་མ་གྲུབ་ཀྱི་བར་དུ་ཉིན་ལན་གསུམ་་་་
མཚན་ལན་གསུམ་དུ་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱ་་་
ཞིང་། དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཀྱིས་རལ་གྲི་་
བསྐུའོ།༑ །ཚུལ་དེ་ལྟར་ལས་ཀྱི་རིགས་དོན་ཡོད་གྲུབ་པ་དང་གཉིས་སུ་མེད་པའི་
ང་རྒྱལ་འཆང་བས་བསྒོམ་པར་བྱའོ། །དེ་ལྟར་ལག་ཏུ་རལ་གྲི་རབ་བསྒོམས་ནའི་
དོན་དུ་གསུངས་སོ། །རལ་གྲིའི་རིག་པ་འཛིན་པར་འགྱུར་ཞེས་པ་ནི། བྱེ་བྲག་
གཉིས་ཡོན་ཏན་དང་བཅས་པར་མདུན་དུ་བཤད་པའི་དོན་དེ་བཞིན་དུ་འདིར་་་་་
སྨོས་སོ། །དེ་ལྟར་རལ་གྲིའི་རིག་པ་འཛིན་པར་འགྱུར་གྱི་དོན་དུ་གསུངས་སོ། །
45-473