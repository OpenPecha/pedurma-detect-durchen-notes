११عال
བསྟན་འགྱུར། རྒྱུད། ༨༧
བྱེད་པ་དང་། བསྐྲད་པར་བྱེད་པ་དང་། གསོད་པར་བྱེད་པ་དང་། དེ་་་་་
ལྟར་བྱེ་བྲག་སྣ་ཚོགས་ཀྱི་ལས་ཀྱིས་གནོད་པ་བྱེད་པས་དགེ་བ་དང་། སྲོག་གི་་་་
བར་དུ་གཅོད་པར་བྱེད་པར་སྨོས་སོ། །དེ་ལྟར་སརྦ་ཀར་མ་ནི་ཙིན་དའི་དོན་དུ་
གསུངས་སོ། །ཡང་ཙིན་དྷ་ཞེས་བྱ་བ་ནི། མདུན་དུ་སྨོས་པའི་ཚུལ་གྱིས་ལས་་
ཐམས་ཅད་བསྟན་པ་དེ་མེད་པར་བྱེད་པའི་གཉེན་པོའི་ངོ་བོའི་རྒྱལ་པོ་ནི་ལ་དན་་
དས་ཞེ་སྡང་ཆེན་པོའི་ཐུགས་བསྐྱེད་ནས། མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་གྱི་
སྒྱུ་མའི་སྟོབས་ཀྱི་ཐབས་ཀྱིས། བྱེ་བྲག་སྣ་ཚོགས་ཀྱིས་མདུན་དུ་སྨོས་པའི་མཁའ་
འགྲོ་དང་། མཁའ་འགྲོ་མ་ལ་སོགས་པ་བདུད་དང་། བགེགས་ཀྱི་ཚོགས་
མ་རུངས་པ་ཐམས་ཅད་མྱོས་པར་མཛད་པ་དང་། གནོན་པར་མཛད་པ་དང་།
དབང་དུ་མཛད་པ་དང་། སྐྲག་པར་མཛད་པ་དང་། ཆོ་འཕྲུལ་དང་། སྒྱུ་་
མ་དང་། སྟོབས་དང་། ཐབས་ཕྲོགས་ནས་གསོད་པར་མཛད་པ་དང་། དེ་་
ལ་སོགས་པ་ལས་ཀྱི་བྱེ་བྲག་སྣ་ཚོགས་ཀྱིས་མདུན་དུ་སྨོས་པའི་གནོད་པའི་ལས།
དེ་ཙིན་དར་མིང་བཏགས་མེད་པའམ། གཅོད་པར་མཛད་པའོ། །དེ་ལྟར་སརྦ་
ཀར་མ་ཙིན་དྷའི་དོན་དུ་གསུངས་སོ། །བག་ཤ་ཡ་ཞེས་བྱ་བ་ནི། མཁའ་འགྲོ་
དང་། མཁའ་འགྲོ་མ་ལ་སོགས་པ་བདུད་དང་། བགེགས་ཀྱི་ཚོགས་ཐམས་་་་
ཅད་ཀྱིས། ཁྲོ་བོའི་རྒྱལ་པོ་ནི་ལ་དན་དའི་སྒྲུབ་པ་པོ་ལ་སོགས་པ། སེམས་་་་་
ཅན་ཐམས་ཅད་ལ་བྱེ་བྲག་སྣ་ཚོགས་ཀྱིས་གསད་•པར་བྱེད་པའི་དུས་སུ་མི་སྣང་་་
བའི་ཚུལ་གྱིས་སྒྱུ་མའི་ཐབས་ཀྱི་སྦྱོར་བས་བག་•ཤ་ཡ་ཞེས་པ་ཟ་བར་བྱེད་པར་སྨོས་
སོ།༑ །དེ་ལྟར་ཤ་ཡའི་དོན་དུ་སྨོས་སོ། །ཡང་བ་ཤ་ཡ་ཞེས་པ་ནི། ཁྲོ་བོའི་
རྒྱལ་པོ་ནི་ལ་དན་དྷས། ཁྱོད་ཀྱིས་ཅི་ལྟར་སྨོས་པའི་ཚུལ་གྱི་ཟ་བར་བྱེད་པའི་
དགྲ་མ་རུངས་པ་ཐམས་ཅད་མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་གྱི་བསྒྱིངས་པའི་
45-1176