རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༢༡
ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་སྨོས་པ་བཞིན་དུ་འདིར་
སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་་་་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཅི་ལྟར་ཕྱག་་
ན་རྡོ་རྗེ་དང་ནམ་མཁའི་སྙིང་པོ་བསྐྱེད་པའི་ཕྱིར་ཤེས་རབ་མ་སྨོས་པ་དེ་བཞིན་དུ་
བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་་་
བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་་་་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
།དེའི་སྟེང་དུ་སྔགས་ས་་
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
བོན་ཡིག་འབྲུ་མུཾ་བསམ་མོ། ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
ཡེ་ཤེས་ཀྱི་ཁུ་བ་ལྟ་བུ་*བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་པར་འགྱུར་རོ། །ས་བོན་དེ་ལས་འཇམ་དཔལ་གྱི་སྐུ་ཕྱག་རྒྱ་བསྐྱེད་པར་བྱའོ༎
དེ་ནི་རྡོ་རྗེ་མི་བསྐྱོད་པའི་སྐུ་མདོག་དང་ཞལ་དང་རྒྱན་རྣམས་ཅི་ལྟར་སྨོས་པ་་་
བཞིན་དུ་བྱའོ། །གཞན་ཡང་ཕྱག་དྲུག་ཕྱག་མཚན་དྲུག་། །ཕྱག་གཡས་དང་
པོ་ན་རྡོ་རྗེ་རལ་གྲི་ཐུགས་ཀར་འདེགས་པའི་ཚུལ་འཛིན། གཡས་བར་མ་ན་ཡིད་
བཞིན་གྱི་ནོར་བུ་རིན་པོ་ཆེ་ཟུར་བརྒྱད་པ། ཨུཏྤལ་སྔོན་པོ་དང་བཅས་པ། ཐ་
མ་ན་པདྨ་དམར་པོ་འདབ་བརྒྱད། གཡོན་དང་པོ་ན་རྡོ་རྗེ་དྲིལ་བུ། བར་མ་་
ན་རྡོ་རྗེ་ཀྱོ་བ། ཐ་མ་ན་རྡོ་རྗེ་ཞགས་པའོ། །དེ་ལྟ་བུའི་ངོ་བོ་འཇམ་དཔལ་གྱི་
་ཕྱག་རྒྱ་སྐྱེད་མ་ཐག་ཏུ་སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱས།
འཇམ་དཔལ་གྱི་སྐུ་ཕྱག་རྒྱའི་སྤྱི་བོ་ལ། དབང་བསྐུར་བའི་ཚུལ་དུ་བསམ་མོ། །
45-921