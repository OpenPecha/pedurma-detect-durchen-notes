९०२
___བསྟན་འགྱུར། རྒྱུད།
ཐོར་ཚུགས་དབུ་བརྒྱན་ལོངས་སྤྱོད་ཅན། །བསྒོམས་ན་ངེས་པར་འགྲུབ་པར་་
འགྱུར།༑ །ཞེས་པ་ནི། སྣང་བ་མཐའ་ཡས་ན་བཟའ་དཀར་མོ་དང་བཅས་པའི་
ཐོར་ཚུགས་དབུ་རྒྱན་ལོངས་སྤྱོད་ཀྱི་ངོ་བོ་མཛེས་པའོ།
།ཞལ་ཅུང་ཟད་བཞད་པ།
།གཞན་ཡང་རྒྱན་དང་་་་་
སྐུ་ཀུན་གཟི་བརྗིད་ཆེན་པོའི་འབར་བས་འབར་བའོ།
ཕྱག་དང་ཕྱག་མཚན་བསྟན་པར་བྱ་སྟེ། རྒྱན་ནི་རིན་པོ་ཆེ་སྣ་ཚོགས་ཀྱིས་བརྒྱན་
པའོ།༑ །ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་པདྨ་དམར་པོ་
བར
འདབ་བརྒྱད་འཛིན། བར་མ་ན་རྡོ་རྗེ་རྩེ་ལྔ། ཐ་མ་ན་འཁོར་ལོ་རྩིབས་བརྒྱད་
གསེར་གྱི་ཁ་དོག །གཡོན་དང་པོ་ན་རྡོ་རྗེ་དྲིལ་བུ། བར་མ་ན་ཡིད་བཞིན་གྱི་
ནོར་བུ་རིན་པོ་ཆེ་ཟུར་བརྒྱད་པ། ཐ་མ་ན་རྡོ་རྗེ་རལ་གྲི་ཨུཏྤལ་སྔོན་པོའི་འདབ་
མ་ལྟ་བུའོ། །དེ་ལྟ་བུ་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ།
སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྣང་བ་མཐའ་ཡས་ཀྱི་སྤྱི་བོ་
ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་སྒྲུབ་པ་པོས་སྣང་བ་མཐའ་
ཡས་དང་གཉིས་སུ་མེད་པའི་ང་རྒྱལ་དུ་བསྒོ་བར་སྨོས་སོ། །དེ་ལྟ་བུའི་ངོ་བོ་་
འདོད་ཆགས་ཅན་དུ་མིང་བཏགས་སྣང་བ་མཐའ་ཡས་བསྒོམས་པའི་སྒྲུབ་པ་པོས།
སོ་སོར་རྟོག་པའི་ཡེ་ཤེས་ཀྱི་འབྲས་བུ་ངེས་པར་འགྲུབ་པར་འགྱུར་བར་བསྟན་ཏོ། །
དེ་ལྟར་ཐོར་ཚུགས་དབུ་རྒྱན་ལོངས་སྤྱོད་ཅན། །བསྒོམས་ན་ངེས་པར་འགྲུབ་
པར་འགྱུར་གྱི་དོན་དུ་གསུངས་སོ། །ད་ནི་མདུན་དུ་སྨོས་པའི་རྣམ་པར་སྣང་
མཛད་དང་། རྡོ་རྗེ་མི་བསྐྱོད་པ་དང་། སྣང་བ་མཐའ་ཡས་གསུམ་གྱི་
ཉིད་ཀྱི་ཕྱག་མཚན་གསུམ་གཙོར་བསྟན་པར་བྱ་སྟེ། འཁོར་ལོ་རྡོ་རྗེ་པདྨ་ཆེ། །
གཡས་ཀྱི་ཕྱག་ཏུ་རྣམ་པར་བསྒོམ། ། རྡོ་རྗེ་ཅན་རྣམས་ཕྱག་དྲུག་བསྒོམ།
བཟང་པོ་མཚོན་ཆ་སྣ་ཚོགས་བསྣམས། །ཞེས་བྱ་བའི་དོན་བཤད་པར་བྱ་སྟེ།
།
45-902