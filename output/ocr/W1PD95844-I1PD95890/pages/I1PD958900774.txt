རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
24ク
འབྱུང་ལྡན་དང་། སྣང་བ་མཐའ་ཡས་དང་། དོན་ཡོད་གྲུབ་པ་སྟེ། ཚུལ་དེ་
ལྟ་བུ་ཞི་བ་དང་། རྒྱས་པའི་ལས་ཀྱི་བསྒྲུབ་པའི་དཀྱིལ་འཁོར་གྱི་དུས་སུ་ཉིད་ཉིད་
ཀྱི་སྔགས་ས་བོན་ཡིག་འབྲུ་ལས་སྐྱེད་པ་དེ་བཞིན་དུ་བསྐྱེད་པར་བྱའོ། །གཞན་་་
ཡང་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །དེ་བཞིན་དུ་སོ་སོའི་སྐུ་མདོག་དང་ཞལ་དང་ཕྱག་དང་།
ཕྱག་མཚན་དང་། རྒྱན་རྣམས་ཅི་ལྟར་སྨོས་པ་བཞིན་དུ་འདིར་སྦྱར་རོ། །དེ་་
ལྟ་བུའི་ངོ་བོའི་སྐུ་ཕྱག་རྒྱ་རིམ་པས་སྐྱེད་མ་ཐག་ཏུ།
ཉིད་ཉིད་ཀྱི་ཕྱོགས་སུ་པད་
མའི་གདན་གྱི་སྟེང་གི་དབུས་སུ་པད་མོའི་སྐྱིལ་མོའི་ཚུལ་གྱིས་གནས་པར་བསམ་མོ༎
བསྟན་པར་བྱ་སྟེ། རྣམ་པར་སྣང་མཛད་ཀྱི་མདུན་དུ་མི་བསྐྱོད་པའོ། །གཡས་
སུ་རིན་ཆེན་འབྱུང་ལྡན་ནོ། །རྒྱབ་ཏུ་སྣང་བ་མཐའ་ཡས་སོ། །གཡོན་དུ་དོན་
ཡོད་གྲུབ་པའོ། །དེ་ལྟར་རིམ་པར་གདན་པདྨའི་འདབ་མའི་སྟེང་གི་དབུས་སུ་་་་
གནས་པར་སྨོས་སོ། །ཚུལ་དེ་ལྟར་དབང་དུ་བྱ་བའི་ལས་ཀྱི་བསྒྲུབ་པའི་དཀྱིལ་་་
འཁོར་བསྐྱེད་•མ་ཐག་ཏུ་མདུན་དུ་སྨོས་པའི་ཚུལ་དུ་རྣམ་པར་སྣང་མཛད་དང་་་་
གཉིས་སུ་མེད་པའི་ང་རྒྱལ་དུ་བསྒོམ་པས་སྔགས་ཀྱི་བཟླས་པའི་བསྙེན་པ་བྱའོ། །
སྔགས་བསྟན་པར་བྱ་སྟེ། ཨོཾ་ཨཱ་ཧཱུཾ་བ་ཤི་ཀུ་རུ་སྭཱ་ཧཱ། དེ་ལྟར་འབུམ་ཕྲག་་་
གསུམ་གྱི་གྲངས་ཀྱི་ཚད་དུ་བཟླས་པར་བྱའོ། །དེ་ནས་བཟླས་པ་བྱས་པའི་དུས་སུ་
སྔགས་ཀྱི་ཡིག་འབྲུ་མྱུར་བར་མི་བཟླ་བུལ་བར་མི་བཟླ་སྟེ། གསལ་བར་སྐར་མ་་་
བཞིན་དུ་གཟི་བརྗིད་ཀྱིས་འབར་བར་བཟླ་བར་བྱའོ། །མདོར་བསྡུས་པ་དེ་ལྟར་
དབང་གི་ལས་ཀྱི་བསྒྲུབ་པའི་དཀྱིལ་འཁོར་གྱི་སྒོམ་པ་དང་སྔགས་ཀྱི་བཟླས་པའི་་་་
བསྙེན་པའི་དོན་དུ་སྨོས་སོ། །དེ་ལྟར་དབང་ལ་རྣམ་པར་སྣང་མཛད་གནས་ཀྱི་་་
དོན་དུ་གསུངས་སོ། །ད་ནི་དབང་དུ་བྱ་བའི་ལས་ཀྱི་བསྒྲུབ་*པའི་ཧོམ་བྱ་བའི་་
45-751