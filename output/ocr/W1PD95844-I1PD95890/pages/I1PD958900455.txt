༤༣༤
བསྟན་འགྱུར། རྒྱུད། །༼3༽༨༦ 72
བོར་སྨོས་པ་དེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པ་དེ་་་་
།
བཞིན་དུ་སྒྲུབ་པ་པོ་ཡེ་ཤེས་ཀྱི་གཟི་བརྗིད་ཀྱི་འོད་དང་འདྲ་བར་འགྱུར་བར་སྨོས་སོ།
དེ་ལྟར་དེ་མ་ཐག་ཏུ་ཡང་བྱང་ཆུབ་ཡེ་ཤེས་འོད་འདྲར་འགྱུར་གྱི་དོན་དུ་གསུངས་སོ། །
ཉི་མ་ཤར་བའི་འོད་འདྲ་ཞིང་། །ཞེས་པ་ནི། ཅི་ལྟར་ཉི་མ་ཤར་བའི་དུས་སུ།
དེའི་གཟི་བརྗིད་ཀྱི་འབར་བའི་འོད་ཀྱི་འོད་ཟེར་དང་ལྡན་པ་དེ་བཞིན་་དུ། བྱང་
ཆུབ་སེམས་དཔའ་བྱམས་པའི་སྐུ་ཕྱག་རྒྱ་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་བརྗིད་
ཀྱི་འབར་བའི་འོད་ཀྱི་འོད་ཟེར་དང་ལྡན་པར་བསྟན་ཏོ། །སྒྲུབ་པ་པོ་གྲུབ་པའི་་
འོག་ཏུ་དེ་ལྟ་བུའི་ངོ་བོར་གྱུར་པ་ཡིན་ནོ། །དེ་ལྟར་ཉི་མ་ཤར་བའི་འོད་དང་་་་་
འདྲའི་དོན་དུ་གསུངས་སོ། །འཛམ་བུ་ནཱ་དའི་འོད་དང་འདྲ་ཞེས་པ་ནི་ཅི་ལྟར་་
རིན་པོ་ཆེ་འཛམ་བུ་ནཱ་དའི་འོད་ཀྱི་ཁ་དོག་སེར་པོ་ལ་ཅུང་ཟད་ལྗང་བ། དེ་་་་་་
བཞིན་དུ་ཉི་མའི་འོད་ཀྱི་ཁ་དོག་སྨོས་སོ། །དེ་དང་འདྲ་བར་བྱང་ཆུབ་སེམས་་་་
དཔའ་བྱམས་པའི་གཟི་བརྗིད་ཀྱི་འབར་བ་དང་། འོད་དང་འོད་ཟེར་ལ་སོགས་
པ་དང་ལྡན་པ་སྐུ་ཕྱག་རྒྱ་ལ་འཕྲོ་བར་སྨོས་སོ། །དེ་ལྟར་འཛམ་བུ་ནཱ་དའི་འོད་
དང་འདྲའི་དོན་དུ་གསུངས་སོ། །ད་ནི་གསུང་གི་རིགས་ཀྱི་བྱང་ཆུབ་སེམས་་
དཔའ་འཇིག་རྟེན་དབང་ཕྱུག་གི་རི་ལུའི་རིག་པ་འཛིན་པ་བསྒྲུབ་པར་བྱ་བའི་ཆོ་ག་
བསྟན་པར་བྱ་སྟེ། ཨ་ནི་རི་ལུ་ཙ་ན་ཀའི། །འབྲུ་ཚད་ཙམ་དུ་བསམས་ནས་ནི། །
དབུས་སུ་རང་གི་ལྷའི་གཟུགས། །བསམས་ནས་ཁར་བཅུག་རབ་བསྒོམས་ན། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨ་ནི་རི་ལུ་ཙ་ན་ཀའི། །
འབྲུ་ཚད་ཙམ་དུ་བསམས་ནས་ནི། །ཞེས་པ། དང་པོ་སྒྲུབ་པ་པོས་ཉིད་དང་་
བཅས་པའི་ཕྱི་དང་ནང་གི་ཆོས་ཐམས་ཅད་སྟོང་པའི་ངོ་བོར་བསམ་མོ། །དེའི་་་
འོག་ཏུ་ནམ་མཁའི་དབུས་སུ་དོན་དམ་པ་བྱང་ཆུབ་སེམས་ཟླ་བའི་དཀྱིལ་འཁོར་གྱི་
45-434