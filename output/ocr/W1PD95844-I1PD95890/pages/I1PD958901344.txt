རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༢༡
དེ་ལྟར་སྒོམ་པའི་སྦྱོར་བ་བྱ་ཞིང་ཁྲོ་བོའི་རྒྱལ་པོ་པྲད་ཉན་ཏ་ཀའི་སྔགས་རིངས་ཁྲོ་
བོ་ཆེན་པོའི་བརྩོན་འགྲུས་ཀྱིས་འབུམ་ཕྲག་གསུམ་གྱི་གྲངས་ཀྱི་ཚད་དུ་བསྙེན་པ་་
སྤེལ་བའི་ཚུལ་ཨ་མོ་ཀཾ་རི་བེུ་མ་ར་ནཾ་ཀུ་རུ་བྱ་བ་ཡིན་ནོ། །དེ་ལྟར་བྱས་པས་་
གསད་པའི་ལས་གྲུབ་པའི་དུས་སུ་མདུན་དུ་སྨོས་པའི་ཚུལ་དུ་མཚན་མ་གཉིས་་་
འབྱུང་བར་འགྱུར་རོ། །དེ་མ་ཐག་ཏུ་མདུན་དུ་སྨོས་པའི་དགྲ་ངེས་པར་འཆི་བར་
བསྟནན་ཏོ། །དེ་ལྟར་ཆུས་བརླན་པའི་དོན་དུ་གསུངས་སོ། །བཤང་གཅིས་
གཤེར་བར་བྱས་པ་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཚུལ་དུ་མཚན་མ་
མནན་པའི་སྟབས་ཀྱིས་གནས་པར་བྱའོ། །དེའི་དུས་སུ་མདུན་དུ་སྨོས་པའི་ཆོ་ག་
བཞིའི་ཚུལ་གྱིས་ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱར་གྱུར་པར་བྱའོ། །
དེ་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་
སྒྲུབ་པ་པོས་རང་གི་བཤང་གཅི་•བན་དའི་ནང་དུ་བླངས་ལ། དེས་གོང་དུ་སྨོས་
པའི་གོས་གཤེར་བར་བྱའོ། །དེ་མ་ཐག་ཏུ་ཁྲོ་བོ་ཆེན་པོའི་བརྩོན་འགྲུས་ཀྱིས་གོང་
དུ་སྨོས་པའི་ཚུལ་དུ་གོས་དེ་གོན་ལ་གསད་པའི་ལས་བྱའོ། །དེའི་དུས་སུ་རྡོ་རྗེ་
སློབ་དཔོན་གྱིས་ཉིད་ཀྱིས་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་
བ་བཞིན་དུ་འགྱུར་རོ། །ས་བོན་དེ་ལས་ཁྲོ་བོའི་རྒྱལ་པོ་ནི་ལ་དན་ཌའི་སྐུ་ཕྱག་རྒྱ་
བསྐྱེད་པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་
པོ་ན་རྡོ་རྗེ་ཞགས་པ་འཛིན། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་
མདུན་དུ་ཅི་ལྟར་སྨོས་པ་བཞིན་དུ་བྱའོ། །དེ་ལྟ་བུའི་ངོ་བོ་སྐུ་ཕྱག་རྒྱ་སྐྱེད་མ་ཐག་
ཏུ་ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་མ་ཐག་ཏུ་་
45-1321