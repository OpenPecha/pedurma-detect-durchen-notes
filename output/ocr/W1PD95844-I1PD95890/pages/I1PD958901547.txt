१५२०
བསྟན་འགྱུར། རྒྱུད། ༼ལུ༽ ༨༧
བཀའ་སྩལ་པ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་་
ནས་ནི་གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་སྟོན་པ་མི་བསྐྱོད་པ་
ད་པའི་ངོ་བོས་འོག་ནས་འབྱུང་བའི་དོན་ཐོས་པར་བྱ་བའི་ཕྱིར་གསོལ་
བ་བཏབ་པའི་དོན་མཚོན་པར་སྨོས་སོ། །སྟོན་པ་ཞེས་པ་ནི། མི་བསྐྱོད་རྡོ་རྗེ་
འཛིན་གྱིས་ཐུགས་རྗེ་ཆེན་པོའི་ཐུགས་བསྐྱེད་ནས་འཁོར་བའི་འདམ་དུ་ལྟུང་བའི་་
སེམས་ཅན་ཐམས་ཅད་དབྱུང་བའི་ཕྱིར་གསང་སྔགས་ཀྱི་ཐེག་པ་ཆེན་པོ་ཕྱི་དང་་་་
ནང་དང་གསང་བའི་ཚུལ་དུ་བཤད་པའི་ཆོས་ཀྱི་འཁོར་ལོ་བསྐོར་•བར་མཛད་པའི་
ཐབས་ཀྱིས་སེམས་ཅན་ཐམས་ཅད་འཁོར་བའི་འདམ་ལས་ཕྱུང་བར་མཛད་པ་ཡིན་
ནོ༑ །དེའི་འོག་ཏུ་སེམས་ཅན་ཐམས་ཅད་བསོད་ནམས་ཀྱི་སྐལ་བ་ཆེན་པོ་དང་
ལྡན་པར་འགྱུར་བར་སྨོས་སོ། །མདོར་བསྡུ་བ་དེ་ལྟར་སྟོན་•པའི་དོན་དུ་་་
གསུངས་སོ། །རྡོ་རྗེ་འཛིན་པ་ཞེས་པ་ནི། ལེའུ་བཞི་པ་ལས་ཅི་ལྟར་བསྟན་
པ་བཞིན་དུ་འདིར་བསྟན་ཏོ། །གཙོ་བོ་ཆོས་རྣམས་ཀུན་གྱིས་ཕྱུག་ཅེས་པ་ནི།
དུས་འདིར་གོང་དུ་སྨོས་པའི་སེམས་ཅན་ཐམས་ཅད་འདུལ་བར་མཛད་པའི་ཕྱིར།
ཐེག་པ་ཆེན་པོ་གསང་སྔགས་ཀྱི་ཚུལ་གྱི་ཆོས་ཐམས་ཅད་བཤད་པར་སྨོས་པ་དེ་ནི།
སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་ངོ་བོ་ཡིན་ཏེ། དོན་དེས་དབང་ཕྱུག་ཏུ་
སྨོས་སོ། _ །གཙོ་བོ་ནི་ཐུགས་རྗེ་ཆེན་པོའི་ཐུགས་བསྐྱེད་ནས་སེམས་ཅན་ཐམས་
ཅད་ཀྱི་དོན་མཛད་པའི་ཕྱིར། ཅི་ལྟར་སྨོས་པའི་ཆོས་དེ་དག་ཐམས་ཅད་རིམ་
པར་བཤད་པའི་དོན་དེས་གཙོ་བོར་སྨོས་སོ། །སྐུ་དང་གསུང་ཐུགས་རྫོགས་་
སངས་རྒྱས་ཞེས་པ་ནི། སྐུ་དང་གསུང་དང་ཐུགས་གསུམ་གཉིས་སུ་མེད་པའི་
ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་དུས་ཐོག་མ་མེད་པ་ནས་རྫོགས་པའི་སངས་
རྒྱས་ཡིན་པར་སྨོས་སོ། །དེ་ལྟར་སྐུ་དང་གསུང་དང་ཐུགས་རྫོགས་སངས་རྒྱས་
45-1524