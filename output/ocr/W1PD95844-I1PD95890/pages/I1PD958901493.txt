720
བསྟན་འགྱུར། རྒྱུད། ༼༽ ༨༧
བླངས་ལ་བན་ད་མཚན་ཐམས་ཅད་དང་ལྡན་པའི་ནང་དུ་བཞག་གོ། །དམ་རྫས་
བཤང་བ་སྲང་གཅིག་ཏུ་བྱ་སྟེ། དེ་ལ་ཆ་སུམ་ཅུ་རྩ་གཉིས་སུ་བགོས་ཏེ།
க
གཉིས་བླངས་ལ་རི་ལུ་བྱའོ། །དམ་རྫས་བཤང་བ་དེ་སྐུ་དང་གསུང་དང་ཐུགས་རྡོ་
རྗེ་གསུམ་དང་མི་ཕྱེད་པའི་ངོ་བོར་བསྒོམ་པར་བྱའོ། _ །གཞན་ཡང་དམ་རྫས་་་
བཤང་བ་སྒྲུབ་པ་པོ་ཉིད་ཀྱི་ལུས་ལས་འབྱུང་བའི་དུས་སུ་ཁྲོ་བོའི་རྒྱལ་པོ་ཡ་མན་ཏ་
ཀ་དང་གཉིས་སུ་མེད་པའི་ང་རྒྱལ་དུ་འཆང་བར་བྱ་སྟེ། སྐུ་གསུང་ཐུགས་རྡོ་
རྗེ་གསུམ་མི་ཕྱེད་པའི་ངོ་བོར་བསྟན་ཏེ། དེ་ལས་དམ་རྫས་བཤང་བར་འབྱུང་
བར་བསྟན་ཏོ། །གཞན་ཡང་དམ་རྫས་བཤང་བའི་རི་ལུའི་ཕྱི་རོལ་ལྕགས་གསུམ་
གྱིས་དཀྲི་བར་བྱ་སྟེ། ལྕགས་གསུམ་དེ་སྐུ་གསུང་ཐུགས་ཀྱི་བྱེ་བྲག་ཏུ་ལེའུ་བཅུ་
གཉིས་པའི་ནང་དུས་ཅི་ལྟར་སྨོས་པ་དེ་བཞིན་དུ་སྦྱར་རོ། །བསྟན་པར་བྱ་སྟེ།
གསེར་དང་དངུལ་དང་ཟངས་མའོ། །གསེར་ནི་སྲང་གཅིག་ཏུ་བྱས་ལ་དེ་ཆ་སུམ་
ཅུ་རྩ་གཉིས་སུ་བྱས་ལ་དེ་ལས་ཆ་དྲུག་བླང་ངོ་། །ཟངས་མ་སྲང་ཅིག་གི་ཚད་དུ་
བྱས་ལ། དེ་ཆ་སུམ་ཅུ་རྩ་གཉིས་སུ་བགོས་ཏེ། དེ་ལས་ཆ་གསུམ་བླང་ངོ་། །
དངུལ་སྲང་གཅིག་གི་ཚད་དུ་བྱས་ལ། དེ་ཆ་སུམ་ཅུ་རྩ་གཉིས་སུ་བགོས་ལ། དེ་
ལས་ཆ་ཕྱེད་དང་གཉིས་བླང་ངོ་། །གཞན་ཡང་རི་ལུ་ལྕགས་གསུམ་གྱིས། །
བཀྲི་བའི་ཚུལ་དུ་བསྟན་པར་བྱ་སྟེ། དམ་རྫས་བཤང་བའི་ཕྱི་རོལ་དུ་སྐུའི་རིགས་
ཀྱི་རྫས་དངུལ་གྱིས་དཀྲི་བར་བྱའོ། །དེའི་ཕྱི་རོལ་གསུང་གི་རིགས་ཀྱི་རྫས་ཟངས་
མས་དཀྲི་བར་བྱའོ། །དེའི་ཕྱི་རོལ་དུ་ཐུགས་ཀྱི་རིགས་ཀྱི་རྫས་གསེར་གྱིས་བཀྲི་་་
བར་བྱའོ། །རི་ལུ་ཆེ་ཆུང་གི་ཚད་ནི་ཤིང་བ་དི་རའི་ཐོག་ཤུན་པ་མེད་པ་ཙམ་མོ། །
མདོར་བསྡུ་བ་དེ་ལྟར་བཤང་བ་དང་ནི་སྦྱར་བ་ཡི། རི་ལུ་ལྕགས་གསུམ་གྱིས་་
དཀྲིས་པའི་དོན་དུ་གསུངས་སོ། །དབང་པོ་གཉིས་ཀྱི་སྦྱོར་བ་ཡིས། །སངས་
45-1470