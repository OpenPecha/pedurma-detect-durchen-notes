7749
བསྟན་འགྱུར། རྒྱུད། ༼ལུ༽ ༨༧
མྱོས་པ་དང་། དབང་དུ་བྱ་བ་ལ་སོགས་པའི་ལས་ཐམས་ཅད་བྱེད་པའི་དུས་སུ།
ཁྲོ་བོའི་རྒྱལ་པོ་ཧ་ཡཾ་གྲི་བ་ཁྱོད་ཀྱིས་དངོས་གྲུབ་ཀྱི་འབྲས་བུ་རྩོལ་པ་ཨ་པྲ་ཏི་ཧ་་
ཏར་མིང་བཏགས་པ་ངེས་པར་སོ་སོར་རྟོག་པའི་ཡེ་ཤེས་ཀྱིས་བྱིན་གྱིས་རློབ་•པར་
མཛད་པ་ཡིན་ནོ། །དེའི་མཚན་བརྗོད་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཕཊ་
གཉིས་དང་སྤེལ་བའི་ཚུལ་གྱིས་ཀླུ་མ་རུངས་པ་ལ་སོགས་པའི་བགེགས་ཀྱི་ཚོགས་་་་
ཐམས་ཅད་ཀྱིས་ལས་ཀྱི་བྱེ་བྲག་སྣ་ཚོགས་ཀྱིས་གནོད་པ་བྱེད་པའི་འཇིགས་པ་མེད་
པར་འགྱུར་རོ། །དེ་ལྟར་སརྦ་ཀར་མེ་ཤྭ་པྲ་ཏི་ཧ་ཏ་ཡ་ཕཊའི་དོན་དུ་གསུངས་སོ།།
བཛྲ་ཀུ་ལ་ཏྲ་ས་ན་ཡ་ཕཊ་ཞེས་བྱ་བ་ནི། ཁྲོ་བོའི་རྒྱལ་པོ་ཧ་ཡཾ་གྲི་བས་བཛྲ་ཀུ་་་
ལར་མིང་སྨོས་པ་སྐུ་རྡོ་རྗེའི་རིགས་དང་།
གསུང་རྡོ་རྗེའི་རིགས་དང་། ཐུགས་
རྡོ་རྗེའི་རིགས་དང་། དེ་ལྟར་རིགས་གསུམ་འཁོར་དང་བཅས་པ་ཨུ་ཏྲ་ས་ན་ཡར་
མིང་བཏགས་པ་འཇིགས་པས་འཁྲུག་པར་འགྱུར་བའི་ཚུལ་གྱིས་བསྐྲད་པར་འགྱུར་
བ་ཡིན་ནོ། །ཚུལ་དེ་ལྟར་སྨོས་པ་ནི་ལ་དོར་བའི་ཚིག་ཏུ་བསྟན་པའོ། །གཞན་
འཇིག་རྟེན་གྱི་ཁམས་ཐམས་ཅད་ན་གནས་པའི་ལྷ་དང་མི་ལ་སོགས་པ་སེམས་་་
ཅན་མ་རུངས་པ་ཐམས་ཅད་བསྐྲད་པ་ནི་ངོ་མཚར་མི་ཆེའོ། །བཤད་པར་བྱ་སྟེ།
རྡོ་རྗེའི་རིགས་བསྐྲད་པ
རྡོ་རྗེའི་རིགས་བསྐྲད་པར་བྱེད་པའི་ཁྲོ་བོའི་རྒྱལ་པོ་ཧ་ཡཾ་གྲི་བའི་མཚན་བརྗོད་མ་
ཐག་ཏུ་སྔགས་ཀྱི་ཡིག་འབྲུ་ཕཊ་གཉིས་དང་། སྤེལ་བའི་ཚུལ་གྱིས་སྒྲུབ་པ་པོ་་
འབྱུང་པོ་ལ་སོགས་པ་བགེགས་མ་རུངས་པ་ཐམས་ཅད་ཀྱིས་སྐྲོད་པའི་འཇིགས་པ་
མེད་པར་འགྱུར་རོ། །དེ་ལྟར་བཛྲ་ཀུ་ལ་ཏྲ་ས་ན་ཡ་ཕཊ་ཀྱི་དོན་དུ་གསུངས་སོ། །
ཧཱུཾ་ཞེས་བྱ་བ་ནི། ཁྲོ་བོ་ཆེན་པོའི་ཞེ་སྡང་གིས་བརྗོད་པར་བྱ་བ་ཡིན་ནོ། །དེའི་
བྱིན་གྱིས་བརླབས་ཀྱིས་འཇིག་རྟེན་གསུམ་ན་གནས་པའི་བགེགས་ཀྱི་ཚོགས་མ་་་
རུངས་པ་ཐམས་ཅད་གནོན་པར་བསྟན་ཏོ། །དེ་ལྟར་ཧཱུཾ་གི་དོན་དུ་གསུངས་སོ། །
45-1158