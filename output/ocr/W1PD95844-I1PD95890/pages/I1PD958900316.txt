རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२९५
བསྟན་པར་བྱ་སྟེ། ལྷའི་མིག་ནི་ཆོས་ཀྱི་དབྱིངས་ཀྱི་ཡེ་ཤེས་འབྲས་བུའི་ངོ་བོར་་་
སྨོས་སོ། །ལྷའི་རྣ་བ་ནི་འཇིག་རྟེན་གྱི་ཁམས་ཐམས་ཅད་ན་གནས་པའི་ལྷ་དང་།
མི་ལ་སོགས་པ་སེམས་ཅན་ཐམས་ཅད་ཀྱིས་སྒྲ་བརྗོད་པ་ཐོས་པ་དང་། དེའི་དོན་
ཤེས་པའོ། །དེ་ལྟར་ལྷའི་རྣ་བ་ནི་མེ་ལོང་ལྟ་བུའི་ཡེ་ཤེས་ཀྱི་འབྲས་བུའི་ངོ་བོར་་
སྨོས་སོ། །སྔོན་གྱི་གནས་རྗེས་སུ་དྲན་པ་ནི་སྒྲུབ་པ་པོ་ཉིད་ཀྱི་སྔོན་རིགས་གར་་་
སྐྱེས་པ་དང་།
ཡུལ་གར་སྐྱེས་པ་ངེས་པར་ཤེས་པའོ། །དེ་ལྟར་སྔོན་གྱི་གནས་
རྗེས་སུ་དྲན་པ་ནི། སོ་སོར་རྟོག་པའི་ཡེ་ཤེས་ཀྱི་འབྲས་བུའི་ངོ་བོར་སྨོས་སོ། །
ཕ་རོལ་གྱི་སེམས་ཤེས་པ་ནི་ལྷ་དང་། མི་ལ་སོགས་པ་སེམས་ཅན་མ་ལུས་པ་་་་་་
ཐམས་ཅད་ཀྱི། སེམས་ཀྱི་བསམ་པའི་བྱེ་བྲག་ཅི་སྐྱེས་པ་དེ་དག་ཐམས་ཅད་སྒྲུབ་
པ་པོ་ཇི་ལྟར་ཉིད་ཀྱི་སེམས་ཀྱི་བསམ་པ་བཞིན་དུ་ཤེས་པ།
།དེ་ལྟར་ཕ་རོལ་གྱི་
སེམས་▪ཤེས་པ་ནི། མཉམ་པ་ཉིད་ཀྱི་ཡེ་ཤེས་ཀྱི་འབྲས་བུར་སྨོས་སོ། །རྡོ་རྗེའི་
རྫུ་འཕྲུལ་བྱེད་པ་ནི་སྒྲུབ་པ་པོ་ཉིད་ཀྱི་གཟུགས་ཀྱི་ཕུང་པོ། །དཔལ་རྡོ་རྗེ་སེམས་
དཔའ་ལ་སོགས་པ། དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱའི་ངོ་བོ་དང་།
གཞན་ཡང་ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་ཐམས་ཅད་ཀྱི་སྐུ་ཕྱག་
རྒྱའི་ངོ་བོ་དང་། དེ་བཞིན་དུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་ལ་སོགས་པ་
ཁྲོ་བོའི་རྒྱལ་པོ་ཐམས་ཅད་ཀྱི་སྐུ་ཕྱག་རྒྱའི་ངོ་བོ་དང་། དེ་བཞིན་དུ་མཱ་མ་ཀཱི་ལ་
སོགས་པ་ཡེ་ཤེས་ཀྱི་ལྷ་མོ་ཐམས་ཅད་ཀྱི་སྐུ་ཕྱག་རྒྱའི་ངོ་བོ་དང་། དེ་དག་ལ་
སོགས་པ་སྒྲུབ་པ་པོ་གང་ལ་མོས་པའི། སྐུ་ཕྱག་རྒྱ་དང་གཉིས་སུ་མེད་པར།
སྤྲུལ་པར་བྱེད་ནུས་པར་འགྱུར་རོ། །དེ་ལྟར་རྡོ་རྗེའི་རྫུ་འཕྲུལ་བྱེད་པ་ནི་བྱ་བ་་་
¡་གྱི་ཡེ་ཤེས་ཀྱི་འབྲས་བུའི་ངོ་བོར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་
ལྔ་དང་འདྲ་བར་འགྱུར་གྱི་དོན་དུ་གསུངས་སོ། །འདི་ནི་དངོས་གྲུབ་ཐམས་ཅད་
45-295