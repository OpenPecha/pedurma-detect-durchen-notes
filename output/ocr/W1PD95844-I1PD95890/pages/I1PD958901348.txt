རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११२५
གའི་ཚུལ་ཅི་ ལྟར་སྨོས་པས། ཁྲོ་བོའི་རྒྱལ་པོ་བིག་ནན་ཏ་ཀའི་སྐུ་ཕྱག་རྒྱ་བསྐྱེད་
པར་བྱ་སྟེ། དེ་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །
དེའི་དུས་སུ་སྒྲུབ་པ་པོས་དུར་ཁྲོད་ཀྱི་ཐལ་བ【བན་དྷའི་•ནང་དུ་བླངས་ལ།
སེམས་ཅན་རྨ་ཅན་གྱི་རྨ་དཀྲུས་པའི་ཆུ་དྲི་མ་ཅན་དང་དཀྲུག་སྟེ། ཐལ་བའི་སྐྱོ་་
མ་དེས་གོང་དུ་སྨོས་པའི་གོས་དེ་གཤེར་བར་བྱའོ། །དེ་མ་ཐག་ཏུ་ཁྲོ་བོའི་རྒྱལ་པོ་
བིག་ནན་ཏ་ཀའི་ཁྲོ་བོ་སྟབས་བྱ་ཞིང་ཅི་ལྟར་སྨོས་པའི་ཚུལ་དུ་གོས་ཏེ་བགོས་ལ་་་་
གསད་པའི་ལས་བྱའོ། །དེའི་དུས་སུ་རྡོ་རྗེ་སློབ་དཔོན་གྱིས་ཉིད་ཀྱི་གསང་བའི་་་
ཐུགས་ཀ་ཡེ་ཤེས་སེམས་པའི་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་
ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་
དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ∶། །ས་བོན་དེ་ལས་ཁྲོ་བོ་རྒྱལ་པོ་མ་
ཧ་བ་ལའི་སྐུ་ཕྱག་རྒྱ་སྐྱེད་པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་་
འཛིན།༑ གཡོན་དང་པོ་ན་རྡོ་རྗེ་ཞགས་པ་འཛིན།
སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་གཞན་ནི་ཇི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་
ངོ་བོ་སྐུ་ཕྱག་རྒྱ་སྐྱེད་མ་ཐག་ཏུ་བ་སྤུ་བུ་གའི་ལམ་གྱི་སྒོ་ནས་འཇིག་རྟེན་གྱི་ཁམས་
ཐམས་ཅད་དུ་ཁྱབ་པར་སྤྲོའོ། །དེ་མ་ཐག་ཏུ་མདུན་དུ་སྨོས་པའི་དགྲ་ཐམས་ཅད་
རྡོ་རྗེ་ཀྱོ་བས་སྤྱི་བོ་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་ཏེ་
ཚུལ་དེ་ལྟར་བཀུག་མ་ཐག་ཏུ་རྡོ་རྗེ་སློབ་དཔོན་གྱི་རྐང་པ་གཡོན་པས་མཚན་མ་་
མནན་པ་དེའི་གནས་སུ་ཐིམ་པར་གྱུར་པར་བསམ་མོ། །དེའི་འོག་ཏུ་འགུགས་
པར་མཛད་མཁན་གྱི་སྐུ་ཕྱག་རྒྱ་འབར་བ་ཆེན་པོའི་འོད་ཀྱིས་འབར་བ་དེ་ཀུན་གྱིས།
མདུན་དུ་སྨོས་པའི་ཡེ་ཤེས་ཀྱི་མཚོན་ཆའི་བྱེ་བྲག་སྣ་ཚོགས་ཕབ་པའི་ཚུལ་གྱིས་་་
མཚན་མའི་སྟེང་དུ་དགྲ་ལ་བརྡེག་པར་བསམ་མོ། །ཚུལ་དེ་ལྟར་སྒོམ་པའི་སྦྱོར་བ་
45-1325