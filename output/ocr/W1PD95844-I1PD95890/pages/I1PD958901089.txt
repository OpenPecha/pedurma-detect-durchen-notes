7066
བསྟན་འགྱུར། རྒྱུད། ༼༽ ༨༧ EE
གྷུ་ཊི་ནི་སྭཱ་ཧཱ། ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨོཾ་ནི་
དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་གཉིས་སུ་མེད་པའི་ངོ་བོའོ། །དེ་ནི་
སྐུའི་རིགས་རྣམ་པར་སྣང་མཛད་ཀྱི་བསྐྱེད་པའི་སྔགས་ཀྱི་ས་བོན་ཡིག་འབྲུའོ། །
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་དེ་དང་པོ་བརྗོད་པས་བསྒྲུབ་པ་པོ་ལ་གནོད་
པར་བྱེད་པའི་མི་དང་མི་མ་ཡིན་པ་དགྲ་དེ་དག་གི་ཆོ་འཕྲུལ་དང་། སྒྱུ་མའི་་
སྟོབས་ཀྱི་ཐབས་འཇོམས་པར་འགྱུར་བར་སྨོས་སོ། །དེ་ལྟར་ཨོཾ་གྱི་དོན་དུ་་་
གསུངས་སོ། །དེ་ནས་ཤཾ་ཞེས་བྱ་བ་ནི།
མདུན་དུ་སྨོས་པའི་སྒྲུབ་པ་པོའི་དགྲ་
དང་མི་མ་ཡིན་པའོ། །དེ་ནས་ཀ་ཞེས་བྱ་བ་ནི་ཅི་ལྟར་སྨོས་པའི་ཚུལ་གྱི་དགྲ་་་་་
རྣམས་ཀྱིས་སྒྲུབ་•པ་པོ་ལ་དགེ་བའི་བར་ཆད་བྱ་བའི་ཕྱིར་བྱེ་བྲག་སྣ་ཚོགས་ཀྱི་ཆོ་
འཕྲུལ་དང་། སྒྱུ་མ་དང་སྟོབས་ཀྱི་ཐབས་ཀྱི་ངོ་བོའོ། །དེ་ནས་རེ་ཞེས་བྱ་བ་ནི།
སྒྲུབ་པ་པོས་དགེ་བ་བྱེད་པའི་དུས་སུ། དགྲ་རྣམས་ཀྱིས་ཅི་ལྟར་སྨོས་པའི་ཚུལ་
གྱིས་གནོད་པར་བྱེད་པའོ། །དེ་ནས་ཤན་ཏིང་ཞེས་བྱ་བ་ནི། མེ་ལོང་ལྟ་
བུའི་ཡེ་ཤེས་ཀྱི་ངོ་བོ་མ་མ་ཀིའི་སྐུ་ཕྱག་རྒྱ་དེས་བརྩོན་འགྲུས་ཆེན་པོའི་སྟོབས་ཀྱིས།
སྒྲུབ་པ་པོ་ལ་གནོད་པར་བྱེད་པའི་དགྲ་དེ་རྣམས་གཞོམ་པའི་ཕྱིར་ཆོ་འཕྲུལ་གྱི་སྤྲུལ་
པ་མཛད་པ་བསྟན་ཏོ། །དེ་ནས་ཀ་རེ་ཞེས་བྱ་བ་ནི། མ་མ་ཀིས་བསྒྲུབ་པ་པོ་་
ལ་བྱམས་པའི་ཐུགས་བསྐྱེད་ནས། ཡེ་ཤེས་ཀྱི་ཆོ་འཕྲུལ་གྱི་སྤྲུལ་པས་ཇི་ལྟར་སྨོས་
པའི་ཚུལ་གྱི་དགྲ་རྣམས་བཅོམ་ནས་ཞི་བར་གྱུར་པའོ། །དེ་ནས་གྷུ་ཊ་ཞེས་བྱ་བ་
ནི༑ གནོད་པའི་དགྲ་རྣམས་ཀྱི་གྷུ་ཊར་མིང་བཏགས་པའི་སྒྱུ་མའི་ཆོ་འཕྲུལ་ལོ། །
དེ་ནས་གྷུ་ཊ་ཞེས་བྱ་བ་ནི། རྡོ་རྗེ་རིགས་ཀྱི་ཡེ་ཤེས་ཀྱི་ལྷ་མོ་མ་མ་ཀིས་གྷུ་ཊར་
མིང་བཏགས་པ་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པས་དགྲ་རྣམས་ཀྱི་གནོད་པ་དེ་་་་
འཇོམས་པར་མཛད་པའོ། །དེ་ནས་གྷུ་ཊ་ནི་ཞེས་བྱ་བ་ནི། བྷུ་ཊ་ནིར་མིང་
45-1066