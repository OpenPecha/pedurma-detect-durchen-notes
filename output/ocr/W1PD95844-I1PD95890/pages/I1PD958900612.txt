རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५९१
པ་པོས་གསང་བའི་ཚུལ་དུ་ཉིད་དགའ་བའི་ལྷའི་སྐུ་ཕྱག་རྒྱ་བསྐྱེད་པར་བྱ་བའི་ཕྱིར།
མདུན་དུ་སྨོས་པའི་ཚུལ་དུ། རིགས་ཀྱི་བདག་པོ་ཤེས་རབ་མ་བླངས་ནས། དེ་
དང་ལྡན་པར་བསྒྲུབ་བྱ་སྒྲུབ་པ་པོས་སྦྱོར་བ་གང་ཡིན་པ་དེ་ནི་བསྙེན་པར་གསུངས་
སོ༑ །དེ་དོན་དམ་པར་བླ་ན་མེད་པའི་འདོད་ཆགས་ཀྱི་སྤྱོད་པ་དེ་བཞིན་་་་་་
གཤེགས་པ་ཐམས་ཅད་གཉིས་སུ་མེད་པར་སྦྱོར་བ་བསྙེན་པ་རྡོ་རྗེར་མིང་བཏགས་
པ་ཆོས་ཀྱི་སྐུ་སྦྱོར་བས། དབྱིངས་ཀྱི་ཡེ་ཤེས་ཡིན་པར་བསྟན་ཏོ། །དེ་ལྟར་་་
དང་པོ་རྡོ་རྗེ་བསྒོམ་པ་བྱས་པའི་འོག་ཏུ་གཉིས་པ་རྡོ་རྗེ་དང་པདྨ་མཉམ་པར་སྦྱོར་
བ་དེ་ནི་ཉེ་བའི་བསྒྲུབ་པར་གསུངས་སོ། །དེ་དོན་དམ་པར་བླ་ན་མེད་པའི་་་་་་
འདོད་ཆགས་ཀྱི་སྤྱོད་པ་སྤྱད་པར་བྱ་བའི་ཕྱིར་དེ་བཞིན་གཤེགས་པ་ཐམས་ཅད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་ལྡན་པར་རྡོ་རྗེ་དང་པདྨ་གསང་བའི་དབང་པོ་་་་
གཉིས་མཉམ་པར་སྦྱོར་བས་ཉེ་བའི་བསྒྲུབ་པ་བྱས་པ་རྡོ་རྗེར་མིང་བཏགས་པ་དེ་ནི་
མཉམ་པ་ཉིད་ཀྱི་ཡེ་ཤེས་ཡིན་པར་བསྟན་ཏོ། །དེ་ལྟར་གཉིས་པ་རྡོ་རྗེའི་བསྒོམ་་
པ་བྱས་པའི་འོག་ཏུ་གསུམ་པ་བསྒྲུབ་པ་བསྐུལ་བ་ཧཱུཾ་ཕཊ་དང་ལྡན་པར་གསུངས་པ་
དེ་ནི། དོན་དམ་པར་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་འདོད་
ཆགས་ཀྱི་ངོ་བོ་གསང་བའི་མཆོད་པ་སྔགས་ཀྱི་སྤྱོད་པ་སྤྱད་པ་མདུན་དུ་སྨོས་པའི་་
ཚུལ་དུ་ཁྲོ་བོ་ཆེན་པོས་སྔགས་བརྗོད་ཅིང་། ཆོ་གས་བསྒྲུབ་པར་བྱ་བ་རྡོ་རྗེར་་་་
མིང་བཏགས་པ་སོ་སོར་རྟོག་པའི་ཡེ་ཤེས་ཡིན་པར་བསྟན་ཏོ། །དེ་ལྟར་གསུམ་པ་
རྡོ་རྗེར་བསྒོམ་པ་བྱས་པའི་འོག་ཏུ། བཞི་པ་རང་བཞིན་ཞི་བར་བདེ་བ་བསྒྲུབ་པ་
ཆེན་པོར་གསུངས་པ་དེ་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་བླ་ན
མེད་པའི་འདོད་ཆགས་ཀྱི་སྤྱོད་པ་སྤྱད་པས་བདེ་བ་ཆེན་པོར་གྱུར་ཏོ། །བདེ་བ་
དེས་སྒྲུབ་པ་པོ་འཁོར་བའི་ཉོན་མོངས་པ་ཐམས་ཅད་ཀྱི་དབང་གིས་སྡིག་པ་་་
45-591