རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སངས་རྒྱས་ཡེ་ཤེས་བློ་ལྡན་ནི། །སྐུ་གསུང་ཐུགས་ཀྱི་སྐྱོ་བ་བཏང་། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། སྦྱོར་གསུམ་སྔགས་ནི་སྐྱེས་བུའོ།།
སྦྱོར་གསུམ་རྡོ་རྗེ་ཅན་རྣམས་བསྒོམ་ནི། སྒྲུབ་པ་པོས་ཕྱིའི་གནས་ལམ་གྱི་བཞི་
མདོར༑ ཅི་ལྟར་སྨོས་པའི་ཆོ་གས་བདུད་རྩི་རྣམ་པ་ལྔ་བླངས་ལ་སྣོད་བནྡྷ་
མཚན་དང་ལྡན་པའི་ནང་དུ་བཞག་གོ། ། ཕྱིའི་རྫས་དྲི་ཞིམ་པ་ཀུང་ཀུ་མ་དང་།
ག་བུར་དང་། ཙན་དན་ལ་སོགས་པ་ཐམས་ཅད་དང་། ཆུར་བསྲེས་ལ།
དེའི་འོག་ཏུ་སྐུ་དང་གསུང་དང་། ཐུགས་ཀྱི་རིགས་གསུམ་གྱི་སྔགས་ཡིག་འབྲུ་ཟླ་
ཞིང་དེས་བསྐུ་བའི་ཚུལ་གྱིས་དཀྱིལ་འཁོར་བྱའོ། །ཧཱུཾ་ཨོཾ་ཨཱཿ༔། དཀྱིལ་འཁོར་
དེ་ནི་ཟུར་གསུམ་དུ་སྨོས་སོ། །དེའི་ཕྱོགས་གསུམ་ཀ་མཉམ་པར་ཁྲུ་རེ་སོར་གསུམ་
གསུམ་དུ་བྱའོ། །དཀྱིལ་འཁོར་དེའི་སྟེང་དུ་སེམས་བརྟན་པས་ཕྱིན་ཅི་ལོག་གི་
རྣམ་པར་རྟོག་པ་སྤངས་ནས་བརྩོན་འགྲུས་ཆེན་པོ་བསྐྱེད་དེ། གདན་བདེ་བ་
འཇམ་པའི་སྟེང་དུ་འདུག་གོ། །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་
ཚུལ་གྱིས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེ་ཆོས་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་
དང་། གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །གཞན་སྐུ་་་་་
མདོག་དང་། ཞལ་དང་། ཕྱག་དང་༌། ཕྱག་མཚན་དང་། རྒྱན་རྣམས་་་་
དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཅི་ལྟར་མདུན་དུ་སྨོས
པ་དེ་བཞིན་དུ་འདིར་སྦྱར་རོ། །དེ་ལྟར་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་
རྒྱ་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་
དུས་སུ་སྒྲུབ་པ་པོས་ཉིད་ཀྱི་ལུས་ཀྱི་གནས་གསུམ་དུ་སྐུ་དང༌་། གསུང་དང་།
ཐུགས་ཀྱི་ཡེ་ཤེས་ཀྱི་སྔགས་ཀྱི་ཡིག་འབྲུ་གསུམ་གྱིས་བྱིན་གྱིས་བརླབ་པའི་སྦྱོར་བ་་་
45-483