_____ བསྟན་འགྱུར། རྒྱུད། 3༽ ༨༦
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་་
ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེའི་འོག་ཏུ་ཤེས་རབ་མའི་བྷ་ག་་་
ནས་རྡོ་རྗེ་དབྱུང་ངོ་། །དེ་མ་ཐག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་་་་་
སེམས་ཀྱིས་པདྨ་དེ་བསྐུའོ། །དེ་བྱས་པའི་འོག་ཏུ་སྒྲུབ་པ་པོས་ཉིད་ཀྱི་ལག་པ་་་་
གཡས་པའི་མཐིལ་དུ་པདྨ་དེ་བཟུང་ངོ༌་། །བཤད་པར་བྱ་སྟེ། པདྨ་མ་གྲུབ་ཀྱི་
བར་དུ། ཉིན་ལན་གསུམ། མཚན་ལན་གསུམ་དུ་མདུན་དུ་སྨོས་པའི་ཚུལ་དུ་
ཐབས་དང་ཤེས་རབ་རོལ་པ་བྱ་ཞིང་ཤེས་རབ་མའི་བྷ་གའི་ནང་གི་བྱང་ཆུབ་སེམས་
ཀྱིས་པདྨ་དེ་བསྐུའོ། །ཚུལ་དེ་ལྟར་གསུང་གི་རིགས་སྣང་བ་མཐའ་ཡས་དང་
གཉིས་སུ་མེད་པའི་ང་རྒྱལ་འཆང་བས། བསྒོམ་པར་བྱའོ། །དེ་ལྟར་ལག་ཏུ་
པདྨ་རབ་བསྒོམས་ནའི་དོན་དུ་གསུངས་སོ། །པདྨའི་རིག་པ་འཛིན་པར་འགྱུར་
ཞེས་པ་ནི། བྱེ་བྲག་གཉིས་སུ་ཡོན་ཏན་དང་བཅས་པར་མདུན་དུ་བཤད་པའི་
དོན་དེ་བཞིན་དུ་འདིར་སྦྱར་རོ། །དེ་ལྟར་པདྨའི་རིག་པ་འཛིན་པར་འགྱུར་གྱི་་་
དོན་དུ་གསུངས་སོ། །གཞན་ཡང་པདྨ་ཁྱད་པར་དུ་བསྒོམ་པ་བྱ་བའི་དོན་བསྟན་
པར་བྱ་སྟེ། པདྨ་ཆེན་པོའི་རིགས་བསྒོམས་ཏེ། །པདྨའི་མཆོག་འདི་བསྒྲུབ་པ་
ནི༑ །ཡེ་ཤེས་རྡོ་རྗེ་དག་གིས་བྱ། །ཆོས་ཀྱི་སྐུར་ནི་རབ་སྦྱོར་བ། །ཞེས་བྱ་་་
བའི་དོན་བཤད་པར་བྱ་སྟེ། ཅི་ལྟར་ཡིན་ན། པདྨ་ཆེན་པོའི་རིགས་བསྒོམས་
ཏེ་ནི། མདུན་དུ་སྨོས་པའི་ཚུལ་དུ་སྒྲུབ་པ་པོས་ཉིད་ཀྱི་ལག་པ་གཡས་པར་པདྨ་་
འཛིན་པའི་དུས་སུ་པདྨ་དེའི་དབུས་ཀྱི་སྟེང་དུ། ཚེ་དཔག་ཏུ་མེད་པའི་སྔགས་ས་
བོན་ཡིག་འབྲུ་ཨ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་
བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་པདྨ་ལ་
45-468