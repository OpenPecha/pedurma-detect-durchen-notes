१५०
__བསྟན་འགྱུར། རྒྱུད།
བཞིན་དཔལ་ལྡན་འགྲུབ་ཅེས་པ་ནི་གོང་དུ་བཤད་པའི་ཚུལ་དུ་ཐུགས་རྗེ་ཆེན་པོའི་
ཐུགས་བསྐྱེད་ནས་སེམས་ཅན་གྱི་དོན་བྱས་པས། བསྒྲུབ་པ་པོ་ཅི་ལྟར་ཡིད་་་
བཞིན་གྱི་ནོར་བུ་རིན་པོ་ཆེ་རེ་བ་ཐམས་ཅད་སྐོང་བར་བྱེད་པ་དེ་བཞིན་དུ་ནུས་
པར་འགྱུར་རོ། །དོན་དེས་བསྒྲུབ་པ་པོ་ཉིད་དཔལ་དང་ལྡན་པར་སྨོས་སོ། །
དེ་ལྟར་ནོར་བུ་ཡིད་བཞིན་དཔལ་ལྡན་འགྲུབ་ཀྱི་དོན་དུ་གསུངས་སོ། །སངས་
རྒྱས་སྤྲིན་གྱི་ཆོས་ཆེན་པོ། །རྡོ་རྗེ་སེམས་དཔས་སྤྲོ་བ་སྟེ། བསྐལ་པ་གྲངས་
མེད་ཡུན་གནས་ཤིང་། །སངས་རྒྱས་ཀུན་གྱིས་བྱིན་གྱིས་བརླབ། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་སྤྲིན་གྱི་ཆོས་ཆེན་པོ་རྡོ་་
རྗེ་སེམས་དཔས་སྤྲོ་བ་སྟེ། དེ་ནི་གང་དུ་བཤད་པའི་ཚུལ་གྱི་སངས་རྒྱས་རིན་ཆེན་
འབྱུང་ལྡན་ཆོས་སུ་མིང་བཏགས་པ་སྣང་བ་མཐའ་ཡས་ཀྱིས་སེམས་ཅན་ནད་པ་
ཐམས་ཅད་བྱིན་གྱིས་བརླབ་པར་བྱ་བའི་ཕྱིར། ཅི་ལྟར་སྨོས་པའི་ཚུལ་དུ་རྡོ་རྗེ་
སེམས་དཔའི་སྐུ་ཕྱག་རྒྱའི་གནས་ནས་སྤྲིན་བཞིན་དུ་སྤྲོ་བར་བྱ་བར་སྨོས་སོ།
།
དེ་ལྟར་སངས་རྒྱས་སྤྲིན་གྱི་ཆོས་ཆེན་པོ། རྡོ་རྗེ་སེམས་དཔའ་སྤྲོ་བ་སྟེ།
དེའི་
དོན་དུ་གསུངས་སོ། །བསྐལ་པ་གྲངས་མེད་ཡུན་གནས་ཤིང་། །སངས་རྒྱས་
ཀུན་གྱིས་བྱིན་གྱིས་བརླབ་ཅེས་པ་ནི། མདུན་དུ་སྨོས་པའི་གྲོང་ལ་སོགས་པ་ནི།
སེམས་ཅན་ནད་པ་གནས་པ་ཐམས་ཅད་ཅི་ལྟར་སྨོས་པའི་ཚུལ་གྱི་• རིན་ཆེན་་་
འབྱུང་ལྡན་གྱི་སྐུ་ཕྱག་རྒྱ་སྤྲིན་ལྟ་བུ་དང་། དེ་བཞིན་དུ་སྣང་བ་མཐའ་ཡས་ཀྱི་སྐུ་
ཕྱག་རྒྱ་སྤྲིན་ལྟ་བུས་བྱིན་གྱིས་བརླབས་པའི་འོག་ཏུ། སྐལ་པ་གྲངས་མེད་པའི་
བར་དུ་སངས་རྒྱས་ཐམས་ཅད་ཀྱིས་བྱིན་གྱིས་བརླབ་པར་མཛད་དེ། བསོད་་
ནམས་དེའི་སྟོབས་ཀྱིས་རིམས་ལ་སོགས་པ་ནད་ཀྱི་གནོད་པ་ཐམས་ཅད་བཅོམ་་
པར་འགྱུར་རོ། །ཡོན་ཏན་དེས་སེམས་ཅན་ནད་མེད་པ་དང་གནོད་པ་མེད་པར་
45-850