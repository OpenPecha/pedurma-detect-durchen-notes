१३२२
བསྟན་འགྱུར། རྒྱུད། ༼ལུ༽ ༨༧AET
མདུན་དུ་སྨོས་པའི་དགྲ་ཐམས་ཅད་རྡོ་རྗེའི་ཀྱོ་བས་སྤྱི་བོ་ནས་བཟུང་། རྡོ་རྗེ་
ཞགས་པས་མགུལ་པ་ནས་བཅིངས་ཏེ། ཚུལ་དེ་ལྟར་བཀུག་མ་ཐག་ཏུ་རྡོ་རྗེ་སློབ་
དཔོན་གྱི་རྐང་པ་གཡོན་པས་མཚན་མ་མནན་པ་དེའི་གནས་སུ་ཐིམ་པར་གྱུར་པར་
བསམ་མོ། །དེའི་འོག་ཏུ་འགུག་•པར་མཛད་མཁན་གྱི་སྐུ་ཕྱག་རྒྱ་གཟི་བརྗིད་
ཆེན་པོ་འབར་བའི་འོད་གཟེར་གྱིས་འབར་བ་དེ་ཀུན་གྱིས་གོང་དུ་སྨོས་པའི་ཡེ་ཤེས་
ཀྱི་མཚོན་ཆའི་བྱེ་བྲག་སྣ་ཚོགས་གྲངས་མེད་པ་ཕབ་པས་མཚན་མའི་སྟེང་དུ་དགྲ་
དེ་བརྡེག་པར་བསམ་མོ། །།སྒོམ་པའི་སྦྱོར་བ་ཚུལ་དེ་ལྟར་བྱ་ཞིང་ཁྲོ་བོའི་རྒྱལ་
པོ་པད་མན་ཏ་ཀའི་སྔགས་རིངས་ཁྲོ་བོ་ཆེན་པོའི་བརྩོན་འགྲུས་ཀྱིས་འབུམ་ཕྲག་་
གསུམ་གྱི་གྲངས་ཀྱི་ཚད་དུ་བསྙེན་པ་བྱ་བའི་ཚུལ་ཨ་མོ་ཀཾ་རི་པུཾ་མ་ར་ནཾ་ཀུ་རུ་ཞེས་
བྱའོ།༑ །དེ་ལྟར་བྱས་ནས་གསད་པའི་ལས་གྲུབ་པའི་དུས་སུ་མདུན་དུ་སྨོས་པའི་
ཚུལ་གྱི་མཚན་མ་གཉིས་འབྱུང་བར་འགྱུར་རོ། །དེ་མ་ཐག་ཏུ་ཅི་ལྟར་མདུན་དུ་་
སྨོས་པའི་ཚུལ་གྱི་དགྲ་འཆི་བར་འགྱུར་བར་བསྟན་ཏོ། །དེ་ལྟར་བཤང་གཅིས་་་་
གཤེར་བར་བྱས་པའི་གོས་ཀྱི་དོན་དུ་གསུངས་སོ། །བགོས་ནས་ལིང་ག་རྐང་པས་
གནན་ཁྲོ་བོའི་རྒྱལ་པོས་སྦྱར་བར་བྱ་ཞེས་པའི་དོན་ནི་གོང་དུ་བཤད་པས་འདིར་་་
བཤད་མི་དགོས་སོ། །ད་ནི་གོང་དུ་གསད་པའི་ལས་ཀྱི་བྱེ་བྲག་གསུམ་བསྟན་པ་་
དེའི་ཁྱད་པར་གྱི་སྔགས་ཀྱི་བཟླས་པའི་ཚད་དང་དེའི་འབྲས་བུ་བསྟན་པར་བྱ་སྟེ།
བརྒྱད་བརྒྱ་དག་ནི་ཡོངས་རྫོགས་ན། །སངས་རྒྱས་དག་ཀྱང་ངེས་པར་འཇིག །
ཅེས་བྱ་བ་ནི། བརྒྱད་བརྒྱ་དག་ནི་ཡོངས་སུ་རྫོགས་ན་ནི། མདུན་དུ་སྨོས་པའི་
ཚུལ་གྱི་▪བྱེ་བྲག་གསུམ་གྱི་སྦྱོར་བའི་སྔགས་རིངས་བཟླས་པ་བྱས་པས་འགྲུབ་པར་་
འགྱུར་བ་དེའི་འོག་ཏུ། ཆོ་གའི་ཚུལ་ཅི་ལྟར་སྨོས་པས་ཁྲོ་བོའི་རྒྱལ་པོ་བདག་པོ་་
སོ་སོའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་སེམས་ཀྱིས་བཟླས་པ་བྱའོ། །དེ་་
45-1322