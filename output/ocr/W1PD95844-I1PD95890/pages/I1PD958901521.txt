བསྟན་འགྱུར། རྒྱུད། ༼ལུ༽ ༨༧
སེམས་ཀྱི་རྒྱ་མཚོ་ལ་གཉིས་སུ་ཐིམ་པར་གྱུར་པར་བསམ་མོ། །ས་བོན་དེ་ལས་ཁྲོ་
བོ་•རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཤེས་རབ་མ་ཁྲོ་མོ་
སྟོབས་མོ་ཆེ་དབང་ཕྱུག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་་
པའོ།༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཞི་པ་ཐུགས་
ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་
བོ་ཁྲོ་བོའི་རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་•པར་མཛད་་་
མཁན་གྱི་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ཁྲོ་བོའི་རྒྱལ་པོ་མ་ཧ་བ་་
ལའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟ་བུའི་ཚུལ་གྱི་ངོ་བོར་
ཁྲོ་བོའི་རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་པའི་འོག་ཏུ་བསྒྲུབ་པ་པོས་དེ་དང་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྒྲུབ་●པ་པོས་ཉིད་
ཀྱི་མདུན་གྱི་ནམ་མཁའ་ལ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ།
།དེ་ཁ་དོག་
དམར་པོ་ཡེ་ཤེས་ལྔའི་ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་འབར་རོ། །
ས་བོན་དེ་ལས་ཉི་མའི་དཀྱིལ་འཁོར་དུ་གྱུར་པར་བརྟག་གོ། ། དེ་མ་ཐག་ཏུ་དེའི་
སྟེང་གིས་དབུས་སུ་མོས་པའི་སྐྱིལ་མོས་འདུག་པར་བསམ་མོ། །དེའི་འོག་ཏུ་སྒྲུབ་
པ་པོས་ཚུལ་ཅི་ལྟར་སྨོས་པའི་སྐྱེས་བུ་དར་ལ་བབ་པ་ཤིན་ཏུ་མཛེས་པ་མཚོན་ཕོག་
ནས་ཤི་བའི་གོ་རོ་ཙ་ནར་མིང་བཏགས་པ་སྤྱི་བོའི་ནང་གི་ཀླད་པ་གསར་པ་བླང་ངོ་། ༎
གཞན་ཡང་ཨ་གུ་རར་མིང་བཏགས་པ་ནི་སྐྱེས་བུ་དེའི་ནང་གི་ཤ་ཐམས་ཅད་བླང་
ངོ་། །དེ་བན་དྷ་མཚན་ཐམས་ཅད་དང་ལྡན་པའི་ནང་དུ་གཞག་•གོ། །དམ་
རྫས་དེ་གཉིས་སྲང་གཅིག་གི་ཚད་དུ་བྱའོ། །སྲང་གགཅིག་པོ་དེ་ཆ་སུམ་ཅུ་རྩ་་
གཉིས་སུ་བགོའོ། །དེ་ལས་ཆ་གཉིས་བླངས་ལ་རི་ལུ་བྱའོ། །དམ་རྫས་དེ་ལྟར་
སྨོས་པའི་ཚུལ་གྱི་སྐུ་དང་གསུང་དང་ཐུགས་རྡོ་རྗེ་གསུམ་དང་ཕྱེད་པའི་ཡེ་ཤེས་ཀྱི་་
45-1498