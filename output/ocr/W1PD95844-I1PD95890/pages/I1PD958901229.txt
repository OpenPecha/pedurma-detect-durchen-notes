१२०७
___བསྟན་འགྱུར། རྒྱུད། ༼༽ ༨༧ ra673
བ་རུ་ན་བྲིའོ། །དེ་ལྟར་པད་མའི་འདབ་མ་བརྒྱད་ལ་མདུན་དུ་སྨོས་པའི་ཚུལ་དུ།
ཀླུའི་རྒྱལ་པོ་བརྒྱད་བྲིའོ། །ཀླུའི་རྒྱལ་པོ་བརྒྱད་ཀྱི་སོ་སོར་རིགས་དང་། ཁ་་
དོག་དང་། ཕྱོགས་ཀྱི་རིམ་པ་དང་། མིང་ལ་སོགས་དཀྱིལ་འཁོར་འདིར་པད་
མ་འདབ་བརྒྱད་ལ་བྲི་བར་བྱའོ། །གཞན་ཡང་ཀླུའི་དཀྱིལ་འཁོར་གྱི་མཆོད་པའི་
རྫས་ཕུན་སུམ་ཚོགས་པ་བསྟན་པར་བྱ་སྟེ།
དཀྱིལ་འཁོར་གྱི་བདག་པོ་བ་རུ་ན་ལ་
སོགས་པའི་བུམ་པ་རྫ་མ་ལ་བྱས་པ། དགུ་སྨོས་ཏེ་རམས་ཀྱི་མདོག་བསྒྱུར་རོ། །
ཡང་ན་ཀླུའི་རྒྱལ་པོ་སོ་སོའི་•མདོག་ཏུ་བསྒྱུར་ཡང་མི་འགལ་ལོ།
།དེ་ནས་བུམ་་
ག་ཅི་ལྟར་
པ་ཀུན་ལ་རས་ཡུག་རེ་མདོག་ཅི་ལྟར་སྨོས་པ་དང་ལྡན་པའི་བཅིང་བར་བྱའོ།
།
བུམ་པ་རྣམས་ཀྱིས་ངོས་སུ་རྫས་གུང་ཀུ་མས་ཀླུའི་སྙིང་པོ་ཡིག་འབྲུ་ནཾ་བྲི་བར་བྱའོ།
།
གཞན་ཡང་བུམ་པ་རྣམས་ཀྱི་ནང་དུ་ཆུ་གཙང་མ་རྫས་དྲི་ཞིམ་པ་ཐམས་ཅད་དང་་
ལྡན་པས་དགང་བར་བྱའོ། །དེའི་གོང་དུ་བའི་འོ་མ་དང་། མར་དང་བུ་རམ་
དང་། འབྲས་དང་། ནས་དང་། མ་ཤ་དང་༌། གྲོ་དང༌། ཏིལ་དང༌།
གཞན་ཡང་གསེར་དང་། དངུལ་དང་བྱུ་རུ་དང་། མུ་ཏིག་དང་། དུང་དང༌།
དེ་ལ་སོགས་པ་རྫས་ཐམས་ཅད་གཞུག་པར་བྱའོ། །གཞན་ཡང་བུམ་པ་རྣམས་ཀྱི་
ཁ་རྒྱན། ཤིང་ཨ་ཤོ་ཀ་དང་། ཀླུ་ཤིང་དང་། ཨ་འབྲ་དང་། ཨ་རུ་ར་དང་།
བ་རུ་ར་དང་། སྐྱུ་རུ་ར་ལ་སོགས་པ་ཤིང་ཡལ་ག་དང་ལ་ག་དང་ལོ་མ་དང་།
ཤིང་ཏོག་ཏུ་ལྡན་པ་གཞུག་གོ། །དེ་ལྟ་བུ་དང་ལྡན་པའི་བུམ་པ་དང་བྱས་པའི་
འོག་ཏུ་དཀྱིལ་འཁོར་གྱི་བདག་པོ་བ་རུ་ན་ལ་སོགས་པ་སོ་སོར་རིགས་ཀྱི་བྱེ་བྲག་གི་
ཀླུའི་རྒྱལ་པོ་རྣམས་ཀྱི་གནས་པད་མའི་འདབ་མའི་རྩེ་མོའི་ཕྱི་རོལ་དུ་གཞག་པར་
བྱའོ༑ །གཞན་ཡང་དཀྱིལ་འཁོར་གྱི་ཕྱོགས་ཀུན་ཏུ། འབྲས་ཀྱི་ཟན་དང་།
བུ་རམ་དང་། འོ་མ་ལ་སོགས་པ་ལྷ་བཤོས་དཀར་བ་གཙང་བ་བཞག་གོ། །
45-1206