२३०
བསྟན་འགྱུར། རྒྱུད། 1༨༦
རྟེན་གྱི་ཁམས་ཐམས་ཅད་བྱིན་གྱིས་བརླབ་པར་མཛད་དོ། ། །དེ་མ་ཐག་ཏུ་ཕྱིན་ཅི་
ལོག་གི་འདོད་ཆགས་ཀྱི་དབང་གིས་སྐྱེ་བའི་བསྐལ་པ་གྲངས་མེད་པར་བསགས་་་་་
པའི་སྡིག་པ་བཅོམ་པར་འགྱུར་རོ། །དེ་ལྟར་བྱིན་གྱིས་བརླབས་པའི་འོད་ཟེར་གྱི་
དྲ་བ་སྤྲོས་པར་མཛད་པའི་གནས་སུ་བསྡུ་བར་མཛད་དོ། །དེ་མ་ཐག་ཏུ་གོང་་་་
བུའི་ངོ་བོར་གྱུར་ཏོ། །འོད་ཟེར་གྱི་གོང་བུ་དེ་སྔགས་ཀྱི་ས་བོན་ཡིག་འབྲུ་ཨར་་་
གྱུར་པར་མཛད་དོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་
བརྗིད་ཀྱིས་འབར་བའི་ས་བོན་དེ་ལས་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་་
རྒྱ་སྤྲིན་བཞིན་དུ་བ་སྤུའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་
བར་མཛད་དོ། །དེའི་འོག་ཏུ་སྟོན་པ་རྡོ་རྗེ་འཛིན་གསང་བའི་ཐུགས་ཁ་ཡེ་ཤེས་་
སེམས་དཔའི་གནས་ནས་ཐུགས་རྡོ་རྗེའི་རིགས་ཀྱི་བྱེ་བྲག་མེ་ལོང་ལྟ་བུའི་ཡེ་ཤེས་ཀྱི་
ངོ་བོ་འོད་ཟེར་གྱི་དྲ་བ་ཁ་དོག་སྔོན་པོ་གྲངས་མེད་པར་འཇིག་རྟེན་གྱི་ཁམས་་་
ཐམས་ཅད་དུ་ཁྱབ་པར་སྤྲོ་བར་མཛད་དོ། ། དེ་སྤྲོས་མ་ཐག་ཏུ་ལྷ་དང་མི་ལ་་
སོགས་པ་སེམས་ཅན་ཐམས་ཅད་བྱིན་གྱིས་བརླབ་པར་མཛད་དོ། ། །དེ་མ་ཐག་ཏུ་
ཕྱིན་ཅི་ལོག་གི་ཞེ་སྡང་གི་དབང་གིས་སྐྱེ་བའི་བསྐལ་པ་གྲངས་མེད་པའི་བར་དུ་་
སྡིག་པ་བསགས་པ་བཅོམ་པར་འགྱུར་རོ། །དེ་ལྟར་བྱིན་གྱིས་བརླབས་པའི་འོག་
ཏུ་འོད་ཟེར་གྱི་དྲ་བ་སྤྲོ་བར་མཛད་པའི་གནས་སུ་བསྡུ་བར་མཛད་དོ། །དེ་མ་་་
ཐག་ཏུ་གོང་བུའི་ངོ་བོར་གྱུར་ཏོ། །འོད་ཟེར་གྱི་གོང་བུ་དེ་སྔགས་ཀྱི་ས་བོན་ཡིག་
འབྲུ་ཧཱུཾ་དུ་གྱུར་པར་མཛད་དོ། ། །དེ་ཁ་དོག་སྔོན་པོ་མེ་ལོང་ལྟ་བུའི་གཟི་བརྗིད་་་
ཀྱིས་འབར་བའི་ས་བོན་དེ་ལས་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་བཞིན་དུ་
བ་སྤུའི་བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་་་
མཛད་དོ། །དེ་ལྟ་བུའི་ཚུལ་གྱིས་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ། ལྷ་
45-230