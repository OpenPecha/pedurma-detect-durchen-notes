བསྟན་འགྱུར། རྒྱུད། ༼ལུ༽
སྦྱིན་ནོ། །ཨོཾ་ཨག་ནེ་ཡེ་སརྦ་རི་ཤི་པི་ར་བ་ར་ས་ཧི་ཏཾ། བཛོ་ཏ་ག་ཨརྒམ་འགྲི་
ན་ཏོ། དེ་ནས་ཨརྒ་བྱིན་མ་ཐག་ཏུ་མདུན་དུ་སྨོས་པའི་མཆོད་པའི་བྱེ་བྲག་ལྔས་་
མཆོད་པར་བྱའོ། །དེའི་འོག་ཏུ་སྒྲུབ་པ་པོས་བདག་པོ་སྣང་བ་མཐའ་ཡས་དང་་་
གཉིས་སུ་མེད་པའི་ང་རྒྱལ་དུ་བསྒོམ་པས།
རྒྱས་པའི་སེམས་ཀྱིས་ཅི་ལྟར་སྨོས་་་་
པའི་ཚུལ་དུ་སྔགས་ཀྱི་བཟླས་པའི་བསྙེན་པ་བྱའོ། །དེ་ནས་སྔགས་བསྟན་པར་བྱ་
སྟེ༑ ཨ་ཨོཾ་ཧཱུཾ། ཨག་ནེ་ཡེ་པུཎྚི་ཀུ་རུ་སྭཱ་ཧཱ། དེ་བརྒྱད་བརྒྱའི་གྲངས་ཀྱི་ཚད་
དུ་བསྙེན་པ་བྱའོ། །དེ་ལྟར་སྔགས་ཀྱི་བཟླས་པའི་བསྙེན་པ་བྱས་པའི་འོག་ཏུ།
སྒྲུབ་པ་པོ་ལ་གལ་ཏེ་བདུད་དང་བགེགས་ཀྱིས་གནོད་པ་བྱེད་པའི་སེམས་ཀྱིས་རྟོག་
པ་སྐྱེས་ན་ཅི་ལྟར་བྱ་ཞེ་ན། གནོད་པ་དེ་གཞོམ་པའི་ཐབས་བསྟན་པར་བྱ་སྟེ།
མདུན་དུ་སྨོས་པའི་ཚུལ་གྱི་བསྲུང་བའི་འཁོར་ལོ་ཐབས་ཀྱིས་བདུད་དང་བགེགས་་
ཐམས་ཅད་ཀྱི་གནོད་པ་གཞོམ་པར་ཅི་ལྟར་བཤད་པ་དེ་བཞིན་དུ་འདིར་བྱ་བར་་་
སྨོས་སོ། །དེ་ནས་ཧོམ་གྱི་མཆོད་རྫས་ཀྱི་གྲངས་ཀྱི་ཚད་བསྟན་པར་བྱ་སྟེ། སྦྱིན་
སྲེག་གི་དགང་གཟར་དང་བླུགས་གཟར་ཤིང་ཨ་ཤྭདྨ་དང་། བིལ་བ་དང་། ཙན་
དན་ལ་སོགས་པ་ཁྲུ་གང་སོར་ལྔར་བྱའོ། །དེའི་ཡུ་བའི་རྩ་བ་དང་། དཀྱིལ་
དང་། རྩེ་མོར་རིན་པོ་ཆེས་བརྒྱན་པར་བྱའོ། །དེ་ནས་དགང་གཟར་དང་
བླུགས་གཟར་མ་སྙེད་ན། སྒྲུབ་•པ་པོས་ཉིད་ཀྱིས་ལག་པ་གཡས་པའི་སྲིན་ལག་
གསང་བའི་རྡོ་རྗེས་བརྒྱན་པས་མཆོད་པར་བྱའོ། །དེ་ནས་མཆོད་པར་བྱ་བའི་་་་
དུས་སུ། དང་པོ་ཏིལ་མར་དང་བ་མར་བསྲེས་ནས་ལན་བདུན་མཆོད་པ་བྱའོ། །
དེ་མ་ཐག་ཏུ་མདུན་དུ་སྨོས་པའི་མཆོད་རྫས་ཀྱིས་བརྒྱད་བརྒྱ་བྱ་བར་སྨོས་སོ།
དེ་རྫོགས་པ་དང་། ཏིལ་མར་དང་བ་མར་བསྲེས་པས་དགང་བའི་མཆོད་པ་ལན་
བདུན་བྱའོ། །དེའི་འོག་ཏུ་མདུན་དུ་སྨོས་པའི་ཚུལ་གྱི་མཆོད་པ་བྱའོ། །དེའི་་
45-748
།