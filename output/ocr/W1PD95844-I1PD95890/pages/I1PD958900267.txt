२०७
བསྟན་འགྱུར། རྒྱུད། s༨༦
མདུན་དུ་སྨོས་པའི་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་
དུ་བསྒོམ་པའི་གསང་བའི་ཐུགས་ཁ་ཡེ་ཤེས་སེམས་དཔའི་གནས་སུ་སྔགས་ཀྱི་ས་
བོན་ཡིག་འབྲུ་ཨཱཿབསམ་མོ། །དེ་དོན་དམ་པར་རྡོ་རྗེ་མི་བསྐྱོད་པ་ལ་སོགས་པ་
རིགས་ལྔའི་བྱེ་བྲག །ཚད་ཏིལ་གྱི་འབྲུ་དང་མཉམ་པ་གྲངས་མེད་པའི་སངས་
རྒྱས་ཐམས་ཅད་དང་གཉིས་སུ་མེད་པའི་ངོ་བོ་སྔགས་ས་བོན་ཡིག་འབྲུ་ཨཱཿཡིན་
པར་སྨོས་སོ། །ས་བོན་དེ་ལས་གསུང་རྡོ་རྗེ་སངས་རྒྱས་སྣང་བ་མཐའ་ཡས་ཀྱི་སྐུ་
ཕྱག་རྒྱ་བསྐྱེད་པར་བྱའོ། །བསྟན་པར་བྱ་སྟེ། སྔགས་ཀྱི་ས་བོན་ཡིག་འབྲུ་ཨཱཿ
དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་
འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་གསུང་རྡོ་རྗེ་་
སངས་རྒྱས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བསམ་མོ། །དེ་སྐུ་མདོག་
དམར་པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་གཉིས་སུ་མེད་་་་
པའི་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་གཞན་སྔར་དཀྱིལ་འཁོར་གྱི་དུས་སུ་ཇི་ལྟར་སྨོས་པ་བཞིན་དུ་བྱའོ། །དེ་ལྟ་་་་
བུའི་ངོ་བོ་སྐུ་ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོས་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེའི་དུས་སུ་བསྐྱེད་པར་མཛད་མཁན་སངས་རྒྱས་རྣམ་་་་་
པར་སྣང་མཛད་ཀྱི་སྐུ་ཕྱག་རྒྱ་ཆེན་པོ་སྣང་བ་མཐའ་ཡས་ཀྱི་སྐུ་ཕྱག་རྒྱ་ལ་གཉིས་སུ་
མེད་པར་བསྡུ་བར་བྱའོ། །དེ་མ་ཐག་ཏུ་མདུན་དུ་སྨོས་པའིའི། གདན་ཕུན་སུམ་
ཚོགས་པ་རྡོ་རྗེ་དང་། ཟླ་བ་དང་། པདྨའི་སྟེང་དུ་བཞུགས་པར་བསྒོམ་མོ། །
དེ་ལྟར་ཨཱ་ནི་སངས་རྒྱས་གསུང་གི་ལམ་གྱི་དོན་དུ་གསུངས་སོ། །ཧཱུཾ་ནི་ཐུགས་ཀྱི་
ཡེ་ཤེས་དབྱིངས་ཞེས་པ་ནི། མདུན་དུ་སྨོས་པའི་གསུང་རྡོ་རྗེ་སྣང་བ་མཐའ་ཡས་
དང་གཉིས་སུ་མེད་པའི་ང་རྒྱལ་དུ་བསྒོམ་པའི་གསང་བའི་ཐུགས་ཁ་ཡེ་ཤེས་སེམས་
45-246