རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པར་བསྡུ་བར་བྱའོ། །སྔགས་ས་བོན་ཡིག་འབྲུ་སྭ་མཉམ་པ་ཉིད་ཀྱི་ཡེ་ཤེས་ཐུགས་
ཀྱི་ངོ་བོ་དེའི་གནས་སུ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་གཉིས་སུ་མེད་པར་བསྡུ་
བར་བྱའོ། །སྔགས་ས་བོན་ཡིག་འབྲུ་ཨཿསོ་སོར་རྟོག་པའི་ཡེ་ཤེས་ཐུགས་ཀྱི་ངོ་བོ་
དེའི་གནས་སུ་སྣང་བ་མཐའ་ཡས་ཀྱི་སྐུ་ཕྱག་རྒྱ་དང་གཉིས་སུ་མེད་པར་བསྡུ་བར་་
བྱའོ།༑ །སྔགས་ས་བོན་ཡིག་འབྲུ་ཧ་བྱ་བ་ནན་ཏན་གྱི་ཡེ་ཤེས་ཀྱི་ཐུགས་ཀྱི་ངོ་་་་
བོས་དེའི་གནས་སུ་དོན་ཡོད་གྲུབ་པའི་སྐུ་ཕྱག་རྒྱ་གཉིས་སུ་མེད་པར་བསྡུ་བར་བྱའོ། །
ཚུལ་དེ་ལྟར་སངས་རྒྱས་ཐམས་ཅད་ཉིད་ཉིད་ཀྱིས་སྔགས་ས་བོན་ཡིག་འབྲུ་ཐུགས་
ཡེ་ཤེས་ཀྱི་ངོ་བོ་གཉིས་སུ་མེད་པར་བསྡུ་བར་བྱ་བར་སྨོས་སོ། །དེ་ལྟར་ཐུགས་ཀྱི་
ངོ་བོར་བསྒོམས་པ་ཡི། སངས་རྒྱས་རྣམས་ནི་རབ་ཏུ་བསྡུ་བའི་དོན་དུ་གསུངས་
སོ༑ །ཐུགས་ཀྱི་རྡོ་རྗེ་ཡིན་པའི་ཕྱིར་སྐུ་གསུམ་ལ་ནི་དེ་དག་ཅེས་
ལྟར་སྨོས་པའི་ཚུལ་གྱི་སངས་རྒྱས་ཐམས་ཅད་ཉིད་ཉིད་ཀྱི་སྔགས་ས་བོན་ཡིག་འབྲུ་
ཐུགས་ཡེ་ཤེས་ཀྱི་གནས་སུ་གཉིས་སུ་མེད་པར་བསྡུས་མ་ཐག་ཏུ་ས་བོན་ཡིག་འབྲུ་་
དེ་དག་ཉིད་ལས་ཟླ་བའི་དཀྱིལ་འཁོར་གྲངས་མེད་པར་གྱུར་པར་བསམ་མོ། །དེ་
ལྟར་སྐད་ཅིག་ཙམ་བསྒོམས་པའི་འོག་ཏུ། ཟླ་བའི་དཀྱིལ་འཁོར་ཐམས་ཅད་རྡོ་་
རྗེ་རྩེ་ལྔ་པ་འབར་བའི་ངོ་བོ་གྲངས་མེད་པ་ཐུགས་རྡོ་རྗེར་མིང་བཏགས་པར་གྱུར་་
པར་བསམ་མོ། །དེ་ལྟར་ཐུགས་རྡོ་རྗེར་མིང་བཏགས་པ། རྡོ་རྗེ་རྩེ་ལྔ་འབར་་
བ་གྲངས་མེད་པར་གྱུར་པའི་འོག་ཏུ། ཅི་ལྟར་སྨོས་པའི་ཚུལ་གྱི་ཆོས་སུ་མིང་་་་་
བཏགས་པ། གདན་པད་མ་འདབ་མ་མཐའ་ཡས་པ་སྐུ་གསུམ་གྱི་དམ་ཚིག་གི་ངོ་
བོར་སྨོས་པ་དེའི་སྟེང་ན་སྐུ་གསུམ་དང་གཉིས་སུ་མེད་པའི་ངོ་བོ་རྣམ་པར་སྣང་་
མཛད་ཀྱི་སྐུ་ཕྱག་རྒྱ་གནས་པ། དེ་དང་གཉིས་སུ་མེད་པའི་ང་རྒྱལ་དུ་བསྒོམས་
པས་གནས་པའི་བསྒྲུབ་པ་པོའི་མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་
45-817