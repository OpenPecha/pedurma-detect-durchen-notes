かつく
བསྟན་འགྱུར། རྒྱུད།༽ ༨༧C73
སྨོས་པའི་ཚུལ་དུ་སྒོམ་པར་བྱའོ། །དེ་སྒོམ་པ་བྱས་པས་མཉམ་པ་ཉིད་ཀྱི་ཡེ་ཤེས་
དང་། གཉིས་སུ་མེད་པའི་ངོ་བོ་བླ་ན་མེད་པའི་བྱང་ཆུབ་ཀྱི་འབྲས་བུ་ཐོབ་པར་
འགྱུར་བར་སྟན་ཏོ། །མདོར་བསྡུས་པ་དེ་ལྟར་རིན་ཆེན་དཀྱིལ་འཁོར་དབུས་་་་་
གནས་པར། །རིན་ཆེན་སྔགས་དོན་བསྒོམ་•པར་བྱའི་དོན་དུ་གསུངས་སོ། །
ད་ནི་སྣང་བ་མཐའ་ཡས་འཁོར་བཞི་དང་ལྡན་པའི་དཀྱིལ་འཁོར་གྱི་སྒོམ་པ་བྱ་བའི་
དོན་བསྟན་པར་བྱ་སྟེ། པདྨའི་ཡེ་ཤེས་ཅན་རྣམས་ཀྱི།
།པདྨའི་སྙིང་གའི་དབུས་
སུ་བསྒོམ། །ཆོས་ཀྱི་དཀྱིལ་འཁོར་དབུས་གནས་པར། །པདྨའི་སྔགས་དོན་བསྒོམ་
པར་བྱ།
།ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། པདྨའི་ཡེ་་
ཤེས་ཅན་རྣམས་ཀྱི། །པདྨའི་སྙིང་གའི་དབུས་སུ་བསྒོམ་ནི།
སྒྲུབ་པ་པོས་དང་
པོ་མདུན་དུ་སྨོས་པའི་ཆོ་ག་བཞིའི་ཚུལ་གྱིས། ཡེ་ཤེས་པདྨོ་ཅན་དུ་མིང་བཏགས་
སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་་་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་་
ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་འདིར་
སྦྱར་རོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ།
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་མ་ཐག་ཏུ་གསང་
བའི་ཐུགས་ཀའི་དབུས་སུ་སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ། །ཡེ་ཤེས་ཀྱི་ས་བོན་དེ་ལས་པདྨ་འདབ་མ་
བཞི་པར་གྱུར་རོ། །ཁ་དོག་དམར་པོ་སོ་སོར་རྟོགས་པའི་ཡེ་ཤེས་ཀྱི་ངོ་བོ་གཟི་་་
བརྗིད་ཀྱིས་འབར་བའོ། །པདྨའི་གདན་དེར་གྱུར་མ་ཐག་ཏུ་སྒྲུབ་པ་པོས་སྣང་བ་
མཐའ་ཡས་དང་གཉིས་སུ་མེད་པའི་ང་རྒྱལ་གྱིས་པདྨའི་གདན་གྱི་སྟེང་གི་དབུས་་
45-718