११०७
བསྟན་འགྱུར། རྒྱུད། ༨༧
སྤྲོ་བ་དང་བསྡུ་•བ་ཡིན་ནོ། །དོན་དེས་རྡོ་རྗེའི་ཏིང་ངེ་འཛིན་དུ་སྨོས་སོ། །
བཤད་པར་བྱ་སྟེ། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཏིང་ངེ་འཛིན་མཛད་་་
པའི་དུས་སུ་ཐུགས་རྩེ་གཅིག་པར་གྱུར་པར་གནས་པ་ཡིན་ནོ། །དོན་དེས་སྙོམས་
པར་ཞུགས་པར་སྨོས་སོ། །མདོར་བསྡུ་•བ་དེ་ལྟར་རྡོ་རྗེ་ཞེས་བྱ་བའི་ཏིང་ངེ་་་་་
འཛིན་ལ་སྙོམས་པར་ཞུགས་ནས་ཀྱི་དོན་དུ་གསུངས་སོ། །ཏིང་ངེ་འཛིན་མཛད་
པའི་འོག་ཏུ། དེ་ནི་སྔགས་དང་ཁྲོ་མོའི་རྒྱལ་མོའི་ངོ་བོའི་ཆོ་གའི་དོན་བསྟན་པར་
བྱ་སྟེ། ཆོས་ཆེན་པོའི་དམ་ཚིག་གི་རྡོ་རྗེ་ཁྲོ་གཉེར་མ་འདི་ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་ལས་བྱུང་ངོ་། །ཞེས་བྱ་བ་ནི། ཆོས་ཆེན་པོ་ཅི་ལྟར་སྨོས་པའི་
ཚུལ་གྱི་དེ་བཞིན་གཤེགས་པ་ཐམས་ཅད་ཀྱི་དོན་དམ་པར་ཕྱི་ནང་གི་རིག་པ་ཐམས་
ཅད་ཀྱི་སྙིང་པོའི་གསུང་རྡོ་རྗེའོ། །དེ་ནི་ཆོས་ཆེན་པོར་མིང་བཏགས་པ་སྣང་བ་་
མཐའ་ཡས་ཡིན་ནོ། །དེ་ལྟར་ཆོས་ཆེན་པོའི་དོན་དུ་གསུངས་སོ། །དམ་ཚིག་
གི་རྡོ་རྗེ་ཁྲོ་གཉེར་མ་ཞེས་པ་ནི། དེ་བཞིན་གཤེགས་པ་སྣང་བ་མཐའ་ཡས་ཀྱིས་
སེམས་ཅན་ཐམས་ཅད་ཀྱི་དོན་གྱི་ཕྱིར་ཐུགས་རྗེ་ཆེན་པོའི་ཐུགས་བསྐྱེད་ནས།
བླ་ན་མེད་པའི་འདོད་ཆགས་ཀྱི་ངོ་བོ་རྡོ་རྗེར་མིང་བཏགས་པ་སོ་སོར་རྟོག་པའི་ཡེ་
ཤེས་དང་གཉིས་སུ་མེད་པའི་གཟུགས་ཁྲོ་བོའི་རྒྱལ་པོ་པད་མན་ཏ་ཀ་སྟེ། དེའི་
གསང་བའི་རོལ་པ་མཛད་པའི་གནས་ཀྱི་ངོ་བོ་ཤེས་རབ་མ་ཁྲོ་མོའི་རྒྱལ་མོ་ཁྲོ་་་
གཉེར་མར་སྨོས་སོ། །དེ་ལྟར་དམ་ཚིག་རྡོ་རྗེ་ཁྲོ་གཉེར་མའི་དོན་དུ་གསུངས་སོ། །
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་་
ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་་
ལྟ་བུའི་སྐུ་གསུང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་ཁྲོ་གཉེར་མའི་བསྟན་
ཏོ༑ །དེ་ལྟར་འདི་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །
45-1306