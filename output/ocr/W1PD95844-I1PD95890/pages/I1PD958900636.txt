རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
674
པ་དེ་རྣམས་ཀྱི་ཐུགས་ཀའི་གནས་ནས། བུད་མེད་དུ་མིང་བཏགས་པའི་ཡེ་ཤེས་
ཀྱི་ལྷ་མོ་དགུ་སྤྲོ་བར་བྱས་མ་ཐག་ཏུ། མདུན་དུ་སྨོས་པའི་ཚུལ་གྱི་འདོད་པའི་་་་
ཡོན་ཏན་ལྔའི་མཆོད་པ་ཆེན་པོ་བྱས་ནས་སོ་སོར་སྤྲོ་བའི་གནས་སུ་བསྡུས་པས་སྨོས་
པའི་དུས་དེ། མགོ་མཇུག་གི་བསྒོམ་པའི་དོན་དེ་ནི་གསང་བའི་དགའ་བ་ཆེན་་་་
པོར་གྱུར་པར་བརྟག་གོ། །དེ་ནས་དེའི་འོག་ཏུ་མདུན་དུ་སྨོས་པའི་ཚུལ་གྱི་བུད་་
མེད་དུ་མིང་བཏགས་པ་ཡེ་ཤེས་ཀྱི་ལྷ་མོ་དགུ་དེ་སྤྲོ་བར་མཛད་མཁན་སངས་རྒྱས་་
སྤྱན་ལ་སོགས་པ། ཕྱག་རྒྱ་བཞིའི་དཀྱིལ་འཁོར་གྱི་ངོ་བོ་དེ་སྒྲུབ་པ་པོས་རིམ་པས་
ཉིད་ཀྱིས་ཤེས་རབ་མ་འཁྱུད་པ་དེའི་ལུས་ལ་གཉིས་སུ་མེད་པའི་ངོ་བོར་ཐིམ་པར་་
བསྡུས་མ་ཐག་ཏུ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་
མགོ་མཇུག་བསྒོམ་པའི་དོན་དེ་ནི། གསང་བའི་རང་བཞིན་གྱིས་དགའ་བར་གྱུར་
པར་བརྟག་གོ། །དེ་ལྟར་ཡེ་ཤེས་བདུད་རྩིའི་བསྒྲུབ་པའི་ཤེས་•རབ་མ་བྱ་བའི་་་
དུས་སུ་དགའ་བཞིར་གྱུར་པར་བརྟག་པ། ཡེ་ཤེས་རྡོ་རྗེའི་ཡི་གེ་ཨོཾ་བསྒོམས་ནས་
བདེ་བ་འཇུག་པ་དེ་ནི་ཡེ་ཤེས་བདུད་རྩི་བསྒྲུབ་པའི་ཤེས་རབ་མ་བྱ་བའི་དོན་ལེའུ་
འདི་ལས་རྒྱས་པར་བཤད་པའི་དོན་དེ། ལེའུ་བཅོ་བརྒྱད་པ་ལ་སྟོན་པ་རྡོ་རྗེ་་་་་
འཛིན་ཉིད་ཀྱིས་གསུངས་པ་དེ་བསྟན་པར་བྱ་སྟེ། འདོད་ཆགས་ཆེན་པོའི་ཚུལ་་
གྱིས་ནི། །ཡེ་ཤེས་རྡོ་རྗེ་ཅན་ལས་སྤྲོ། །བུད་མེད་རྣམ་དགུ་སྤྲོས་ནས་ཀྱང་། །
བསྒྲུབ་བྱ་དེ་ནི་དགོད་པར་བྱ། །ཕྱག་རྒྱ་བཞི་ནི་ཕྱུང་ནས་ཀྱང་། །དེ་ནི་དཀྱིལ་
འཁོར་ཡོངས་སུ་བརྟག །བདག་ཉིད་དབུས་སུ་གནས་བྱས་ནས། །འཁོར་ལོ་་
ཐམས་ཅད་བསྡུ་བར་བྱ། །རྡོ་རྗེ་ཀུན་གྱི་དངོས་བྱ་ཞིང་། །དེ་ཚེ་བྱང་ཆུབ་རྣམ་
པར་བསྒོམ་ཞེས་གསུངས་ཏེ། རྩ་བའི་ཚིག་དེའི་དོན་ནི། གལ་ཏེ་བླ་ན་མེད་་་
པའི་བྱང་ཆུབ་ཀྱི་འབྲས་བུ་མ་གྲུབ་ན། དེ་བསྒྲུབ་པར་བྱ་བའི་ཐབས་དྲག་ཤུལ་་་
45-615