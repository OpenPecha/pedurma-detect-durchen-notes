4
བསྟན་འགྱུར།། རྒྱུད། འུ༽༨༦57
བསྒོམ་པར་བྱ་བའི་ཚུལ་གྱི་ཆོ་གའི་དོན་གསལ་བར་བསྟན་པར་བྱའོ། །དང་པོ་
སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྐུ་རྡོ་རྗེ་རྣམ་པར་སྣང་་་
མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། དེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་་་
འཁྱུད་པའི་ཚུལ་གྱི་སྦྱོར་བ་དང་ལྡན་པའོ། །གཞན་ཡང་སྐུ་མདོག་དང་ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་དང་། དེ་ལྟར་སྐུ་ཕྱག་རྒྱ་ཆ་་་་་
ལུགས་ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ། །དེ་
ལྟར་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱའི་ངོ་བོར་གྱུར་མ་ཐག་ཏུ་དེ་དང་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་མདུན་དུ་•སྨོས་་་
པའི་ཤེས་རབ་མ་བྲམ་ཟེའི་རིགས་ཀྱི་བུ་མོ་བླང་ངོ་།
།དེའི་འོག་ཏུ་འདོད་ཆགས་
ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་
ཤེས་རབ་རོལ་པར་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་
སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་་
དུ་ཞུའོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། ། །དེ་ཁ་དོག་སྔོན་
པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་་་
ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །
དེ་མ་ཐག་ཏུ་གདན་གྱི་ངོ་བོ་རྡོ་རྗེ་རྩེ་ལྔ་པར་གྱུར་ཏོ། །དེ་ལྟར་གདན་རྡོ་རྗེ་་་་་་
བསྐྱེད་པའི་འོག་ཏུ་སྒྲུབ་པ་པོས་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་་
པའི་ང་རྒྱལ་དུ་བསྒོམས་ནས་ཐབས་དང་ཤེས་རབ་རོལ་པར་བྱའོ། །དེ་བྱས་པས་
བདེ་བར་འགྱུར་བའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་ནམ་་་་་
མཁའི་དབུས་གནས་ཀྱི་གདན་རྡོ་རྗེའི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་
45-454