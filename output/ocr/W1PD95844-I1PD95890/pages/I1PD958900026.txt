རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
4
བའི་བདག་ཉིད་ཞེས་པ་ནི། མི་མེད་པའི་ལྷ་ཁང་གི་གནས་ལ་བྱ་སྟེ། དེ་ལྟར་
རྒྱལ་བའི་བདག་ཉིད་ཀྱི་དོན་དུ་གསུངས་སོ། །ཞི་བའི་གནས་ཞེས་པ་ནི་སེམས་་་
དགའ་བར་བྱེད་པའི་དབང་ཕྱུག་གི་མཚན་མ་ཅན་གྱི་གནས་ལ་བྱ་སྟེ།
དེ་ལྟར་ཞི་
བའི་གནས་ཀྱི་དོན་དུ་གསུངས་སོ། །གཞན་ཡང་དེ་བཞིན་གཤེགས་པ་ཉིད་ཉིད་
ཀྱི་རིགས་ཀྱི་བྱེ་བྲག་གི་གནས་ཕུན་སུམ་ཚོགས[པ་བསྟན་•པར་བྱ་སྟེ། ཆུ་འགྲམ་
གྱི་གནས་ནི་གསུང་གི་རིགས་ཀྱི་ཤེས་རབ་མ་དང་རྡོ་རྗེ་རོལ་པ་བྱ་བའི་གནས་ཡིན་
པར་སྨོས་སོ། །དབེན་པ་ཆེན་པོའི་གནས་ནི་རྡོ་རྗེ་རིགས་ཀྱི་ཤེས་རབ་མ་དང་རྡོ་
རྗེའི་རོལ་པ་བྱ་བའི་གནས་ཡིན་པར་སྨོས་སོ། །ལྷ་གང་གི་གནས་ནི་སྐུའི་རིགས་་
ཀྱི་ཤེས་རབ་མ་དང་རྡོ་རྗེ་རོལ་པ་བྱ་བའི་གནས་ཡིན་པར་སྨོས་སོ། །དབང་ཕྱུག་
གི་མཚན་མ་ཅན་གྱི་གནས་ནི་ལས་ཀྱི་ཤེས་རབ་མ་དང་རོལ་པ་བྱ་བར་སྨོས་སོ། །
1
དེ་ལྟར་རིགས་ཀྱི་བྱེ་བྲག་གི་ཕྱིའི་གནས་ཕུན་སུམ་ཚོགས་པའི་དོན་དུ་གསུངས་སོ། །
གཞན་ཡང་ནང་གི་བརྡ་སྐད་ཀྱིས་ཉིད་ཉིད་ཀྱི་རིགས་ཀྱི་བྱེ་བྲག་གི་གནས་བསྟན་་་
པར་བྱ་སྟེ། ས་ཕྱོགས་གཙང་བ་ཞེས་པ་ནི་གསུང་གི་རིགས་ཀྱི་ཤེས་རབ་མ་གར་་
མཁན་གྱི་བུ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོ་ཐབས་དང་ཤེས་་
རབ་རོལ་པ་བྱ་བའི་གནས་ཡིན་པར་སྨོས་སོ། །དབེན་པ་ཆེན་པོ་ཞེས་པ་ནི་རྡོ་རྗེ་
རིགས་ཀྱི་ཤེས་རབ་མ་ཁྲུས་མཁན་གྱི་བུ་མོ་མཱ་མ་ཀཱི་དང་གཉིས་སུ་མེད་པའི་ངོ་བོ་་་
ཐབས་དང་ཤེས་རབ་རོལ་པ་བྱ་བའི་གནས་ཡིན་པས་སྨོས་སོ། ། རྒྱལ་བའི་བདག་
ཉིད་ཞེས་པ་ནི་སྐུའི་རིགས་ཀྱི་ཤེས་རབ་མ་བྲམ་ཟེའི་རིགས་ཀྱི་བུ་མོ་སངས་རྒྱས་་་་་
སྤྱན་དང་གཉིས་སུ་མེད་པའི་ངོ་བོ་ཐབས་དང་ཤེས་རབ་མ་རོལ་པ་བྱ་བའི་གནས་་
ཡིན་པར་སྨོས་སོ། །ཞི་གནས་ཞེས་པ་ནི་ལས་ཀྱི་རིགས་ཀྱི་ཤེས་རབ་མ་དམངས་་
རིགས་ཀྱི་བུ་མོ་དམ་ཚིག་སྒྲོལ་མ་དང་གཉིས་སུ་མེད་པའི་ངོ་བོ་ཐབས་དང་ཤེས་་་་་
45-5