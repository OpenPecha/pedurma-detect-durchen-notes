३५८
བསྟན་འགྱུར། རྒྱུད། ། ༼རུ་༽ ༨༦
པ་ལ་སོགས་པར་འགྱུར་རོ། །དོན་དེས་རྡོ་རྗེའི་མངོན་པར་ཤེས་པར་སྨོས་སོ། _ །
དེ་ལྟར་རྡོ་རྗེའི་མངོན་ཤེས་འདྲ་བར་གྱུར་གྱི་དོན་དུ་གསུངས་སོ།
།གཞན་ཡང་་་
བྱང་ཆུབ་སེམས་དཔའ་ནམ་མཁའི་སྙིང་པོ་དང་། འཇིག་རྟེན་དབང་ཕྱུག་དང་།
སྒྲིབ་པ་ཐམས་ཅད་རྣམ་པར་སེལ་བ་དང་། གསུམ་གྱི་མངོན་པར་ཤེས་པ་གྲུབ་་་
པར་བྱ་བའི་ཕྱིར་དཀྱིལ་འཁོར་གྱི་འཁོར་ལོ་བསྒོམ་པར་བྱའོ། །བསྟན་པར་བྱ་སྟེ།
བྱང་ཆུབ་སེམས་དཔའ་ནམ་མཁའི་སྙིང་པོ་དང་། བྱང་ཆུབ་སེམས་དཔའ་སྒྲིབ་་
པ་ཐམས་ཅད་རྣམ་པར་སེལ་བའི་དཀྱིལ་འཁོར་ནི། ཅི་ལྟར་བྱང་ཆུབ་སེམས་་་་་
དཔའ་ཕྱག་ན་རྡོ་རྗེའི་དཀྱིལ་འཁོར་བསྐྱེད་པ་དེ་བཞིན་དུ་བསྐྱེད་པར་བྱའོ། །རྡོ་
རྗེའི་གདན་ནི་སྔགས་ས་བོན་ཡིག་འབྲུ་ཧཱུཾ་ལས་བསྐྱེད་པར་བྱའོ།
།གཞན་ཡང་་་་
དཀྱིལ་འཁོར་གྱི་བདག་པོ་དང་། འཁོར་དང་བཅས་པ་ཉིད་ཉིད་ཀྱི་སྔགས་ས་་་་
བོན་ཡིག་འབྲུ་ལས་བསྐྱེད་པར་བྱའོ། །དེ་བཞིན་དུ་ཉིད་ཉིད་ཀྱི་ཤེས་རབ་མ་ཡེ་་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ། ཆ་ལུགས་
ཕུན་སུམ་ཚོགས་པ་ནི་ཇི་ལྟར་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་་་་
ནས་འཁོར་རྣམས་དང་། གདན་དང་། ཕྱོགས་ན་གནས་པའི་དོན་གསལ་་་་་
བར་བསྟན་པར་བྱ་སྟེ། བྱང་ཆུབ་སེམས་དཔའ་ནམ་མཁའི་སྙིང་པོ་དཀྱིལ་འཁོར་
རྣམས་ནི། རྡོ་རྗེའི་གདན་གྱི་མདུན་ཕྱོགས་སུ་རྩེ་མོའི་སྟེང་དུ་བྱང་ཆུབ་སེམས་་་་
དཔའ་སའི་སྙིང་པོ། སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །
རྡོ་རྗེའི་གདན་གྱི་གཡས་ཕྱོགས་ཀྱི་རྩེ་མོའི་སྟེང་དུ། བྱང་ཆུབ་སེམས་དཔའ་ཕྱག་
ན་རྡོ་རྗེ་སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །རྡོ་རྗེའི་གདན་
གྱི་རྒྱབ་ཀྱི་ཕྱོགས་ཀྱི་རྩེ་མོའི་སྟེང་དུ་བྱང་ཆུབ་སེམས་དཔའ་འཇིག་རྟེན་དབང་ཕྱུག་
སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །དེ་བཞིན་དུ་རྡོ་རྗེའི་
45-358