미국스
བསྟན་འགྱུར། རྒྱུད། ༼༽ Pu671
སོགས་པའོ། །མར་མེ་ནི་བའི་མར་དང་། ཏིལ་མར་ཏེ་རས་བག་ལེ་མ་ས་པ་
ལ་སྡོང་བུ་བྱས་སོ། ། དྲི་ནི་ཙན་དན་དང་། གུར་གུམ་དང་། པདྨ་དང་།
ཨུད་པ་ལ་དང་། ཀུ་མུ་ཏ་ལ་སོགས་པའི་ཟེའུ་འབྲུ་བཏགས་ནས་བསྲེས་ལ་ཆུ་
དང་དཀྲུགས་པའོ། །ལྷ་བཤོས་ནི་འབྲས་དཀར་པོ་དང་། འབྲས་དང་འོ་མ་
བསྲེས་པའི་ཐུག་པ་དང་། ཏིལ་གྱི་ཁུར་བའོ། །དེ་ལྟར་རྫས་ཀྱི་བྱེ་བྲག་ལྔས་
མཆོད་པར་བྱའོ། །དེ་ལྟར་བྱས་པའི་འོག་ཏུ་དཀྱིལ་འཁོར་གྱི་མདུན་དུ་ཕྱིའི་སྟན་
བདེ་བ་འཇམ་པ་ལ་འདུག་སྟེ། དེ་མ་ཐག་ཏུ་ཞི་བའི་ཚུལ་དུ་སེམས་དགའ་བ་
སྐྱེད་པར་བྱའོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྐུའི་
རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་
དུ་འདིར་སྦྱར་རོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་
མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་མ་ཐག་
ཏུ་ཉིད་ཀྱིས་གསང་བའི་ཐུགས་ཀའི་དབུས་གནས་སུ་སྔགས་ས་བོན་ཡིག་འབྲུ་ཨོཾ་་
བསམ་མོ། །དེ་ཁ་དོག་ཤིན་ཏུ་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ∶། །ཡེ་
ཤེས་ཀྱི་ས་བོན་དེ་ལས་འཁོར་ལོ་རྩིབས་བཞི་པར་འགྱུར་རོ། ། །དེ་ཁ་དོག་ཤིན་ཏུ་
དཀར་པོ་ཆོས་ཀྱི་དབྱིངས་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་བའོ། །དེའི་
སྟེང་དུ་སྔགས་ས་བོན་ཡིག་འབྲུ་ལཾ་བསམ་མོ། །དེ་ཁ་དོག་དཀར་པོ་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་
ཁུ་བའི་ངོ་བོར་གྱུར་ཏོ། །ས་བོན་དེ་ལས་སངས་རྒྱས་སྤྱན་གྱི་སྐུ་ཕྱག་རྒྱ་བསྐྱེད་
45-734