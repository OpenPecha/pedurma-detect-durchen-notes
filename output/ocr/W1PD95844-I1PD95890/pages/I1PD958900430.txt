རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م
མི་ལ་སོགས་པ་སེམས་ཅན་ཐམས་ཅད་ཀྱི་བུད་མེད་སྟོང་ཆེན་པོ་ན་གནས་པ་ཅི་་་་་
སྙེད་མ་ལུས་པ་རྣམས་སྒྲུབ་པ་པོའི་དབང་དུ་འགྱུར་རོ། །དེ་མ་ཐག་ཏུ་མདུན་དུ་
སྨོས་པའི་བུད་མེད་རྣམས་སྒྲུབ་པ་པོས་བླ་ན་མེད་པའི་འདོད་ཆགས་ཀྱི་སྤྱད་པ་སྤྱོད་
པའི་བདེ་བར་གྱུར་པའི་ཡོན་ཏན་གྱི་གནས་ཀྱི་ངོ་བོ་ཡིན་པར་སྨོས་སོ། །མདོར་་
བསྡུས་པ་དེ་ལྟར་རི་རབ་སུམ་ཅུ་རྩ་དྲུག་གི། རྡུལ་ཕྲན་ཇི་སྙེད་ཡོད་པའི་དོན་དུ་
གསུངས་སོ། །དེ་སྙེད་ཀྱི་ནི་བུད་མེད་རྣམས། །ཡོན་ཏན་ཅན་ནི་བདག་གིར་་
འགྱུར་ཞེས་པ་ནི། མདུན་དུ་བཤད་པའི་བདེ་སྟེ་བཤད་མི་དགོས་སོ། །དྲག་པོ་
དག་གིས་ཕྱག་བྱས་པ། །ཁམས་གསུམ་རྡོ་རྗེ་ཆེན་པོར་འགྱུར། །རྡོ་རྗེ་མཉམ་་
པ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་ཁམས་ནི་མདུན་དུ་བཤད་པའི་
སྟོང་གསུམ་གྱི་སྟོང་ཆེན་པོའི་ཁམས་གསུམ་དུ་སྨོས་སོ། །རྡོ་རྗེ་ཆེན་པོར་འགྱུར།
དྲག་པོར་དག་གིས་ཕྱག་བྱས་པ་ཞེས་པ་ནི། རྡོ་རྗེ་ཆེན་པོ་ནི་དེ་བཞིན་གཤེགས་་
པ་ཐམས་ཅད་ཀྱི་ཐུགས་དང་གཉིས་སུ་མེད་པའི་ངོ་བོ་རྡོ་རྗེ་མི་བསྐྱོད་པར་སྨོས་སོ། །
གཞན་ཡང་མེ་ལོང་ལྟ་བུའི་ཡེ་ཤེས་ལ་སོགས་པ། ཡེ་ཤེས་ལྔ་དང་གཉིས་སུ་མེད་་
པའི་ཕུང་པོ་ལྔ་དང་ལྡན་པའི་སྐུ་ཕྱག་རྒྱ་ཡིན་ནོ།
།དེ་ནི་དེ་བཞིན་གཤེགས་པ་་་
ཐམས་ཅད་བསྐྱེད་པར་མཛད་པ་སྟོན་པ་སྟེ། དོན་དེས་རྡོ་རྗེ་ཆེན་པོར་བསྟན་ཏོ།།
དཔའ་ཕྱག་ན་རྡོ་རྗེ་དང་གཉིས་སུ་མེད་པའི་ང་རྒྱལ་དུ་བསྒོམས་པས་རིགས་འཛིན་
བཤད་པར་བྱ་སྟེ། སྒྲུབ་པ་པོས་མདུན་དུ་བཤད་པའི་ཚུལ་དུ་བྱང་ཆུབ་སེམས་་་་
དུ་མིང་བཏགས་པའི་རྫས་ཀྱི་རྡོ་རྗེ་དེ་གྲུབ་པའི་འོག་ཏུ་དེ་རྡོ་རྗེ་ཆེན་པོ་མི་བསྐྱོད་པ་
དང་འདྲ་བར་འགྱུར་རོ། །དེའི་འོག་ཏུ་ཇི་ལྟར་རྡོ་རྗེ་ཆེན་པོ་མི་བསྐྱོད་པ་ལ་
ཁམས་གསུམ་ན་གནས་པའི་སེམས་ཅན་དང་རུ་ཏྲར་བཅས་པ་ཀུན་གྱིས་བྲན་་་
བཞིན་དུ་དུས་རྟག་ཏུ་བཏུད་ནས་ཕྱག་འཚལ་བ་དེ་བཞིན་དུ། ཕྱག་བྱེད་པར་
45-409