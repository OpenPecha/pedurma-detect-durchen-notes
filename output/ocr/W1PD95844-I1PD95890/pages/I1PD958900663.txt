७०२
བསྟན་འགྱུར། རྒྱུད།
१७
ཕྱེད་པ་བསྒོམ་པ་དང༌་། སྔགས་ཀྱི་བཟླས་པ་བྱས་པ་དེ་ནི་དོན་དམ་པའི་དཀྱིལ་་
འཁོར་ཆོས་ཀྱི་སྐུ་ཡིན་ནོ།
། དེ་ནས་སྐུ་གསུམ་མི་ཕྱེད་པའི་དཀྱིལ་འཁོར་དེ་གསལ་
བར་བསྟན་པར་བྱ་སྟེ། ཆོས་ཀྱི་སྐུ་ནི་ཚུལ་ཇི་ལྟར་སྨོས་པའི་ཡེ་ཤེས་ཀྱི་ལྷ་ཐམས་
ཅད་བསྒོམ་པ་དང་།
སྔགས་བཟླས་པའི་སྒྲ་སྟོང་པའི་དེ་བཞིན་གཤེགས་པ་་
ཐམས་ཅད་ཀྱི་དངོས་གྲུབ་ཀྱི་འབྲས་བུའི་ངོ་བོར་བླ་ན་མེད་པའི་བྱང་ཆུབ་དང་་
གཉིས་སུ་མེད་པའི་ངོ་བོ་ཡིན་ཏེ་ཚུལ་དེ་ཆོས་ཀྱི་སྐུར་བསྟན་ཏོ། །དེ་ནས་ལོངས་
སྤྱོད་རྫོགས་པའི་སྐུ་ནི་སྒྲུབ་པ་པོས་མདུན་དུ་སྨོས་པའི་ཚུལ་གྱི་སྔགས་ཀྱི་བཟླས་པ་
བྱ་བའི་དུས་སུ་ཉིད་དགའ་བའི་ལྷ་གང་ཡིན་པ་དང་གཉིས་སུ་མེད་པའི་ང་རྒྱལ་
འཆང་བས་ཐབས་དང་ཤེས་རབ་རོལ་པའི་ལོངས་སྤྱོད་བྱ་ཞིང་བསྒོམ་པ་དང་།
སྔགས་ཀྱི་བཟླས་པ་བྱའོ། །ཚུལ་དེ་ལྟར་ལོངས་སྤྱོད་རྫོགས་པའི་སྐུ་སྨོས་སོ།།
དེ་ནས་སྤྲུལ་པའི་སྐུ་ནི་སྒྲུབ་པ་པོས་ཉིད་དགའ་བའི་ལྷ་དང་། གཉིས་སུ་མེད་པའི་
ང་རྒྱལ་འཆང་བས་ཇི་ལྟར་སྨོས་པའི་ཚུལ་གྱི་བསྒོམས་●པ་དང་བཟླས་པ་བྱ་ཞིང་།
གསང་བའི་ཚུལ་གྱིས་སྐུ་དང༌། གསུང་དང་། ཐུགས་རྡོ་རྗེ་གསུམ་གྱི་ངོ་བོ་དེ་
བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་སྤྲིན་བཞིན་སྤྲོ་བ་དང་བསྡུ་བའི་ཚུལ་དུ་
བརྟག་གོ། །ཚུལ་དེ་ལྟར་སྤྲུལ་པའི་སྐུར་སྨོས་སོ། །དེ་རྣམས་ཀྱི་ངོ་བོའི་སྐུ་་་
གསུམ་མི་ཕྱེད་པ་དོན་དམ་པའི་དཀྱིལ་འཁོར་དུ་བསྟན་ཏོ། །མདོར་བསྡུ་བ་དེ་་་
ལྟར་སྐུ་གསུམ་མི་ཕྱེད་དཀྱིལ་འཁོར་གྱི་དོན་དུ་གསུངས་སོ། །རྡོ་རྗེ་མི་ཕྱེད་གསུམ་
བསྒོམས་པས། །སངས་རྒྱས་ཡེ་ཤེས་ཐོབ་འགྱུར་བ་ཞེས་པ་ནི། མདུན་དུ་་་
བཤད་པའི་སྒོམ་པ་དང་བཟླས་པ་བྱ་བའི་དུས་སུ། སྐུ་དང་གསུང་དང་ཐུགས་རྡོ་
རྗེ་གསུམ་སོ་སོར་མི་ཕྱེད་པར་བསྒོམས་པས་སྟོན་པ་མི་བསྐྱོད་པ་རྡོ་རྗེ་འཛིན་ཉིད་་
ལ་སོགས་པ་རིགས་ལྔའི་བྱེ་བྲག་གི་སངས་རྒྱས་ཐམས་ཅད་ཀྱི་ཡེ་ཤེས་འབྲས་བུ་ཐོབ་
45-642