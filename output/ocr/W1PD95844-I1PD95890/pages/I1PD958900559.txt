437
Papa བསྟན་འགྱུར། རྒྱུད། ༼6༽ ༨༦g 67g
བུའི་ཡེ་ཤེས་ལ་སོགས་པ་རིགས་ལྔའི་ཡེ་ཤེས་ཡིན་ཏེ། དེས་མདུན་དུ་དགུག་པར་
བྱ་བ་བསྟན་པ་དེ་བཞིན་དུ་འདིར་བ་ལང་གི་ཤའི་བསྒྲུབ་པ་གྲུབ་མ་ཐག་ཏུ།
སེམས་ཅན་ཐམས་ཅད་ཀྱི་ཆུང་མ་དམ་ཚིག་ཏུ་མིང་བཏགས་པ་ལྷ་མོ་ལ་སོགས་
པ་ཁུགས་པར་འགྱུར་རོ། །དོན་དེས་དགུག་པའི་སྒྲུབ་པ་ཐམས་ཅད་ཀྱི་ནང་ན།
བ་ལང་གི་ཤའི་དམ་ཚིག་མེ་ལོང་ལྟ་བུའི་ཡེ་ཤེས་རྡོ་རྗེའི་དགུག་པ་འདི་དམ་པ་ཡིན་
པར་སྨོས་སོ། །དེ་ལྟར་རྡོ་རྗེ་དགུག་པ་དམ་པར་འགྱུར་གྱི་དོན་དུ་གསུངས་སོ།
།
ཤ་རྣམས་ཐམས་ཅད་མེད་ན་ཡང་། །ཐམས་ཅད་བསྒོམ་པར་རྣམ་པར་བརྟག །
རྡོ་རྗེའི་སྦྱོར་བ་འདི་བྱས་ན། །སངས་རྒྱས་ཀུན་གྱིས་བྱིན་གྱིས་རློབ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། ཤ་རྣམས་ཐམས་ཅད་མེད་ན་་་
ཡང་། །ཐམས་ཅད་བསྒོམ་པར་རྣམ་པར་བརྟག་ནི། སྒྲུབ་པ་པོས་མདུན་དུ་་་
སྨོས་པའི་དམ་རྫས་ཕྱིའི་ཤ་རྣམ་པ་ལྔ་སྟེ། ཤ་ཆེན་དང་། གླང་པོ་ཆེའི་ཤ་དང་།
རྟ་ཤ་དང་། ཁྱི་ཤ་དང་། བ་ལང་གི་ཤ་དང་། དེ་ཐམས་ཅད་སྒྲུབ་པ་པོ་་་་་
སྒྲུབ་པར་བྱེད་པའི་དུས་སུ་བར་སྐབས་སུ་གལ་ཏེ་མ་རྙེད་ན།
ཅི་ལྟར་བྱ་ཞེ་ན།
བཤད་པར་བྱ་སྟེ། སྒྲུབ་པ་པོ་ཕྱིའི་ཁ་ཟས་ཅི་སྙེད་ཟ་བའི་དུས་སུ།
དེ་དམ་་་་
རྫས་རྣམས་ཀྱི་ངོ་བོར་ཐམས་ཅད་བསྒོམ་ཞིང་བཟའ་བར་བརྟག་གོ།
།དེའི་འོག་
ཏུ་སྦྱང་བ་དང་། རྟོགས་པ་དང་། འབར་བའི་བྱེ་བྲག་གསུམ་དུ་ཇི་
ལྟར་སྨོས་པའི་སྔགས་ཀྱི་ས་བོན་གྱི་ཡེ་ཤེས་ཀྱི་ཡིག་འབྲུས་བྱིན་གྱིས་བརླབས་པའི་
བསྒོམ་པ་བྱས་ནས་བཟའ་བར་བྱའོ། །དེ་ལྟར་ཤ་རྣམས་ཐམས་ཅད་མེད་ན་ཡང་།
ཐམས་ཅད་བསྒོམས་པས་རྣམ་པར་རྟག་གི་དོན་དུ་གསུངས་སོ། ། རྡོ་རྗེ་སྦྱོར་བ་་་
འདི་བྱས་ན། སངས་རྒྱས་ཐམས་ཅད་བྱིན་གྱིས་རློབ་ཞེས་པ་ནི།
མདུན་དུ་་་་
བཤད་པའི་དམ་རྫས་ཤ་ཆེན་ལ་སོགས་པ་ཕྱིའི་ཤ་རྣམ་པ་ལྔ་དང་། ནང་གི་དམ་
45-538