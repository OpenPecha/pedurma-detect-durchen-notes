རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ククラン
སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་་་་་
ཆར་གྱི་རྒྱུན་བཞིན་དུ་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དཀར་པོ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོས་འབར་ཞིང་འོད་དུ་ཞུ་ནས་ཡེ་ཤེས་ཀྱི་
ཁུ་བ་ལྟ་བུ། བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ།
།
ས་བོན་དེ་ལས་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་པར་བྱའོ།
།
དེ་ཁྲོ་མོའི་རྒྱལ་མོ་བཞན་གྱིས་མི་ཐུབ་མ་དང་གཉིས་སུ་མེད་པར་འཁྱུད་པའི་སྦྱོར་་
བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་་
མདུན་དུ་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་
གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ། སྐྱེད་པར་མཛད་མཁན་
རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྤྱི་བོར་་་
དབང་བསྐུར་•བའི་ཚུལ་དུ་བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་གཞན་གྱིས་
མི་ཐུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེ་ལྟར་བསྒོམ་པའི་སྦྱོར་བས་མདུན་དུ་སྨོས་པའི་སྔགས་
རིངས་ཁྲོ་བོ་ཆེན་པོའི་བརྩོན་འགྲུས་ཀྱིས་གྲངས་ཀྱི་ཚད་འབུམ་ཕྲག་གསུམ་དུ་་་་
བསྙེན་པ་བྱའོ། །དེའི་འོག་ཏུ་མེ་ལོང་ལྟ་བུའི་ཡེ་ཤེས་ཀྱིས་བྱིན་གྱིས་རློབ་པས་
སྔགས་ཀྱི་མཐུ་སྟོབས་སུ་གྱུར་པར་བསྟན་ཏོ། །ཚུལ་དེ་ལྟར་བསྙེན་པ་བྱས་པས་
སྔགས་གྲུབ་པས་དེའི་འོག་ཏུ་མདུན་དུ་བཤད་པའི་འཇིགས་པ་ཐམས་ཅད་ཀྱི་དུས་
སུ་བཟླས་པ་ཡིས། འཇིགས་པ་དེ་དག་ཀྱང་མེད་པར་འགྱུར་རོ། །དེ་ལྟར་སྲིན་
པོ་མ་རུངས་པ་གཏུམ་པོ་དང་། འཇིགས་པ་ཆེན་པོས་འཁྲུགས་པའི་དོན་དུ་་་
45-1137