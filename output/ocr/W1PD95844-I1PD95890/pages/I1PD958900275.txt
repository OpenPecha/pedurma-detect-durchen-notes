२५०
བསྟན་འགྱུར།། རྒྱུད། ༼3༽ ༨༦
འདོད་ཆགས་ཆེན་པོའི་སེམས་དགའ་བས་ཐབས་དང་ཤེས་རབ་ཀྱི་•རོལ་པ་བྱའོ། །
དོན་དེས་དམ་ཚིག་ཡིན་པར་སྨོས་སོ། །བསྟན་པར་བྱ་སྟེ། ཅི་ལྟར་སྨོས་པའི་་
ཆོ་གའི་ཚུལ་གྱིས། བྱང་ཆུབ་སེམས་བདུད་རྩིའི་ངོ་བོ་བཟའ་བར་བྱའོ། །དོན་
དེས་དེ་ཁོ་ན་ཉིད་ཡིན་པར་སྨོས་སོ།
།དེ་ལྟར་དམ་ཚིག་དེ་ཁོ་ན་ཉིད་ཀྱི་དོན་དུ་
གསུངས་སོ། །ཡེ་ཤེས་རྡོ་རྗེས་བྱིན་གྱིས་རློབ་པ་ཞེས་བྱ་བའི་ཏིང་ངེ་འཛིན་ཞེས་་
པ་ནི། སྐུ་རྡོ་རྗེ་དང་། གསུང་རྡོ་རྗེ་དང་༌། ཐུགས་རྡོ་རྗེ་གསུམ་གྱི་ཡེ་ཤེས།
ཆོས་ཀྱི་དབྱིངས་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། མེ་ལོང་ལྟ་
བུའི་ཡེ་ཤེས་ཏེ། དེ་ལྟར་སྐུ་དང་། གསུང་དང་། ཐུགས་ཀྱི་རིགས་གསུམ་གྱི་
ཡེ་ཤེས་སུ་སྨོས་པའི་མདུན་དུ་སྨོས་པའི་སྐུ་དང་། གསུང་དངང་། ཐུགས་ཀྱི་
རིགས་གསུམ་བསྟན་པ། སྒྲུབ་པ་པོས་བསྒོམ་པར་བྱ་བའི་ཐབས་ཀྱི་ཡེ་ཤེས་་་
གསུམ་སྤྲོ་བའི་ངོ་བོས། འཇིག་རྟེན་གྱི་ཁམས་ཐམས་ཅད་ན་གནས་པའི་ལྷ་དང་
མི་ལ་སོགས་པའི་སེམས་ཅན་མ་ལུས་པ། ཐམས་ཅད་ལ་རེག་པའི་ཚུལ་གྱིས།
བྱིན་གྱིས་བརླབ་པར་བྱའོ། །དོན་དེའི་ཕྱིར་སྒྲུབ་པ་པོས་ཏིང་ངེ་འཛིན་བྱ་བར་་་
སྨོས་སོ། །དེ་ལྟར་ཡེ་ཤེས་རྡོ་རྗེས་བྱིན་གྱིས་རློབ་པ་ཞེས་བྱ་བའི་ཏིང་ངེ་འཛིན་ཏོ་
ཞེས་པའི་དོན་དུ་གསུངས་སོ།
ད་ནི་བསྒོམ་པར་བྱ་བའི་གནས་ཕུན་སུམ་ཚོགས་པ་དང་། བསྒོམ་པའི་
འབྲས་བུའི་ངོ་བོ་དང་། དངོས་གྲུབ་ཀྱི་འབྲས་བུའི་དུས་བསྟན་པར་བྱ་སྟེ།
དབེན་ཞིང་རབ་ཏུ་ཉམས་དགའ་བར། །སྦྱོར་བ་འདི་ནི་རྩོམ་བྱས་ན། །རྡོ་
རྗེའི་སྐུ་དང་གསུང་དང་ཐུགས། །ཟླ་བ་ཕྱེད་ཀྱིས་ངེས་པར་འགྲུབ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། དབེན་ཞིང་རབ་ཏུ་ཉམས་
45-254