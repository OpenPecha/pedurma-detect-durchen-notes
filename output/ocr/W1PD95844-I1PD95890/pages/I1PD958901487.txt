76
བསྟན་འགྱུར། རྒྱུད། ༨༧
ལྟ་བུའི་ཚུལ་གྱི་བྱང་ཆུབ་སེམས་དཔའི་སྐུ་ཕྱག་རྒྱ་སྐྱེད་•མ་ཐག་ཏུ། སྒྲུབ་པ་པོས་
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གོང་དུ་་་་
སྨོས་པའི་ཤེས་རབ་མ་དང་གཉིས་སུ་མེད་པའི་ཐབས་དང་ཤེས་རབ་རོལ་པ་བྱ་ཞིང་།
རྫ་མ་བསྲེགས་པའི་ཁམ་ཕོར་དུ་རང་གི་བཤང་བ་བཞག་ལ། སྔར་སྨོས་པའི་ཚུལ་
དུ་སྔགས་ཀྱིས་བྱིན་གྱིས་བརླབས་པས་ཡེ་ཤེས་ཀྱི་བདུད་རྩིའི་ཁུ་བའི་ངོ་བོར་གྱུར་
པར་བརྟག་གོ། །དེའི་འོག་ཏུ་ཁམ་ཕོར་གཞན་གྱིས་ཁ་དགབ་པོ། །ཚུལ་དེ་་
ལྟར་ཁམ་ཕོར་སྦྱར་མ་དམ་རྫས་དང་ལྡན་པ་དེ་སྒྲུབ་པ་པོས་ཉིད་ཀྱི་མདུན་དུ་་་
བཞག་གོ། །དེའི་འོག་ཏུ་བསྒོམ་པ་དང་ལྡན་པས་སྔགས་ཀྱི་བཟླས་པའི་བསྙེན་
པ་འབུམ་ཕྲག་གསུམ་གྱི་ཚད་དུ་བྱའོ། །དེ་རྫོགས་པའི་དུས་སུ་དང་པོ་དངོས་གྲུབ་
ཀྱི་མཚན་མ་གཉིས་འབྱུང་སྟེ། ཁམ་ཕོར་སྦྱར་མའི་ནང་གི་དམ་རྫས་ཡེ་ཤེས་ཀྱི་
བདུད་རྩི་དེ་ལས་དུ་བ་འབྱུང་ངོ་། །དེའི་འོག་ཏུ་འབར་བར་འགྱུར་རོ། །དེ་་་
ལྟར་བཤང་བ་ཆོ་ག་བཞིན་བླངས་ནས། ཁམ་ཕོར་སྦྱར་མར་བཞག་པར་བྱ་བའི་
དོན་དུ་གསུངས་སོ། །བརྒྱད་བརྒྱ་དག་ཏུ་བསྐུལ་ན་ནི། །སངས་རྒྱས་ཉི་མས་་
མི་མཐོང་ངོ་ཞེས་པ་ནི། མདུན་དུ་སྨོས་པའི་མཚན་མ་གཉིས་འབྱུང་བའི་འོག་ཏུ་
སྔགས་ཀྱིས་བཟླས་པ་བརྒྱད་བརྒྱའི་ཚད་དུ་བྱའོ། །སྔགས་ཀྱི་ངོ་བོ་སྟན་•པར་བྱ་
སྟེ།༑ ཨོཾ་མེ་སྔགས་ཀྱི་བཟླས་པ་དེ་རྫོགས་མ་ཐག་ཏུ། ཨོཾ་སྭ་བྷ་བ་ཤུདྡྷ་སརྦ་
དྷརྨ་སྭ་བྷ་•བི་ཤུརྙོ྅ཧཾ། ཞེས་སྔགས་ཀྱི་ཚིག་བརྗོད་ཅིང་། དམ་རྫས་ཡེ་་
ཤེས་ཀྱི་བདུད་རྩིའི་ཁུ་བའི་ངོ་བོ་བཟའ་བར་བྱའོ། །དེ་ལྟར་དམ་རྫས་ཡེ་ཤེས་་
ཀྱི་བདུད་རྩི་ཁུ་བའི་ངོ་བོ་ཚུལ་ཇི་ལྟར་སྨོས་པས་ཟོས་མ་ཐག་ཏུ་བྱང་ཆུབ་སེམས་་
དཔའ་བྱམས་པ་དང་གཉིས་སུ་མེད་པའི་ངོ་བོར་གྲུབ་པར་འགྱུར་རོ། །དེ་ནི་
སངས་རྒྱས་ཉི་མར་མིང་བཏགས་པ་རྣམ་པར་སྣང་མཛད་ལ་སོགས་པ་སངས་རྒྱས་
45-1464