རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༧༣
རྣམས་ཇི་ལྟར་ལེའུ་བཞི་པའི་ནང་ན་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་་
འདིར་བརྟག་གོ། །དེ་ལྟར་སྣང་བ་མཐའ་ཡས་ཀྱི་སྐུ་ཕྱག་རྒྱའི་ངོ་བོར་གྱུར་མ་་་་
ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་་
སུ་གསུང་གི་རིགས་ཀྱི་བྱེ་བྲག་གར་མཁན་གྱི་བུ་མོ་བླང་ངོ་། །ལོ་ཉི་ཤུ་རྩ་ལྔ་ལོན་
པ༑ དབང་ཐམས་ཅད་རྫོགས་པ་གཞན་ཡང་མདུན་དུ་སྨོས་པའི་ཚུལ་དུ།
མཚན་དང་ཡོན་ཏན་ཐམས་ཅད་དང་ལྡན་པའོ། །དེ་ལྟ་བུའི་ངོ་བོ་ཤེས་རབ་མ་་
བླངས་མ་ཐག་ཏུ། ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་་
ངོ་བོར་བྱིན་གྱིས་བརླབས་•པར་བྱ་སྟེ། དེ་མ་ཐག་ཏུ་འདོད་ཆགས་ཆེན་པོའི་་་་
སེམས་དགའ་བས་གཉིས་སུ་མེད་པའི་འཁྱུད་པའི་སྦྱོར་བ་བྱ་སྟེ། དེའི་འོག་ཏུ་ཤེས་
རབ་མའི་བྷ་ག །རྡོ་རྗེ་ནམ་མཁའི་དབུས་སུ་སྔགས་ཀྱི་ས་བོན་ཡིག་འབྲུ་ཨ་བསམ་
མོ༑ །ཡང་ན་སྔགས་ས་བོན་ཡིག་འབྲུ་ཧཱུཾ་བསམས་ཡང་མི་འགལ་ལོ། །དེ་ཁ་་
དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
སྟེ༑ ཡེ་ཤེས་ཀྱི་ཁུ་བའི་ངོ་བོར་འགྱུར་རོ། །ས་བོན་དེ་ལས་རྡོ་རྗེ་རྩེ་ལྔར་་་་
འགྱུར་བར་བསམ་མོ། །བསྟན་པར་བྱ་སྟེ། རྡོ་རྗེ་ནི་དཔལ་རྡོ་རྗེ་སེམས་དཔའ་
ལ་སོགས་པའི་རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་པ་སྨོས་པ།
དེ་དག་ཐམས་ཅད་ཀྱི་ཐུགས་ཡེ་ཤེས་ཀྱི་ངོ་བོ་དང་གཉིས་སུ་མེད་པའི་ངོ་བོ་རྡོ་རྗེ་མི་
བསྐྱོད་པའི་སྐུ་ཕྱག་རྒྱའོ། །དེའི་གདན་གྱི་ངོ་བོ་རྡོ་རྗེ་རྩེ་ལྔ་པ་ལ་དཀྱིལ་འཁོར་དུ་
མིང་བཏགས་པའོ། །དམ་པ་ནི་ཡེ་ཤེས་ཀྱི་ལྷ་མོ་ཐམས་ཅད་དང་གཉིས་སུ་མེད་་
པའི་ངོ་བོ་རྡོ་རྗེའི་གདན་ལ། མཱ་མ་ཀཱིའི་བྷ་གའི་ཕྱག་རྒྱའི་ངོ་བོ། དོན་དེས་་་་
དམ་པ་ཡིན་པར་བསྟན་ཏོ། །མདོར་བསྡུ་བ་དེ་ལྟར་རྡོ་རྗེའི་དཀྱིལ་འཁོར་དམ་པ་
ནི༑ ནམ་མཁའི་རྡོ་རྗེ་དབུས་སུ་བསམ་གྱི་དོན་དུ་གསུངས་སོ། །རང་སྔགས་
45-273