३७
བསྟན་འགྱུར། རྒྱུད། ༼རུ་༽ ༨༦
དོན་དུ་ཤེས་པར་བྱའོ། །དེ་ནས་ནང་གི་མཆོད་པ་བྱ་བའི་ཆོ་གའི་དོན་བསྟན་་་་
པར་བྱ་སྟེ། སྒྲུབ་པ་པོས་ཉིད་དགའ་བའི་ལྷའི་ཆེ་བའི་ང་རྒྱལ་དུ་བསྒོམ་པས་དེའི་
རིགས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་ལྡན་པའི་གསང་་་་་
བའི་ཐུགས་ཀ་ཡེ་ཤེས་སེམས་དཔའི་གནས་སུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཛྷ།
ཁ་དོག་ཤེལ་ལྟ་བུ་བསམ་མོ། །དེ་ཡེ་ཤེས་ཀྱིས་●གཟི་བརྗིད་ཀྱིས་འབར་ཞིང་འོད་
དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ཁུ་བ་དེ་ལས་ལྷ་མོ་གཟུགས་རྡོ་རྗེ་
མའི་སྐུ་ཕྱག་རྒྱ་བསྐྱེད་པར་བྱའོ། །སྐུ་མདོག་དཀར་མོ་ཞལ་གཅིག་མ་ཅུང་ཟད་་་
བཞད་པ། རལ་པ་ཐོར་ཚུགས་ཀྱི་དབུ་རྒྱན་འཆང་བ། རིན་པོ་ཆེ་སྣ་ཚོགས་ཀྱི་
རྒྱན་གྱིས་བརྒྱན་པ། སྐུ་ཕྱག་རྒྱ་ཞི་བའི་ཚུལ་དུ་འགྱིང་བག་གི་ཚུལ་གྱིས་ཕྱག་རྒྱ་་
གཉིས་ཀྱི་ཉི་མ་པདྨའི་དབུས་ན་མེ་ལོང་ཐུགས་ཀར་འཛིན་པ། ལྷ་མོ་གཟུགས་རྡོ་
རྗེ་མའི་སྐུ་ཕྱག་རྒྱ་དེ་ལྟ་བུ་སྤྲིན་བཞིན་དུ་སྤྲོ་བར་བྱའོ། །དེ་ནས་ལྷ་མོ་སྒྲ་རྡོ་རྗེ་མ་
དང་། ལྷ་མོ་དྲི་རྡོ་རྗེ་མ་དང་། ལྷ་མོ་རོ་རྡོ་རྗེ་མ་དང་། ལྷ་མོ་རེག་རྡོ་རྗེ་མ་
བཞིའི་སྐུ་ཕྱག་རྒྱ་ཅི་ལྟར་ལྷ་མོ་གཟུགས་རྡོ་རྗེ་མའི་སྐུ་བསྐྱེད་པ་དེ་བཞིན་དུ་བསྐྱེད་
དེ༑ ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་རྣམས་ཡེ་ཤེས་དང་ཁ་དོག་དུ་ལྡན་
པ་ལས་བསྐྱེད་དོ། །གཞན་ཡང་ཉིད་ཉིད་ཀྱི་མཆོད་པའི་རྫས་ཕྱག་གཉིས་ན་་་
འཛིན་པའི་སྐུ་ཕྱག་རྒྱ་བཞིན་དུ་སྤྲོ་བར་བྱའོ། །དེ་ལྟར་འདོད་པའི་ཡོན་ཏན་ལྔའི་
མཆོད་པའི་ངོ་བོ་ལྷ་མོ་སྤྲོ་བར་བྱ་བའི་འོག་ཏུ། མདུན་དུ་སྨོས་པའི་གནས་སུ་་་་
ཉིད་དགའ་བའི་ལྷའི་སྔགས་ཀྱི་ས་བོན་ཡིག་འབྲུ་བསམ་མོ། །དེ་ནི་མདུན་དུ་སྨོས་
པའི་དེ་བཞིན་གཤེགས་པ་ལྔའི་རིགས་ཀྱི་ཡེ་ཤེས་དང་། ཁ་དོག་དུ་ལྡན་པ་རིམ་་
པས་བསམ་མོ། །དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་་་་་
བོན་དེ་ལས་རིན་པོ་ཆེ་པདྨ་རཱ་ག་དང་། རིན་པོ་ཆེ་ཨིནྡྲ་ནཱི་ལ་དང་། རིན་པོ་
45-36