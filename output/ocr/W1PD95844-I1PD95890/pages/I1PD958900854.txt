རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
137
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་འོག་ཏུ་བསྒྲུབ་པ་པོས་ཉིད་
ཀྱི་མདུན་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སེར་པོ་ཅུང་ཟད་
དམར་བ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་་་་
ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་བོན་དེ་ལས་གདན་རྡོ་རྗེ་རྒྱ་གྲམ་གྱི་
གཟུགས་ཆེན་པོར་གྱུར་ཏོ། །དེ་ཁ་དོག་སེར་པོ་ཅུང་ཟད་དམར་བ་འབར་བ་ཆེན་
པོའི་འོད་ཀྱིས་འབར་བར་བརྟག་གོ། །གདན་རྡོ་རྗེ་རྒྱ་གྲམ་དེ་བསྐྱེད་མ་ཐག་ཏུ།
དེའི་སྟེང་གི་དབུས་སུ་བཞེངས་པའི་ཚུལ་གྱིས་གནས་པའོ།
།དེའི་དུས་སུ་རྡོ་རྗེའི་
རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེའི་མདུན་དུ་སྨོས་
པའི་མཚན་དང་ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པའོ། །ཤེས་རབ་
མ་དེ་ཡེ་ཤེས་ཀྱི་ལྷ་མོ་མ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་
བྱའོ།༑ །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་ཞེ་སྡང་གི་་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་བཞིའི་རིམ་པའི་སྔགས་ས་བོན་ཡིག་འབྲུ་
བསམས་ཏེ། དང་པོ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་སེར་་
པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་་
ཐིམ་པར་གྱུར་ཏོ། །ས་བོན་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་
པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
45-831