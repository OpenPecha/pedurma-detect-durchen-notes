१२२
_____བསྟན་འགྱུར། རྒྱུད།
སྒྲུབ་པ་བྱ་བ་བསྟན་པར་བྱ་སྟེ། བཙག་གམ་རྡོ་རྒྱུས་དག་ཀྱང་རུང་། །རྡོ་རྗེ་ཀྱོ་
བའི་སྦྱོར་བ་ཡིས། །ཟླ་བ་གཟས་ནི་ཟིན་པའི་ཚེ། །ཁར་བཅུག་ནས་ནི་སྒྲུབ་པར་
བྱ༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བཙག་གམ་རྡོ་
རྒྱུས་དག་ཀྱང་རུང་། །རྡོརྗེ་རྗེ་ཀྱོ་བའི་སྦྱོར་བ་ཡིས། །དཔལ་རྡོ་རྗེ་སེམས་དཔའ་
ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པའི་ནང་ན།
གང་ལ་མོས་
པ་དང་གཉིས་སུ་མེད་པའི་སྒོམ་པའི་སྦྱོར་བས་དགུག་པའི་སྒྲུབ་པ་བྱའོ། །བཤད་
པར་བྱ་སྟེ། གང་སྒོམ་པར་བྱ་བའི་རིགས་དེའི་བྱེ་བྲག་གི་ཕྱིའི་གནས་ཀྱི་ས་གཞི་་
མཉམ་པར་བྱ་སྟེ། དེར་དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་བདུད་རྩི་ལྔས་བསྐུ་་་
བར་བྱའོ། །དེའི་འོག་ཏུ་སྒྲུབ་པ་པོས་དེའི་སྟེང་དུ་བརྩོན་འགྲུས་ཆེན་པོའི་བརྟན་
པར་ཞེ་སྡང་གི་སེམས་བསྐྱེད་ནས་འདུག་གོ།
།དེའི་འོག་ཏུ་མདུན་དུ་སྨོས་པའི་ཆོ་
ག་བཞིའི་ཚུལ་གྱིས་རིགས་གང་བསྒོམ་པ་དེའི་སྐུ་ཕྱག་རྒྱར་གྱུར་པར་བྱའོ། །དེ་་་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་་་
ལྟར་སྨོས་པ་བཞིན་དུ། དེ་ལྟ་བུའི་ངོ་བོ་ཅི་ལྟར་སྨོས་པའི་ཚུལ་གྱི་སྐུ་ཕྱག་རྒྱར་་་
གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་
དུས་སུ་གང་སྒོམ་•པའི་རིགས་ཀྱི་བྱེ་བྲག་གི་ཤེས་རབ་མ་ཅི་ལྟར་སྨོས་པའི་ཚུལ་གྱིས་
མཚན་དང་ཡོན་ཏན་ཐམས་ཅད་དང་ལྡན་པ་བླང་ངོ་། །ཤེས་རབ་མ་དེ་ཉིད་ཀྱི་
རིགས་ཀྱི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་
པའི་སྦྱོར་བར་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་
རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་་
45-1284