རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སྩལ་པའི་གནས་དེ་བཞིན་དུ། ཁ་དོག་དང་། དབྱིབས་དང་། རྒྱན་དང་།
ཚད་དེ་དང་མཉམ་པ་དེ་ནི་ནང་ནམ་མཁར་སྨོས་སོ། །དེ་ནས་གསང་བའི་ནམ་་
མཁའ་ནི། །ཤེས་རབ་མ་ཁྲུས་མཁན་གྱི་བུ་མོ་མདུན་དུ་སྨོས་པའི་མཚན་དང་ཡོན་
ཏན་ཕུན་སུམ་ཚོགས་པ་དང་ལྡན་པ་བླང་ངོ་། །དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་སྟེ། དེའི་བྷ་གའི་ནང་སྟོང་་་
པའི་ངོ་བོ་ནམ་མཁའ་བཞིན་དུ་ཚད་མེད་པར་བསམ་མོ། །དེ་ལྟར་ནམ་མཁའ་བྱེ་
བྲག་གསུམ་དུ་བསྟན་པ་དེའི་དབུས་སུ།
སྒྲུབ་པ་པོས་སྐུ་རྡོ་རྗེ་རྣམ་པར་སྣང་་་་་
མཛད་བསྒོམ་པར་བྱའོ། །དེ་ནས་བསྒོམ་པ་བྱ་བའི་ཆོ་གའི་ཚུལ་བསྟན་པར་བྱ་སྟེ།
དང་པོ་སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་བསྟན་པར་བྱ་སྟེ། དང་
པོ་སྒྲུབ་པ་པོའི་མདུན་དུ་སྨོས་པའི་ཆོ་ག་བཞིའི་ཚུལ་གྱིས་ཐུགས་རྡོ་རྗེ་མི་བསྐྱོད་
པའི་སྐུ་ཕྱག་རྒྱ་བསྐྱེད་པར་བྱའོ། །དེ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་ཀྱི་ཤེས་
རབ་མ་ཡེ་ཤེས་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑
།གཞན་སྐུ་མདོག་དང་། ཞལ་དང་། ཕྱག་དང་། ཕྱག་མཚན་་་་་
དང་། རྒྱན་རྣམས་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་མདུན་
དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་ཐུགས་རྡོ་རྗེ་མི་བསྐྱོད་་་
པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་
བྱའོ༑
།དེའི་དུས་སུ་མདུན་དུ་སྨོས་པའི་ཚུལ་དུ་ཤེས་རབ་མ་ཁྲུས་མཁན་གྱི་བུ་མོ་
བླང་ངོ་།
།དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་
པར་འཁྱུད་པའི་སྦྱོར་བས་• ཐབས་དང་ཤེས་རབ་རོལ་པར་བྱའོ། །དེ་བྱས་པས་
བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་
རབ་མའི་བྷ་གའི་དབུས་གནས་སུ་འོད་དུ་ཞུའོ། །དེའི་སྟེང་དུ་སྔགས་ས་བོན་ཡིག་
45-447