١٩٥
བསྟན་འགྱུར། རྒྱུད། ༨༧
སྔོན་པོའི་འདབ་མའོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་
མ་ཐག་ཏུ་གདན་རྡོ་རྗེ་རྒྱ་གྲམ་ལ་རྡོ་རྗེ་མི་བསྐྱོད་པའི་རྒྱབ་ཏུ་རྩེ་ལྔའི་དབུས་ཀྱི་སྟེང་
དུ་བཞེངས་པའི་ཚུལ་དུ་གནས་སོ། །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་
འཁོར་གྱི་སྟེང་དུ་སྔགས་ས་བོན་ཡིག་འབྲུ་ཧཱ་བསམ་མོ། །དེ་ཁ་དོག་སེར་པོ་ཅུང་
ཟད་དམར་བ། བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་་་་
གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་དོན་ཡོད་གྲུབ་པའི་སྐུ་་
ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་མདོག་པད་མའི་ཟེ་འབྲུ་ལྟ་བུ་་
ཅུང་ཟད་དམར་བ། ཞལ་གསུམ་པ། ཞལ་དབུས་མ་སྐུ་དང་མཐུན། གཡས་
ནག་པོ། གཡོན་དཀར་པོ། རབ་ཏུ་བཞད་པ། དབུ་སྐྲ་གྱེན་དུ་བརྫེས་པ།
སྨིན་མ་སྐྱོད་པ། སྤྱན་སེར་བ། ཁྲོས་ཏེ་གཟིགས་པ། ན་གྱི་བྱེ་བྲག་
སྣ་ཚོགས་ཀྱིས་བརྒྱན་པ། སྐུ་ཀུན་གཟི་བརྗིད་ཆེན་པོའི་འབར་བས་འབར་བ།
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་རལ་གྲི་ཨུཏྤལ་སྔོན་་
པོ་འདབ་མ་ལྟ་བུ་འཛིན། བར་མ་ན་རྡོ་རྗེ་རྒྱ་གྲམ། ཐ་མ་ན་འཁོར་ལོ་རྩིབས་
བརྒྱད་པ་གསེར་གྱི་ཁ་དོག་ལྟ་བུ། གཡོན་དང་པོ་ན་རྡོ་རྗེ་དྲིལ་བུ། བར་མ་ན་
པད་མ་འདབ་མ་བརྒྱད་སྔོན་པོ། ཐ་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་
བརྒྱད་པའོ། །དེ་ལྟ་བུའི་ངོ་བོ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ།
རྡོ་རྗེ་མི་བསྐྱོད་པའི་གཡོན་དུ་གདན་རྡོ་རྗེ་རྒྱ་གྲམ་གྱི་རྩེ་ལྔའི་དབུས་ཀྱི་སྟེང་དུ་་་
བཞེངས་པའི་ཚུལ་དུ་གནས་སོ། །ཚུལ་དེ་ལྟར་བདག་པོ་རྡོ་རྗེ་མི་བསྐྱོད་པ་དང་།
ཅི་ལྟར་སྨོས་པའི་ཚུལ་གྱི་འཁོར་དེ་བཞིན་གཤེགས་པ་བཞི་དང་བཅས་ཁྲོ་བོའི་་་
45-834