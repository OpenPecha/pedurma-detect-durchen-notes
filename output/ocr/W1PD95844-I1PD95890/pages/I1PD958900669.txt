७८५
བསྟན་འགྱུར། རྒྱུད། s༨༦
བར་གྱི་འདོད་ཆགས་དང་། ཞེ་སྡང་ལ་སོགས་པ་ཉོན་མོངས་པ་ཐམས་ཅད་ཀྱི་་་
དབང་གིས་སྡིག་པ་བསགས་པ་དེ་མེད་པར་འགྱུར་རོ། །དེའི་འོག་ཏུ་སྒྲུབ་པ་པོ་་
བསོད་ནམས་ཀྱི་ཕུང་པོའི་ངོ་བོར་གྱུར་ཏོ། །དེ་ལྟར་འདི་ནི་སངས་རྒྱས་ཐམས་་་
ཅད་ཀྱི། ཡེ་ཤེས་ཀྱི་ནི་སྤྱན་ཕྱེ་བའོ་དེའི་དོན་དུ་གསུངས་སོ།
།རྫོགས་པའི་་་་་
བྱང་ཆུབ་རྡོ་རྗེའི་སྐུ། །དངོས་དང་དངོས་མེད་རྣམ་བརྟག་པ། །སངས་རྒྱས་སྐུ་
ཞེས་བྱ་བ་གསུངས། །འདི་ནི་སྐུའི་བཟླས་པར་བཤད། །ཞེས་བྱ་བའི་དོན་་་་
བཤད་པར་བྱ་སྟེ། ཅི་ལྟར་ཡིནན་ན། རྫོགས་པའི་བྱང་ཆུབ་རྡོ་རྗེའི་སྐུ། །
དངོས་དང་དངོས་མེད་རྣམ་རྟག་པ་ནི། མདུན་དུ་བཤད་པའི་ཚུལ་གྱིས་སྐུ་རྡོ་རྗེ་
རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་་
ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་སྨོས་པ་བཞིན་དུ་འདིར་སྦྱར་རོ༎
དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་གཉིས་སུ་མེད་པའི་ང་རྒྱལ་འཆང་
བས༑ སྒྲུབ་པ་པོ་ཉིད་དང་བཅས་པའི་ཕྱི་ནང་གི་ཆོས་དངོས་པོ་ཐམས་ཅད་་་་་
དངོས་པོ་མེད་པར་བརྟག་པར་བྱའོ། །བཤད་པར་བྱ་སྟེ། ཐམས་ཅད་སྟོང་་་་
པའི་ངོ་བོར་བརྟག་པར་བྱས་པ། དོན་དམ་པ་དེ་བཞིན་གཤེགས་པ་ཐམས་ཅད་
ཀྱི་སྐུ་གཉིས་སུ་མེད་པར་སྨོས་པ་དེ་དང་གཉིས་སུ་མེད་པའི་སྐུའི་རིགས་རྣམ་པར་་
སྣང་མཛད་ཀྱི་སྐུའི་ཕྱག་རྒྱའོ། །རྡོ་རྗེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་བདག་ཉིད་དེ།
དོན་དེས་རྫོགས་པའི་བྱང་ཆུབ་ཏུ་སྨོས་སོ། །མདོར་བསྡུས་པ་དེ་ལྟར་རྫོགས་པའི་
བྱང་ཆུབ་རྡོ་རྗེའི་སྐུ། དངོས་དང་དངོས་མེད་རྣམ་བརྟགས་པའི་དོན་དུ་གསུངས་
སོ༑ །སངས་རྒྱས་སྐུ་ཞེས་བྱ་བར་གསུངས། །འདི་ནི་སྐུའི་བཟླས་པར་བཤད་
ཞེས་པ་ནི། མདུན་དུ་སྨོས་པའི་ཚུལ་གྱི་སངས་རྒྱས་རྣམ་པར་སྣང་མཛད་ཀྱི་སྐུ་་་
45-648