རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7403
འཛིན་གྱི་སྐུ་ཕྱག་རྒྱ་ཁྲོ་བོའི་རྒྱལ་པོ་ཨརྱ་ཨ་ཙ་ལའི་སྤྱི་བོ་ལ་དབང་བསྐུར་•བའི་་་་
ཚུལ་དུ་བསམ་མོ། །དེ་ལྟ་བུའི་ཚུལ་གྱིས་ངོ་བོའི་ཁྲོ་བོའི་རྒྱལ་པོ་ཨརྱ་ཨ་ཙ་ལའི་སྐུ་
ཕྱག་རྒྱ་སྐྱེད་པའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་
པར་བྱའོ། །དེའི་དུས་སུ་སྒྲུབ་པ་པོས་ཉིད་ཀྱི་མདུན་གྱི་ནམ་མཁའ་ལ་སྔགས་ཀྱི་
ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཡེ་ཤེས་ལྔའི་ངོ་བོ་གཟི་་
བརྗིད་ཆེན་པོ་འབར་བའོ། །ས་བོན་དེ་ལས་ཉི་མའི་དཀྱིལ་འཁོར་དུ་གྱུར་པར་
བརྟག་གོ། །དེ་མ་ཐག་ཏུ་དེའི་སྟེང་གི་དབུས་སུ་མོས་པའི་སྐྱིལ་མོས་འདུག་པར་
བསམ་མོ། །དེའི་འོག་ཏུ་སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་ཐབས་དང་ཤེས་
རབ་རོལ་པ་བྱས་ནས། བརྡ་སྐད་ཀ་པུ་རར་མིང་བཏགས་པ་བྱང་ཆུབ་སེམས་
བླང་བ་ཡིན་ནོ། །གཞན་ཡང་བརྡ་སྐད་གུང་ཀུ་མིང་བཏགས་པ་ཤེས་རབ་མའི་
པད་མའི་རག་ཏ་ནུབ་པའི་དུས་སུ་བླང་བ་ཡིན་ནོ།
།དེ་ནས་བན་ད་མཚན་་
ཐམས་ཅད་དང་ལྡན་པའི་ནང་དུ་བཞག་པར་སྨོས་སོ། །དམ་རྫས་དེ་གཉིས་སྲང་
གཅིག་གི་ཚད་དུ་བྱའོ། །དེ་ཆ་སུམ་ཅུ་རྩ་གཉིས་སུ་བགོའོ། ། དེ་ལ་ཆ་གཉིས་་་
བླངས་ལ་རི་ལུ་བྱ་བ་ཡིན་ནོ། །དམ་རྫས་དེ་ཅི་ལྟར་སྨོས་པའི་སྐུ་དང་གསུང་དང་
ཐུགས་རྡོ་རྗེ་གསུམ་མི་ཕྱེད་པའི་ཡེ་ཤེས་ཀྱི་ངོ་བོར་བསྒོམ་པར་བྱའོ། །གཞན་ཡང་
ཅི་ལྟར་སྨོས་པའི་དམ་རྫས་ཀ་པུ་ར་དང་། གུང་ཀུ་མ་གཉིས་སྒྲུབ་པ་པོས་ཅི་ལྟར་
སྨོས་པའི་གནས་ནས་བླངས་པའི་དུས་སུ་ཁྲོ་བོ་རྒྱལ་པོ་ཨརྱ་ཨ་ཙ་ལ་དང་གཉིས་སུ་
མེད་པའི་ང་རྒྱལ་འཆང་བར་བྱས་ནས་སྐུ་དང་གསུང་དང་ཐུགས་རྡོ་རྗེ་གསུམ་མི་་་
ཕྱེད་པའི་ངོ་བོར་བརྟག་གོ། །གཞན་ཡང་དམ་རྫས་ཀ་པུ་ར་དང་། གུང་གུ་མ་
རི་ལུ་ལྕགས་གསུམ་གྱིས་དཀྲིས་པ་ཡིན་ནོ། ། །ལྕགས་གསུམ་དེ་སྐུ་དང་གསུང་དང་
ཐུགས་རྡོ་རྗེའི་རིགས་ཀྱི་བྱེ་བྲག་ཏུ་ལེའུ་བཅུ་གཉིས་པའི་ནང་ན་ཅི་ལྟར་སྨོས་པ་་་་་
45-1503