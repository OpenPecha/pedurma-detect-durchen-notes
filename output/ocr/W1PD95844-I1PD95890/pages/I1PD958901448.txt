རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०२५
བ་ཁྲོ་བོའི་རྒྱལ་པོ་ཡ་མན་ཏ་ཀ་རྗེས་སུ་དྲན་པ་ཙམ་གྱིས་ཤིང་རྡོ་བཞིན་གནོན་པར་
འགྱུར་བར་སྨོས་སོ། །མ་ར་ཡ་ཞེས་བྱ་བ་ནི། གོང་དུ་སྨོས་པའི་དགྲ་དེ་དག་ཁྲོ་
བོའི་རྒྱལ་པོ་ཡ་མན་ཏ་ཀའི་སྒོམ་པ་དང་སྔགས་བརྗོད་པས་འཆི་བར་འགྱུར་བར་་་
སྨོས་སོ། །ཧཱུཾ་ཞེས་བྱ་བ་ནི་ཁྲོ་བོ་ཆེན་པོའི་ཞེ་སྡང་གིས་བརྗོད་པས་གོང་དུ་སྨོས་་
པའི་དགྲ་ཐམས་ཅད་མེད་པར་འགྱུར་བར་སྨོས་སོ། །དེ་ནས་ཧཱུཾ་ཞེས་བྱ་བའི་ནི།
ཁྲོ་བོ་ཆེན་པོ་ཞེ་སྡང་གིས་བརྗོད་པས་གོང་དུ་སྨོས་པའི་དགྲ་ཐམས་ཅད་གནོན་པར་
འགྱུར་བར་སྨོས་སོ། །ཕཊ་ཅེས་བྱ་བ་ནི་ཁྲོ་བོ་ཆེན་པོའི་ཞེ་སྡང་གིས་བརྗོད་པས་
གོང་དུ་སྨོས་པའི་དགྲ་ཐམས་ཅད་གསད་པར་འགྱུར་བར་སྨོས་སོ། །དེ་ནས་ཕཊ་
ཅེས་བྱ་བ་ནི། ཁྲོ་བོ་ཆེན་པོའི་ཞེ་སྡང་གིས་བརྗོད་པས་གོང་དུ་སྨོས་པའི་དགྲ་་་་
ཐམས་ཅད་ཤི་བའི་འོག་ཏུ་སྐྱེ་བའི་རྒྱུན་གཅོད་པར་སྨོས་སོ། །གཞན་ཡང་སྔགས་
ཀྱི་ཡིག་འབྲུ་ཧཱུཾ་ཕཊ་དེ་རྣམས་ཀྱི་ཡེ་ཤེས་ཀྱི་ངོ་བོའི་དོན་ཅི་ལྟར་ལེའུ་བཅུ་བཞི་པའི་
ཡ་མན་ཏ་ཀ་ཉིད་ཀྱི་སྔགས་དུས་སུ་སྨོས་པ་དེ་བཞིན་དུ་འདིར་བསྟན་ཏོ། །དེ་་་
ནས་སྭཱ་•ཧཱ་ཞེས་བྱ་བ་ནི། སྒྲུབ་པ་པོས་ཅི་ལྟར་སྨོས་པའི་ཚུལ་གྱི་ཁྲོ་བོའི་རྒྱལ་པོ་
ཡ་མན་ཏ་ཀའི་སྔགས་རིངས་གོང་དུ་སྨོས་པའི་དོན་དང་ལྡན་པ་དེ་བཟླས་པ་བྱས་་
པས་ཁྲོ་བོའི་རྒྱལ་པོ་ཡ་མན་ཏ་ཀ་ཉིད་ཀྱི་ཐུགས་མཉེས་པར་འགྱུར་རོ། །གཞན་་
ཡང་དེའི་རིགས་ཀྱི་བདག་པོ་རྣམ་པར་སྣང་མཛད་མཉེས་པར་འགྱུར་རོ། །དེའི་
དུས་སུ་སྒྲུབ་པ་པོ་ལ་ཅི་ལྟར་སྨོས་པའི་ཚུལ་གྱི་བདུད་དང་བགེགས་ཚོགས་མ་རུངས་
པ་ཐམས་ཅད་ཀྱི་གནོད་པ་བྱེད་པ་དེ་འཇོམས་པའི་འབྲས་བུར་འགྱུར་བར་སྨོས་སོ༎
དེ་ལྟར་སྭཱ་ཧཱའི་དོན་དུ་གསུངས་སོ། །ད་ནི་སྒྲུབ་པ་པོས་སེམས་ཅན་ཐམས་ཅད་ཀྱི་
བུ་མོ་སྨོས་སོ། །དེ་དག་གི་ནང་ན་གང་མོས་པ་དེ་དབང་དུ་འགྱུར་བ་དང་གནོན་
པར་འགྱུར་བའི་ཕྱིར་དྲག་པོ་ཧོམ་བྱ་བའི་ཆོ་གའི་དོན་བསྟན་པར་བྱ་སྟེ། དུག་ནི་
45-1425