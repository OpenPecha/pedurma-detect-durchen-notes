རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०९
བསམ༑ །འཇིག་རྟེན་དབང་ཕྱུག་རབ་བསྒོམས་ལ། །ཆོས་ཀྱི་ཨོཾ་ནི་བསྒོམ་
པར་བྱ། །ཨོཾ་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ནམ་
མཁའི་དབྱིངས་ཀྱི་དབུས་སུ་ནི། །སངས་རྒྱས་དཀྱིལ་འཁོར་དམ་པ་བསམ་ནི་
སྒྲུབ་པ་པོས་མདུན་དུ་བཤད་པའི་ཚུལ་གྱིས་སྣང་བ་མཐའ་ཡས་ཀྱི། སྐུ་ཕྱག་རྒྱ་
བསྐྱེད་པར་བྱ་སྟེ། སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ནི་ལེའུ་བཞི་པའི་
དཀྱིལ་འཁོར་སྐབས་སུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ【ལྟ་བུའི་•ངོ་
བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ། གཉིས་སུ་མེད་པའི་ང་་་་
རྒྱལ་དུ་སྒོམ་པར་བྱའོ། །དེའི་དུས་སུ་གར་མཁན་གྱི་བུ་མོ་བླངས་ཏེ∶། ལོ་ཉི་
ཤུ་རྩ་ལྔ་ལོན་པ། མདོག་གསེར་འདྲ་བ། དབང་ཐམས་ཅད་རྫོགས་པ།
མཚན་དང་ཡོན་ཏན་ཐམས་ཅད་དང་ལྡན་པའོ། །ཡེ་ཤེས་ཀྱི་ལྷ་མོ་ན་བཟའ་
དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་པར་བྱ་སྟེ། དེ་མ་་་
ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་་
སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ། རྡོ་རྗེའི་ལམ་གྱི་སྒོ་ནས། ཁུ་བའི་ངོ་བོ་བྱང་ཆུབ་སེམས་ཤེས་རབ་་་་་
མའི་བྷ་གའི་ནམ་མཁའི་དབུས་སུ་གནས་སུ་འོད【དུ་ཞུའོ∶། །དེའི་སྟེང་དུ་སྔགས་
ས་བོན་ཡིག་འབྲུ་ཨཱ་བསམ་མོ། །ཡང་ན་སྔགས་ས་བོན་ཡི་གེ་པཾ་བསམ་ཡང་མི་
འགལ་ལོ། ། དེ་ཁ་དོག་དམར་པོ་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་པར་
འགྱུར་ཏེ། དེ་མ་ཐག་ཏུ་སངས་རྒྱས་ཀྱི་དཀྱིལ་འཁོར་དུ་མིང་བཏགས་པ་པདྨ་
བརྒྱད་དུ་འགྱུར་རོ། །བཤད་པར་བྱ་སྟེ། གདན་ཐམས་ཅད་ཀྱི་ནང་ནས་་་
སངས་རྒྱས་ཀྱི་དཀྱིལ་འཁོར་དུ་མིང་བཏགས་པ་སོ་སོར་རྟོགས་པ་ཡེ་ཤེས་ཀྱི་ངོ་བོ་
45-309