_______བསྟན་འགྱུར། རྒྱུད། ༼༽ ༨༧48675
སྙོམས་པར་ཞུགས་པའི་དོན་དུ་གསུངས་སོ། །ཏིང་ངེ་འཛིན་མཛད་པའི་འོག་ཏུ།
ད་ནི་ན་བཟའ་དཀར་མོའི་ངོ་བོའི་སྔགས་ཀྱི་ཆོ་གའི་དོན་བསྟན་པར་བྱ་སྟེ།
ཆོས་
ཀྱི་སྐུའི་བཙུན་མོའི་མཆོག་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །
ཞེས་བྱ་བ་ཆོས་ཀྱི་སྐུ་ནི་སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་པ་རིགས་ལྔའི་བྱེ་
བྲག་གི་དེ་བཞིན་གཤེགས་པ་ཐམས་ཅད་ཀྱི་གསུང་སོ་སོར་རྟོག་པའི་ཡེ་ཤེས་ཀྱི་ངོ་་
བོ་དེ་ནི་ཆོས་སུ་མིང་སྨོས་སོ། །དེ་དང་གཉིས་སུ་མེད་པའི་ངོ་བོ་ནི་སྣང་བ་མཐའ་
ཡས་ཀྱི་སྐུ་ཕྱག་རྒྱའི། དོན་དེས་ཆོས་ཀྱི་སྐུར་བསྟན་ཏོ། །བཙུན་མོའི་མཆོག་
ཅེས་བྱ་བ་ནི་གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་གསུང་དང་་་
གཉིས་སུ་མེད་པའི་ངོ་བོ་སྣང་བ་མཐའ་ཡས་ཡིན་པའི་དོན་དེས་མཆོག་ཏུ་སྨོས་སོ། །
དེའི་བཙུན་མོར་མིང་བཏགས་པ་ཤེས་རབ་མ་གཉིས་སུ་མེད་པར་འཁྱུད་པའི་་་
མཉམ་པར་སྦྱོར་བར་གསང་བའི་རོལ་པ་མཛད་པས་མཉེས་པར་བྱེད་པ་ཡིན་ནོ། །
གཞན་ཡང་འཕགས་པ་ཡེ་ཤེས་ཞབས་ཀྱི་ལེའུ་དང་པོ་ལས་དེ་བཞིན་གཤེགས་པ་་་་
ཐམས་ཅད་ཀྱི་འདོད་ཆགས་འཛིན་པའི་བཙུན་མོའི་མཆོག་གི་དོན་ཇི་ལྟར་བཤད་་
པ་དེ་བཞིན་དུ་འདིར་བསྟན་ཏོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་
གསུམ་གཅིག་པའི་ངོ་བོར་སྨོས་སོ། །དེ་ལྟ་བུའི་ཉིད་ཀྱི་སྐུ་དང་གསུང་དང་ཐུགས་
རྡོ་རྗེ་གསུམ་དང་གཉིས་སུ་མེད་པའི་ངོ་བོར་ན་བཟའ་དཀར་མོ་བསྟན་ཏོ། །དེ་་
དག་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི།
མདུན་དུ་སྐུ་རྡོ་རྗེ་དང་། གསུང་རྡོ་རྗེ་དང༌་། ཐུགས་རྡོ་རྗེ་གཉིས་སུ་མེད་པར་
ཅི་ལྟར་བཤད་པའི་དེ་བཞིན་དུ་བསྟན་ཏོ། །ཕྱུང་ངོ་ཞེས་པ་ནི། སྟོན་པ་མི་་་་
བསྐྱོད་པ་རྡོ་རྗེ་འཛིན་གྱིས་ན་བཟའ་དཀར་མོའི་སྔགས་རིངས་དེ་ཇི་ལྟར་སྨོས་པའི་
45-1074