རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༩༩
ཕྱག་ན་ཨུད་པལ་སེར་པོ་བསྣམས། །དེ་ནི་རབ་ཏུ་གསལ་བར་བསྒོམ། །རྡོ་རྗེའི་
ཏིང་ངེ་འཛིན་ལས་བྱུང་བས། །སེམས་ཅན་ཀུན་གྱིས་ཕྱག་བྱས་པ། །ཞེས་བྱ་བའི་་
དོན་བཤད་པར་བྱ་སྟེ། ཅི་ལྟར་ཡིན་ན་ཕྱག་ན་ཨུད་པལ་སེར་པོ་བསྣམས། །དེ་ནི་
རབ་ཏུ་གསལ་བ་བསྒོམ་ནི་དམ་ཚིག་སྒྲོལ་མའི་ཕྱག་གཡས་དང་པོ་ན་ཨུད་པལ་སེར་
པོར་དེ་ནི་ཤིན་ཏུ་གསལ་བའོ། །དེའི་ནང་ནས་འོད་ཟེར་གྱི་ཚོགས་འཕྲོ་བ་དེ་མེ་་་་
ལོང་ལྟ་བུའི་ཡེ་ཤེས་ཀྱི་ངོ་བོར་སྒྲུབ་པ་པོས་བརྟག་གོ།
།དེ་ལྟར་ཕྱག་ན་ཨུད་པལ་
སེར་པོ་བསྣམས། །དེ་ནི་རབ་ཏུ་གསལ་བར་བསྒོམ་པའི་དོན་དུ་གསུངས་སོ། །
རྡོ་རྗེ་ཏིང་ངེ་འཛིན་ལས་བྱུང་བ་ཞེས་བྱ་བའི་རྡོ་རྗེ་མི་བསྐྱོད་པའོ།
།ཏིང་ངེ་་
འཛིན་ལས་བྱུང་བ་ནི་སྒྲུབ་པ་པོས་ཅི་ལྟར་སྨོས་པའི་ཚུལ་གྱི་རྡོ་རྗེ་མི་བསྐྱོད་པ་དང་།
གཉིས་སུ་མེད་པའི་ཏིང་ངེ་འཛིན་གྱིས་དམ་ཚིག་སྒྲོལ་མའི་སྐུ་ཕྱག་རྒྱ་བསྐྱེད་པའི་
དོན་ཏེ། རྡོ་རྗེ་ཏིང་ངེ་འཛིན་ལས་འབྱུང་བར་སྨོས་སོ། །སེམས་ཅན་ཀུན་གྱིས་
ཕྱག་བྱས་པ་ཞེས་པ་ནི། མདུན་དུ་སྨོས་པའི་ཚུལ་གྱིས་ཨུད་པ་ལ་དམ་ཚིག་སྒྲོལ་
མའི་ཕྱག་ཏུ་བསྒོམས་པས། མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་་
འབྲས་བུ་འགྲུབ་པར་འགྱུར་རོ། །དེའི་དུས་སུ་དང་པོ་ནི་འཇིག་རྟེན་གྱི་ཁམས་ན་
གནས་པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱིས་བསྒྲུབ་པ་པོ་མཐོང་
མ་ཐག་ཏུ། ཇི་ལྟར་བྲན་གྱིས་བདག་པོ་ལ་ཕྱག་བྱེད་པ་དེ་བཞིན་དུ་སྨོས་སོ། ། བྲན་བྱས་བདག
དེ་ལྟར་སེམས་ཅན་ཀུན་གྱིས་ཕྱག་བྱས་པའི་དོན་དུ་གསུངས་སོ། །དམ་ཚིག་སྒྲོལ་
མའི་མཆོག་ཅེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་དམ་ཚིག་ནི་ཐུགས་རྗེ་
ཆེན་པོའི་ཐུགས་སྐྱེད་པའོ། །སྒྲོལ་མ་ཞེས་པ་ནི་ཐུགས་རྗེ་ཆེན་པོའི་ཐུགས་སྐྱེད་
པས་སེམས་ཅན་ཐམས་ཅད་དགྲའི་འཇིགས་པ་ལ་• སོགས་པ་འཇིགས་པ་ཆེན་པོ་
བརྒྱད་ལས་སྒྲོལ་བར་མཛད་པའི་དོན་དེས་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མར་་
45-999