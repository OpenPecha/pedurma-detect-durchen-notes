རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
773
གྱི་ཁམས་ཐམས་ཅད་དུ་ཁྱབ་སྟེ། དེ་མ་ཐག་ཏུ་ལྷ་དང་མི་ལ་སོགས་པ་སེམས་་་་
ཅན་ཐམས་ཅད་བྱིན་གྱིས་བརླབ་པར་མཛད་དོ། །དེ་དག་བྱིན་གྱིས་བརླབས་་་་་
པས་སྨན་གྱི་དུག་དང་། སེམས་ཅན་གྱི་དུག་ཐམས་ཅད་ཀྱི་གནོད་པ་མེད་པར་་་
འཇིགས་པ་མེད་པར་འགྱུར་རོ། །བཤད་པར་བྱ་སྟེ། སྨན་གྱི་དུག་ནི་རྩའི་རྩ་་
བའི་དུག་དང་། ཤིང་གི་རྩ་བ་དང་། ཤུན་པ་དང་། ཁུ་བ་དང་། ལོ་མ་དང་།
མེ་ཏོག་དང་། ཤིང་གི་དུག་དངང་། དེ་ལ་སོགས་པའི་བྱེ་བྲག་སྣ་ཚོགས་ནི་སྨན་
དུག་ཏུ་སྨོས་སོ། །སེམས་ཅན་གྱི་དུག་ནི། སྦྲུལ་གྱི་དུག་དང་། སྡིག་པའི་་་་་
དུག་དང་།
ཆུ་སྲིན་གྱི་དུག་ལ་སོགས་པ་བྱེ་བྲག་སྣ་ཚོགས་ནི་སེམས་ཅན་གྱི་དུག་
ཏུ་སྨོས་སོ།
།དུག་གི་འཇིགས་པ་དེ་མེད་པར་གྱུར་པའི་འོག་ཏུ། འོད་ཟེར་གྱི་
སྤྲིན་གྲངས་མེད་པ་སྤྲོ་བའི་ལམ་དུ་སྤྲོས་པའི་གནས་ཀྱི་སྔགས་ཀྱི་ས་བོན་ཡིག་འབྲུ་་
ཨཱ་དེ་ལས་གཉིས་སུ་མེད་པའི་ངོ་བོར་སླར་བསྡུ་*བར་མཛད་དོ། །དེ་མ་ཐག་ཏུ་
སྔགས་ཀྱི་ས་བོན་ཡིག་འབྲུ་ཨཱ་དེ་ཉི་མའི་དཀྱིལ་འཁོར་གྱི་ངོ་བོར་གྱུར་ཏོ∶།
།ཉི་
མའི་དཀྱིལ་འཁོར་དེ་སྔགས་ཀྱི་ས་བོན་ཡིག་འབྲུ་ཧཱུཾ་དུ་གྱུར་པར་མཛད་དོ།
།དེ་་
སོ་སོར་རྟོག་པའི་ཡེ་ཤེས་ཀྱི་ངོ་བོ་ཁ་དོག་དམར་པོ་གཟི་བརྗིད་ཆེན་པོ་འབར་བའི་
འོད་ཀྱིས་འབར་བའོ། །ས་བོན་དེ་ལས་འདོད་ཆགས་དང་ཞེ་སྡང་གི་ངོ་བོ་ཁྲོ་བོའི་
རྒྱལ་པོ་ཧ་ཡཾ་ཤྲཱི་བའི་སྐུ་ཕྱག་རྒྱ། མདུན་དུ་སྨོས་པའི་སྐུ་མདོག་དང་། ཞལ་དང་།
ཕྱག་དང༌་། ཕྱག་མཚན་དང་རྒྱན་རྣམས་ལྟ་བུ་དང་ལྡན་པ་སྤྲིན་གྲངས་མེད་པ་བ་
སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད∶། དེས་འཇིག་རྟེན་གྱི་ཁམས་ཐམས་
ཅད་ཁྱབ་པོ། །དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་བྱིན་གྱིས་བརླབ་
པར་མཛད་པས། ཅི་ལྟར་སྨོས་པའི་དུག་ཐམས་ཅད་ཀྱི་གནོད་པ་འཇིགས་པ་་་་་
མེད་པའི་འབྲས་བུར་གྱུར་པར་སྨོས་སོ། །དེ་ལྟར་མཛད་ནས་ཁྲོ་བོའི་རྒྱལ་པོ་ཧ་་
45-1143