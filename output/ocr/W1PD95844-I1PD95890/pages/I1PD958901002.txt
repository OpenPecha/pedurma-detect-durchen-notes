རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لام
ཤེས་ཆེན་པོ་གཉིས་སུ་མེད་པའི་འབྲས་བུའི་ངོ་བོ་ཚེ་འདི་ཉིད་ལ་ཕྱག་རྒྱ་ཆེན་པོའི་
ཚུལ་དུ་ཐོབ་པར་འགྱུར་བར་བསྟན་ཏོ། །དེ་ལྟར་ཡེ་ཤེས་རྒྱ་མཚོ་རྣམ་པར་རྒྱན། །
ཚེ་འདི་ཉིད་ལ་ཐོབ་པར་འགྱུར་གྱི་དོན་དུ་གསུངས་སོ། །ཆོས་ཀྱི་དམ་ཚིག་འབྱུང་
བའི་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་ཆོས་ནི་སྣང་བ་མཐའ་་
ཡས་སོ། །དམ་ཚིག་འབྱུང་བ་ཞེས་བྱ་བ་ནི་མདུན་དུ་སྨོས་པའི་རྡོ་རྗེ་མི་བསྐྱོད་་་
པའི་སྐུ་ཕྱག་རྒྱའི་བསྒོམ་པ་བྱས་ནས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པའོ། །
དེ་ལྟར་དམ་ཚིག་འབྱུང་བའི་དོན་དུ་གསུངས་སོ། །རྡོ་རྗེ་ཞེས་པ་ནི་རྡོ་རྗེ་མི་་
བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་དོན་དམ་
པར་གཉིས་སུ་མེད་པ་ཡིནན་ནོ། །དེ་དང་གཉིས་སུ་མེད་པའི་ངོ་བོར་སྣང་བ་་་
མཐའ་ཡས་སོ། །དེ་ལྟར་རྡོ་རྗེའི་དོན་དུ་གསུངས་སོ། །ཏིང་ངེ་འཛིན་ཞེས་པ་
ནི་ཚུལ་ཇི་ལྟར་སྨོས་པའི་ཆོས་སུ་མིང་བཏགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་
བསྒོམ་པའི་དོན་དེ་ཏིང་ངེ་འཛིན་དུ་བསྟན་ཏོ། །
ད་ནི་དེ་བཞིན་གཤེགས་པ་བཞིའི་ཤེས་རབ་ལྷ་མོ་སངས་རྒྱས་སྤྱན་ལ་སོགས་
པ་བཞིའི་སྐུ་ཕྱག་རྒྱ་བསྐྱེད་པར་བྱ་བའི་བསྒོམ་པའི་ཆོ་གའི་དོན་བསྟན་པ་•བྱ་སྟེ།
ནམ་མཁའི་རྡོ་རྗེའི་དབུས་སུ་ནི། །ཟླ་བའི་དཀྱིལ་འཁོར་དམ་པ་བསམ། །
སངས་རྒྱས་གཟུགས་ནི་རབ་བསྒོམས་ལ། །སྤྱན་གྱི་མཆོག་ནི་རབ་ཏུ་བསྒོམ་ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་ནམ་མཁའི་རྡོ་རྗེ་ནི་བྱེ་བྲག་རྣམ་
པ་གསུམ་དུ་བསྟན་པར་བྱ་སྟེ། ཕྱི་དང་ནང་གསང་བའོ། ། །དེ་ལ་ཕྱི་ནི་མདུན་
དུ་ཇི་ལྟར་སྨོས་པ་དང་སྦྱར་རོ།
།ནང་གི་ནམ་མཁའ་ནི་སྒྲུབ་པ་པོ་རྣམ་པར་སྣང་
མཛད་ཀྱི་སྐུ་ཕྱག་རྒྱར་གྱུར་པར་བྱས་ནས་གཉིས་སུ་མེད་པར་བསྒོམ་པའི་ཐུགས་ཀྱི་
45-979