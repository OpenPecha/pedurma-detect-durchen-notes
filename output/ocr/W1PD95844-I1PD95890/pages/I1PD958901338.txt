རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7374
རིགས་དང་། ཐུགས་རྡོ་རྗེའི་རིགས་དངང་། དེ་ལྟར་རྡོ་རྗེ་གསུམ་གྱི་རིགས་ཀྱི་་
ཡེ་ཤེས་དང་གཉིས་སུ་མེད་པའི་ངོ་བོ་ལས་བྱུང་བར་མིང་བཏགས་པ་འབྲས་བུ་གྲུབ་
པར་སྒོམ་མོ། །བསྟན་པར་བྱ་སྟེ། མདུན་དུ་སྨོས་པའི་སྒོམ་པ་བྱས་པའི་ཡོན་ཏན་
གྱིས་སྒྲུབ་པ་པོའི་འོག་ཏུ་སྒྲུབ་པ་པོས་གང་དང་གང་འདོད་པ་འཇིག་རྟེན་གསུམ་
ན་གནས་པའི་དེ་མདུན་དུ་གནས་པ་བཞིན་དུ་དུས་ཐམས་ཅད་དུ་སྐད་ཅིག་མས་་
འགུགས་པར་འགྱུར་རོ། །མདོར་བསྡུ་•བ་དེ་ལྟར་ཡེ་ཤེས་རྡོ་རྗེ་གསུམ་ལས་བྱུང་། །
དེ་མ་ཐག་ཏུ་འགུགས་པར་འགྱུར་གྱི་དོན་དུ་གསུངས་སོ།
།ད་ནི་ཁྲོ་བོའི་རྒྱལ་པོ་
ཡ་མན་ཏ་ཀ་●ལ་སོགས་པ་ཁྲོ་བོའི་རྒྱལ་པོ་ཐམས་ཅད་ཀྱི་སྔགས་རིངས་ཀྱི་བཟླས་པ་
བྱ་བ་དང་། གྲངས་ཀྱི་ཚད་དང་། བྱ་བའི་གནས་དང་། འབྲས་བུ་སྒྲུབ་པ་
བསྟན་པར་བྱ་སྟེ། ཡང་ན་ཁྲོ་བོ་ཐམས་ཅད་ནི། །སྔགས་པས་འབུམ་དུ་བཟླས་
བྱས་ན། །དགོན་པ་དབེན་པའི་གནས་དག་ཏུ། །ལས་རྣམས་ཐམས་ཅད་བྱེད་
པར་བཤད། །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཡང་ན་
ཁྲོ་བོ་ཐམས་ཅད་ནི་སྔགས་པས་འབུམ་དུ་བཟླས་ན་ནི། སྔགས་པས་ཁྲོ་བོའི་རྒྱལ་
པོ་ཡ་མན་ཏ་ཀ་ལ་སོགས་པ་ཁྲོ་བོ་བཅུ་རྣམས་སྒྲུབ་པར་བྱེད་པ་དེ་རྣམས་སོ་སོའི་་་
རིམ་པར་སྒོམ་པ་དང་ལྡན་པར་སྔགས་རིངས་བདག་པོའི་ལས་ཐམས་ཅད་སྒྲུབ་་་་་
པའི་ཕྱིར་གྲངས་ཀྱི་ཚད་འབུམ་ཕྲག་ཏུ་བཟླས་པའི་བསྙེན་པ་བྱའོ། །དེ་ལྟར་ཁྲོ་བོ་
ཐམས་ཅད་ནི་སྔགས་པས་འབུམ་དུ་བཟླས་ན་ནིའི་དོན་དུ་གསུངས་སོ། །དགོན་
པ་དབེན་པའི་གནས་དག་ཏུ། །ལས་རྣམས་ཐམས་ཅད་བྱེད་པར་བཤད་ཅེས་པ་
ནི་མདུན་དུ་སྨོས་པའི་ཡ་མན་ཏ་ཀ་ལ་སོགས་པ་ཁྲོ་བོ་བཅུའི་སྔགས་ཀྱི་བཟླས་པ་་་་
སྒྲུབ་པའི་གནས་ནི། དགོན་པ་ཞེས་པ་རིའི་སུལ་རྩ་དང་། ཤིང་སྟུག་པོ་ཆུ་་་་་
དང་ལྡན་པའམ།
དབེན་པ་སྟེ་ཡུལ་སྟོང་ཆེན་པོར་སྨོས་སོ། །དེ་ལྟ་བུའི་ཕུན་་
45-1315