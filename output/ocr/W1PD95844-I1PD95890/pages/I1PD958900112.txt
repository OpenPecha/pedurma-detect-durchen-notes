རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وم
དབྱིངས་ཀྱི་དོན་དུ་གསུངས་སོ། །དེ་ལྟར་བྱེ་བྲག་རྣམ་པ་གསུམ་ནི། ནམ་་་
མཁའི་དབྱིངས་ཀྱི་དབུས་གནས་པར་གྱི་དོན་དུ་གསུངས་སོ། །རིན་ཆེན་དཀྱིལ་་
འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་མདུན་དུ་སྨོས་པའི་བྱེ་བྲག་རྣམ་པ་
གསུམ་གྱི་ནམ་མཁའི་དབྱིངས་ཀྱི་དབུས་གནས་སུ། རིན་ཆེན་ནི་རིན་ཆེན་འབྱུང་
ལྡན་གྱི་དཀྱིལ་འཁོར་གྱི་གནས་དང་། གདན་བྱེ་བྲག་རྣམ་པ་གཉིས་སུ་སྨོས་སོ། །
གནས་ནི་མདུན་དུ་སྨོས་པའི་ནམ་མཁའི་དབྱིངས་ཀྱི་བྱེ་བྲག་རྣམ་པ་གསུམ་སྨོས་སོ༎
དེ་དང་གཉིས་སུ་མེད་པའི་ངོ་བོ་སངས་རྒྱས་སྤྱན་གྱི་བྷ་ག་ཡིན་པར་རྟག་གོ། །དེ་
ནས་གདན་ནི། སྒྲུབ་པ་པོས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པའི་དུས་སུ།
དང་པོ་ནི་སྒྲུབ་པ་པོ་ཉིད་དང་བཅས་པ་ཆོས་ཐམས་ཅད་སྟོང་པར་བསམ་མོ། །
བསྒོམ་པ་དེ་ནི་དོན་དམ་པ་བྱང་ཆུབ་སེམས་ཀྱི་ངོ་བོ་ཡིན་པར་སྨོས་སོ། །སྒོམ་པ་
དེ་བྱས་པས་ནམ་མཁའི་•དབྱིངས་ཀྱི་དབུས་སུ་གཟི་བརྗིད་ཀྱི་ཕུང་པོར་གྱུར་པར་་
བསམ་མོ། །དེའི་འོག་ཏུ་གཟི་བརྗིད་ཀྱི་ཕུང་པོ་དེ་སྔགས་ཀྱི་ས་བོན་དེ་ཡིག་འབྲུ་
ད ང་
སྭའི་ངོ་བོར་གྱུར་པར་བསམ་མོ། །དེའི་འོག་ཏུ་སྔགས་ཀྱི་ཡིག་འབྲུ་སྭ་ལས་མཉམ་
པ་ཉིད་ཀྱི་ཡེ་ཤེས་ཀྱི་ངོ་བོ་རིན་པོ་ཆེ་ཛཾ་བུ་ནཱ་ད་ཟུར་བརྒྱད་དུ་གྱུར་པར་བསམ་མོ། །
དེ་ལྟར་བྱེ་བྲག་རྣམ་པ་གཉིས་ནི་རིན་ཆེན་དཀྱིལ་འཁོར་བསྒོམ་པར་བྱ་བའི་དོན་དུ་
གསུངས་སོ།། །།
ད་ནི་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པའི་ཆོ་ག་བསྒོམ་པར་བྱ་བའི་
དོན་བསྟན་པར་བྱ་སྟེ། ཇི་ལྟར་མདུན་དུ་སྨོས་པའི་གདན་བསྐྱེད་པའི་བསྒོམ་
པར་བྱ་བ་དེ་བཞིན་དུ་འདིར་སྦྱར་རོ། །དང་པོ་ནི་སྤྲིན་མེད་པའི་ནམ་མཁའི་
དབྱིངས་ཀྱི་དབུས་གནས་སུ། དོན་དམ་པ་བྱང་ཆུབ་སེམས་ཀྱི་ངོ་བོ་ཟླ་བའི་
དཀྱིལ་འཁོར་དུ་གྱུར་པར་བསམ་མོ། །དེའི་འོག་ཏུ་ཟླ་བའི་དཀྱིལ་འཁོར་དེ།
45-91