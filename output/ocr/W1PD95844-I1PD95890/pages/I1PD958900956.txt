རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༣༣
འོག་ཏུ་ད་ནི་ལྷ་མོ་རེག་རྡོ་རྗེ་མའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་དང་
པོ་བདག་པོ་སྒྲིབ་པ་ཐམས་ཅད་རྣམ་པར་སེལ་བའི་ཕྱིའི་གནས་ཀྱི་ཚུལ་ཇི་ལྟར་སྨོས་
པ་དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་
སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་
པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་ནི་མདུན་དུ་ཇི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་• གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་
པར་བྱའོ། །དེའི་དུས་སུ་ལྷ་མོ་སྒྲ་རྡོ་རྗེ་མ་དང་། ལྷ་མོ་དྲི་རྡོ་རྗེ་མ་དང་། ལྷ་
མོ་ཐུགས་རྡོ་རྗེ་མ་བསྐྱེད་པའི་ཕྱིར་ཤེས་རབ་མ་ཇི་ལྟར་སྨོས་པ་དེ་བཞིན་དུ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་་
བརླབ་པར་བྱའོ། །དེའི་འོག་ཏུ་བསྒྲུབ་པ་པོས་འདོད་ཆགས་ཆེན་པོའི་སེམས་་་་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་་
མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །དེ་་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་
ཡིག་འབྲུ་ཁཾ་བསམ་མོ། །དེ་ཁ་དོག་ལྗང་གུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་་་་
ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་པར་འགྱུར་རོ། །ས་བོན་དེ་ལས་ལྷ་མོ་རེག་རྡོ་རྗེ་མའི་སྐུ་ཕྱག་རྒྱ་བསྐྱེད་པར་
བྱའོ།༑ །དེའི་སྒྲིབ་པ་ཐམས་ཅད་རྣམ་པར་སེལ་བའི་སྐུ་མདོག་དང་། ཞལ་དང་
རྒྱན་རྣམས་ཇི་ལྟར་སྨོས་པ་བཞིན་དུ་བྱའོ། །གཞན་ཡང་ཕྱག་དྲུག་ཕྱག་མཚན་
45-933