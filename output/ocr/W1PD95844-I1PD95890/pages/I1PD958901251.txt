༡༢༢༨
_____བསྟན་འགྱུར། རྒྱུད། ༼༽
པར་བྱ་བ་དེ་སེ་སྐྲག་ནས་རྔུལ་ཞིང་ཐལ་མོ་སྦྱར་ནས་ཁུགས་པར་འགྱུར་རོ། །དེ་
མ་ཐག་ཏུ་སེམས་བརྟེན་པས་འདོད་ཆགས་ཆེན་པོའི་སེམས་དགའ་བས་སྤྱད་པར་་
ཤེས་པར་བྱའོ། །དེ་ལྟར་རྡོ་རྗེ་སེམས་དཔའི་སྦྱོར་བ་ཡིས་ལིང་ག་རྐང་པ་གཡས་་
པས་གནོན་གྱི་དོན་དུ་གསུངས་སོ། ། རྡོ་རྗེ་གསུམ་སྔགས་འཁོར་ལོ་ཡིས། _ །
སྔགས་རྣམས་ཐམས་ཅད་འགུག་པར་འགྱུར། །ཞེས་པ་ནི། རྡོ་རྗེ་གསུམ་གྱི་་་་
སྔགས་ཀྱི་འཁོར་ལོའི་དོན་མདུན་དུ་བཤད་
སྔགས་ཀྱི་འཁོར་ལོའི་དོན་མདུན་དུ་བཤད་པས་འདིར་བཤད་མི་དགོས་སོ། །
སྔགས་རྣམས་ཐམས་ཅད་འགུག་པར་མིང་བཏགས་པ་ནི།
གོང་དུ་སྨོས་པའི་ལྷ་་
མོ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་སྟེ། དེ་དག་ཚུལ་ཇི་ལྟར་སྨོས་་
པའི་སྒོམ་པ་དང་། སྦྱོར་བ་དང་། སྔགས་ཀྱི་བཟླས་པ་བྱས་པས་འགུགས་པར་
འགྱུར་བར་གསུངས་སོ། །དེ་ལྟར་རྡོ་རྗེ་གསུམ་སྔགས་འཁོར་ལོ་ཡིས། སྔགས་
རྣམས་ཐམས་ཅད་བསྒྲུབ་པར་འགྱུར་གྱི་དོན་དུ་གསུངས་སོ། _
ཁྲོ་བོ་འདོད་པའི་རྒྱལ་པོའི་སྔགས་རིངས་གསུངས་པའི་འོག་ཏུ། ད་ནི་ཁྲོ་
བོའི་རྒྱལ་པོའི་ཨརྱ་ཨ་རྩ་ལའི་སྔགས་རིངས་གསུངས་པའི་ཆོ་གའི་དོན་བསྟན་པར་
བྱ་སྟེ། དེ་ནས་བཅོམ་ལྡན་འདས་ཡེ་ཤེས་ཀྱི་ཆུའི་ཕྲེང་བ། རྡོ་རྗེ་ཞེས་བྱ་བའི་
ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བ་ནི། དེ་ནས་ནི་མདུན་དུ་
སྨོས་པའི་ཁྲོ་བོ་འདོད་པའི་རྒྱལ་པོའི་སྔགས་རིངས་གསུངས་པའི་འོག་ཏུ། ཁྲོ་
བོའི་རྒྱལ་པོ་ཨརྱ་ཨ་རྩ་ལའི་སྔགས་རིངས་གསུངས་པར་མཛད་པའི་ཆོ་གའི་དོན་་
མཚོན་པའོ། _ །བཅོམ་ལྡན་འདས་ཞེས་པ་ནི། མདུན་དུ་སྨོས་པའི་ཚུལ་གྱི་
སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་
འདས་ཡིན་པར་སྡུད་པ་པོས་སྨོས་པའོ། །དེའི་དོན་མདུན་དུ་བཤད་པ་བཞིན་དུ་
45-1228