རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༢༣
བསྒོམ་པར་བྱ་བའི་དོན་དུ་གསུངས་སོ། །དཀྱིལ་འཁོར་ཀུན་གྱི་གནས་རྣམས་སུ། །
སངས་རྒྱས་ལྔ་རྣམས་དགོད་པར་བྱ། །འོད་གཟེར་ལྔའི་བྱེ་བྲག་གིས། །སྤྲོས་ན་
བྱང་ཆུབ་ཐོབ་པར་འགྱུར་ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན།
དཀྱིལ་འཁོར་ཀུན་གྱི་གནས་རྣམས་སུ། །སངས་རྒྱས་ལྔ་རྣམས་དགོད་བྱ་ནི། །
རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པའི་་
དཀྱིལ་འཁོར་སྨོས་པ་བཤད་པར་བྱབྱའོ། །དེ་རྣམས་ཅི་ལྟར་སྨོས་པའི་ཚུལ་དུ་་
བདག་པོ་དང་བཅས་པ། ཕྱོགས་རྣམས་སུ་འཁོར་གྱི་ངོ་བོ་དེ་བཞིན་གཤེགས་པ་
བཞི་དགོད་པར་བྱ་བ་ཡིན་ནོ། །དེ་ལྟར་དཀྱིལ་འཁོར་ཀུན་གྱི་གནས་རྣམས་སུ།
སངས་རྒྱས་ལྔ་རྣམས་དགོད་པར་བྱ་བའི་དོན་དུ་གསུངས་སོ།
།འོད་ཟེར་ལྔའི་བྱེ་
བྲག་གིས། །སྤྲོས་ན་བྱང་ཆུབ་འཐོབ་པར་འགྱུར་ཞེས་པ་ནི། དཀྱིལ་འཁོར་་་་
ལྔའི་བདག་པོ་རྣམས་དང་། འཁོར་ཐམས་ཅད་དང་བཅས་པའི་དཀྱིལ་འཁོར་་་
བསྐྱེད་མ་ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་གྱིས་བསྒོམ་པར་བྱེད་པའི་
དུས་སུ། སྐུ་ཕྱག་རྒྱ་ལས་ཀུན་ནས་ཉིད་ཉིད་ཀྱི་ཁ་དོག་དང་ལྡན་པའི་ཡེ་ཤེས་ཀྱི་
འོད་ཟེར་གྱི་དྲ་བ་སྤྲོ་བར་བྱའོ། །གཞན་ཡང་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་
ཤེས་ཀྱི་འོད་ཟེར་གྱི་དོན་བསྟན་པར་བྱ་སྟེ། སྐུའི་རིགས་ཀྱི་འོད་ཟེར་གྱི་བྱེ་བྲག་་
ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་སྨོས་སོ། ། རྡོ་རྗེའི་རིགས་
ཀྱི་འོད་ཟེར་གྱི་བྱེ་བྲག་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོར་སྨོས་སོ། །
རིན་པོ་ཆེའི་རིགས་ཀྱི་འོད་ཟེར་གྱི་བྱེ་བྲག་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་
ཀྱི་ངོ་བོར་སྨོས་སོ། །གསུང་གི་རིགས་ཀྱི་འོད་ཟེར་གྱི་བྱེ་བྲག་ཁ་དོག་དམར་པོ་
སོ་སོར་རྟོག་པའི་ཡེ་ཤེས་ཀྱི་ངོ་བོར་སྨོས་སོ། །ལས་ཀྱི་རིགས་ཀྱི་འོད་ཟེར་གྱི་བྱེ་
བྲག་ཁ་དོག་ལྗང་གུ་བྱ་བ་ལ་ནན་ཏན་གྱི་ཡེ་ཤེས་ཀྱི་ངོ་བོར་སྨོས་སོ། ། དེ་ལྟར་
45-723