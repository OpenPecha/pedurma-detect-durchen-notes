༡༡༢༢
___________བསྟན་འགྱུར། རྒྱུད། ༼༽ ༨༧
པ་སྲོག་མེད་པར་མཛད་པར་བསྟན་ཏོ། །དེ་ལྟར་སརྦ་བིག་ནཾ་བི་ན་ཡ་ཀཾ་མ་ཧཱ་ག་
ན་པ་ཏི་ཛི་བི་ཏན་ཏ་ཀ་ར་ཡའི་དོན་དུ་གསུངས་སོ། །སྭཱ་ཧཱ་ཞེས་པ་ནི། སྒྲུབ་
པ་པོས་ཅི་ལྟར་སྨོས་པའི་ཚུལ་གྱི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལིའི་སྔགས་རིངས་
མདུན་དུ་སྨོས་པའི་དོན་དང་ལྡན་པ་དེ་བཟླས་པ་བྱས་པས། ཁྲོ་བོའི་རྒྱལ་པོ་ཨ་མྲྀ་
ཏ་ཀུན་ད་ལིའི་ཉིད་ཀྱི་ཐུགས་མཉེས་པར་འགྱུར་རོ། །གཞན་ཡང་དེའི་རིགས་ཀྱི་
བདག་པོ་མི་བསྐྱོད་པ་རྡོ་རྗེ་འཛིན་མཉེས་པར་འགྱུར་རོ། །དེའི་མདུན་དུ་བསྒྲུབ་
པ་པོས་མདུན་དུ་བཤད་པར་བགེགས་མ་རུངས་པ་ཐམས་ཅད་དང་། བགེགས་་
ཀྱི་རྒྱལ་པོ་བི་ན་ཡ་ཀ་མེད་པར་བྱ་བའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་
རོ༑ །གཞན་ཡང་ལས་ཐམས་ཅད་ཀྱི་དངོས་གྲུབ་ཀྱི་འབྲས་བུ་འགྲུབ་པར་འགྱུར་
བར་སྨོས་སོ། །དེ་ལྟར་སྭཱ་ཧཱའི་དོན་དུ་གསུངས་སོ། །ད་ནི་ཁྲོ་བོའི་རྒྱལ་པོ་
ཨ་མྲྀ་ཏ་ཀུཎ་ཌ་ལིའི་སྔགས་རིངས་ཀྱི་ཡོན་ཏན་ངོ་བོའི་དོན་བསྟན་པར་བྱས་ཏེ།
འདི་ནི་གསུངས་མ་ཐག་ཏུ་ཡང་། །སངས་རྒྱས་གྲགས་པ་ཆེན་པོ་ཀུན། །
བརྒྱལ་ཞིང་བར་དུ་འཇིགས་པར་འགྱུར། །རྡོ་རྗེའི་སྐུ་ནི་རྗེས་སུ་དྲན། །ཞེས་་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། འདི་ནི་གསུངས་མ་ཐག་ཏུ་
ཡང་། སངས་རྒྱས་གྲགས་པ་ཆེན་པོ་ཀུན་ནི། སྟོན་པ་མི་བསྐྱོད་པ་རྡོ་རྗེ་
འཛིན་གྱིས་ཅི་ལྟར་སྨོས་པའི་ཚུལ་གྱི་ཏིང་ངེ་འཛིན་མཛད་པའི་འོག་ཏུ། ཁྲོ་བོའི་
རྒྱལ་པོ་ཨ་མྲྀ་ཏ་ཀུན་ཌ་ལིའི་སྔགས་རིངས་གསུངས་སོ། །དེ་མ་ཐག་ཏུ་སྔགས་་་་
རིངས་མེ་ལོང་ལྟ་བུའི་ཡེ་ཤེས་ཀྱི་མེ་འབར་བའི་འོད་ཀྱི་འབར་བའི་ཚ་བ་ཆེན་པོས་
རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་སྨོས་པ་ཐམས་་
ཅད་ནི་མདུན་དུ་སྨོས་པའི་དོན་གྱི་གྲགས་པ་ཆེན་པོ་དང་ལྡན་པ་ཡིན་ནོ། །དེ་
དག་ཚ་བ་ཆེན་པོས་འཇིགས་པར་འགྱུར་བར་བསྟན་ཏོ། །དེ་ལྟར་འདི་ནི་་་
45-1122