7047
བསྟན་འགྱུར། རྒྱུད། ༨༧
ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་འདིར་བྱའོ། །དེ་
ལྟ་བུའི་ངོ་བོ་བྱང་ཆུབ་སེམས་འཇམ་དཔལ་གྱི་སྐུ་ཕྱག་རྒྱ་བསྐྱེད་པར་མཛད་མཁན་
སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ། བྱང་ཆུབ་སེམས་དཔའ་འཇམ་
དཔལ་གྱི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟ་་
བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་པའི་འོག་ཏུ།
སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་
སུ་མདུན་དུ་སྨོས་པའི་ཤེས་རབ་མ་དང་ལྡན་པས་གཉིས་སུ་མེད་པར་འཁྱུད་པའི་
སྦྱོར་བས་འདོད་ཆགས་ཆེན་པོའི་སེམས་དགའ་བས་གསང་བའི་མཆོད་པར་མིང་
ར་བས་འདོད་ཆགས་ཆེན་པོའི་སེམས་དགའ་བས་གསང་
བཏགས་པ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་
རྗེའི་ལམ་གྱི་སྒོ་ནས་ཤེས་རབ་མ་མིང་བྷ་གའི་དབུས་སུ་བྱང་ཆུབ་སེམས་འོ་མའི་་
རྒྱུན་བཞིན་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་
ལྟ་བུའི་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་་
སུ་མེད་པར་ཐིམ་པར་གྱུར་ཏོ●། །བྱང་ཆུབ་སེམས་ཡེ་ཤེས་ཀྱི་བདུད་རྩིའི་ཁུ་བའི་
ངོ་བོ་དེ་ཚུལ་ཅི་ལྟར་སྨོས་པར་ཤེས་རབ་མའི་བྷ་གའི་དབུས་ནས་བླངས་ལ། བན་
ད་མཚན་ཐམས་ཅད་དང་ལྡན་པའི་ནང་དུ་བཞག་ལ། ཨོཾ་སྭ་བྷ་བ་ཤུད་དྷ་སརྦ་་
དྷརྨ་སྭ་བྷ་བ་ཤུདྷོ྅ཧཱུཾ། ཞེས་སྔགས་ཀྱི་ཚིག་བརྗོད་ཅིང་གསང་བར་མིང་བཏགས་
པ་བྱང་ཆུབ་སེམས་དཔའ་ཡེ་ཤེས་ཀྱི་ལྷ་མོ་བདུད་རྩིའི་ཁུ་བའི་ངོ་བོ་བཟའ་བར་བྱའོ། །
བསྟན་པར་བྱ་སྟེ། ཆོ་གའི་ཚུལ་དེ་ལྟར་མ་གྲུབ་ཀྱི་བར་དུ་བསྒྲུབ་པར་བྱའོ། །
གཞན་ཡང་གྲུབ་པའི་དུས་སུ་དང་པོ་མཚན་མ་གཉིས་འབྱུང་བར་འགྱུར་ཏེ། དང་
པོར་ནི་བན་ད་ནང་གི་བྱང་ཆུབ་སེམས་ཡེ་ཤེས་ཀྱི་བདུད་རྩི་ཁུ་བ་ལས་དུ་བ་འབྱུང་
45-1458