همم
བསྟན་འགྱུར། རྒྱུད། ༨༧
ནག་པོ། གཡོན་ཤིན་ཏུ་དམར་བ། རལ་པ་གྱེན་དུ་རྫེས་པ་རབ་ཏུ་འབར་བ།
སྤྲུལ་གྱིས་བཅིངས་པ། སྐུ་ཀུན་ནས་མེ་སྟག་སྟུག་པོ་རབ་ཏུ་འཕྲོ་བར་བསམ་མོ། །
སྤྱན་དམར་བ་སྨིན་མ་བསྐྱོད་པས་འཇིགས་པར་བྱེད་པ། ཞལ་གསུམ་ག་ཟླུམ་པོའོ། །
མཆེ་བའི་ཕྲེང་བ་གདེངས་པ། སྐ་རགས་ཀླུའི་རྒྱལ་པོ་བ་སུ་ཀི་ལ་བྱས་པ་ཁྲོ་བོའི་
རྒྱན་ཐམས་ཅད་ཀྱིས་བརྒྱན་པ།
དང་པོ་ན་རྡོ་རྗེ་ཀ་ཏ་རི་འཛིན། གཡོན་དང་པོ་ན་མི་མགོ་ཁྲག་འཛག་པ་འཛིན་
ཕྱག་དྲུག་ཕྱག་མཚན་དྲུག་གོ། །ཕྱག་གཡས་
པ༑ ཁྲོ་མོའི་རྒྱལ་མོ་གཞན་གྱིས་མི་ཐུབ་མའི་ཕྱག་གཡས་དང་པོ་ན་རྡོ་རྗེ་ཀ་ཏ་
རི་སྦྲུལ་དང་བཅས་པར་འཛིན་པ།
གཡོན་དང་པོ་ན་བྱིས་པའི་མགོ་གློ་བ་དང་
བཅས་པར་འཛིན། ཕྱག་མཚན་གཞན་ནི་བྱེ་བྲག་སྣ་ཚོགས་སུ་སྨོས་སོ། །དེ་
ལྟ་བུའི་ངོ་བོ་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ།
སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་གཞན་གྱིས་་
མི་ཐུབ་པའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟར་
ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་
སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པ་བྱས་པས་བསྒྲུབ་པ་པོ་་་་
ཉོན་མོངས་པའི་བདུད་བཅོམ་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་
སྨོས་སོ། །དེ་ལྟར་ཞལ་གསུམ་མེ་སྟག་མང་པོ་དག །རབ་ཏུ་འཕྲོ་བ་རྣམ་པར་
བསམ་གྱི་དོན་དུ་གསུངས་སོ། །ཁྲོ་བོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་་
པའི་འོག་ཏུ། ད་ནི་ཁྲོ་བོའི་རྒྱལ་པོ་རྟ་མགྲིན་གྱི་སྐུ་ཕྱག་རྒྱ་བསྐྱེད་པར་བྱ་བའི་
ཆོ་གའི་དོན་བསྟན་པར་བྱ་སྟེ། ཁྲོ་བོ་ཆེན་པོ་རྟ་མགྲིན་ནི། །བསྐལ་པའི་མེ་
བཞིན་རབ་ཏུ་འབར། །ཞལ་གསུམ་གདུག་པ་ཞབས་ཀྱིས་མནན། །སྦྱོར་བས་་
རྟག་ཏུ་བསམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་
45-940