རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
64
ཏོ། །མདོར་བསྡུ་བ་དེ་ལྟར་རིན་ཆེན་སྐུར་ནི་རབ་སྦྱོར་བའི་དོན་དུ་གསུངས་སོ།།
ད་ནི་པདྨའི་རིགས་སྣང་བ་མཐའ་ཡས་ཀྱི་པདྨའི་རིགས་པ་འཛིན་བསྒྲུབ་པར་བྱ་་་་
བའི་ཆོ་གའི་ཚུལ་བསྟན་པར་བྱ་སྟེ། མཁའ་དབྱིངས་ཆོས་ཀྱི་དབུས་གནས་པར། །
ཚེ་དཔག་མེད་པ་རབ་ཏུ་བསྒོམ། །ལག་ཏུ་པདྨ་རབ་བསྒོམས་ན། །པདྨའི་རིག་
པ་འཛིན་པར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན།
མཁའ་དབྱིངས་ཆོས་ཀྱི་དབུས་གནས་པར། །ཚེ་དཔག་མེད་པ་རབ་ཏུ་བསྒོམ་ནི།
དེའི་དོན་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ཤེས་རབ་མ་
ཁྲུས་མཁན་གྱི་བུ་མོ་མདུན་དུ་སྨོས་པའི་མཚན་དང་ཡོན་ཏན་•ཕུན་སུམ་ཚོགས་པ་
དང་ལྡན་པ་བླངས་ལ། དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་་
བོར་བྱིན་གྱིས་བརླབ་པར་བྱ་སྟེ། དེའི་བྷ་གའི་ནང་སྟོང་པ་ཚད་མེད་པ་ནམ་་་་་
མཁའི་ངོ་བོར་བསྒོམ་མོ། །དེའི་དབུས་སུ་སྒྲུབ་པ་པོས་པདྨའི་རིགས་ཚེ་དཔག་ཏུ་
མེད་པར་བསྒོམ་པར་བྱའོ། །དེ་ནས་བསྒོམ་པར་བྱ་བའི་ཆོ་གའི་ཚུལ་གསལ་བར
བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རིན་་་
ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མཉམ་པ་ཉིད་ཀྱི་ཡེ་ཤེས་ཀྱི་
ངོ་བོ་ཉིད་ཀྱི་ཤེས་རབ་མ་སྤྲུལ་པའི་མཱ་མ་ཀཱི་དང་གཉིས་སུ་མེད་པར་འཁྱུད་པའི་་་་
སྦྱོར་བ་དང་ལྡན་པའོ། །གཞན་སྐུ་མདོག་དང༌་། ཞལ་དང་། ཕྱག་དང་།
ཕྱག་མཚན་དང་། རྒྱན་རྣམས་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་རིན་
ཆེན་འབྱུང་ལྡན་གྱི་སྐུ་ཕྱག་རྒྱའི་ངོ་བོར་གྱུར་མ་ཐག་ཏུ་དེ་དང་གཉིས་སུ་མེད་པའི་
ང་རྒྱལ་དུ་བསྒོམ་པར་བྱའོ། །དེའི་དུས་སུ་མདུན་དུ་སྨོས་པའི་ཚུལ་གྱིས་ངོ་བོ་་་་
ཤེས་རབ་མ་ཁྲུས་མཁན་གྱི་བུ་མོ་བླངས་པའི་འོག་ཏུ་འདོད་ཆགས་ཆེན་པོའི་སེམས་
45-465