རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
سالام
གའི་དོན་བསྟན་པར་བྱ་སྟེ། ནམ་མཁའ་རྡོ་རྗེའི་དབུས་སུ་ནི། །ཆོས་ཀྱི་དཀྱིལ་
འཁོར་དམ་པ་བསམ། _ །སངས་རྒྱས་གཟུགས་ནི་རབ་བསྒོམས་ལ།
།ཆོས་ཀྱི་
སེམས་དཔའ་རྣམ་པར་བསྒོམ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན་ནམ་མཁའི་རྡོ་རྗེ་བྱེ་བྲག་རྣམ་པ་གསུམ་དུ་བསྟན་པར་བྱ་སྟེ།
ཕྱི་དང་
ནང་དང་གསང་བའོ། །དེ་ལྟར་ཕྱི་ནི་མདུན་དུ་ཇི་ལྟར་སྨོས་པའི་དེ་བཞིན་དུ་
འདིར་སྦྱར་རོ། །ནང་གི་ནམ་མཁའ་ནི་སྒྲུབ་པ་པོ་རྡོ་རྗེ་མི་བསྐྱོད་པའི་སྐུ་ཕྱག་
རྒྱར་གྱུར་པར་བྱས་ནས་དེ་དང་གཉིས་སུ་མེད་པའི་ཐུགས་ཀའི་སྟོང་པ་ནམ་མཁའི་
ངོ་བོ་ཡིན་ནོ། །གསང་བའི་ནམ་མཁའི་ནི་རྡོ་རྗེའི་རིགས་ཀྱི་བྱེ་བྲག་གི་ཁྲུས་་
མཁན་གྱི་རིགས་ཀྱི་བུ་མོ་མདུན་དུ་སྨོས་པའི་ཚུལ་གྱི་མཚན་དང་ཡོན་ཏན་ཐམས་
ཅད་དང་ལྡན་པ་བླང་ངོ་། །དེའི་བྷ་གའི་ནང་གི་སྟོང་པ་ནམ་མཁའ་བཞིན་དུ་
བསམ་མོ། །དེ་ལྟར་ནམ་མཁའི་རྡོ་རྗེའི་དོན་དུ་གསུངས་སོ། །དབུས་སུ་ནི་
ཆོས་ཀྱི་དཀྱིལ་འཁོར་དམ་པ་བསམ་ནི། སྒྲུབ་པ་པོས་དང་པོ་མདུན་དུ་སྨོས་པའི་
ཚུལ་དང་ལྡན་པའི་གནས་ཆུ་འགྲམ་དུ། ཕྱིའི་སྟན་བདེ་བ་འཇམ་པ་ལ་འདུག་གོ༎
དེའི་དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པའི་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་
བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་
རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་
རིགས་ཀྱི་བུ་མོ་མདུན་དུ་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་་
45-975