२५२
___བསྟན་འགྱུར། རྒྱུད།
སྤྱད་པ་སྤྱོད་པར་བྱེད་པའི་ངོ་བོ་ཡིནན་ནོ། །རིག་པ་ནི་ཤེས་རབ་མ་ཡེ་ཤེས་ཀྱི་ལྷ་
མོ་སངས་རྒྱས་སྤྱན་ལ་སོགས་པ་ལྷ་མོ་བཞིའི་སྐུ་ཕྱག་རྒྱའི་གཟུགས་དེ་རྣམས་ཀྱིས།
རྣམ་པར་སྣང་མཛད་ལ་སོགས་པ་སངས་རྒྱས་རྣམས་ལ་ཉིད་ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོས། འདོད་ཆགས་ཆེན་པོའི་ཐུགས་དགྱེས་པ་གཉིས་སུ་མེད་པའི་་་་
སྦྱོར་བས། ཐབས་དང་ཤེས་རབ་ཀྱི་རོལ་པ་མཛད་དེ། དེའི་ཕྱིར་འཇིག་རྟེན་
གྱི་ཁམས་ཐམས་ཅད་ན་གནས་པའི། ལྷ་དང་མི་ལ་སོགས་པ་སེམས་ཅན་ཐམས་
ཅད་ཀྱིས། སངས་རྒྱས་ཀྱི་སྐྱེས་བུ་སྔགས་ཀྱིས་རིག་པར་མིང་བཏགས་པར་གྲགས་
པ་བརྗོད་པ་ཡིན་་ནོ། །དེ་ལྟར་མདོར་བསྡུས་པ་འདི་དག་སངས་རྒྱས་སྐྱེས་བུ་སྟེ།
སྔགས་ཀྱི་རིག་པ་ཞེས་ཀྱང་གྲགས་པའི་དོན་དུ་གསུངས་སོ། །རྡོ་རྗེ་མི་ཕྱེད་གསུམ་
བསྒོམས་པས་ཞེས་པ་ནི། གོང་དུ་བཤད་པའི་སྐུ་དང་། གསུང་དང་།
ཐུགས་ཀྱི་རིགས་གསུམ་གྱི་བསྒོམ་པ་བྱ་བའི་དུས་སུ་སྐུ་ཕྱག་རྒྱ་ཤེས་རབ་མ། ཡེ་
ཤེས་ཀྱི་ལྷ་མོ་དང་གཉིས་སུ་མེད་པར་ལྡན་པའིའི། སྐུ་དང་། གསུང་དང་།
ཐུགས་རྡོ་རྗེ་གསུམ་གྱིས་མི་ཕྱེད་པའི་ངོ་བོ་སྒྲུབ་པ་པོས་བསྒོམ་པར་བྱའོ།
།དེ་
བྱས་པས་མདུན་དུ་སྨོས་པའི་ཡེ་ཤེས་ཀྱི་འབྲས་བུ་དེ་གྲུབ་པར་འགྱུར་རོ།
།དེ་
ལྟར་རྡོ་རྗེ་མི་ཕྱེད་གསུམ་བསྒོམ་པའི་དོན་དུ་གསུངས་སོ། །དམ་ཚིག་སོགས་པ་
འགྲུབ་པར་འགྱུར་ཞེས་པ་ནི་སྒྲུབ་པ་པོས་རིགས་གསུམ་གྱི་སངས་རྒྱས་བསྒྲུབ་པར་
བྱ་བའི་འབྲས་བུ་དེ་བསྒོམ་པའི་དུས་སུ་གསང་སྔགས་ཀྱི་སྤྱོད་པ་བླ་ན་མེད་པའི།
འདོད་ཆགས་ཀྱི་ངོ་བོ་ཐམས་ཅད་དང་། ཤེས་རབ་ཀྱི་རོལ་པས། བྱང་ཆུབ་་་
སེམས་ཤེས་རབ་མའི་བྷ་གའི་དབུས་གནས་སུ་འོད་དུ་ཞུའོ། །དེ་མ་ཐག་ཏུ་སྒྲུབ་་
པ་པོས་སྣོད་བ། མཚན་དང་ལྡན་པ་བླང་ངོ་། །དེའི་འོག་ཏུ་ཤེས་རབ་མའི་
བྷ་གའི་དབུས་ན་གནས་པའི་དམ་ཚིག་གི་ངོ་བོ་བྱང་ཆུབ་སེམས་བླང་ལ། བནྡྷའི་
45-252