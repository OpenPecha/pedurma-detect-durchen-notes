१५२०
བསྟན་འགྱུར། རྒྱུད།
འབྲུ་མུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་
ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་དེ་་་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་་་་
བསམ་མོ། །ས་བོན་དེ་ལས་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་་་
བསྐྱེད་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་
བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས། དེ་བཞིན་དུ་འདིར་བྱའོ།།
དེ་ལྟ་བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་མ་ཐག་
ཏུ་སྐྱེད་པར་མཛད་མཁན་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་བྱང་ཆུབ་
སེམས་དཔའ་•འཇམ་དཔལ་གྱི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་་
བསམ་མོ། །ཚུལ་དེ་ལྟ་བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་
རྒྱ་བསྐྱེད་པའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་་
པར་བྱའོ། །དེའི་དུས་སུ་ཉིད་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་སྔགས་ཀྱི་ས་བོན་ཡིག་འབྲུ་ཀྵི་བསམ་མོ། །དེ་ཁ་དོག་སེར་པོ་ཅུང་ཟད་
སྔོ་བ། གཟི་བརྗིད་ཆེན་པོ་འབར་བའི་འོད་ཀྱིས་འབར་བའོ། །གནོད་སྦྱིན་གྱི་
སྔགས་སུ་མིང་བཏགས་དེ་ལྟ་བུ་འདོད་ཆགས་ཆེན་པོའི་སེམས་དགའ་བས་སྤྲོ་བ་
ཡིན་ནོ། །དེ་མ་ཐག་ཏུ་གནོད་སྦྱིན་གང་སྒྲུབ་པར་བྱ་བ་དེའི་སྙིང་གར་ཐིམ་པར་
གྱུར་པར་བསམ་མོ། །དེའི་དུས་སུ་དེའི་སེམས་འཁྲུག་པ་དང་། མྱོས་པར་
འགྱུར་བ་ཡིན་ནོ། །དེ་ལྟར་བྱས་པའི་འོག་ཏུ་སྒྲུབ་པ་པོས་གསང་བའི་ཐུགས་ཀ་
ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་
དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་འབར་བ་ཆེན་པོས་་
45-1520