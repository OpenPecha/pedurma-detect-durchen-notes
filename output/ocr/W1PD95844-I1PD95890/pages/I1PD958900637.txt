७१७
བསྟན་འགྱུར། རྒྱུད། 3༨༦
སྦྱོར་བའི་བསྒྲུབ་པ་བྱའོ། །དེ་བྱས་ན་བྱང་ཆུབ་ཀྱི་འབྲས་བུ་ངེས་པར་འགྲུབ་པར་
སྨོས་སོ། །དེ་ནས་རྩ་བའི་ཚིག་བསྟན་པར་བྱ་སྟེ།
གང་ཚེ་བྱང་ཆུབ་མི་གྲུབ་ན༎
དྲག་ཤུལ་སྦྱོར་བས་བསྒྲུབ་པ་བྱ། །དེ་ཚེ་ཡེ་ཤེས་དངོས་གྲུབ་དེ། །ངེས་པ་རུ་ནི་
འགྲུབ་པར་འགྱུར། །དེ་ལྟར་དྲག་ཤུལ་གྱི་སྦྱོར་བ་བྱས་པའི་འོག་ཏུ། མདུན་དུ་
སྨོས་པའི་ཡེ་ཤེས་རྡོ་རྗེར་མིང་བཏགས་པ་སྐུའི་རིགས་རྣམ་པར་སྣང་མཛད་་་
བསྒོམས་ནས། ཡེ་ཤེས་བདུད་རྩི་བསྒྲུབ་པ་ཤེས་•རབ་མ་བྱ་བར་བསྟན་ཏོ། །
དེའི་འོག་ཏུ་སངས་རྒྱས་སྤྱན་ལ་སོགས་པ་ཡེ་ཤེས་ཀྱི་ལྷ་མོ་ཕྱག་རྒྱ་བཞིར་མིང་་
བཏགས་པ་རྣམས་ཀྱིས་ཉིད་ཉིད་ཀྱི་བདག་པོ་ལ་གསོལ་བ་འདེབས་པའི་ངོ་བོ།
རྡོ་རྗེའི་གླུ་བཞི་བླངས་ནས། སྒྲུབ་པ་པོ་ལ་བླ་ན་མེད་པའི་བྱང་ཆུབ་ཀྱི་འབྲས་བུ་
སྩོལ་བའི་ཕྱིར། དཔལ་རྡོ་རྗེ་སེམས་དཔའ་དག་པའི་སེམས་དཔར་མིང་བཏགས་
པ་དོན་དམ་པའི་ཚུལ་བདེ་བ་ཆེན་པོས་བཞུགས་ནས་གནས་པ་དེ་བཞེངས་པའི་་་་
བསྒྲུབ་པ་བྱ་བར་སྨོས་སོ། །དེ་ནས་རྩ་བའི་ཚིག་བསྟན་པར་བྱ་སྟེ། རྣམ་བཞི་
དབྱངས་ཀྱིས་བསྐུལ་ནས་སུ། །ལྷ་མོ་བཞི་ཡིས་བསྐུལ་བ་ཡིས། །དག་པའི་་་་་་
སེམས་དཔའ་བཞེངས་ནས་ནི། །འགྲོ་བའི་དོན་རྣམས་བསྒྲུབ་པར་མཛད་ཞེས་་་
གསུངས་ཏེ། དྲག་ཤུལ་སྦྱོར་བའི་བསྒྲུབ་པ་བྱ་བ་དང་། གཞན་ཡང་བདེ་བ་་་
ཆེན་པོའི་བསྒྲུབ་པ་བྱ་བ་ནི། ལེའུ་བཅུ་གཉིས་པ་འདི་ལས་མ་སྨོས་སོ། _ །
གཞན་ཡང་མན་ངག་གི་དོན་བསྟན་པར་བྱ་སྟེ། མདུན་དུ་བཤད་པའི་ཡེ་ཤེས་རྡོ་
རྗེར་མིང་བཏགས་པ་སྐུའི་རིགས་རྣམ་པར་སྣང་མཛད་བསྒོམ་•ནས། ཡེ་ཤེས་་་
བདུད་རྩི་བསྒྲུབ་པའི་ཤེས་རབ་མ་བྱ་བའི་ཚུལ་འདི་ནི་སེམས་བསྟན་པས་བྱ་བ་ཡིན་
ནོ༑ །གཞན་ཡང་ཡེ་ཤེས་བདུད་རྩིའི་བསྒྲུབ་པ་བྱས་པས། བསྙེན་པའི་སྡོམ་་
པའི་ཡུལ་འདི་བསྟན་ཏོ། །མདོར་བསྡུ་བ་དེ་ལྟར། ཡེ་ཤེས་རྡོ་རྗེ་ཡི་གེ་ཨོཾ། །
45-616