རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५९
མ་ན་རྡོ་རྗེ་སྒྲ་སྟ། ཐ་མ་ན་རྡོ་རྗེ་ཞགས་པ་སྡིགས་འཛུབ་*ལ་བཀྲིས་པ་ཐུགས་་་་
ཁར་འཆང་། དེ་ལྟ་བུའི་ཁྲོ་བོའི་རྒྱལ་པོ་ཆེན་པོ་ཡ་མཱནྟ་ཀའི་སྐུ་ཕྱག་རྒྱ་བསྐྱེད་མ་
ཐག་ཏུ། སྐྱེད་པར་མཛད་མཁན་ཞེ་སྡང་རྡོ་རྗེའི་སྐུ་ཕྱག་རྒྱ།
ཡ་མཱནྟ་ཀའི་སྐུ་་
ཕྱག་རྒྱའི་སྤྱི་བོའི་གནས་སུ། དབང་བསྐུར་བའི་ཚུལ་དུ་བསམ་མོ། །དེའི་འོག་
ཏུ་སྒྲུབ་པ་པོས་ཁྲོ་བོའི་རྒྱལ་པོ་ཆེན་པོ་ཡ་མཱནྟ་ཀ་དང་གཉིས་སུ་མེད་པའི་ང་རྒྱལ་དུ་
བསྒོམ་པར་བྱའོ། །དེ་ལྟར་ཡ་མཱནྟ་ཀའི་དོན་དུ་ཤེས་པར་བྱའོ། །དེ་ནི་གསུང་
གི་རིགས་ཀྱི་བྱེ་བྲག་གི་ཁྲོ་བོའི་རྒྱལ་པོ་ཆེན་པོ། པདྨནྟ་ཀའི་བསྒོམ་པ་བྱ་བའི་་་་
དོན་བསྟན་པར་བྱ་སྟེ། མདུན་དུ་སྨོས་པའི་ཚུལ་དུ་ཞེ་སྡང་རྡོ་རྗེའི་སྐུ་ཕྱག་རྒྱ་་་་
བསྐྱེད་པར་བྱའོ། །དེའི་འོག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་
བྱའོ།༑ །དེའི་དུས་སུ་གར་མཁན་གྱི་རིགས་ཀྱི་བུ་མོ་བླང་ངོ་། །དེའི་ལོ་ཚད་་་་
དང་། མདོག་དང་། དབང་རྣམས་དང་། མཚན་དང་ཡོན་ཏན་ཕུན་སུམ་
ཚོགས་པ་དང་ལྡན་པ། ཅིལྟར་མདུན་དུ་སྨོས་པ་དེ་བཞིན་དུ་འདིར་ལྡན་པར་་་
བྱའོ།༑ །ཤེས་རབ་མ་དེ་ཡེ་ཤེས་ཀྱི་ལྷ་མོ་ཞེ་སྡང་དགའ་མ་དང་། གཉིས་སུ་་་་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་ཅི་ལྟར་
སྨོས་པའི་ཚུལ་དུ། གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེའི་ལམ་གྱི་
སྒོ་ནས་ཤེས་རབ་མའི་བྷ་གའི་དབུས་སུ། བྱང་ཆུབ་སེམས་ཆར་གྱི་རྒྱུན་བཞིན་དུ་
ཞུ་སྟེ། དེ་མ་ཐག་ཏུ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་
དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་སེར་མདུན་དུ་སྨོས་
པའི་ཚུལ་གྱི་ཡེ་ཤེས་དང་། གཉིས་སུ་མེད་པའི་གཟི་བརྗིད་ཀྱིས་འབར་བས་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ། བྱང་ཆུབ་སེམས་ཀྱི་རྒྱ་
45-689