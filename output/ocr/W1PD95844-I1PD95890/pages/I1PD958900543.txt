५२२
བསྟན་འགྱུར། རྒྱུད། ༼རུ༽ ༨༦
གཉིས་སུ་མེད་པའི་ང་རྒྱལ་དུ་བསྒོམ་པ་དེ་དང་གཉིས་སུ་•མེད་པར་སྦྱོར་བའི་
གཟུགས་ཀྱི་ཕུང་པོས་འདོད་ཆགས་ཆེན་པོའི་སེམས་དགའ་བས་ཐབས་དང་ཤེས་་་
རབ་རོལ་པ་བྱ་སྟེ། དེ་བྱས་པས་བདེ་བར་གྱུར་པའི་དུས་སུ་སྒྲུབ་པ་པོ་ཉིད་ཀྱི་་་
ལུས་ཀྱི་སྤྱི་བོར་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པའི་གཟི་བརྗིད་ཀྱིས་འབར་་
ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་སྤྱི་བོའི་དབུས་སུ་ཐིམ་པར་གྱུར་པར་་
བསམ་མོ། །དེ་མ་ཐག་ཏུ་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་སྐུ་་
གཉིས་སུ་མེད་པར་སྨོས་པ་དེ་དང་གཉིས་སུ་མེད་པའི་ངོ་བོ་སྐུ་རྡོ་རྗེ་རྣམ་པར་སྣང་
མཛད་ཀྱི་སྐུ་ཕྱག་རྒྱ་མདུན་དུ་སྨོས་པའི་ཚུལ་དུ། རྣམ་པ་ཐམས་ཅད་ཀྱི་མཆོག་་་
དང་ལྡན་པར་གྱུར་པ་དེར་སྒྲུབ་པ་པོ་ཉིད་ཀྱི་གཟུགས་ཀྱི་ཕུང་པོ་བསམ་མོ། །དེ་་་་
ལྟར་རྣམ་པའི་མཆོག་རྣམས་ཀུན་ལྡན་པའི། །རྡོ་རྗེའི་སྐུ་ནི་རྣམ་སྒོམ་པའི་དོན་དུ་
གསུངས་སོ། །རྡོ་རྗེའི་སྦྱོར་བ་ལྕེ་བསྒོམས་ན། །རྡོ་རྗེ་གསུང་དང་འདྲ་བར་་་་་
འགྱུར་གྱི་ཞེས་པ་ནི། གོང་དུ་རྡོ་རྗེའི་སྐུ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྒྲུབ་
པ་པོ་ཉིད་ཀྱི་གཟུགས་ཀྱི་ཕུང་པོ་དང་གཉིས་སུ་མེད་པའི་ངོ་བོར་སྔགས་ཀྱིས་བྱིན་་
གྱིས་བརླབས་ནས་གྱུར་མ་ཐག་ཏུ་དོན་དམ་པར་དེ་བཞིན་གཤེགས་པ་ཐམས་ཅད་
ཀྱི་གསུང་གཉིས་སུ་མེད་པར་སྨོས་པ་དེ་དང་གཉིས་སུ་མེད་པར་གསུང་རྡོ་རྗེ་སྣང་་
བ་མཐའ་ཡས་ཡིན་ནོ། །དེ་སྒྲུབ་པ་པོ་ཉིད་ཀྱི་ངག་ཡིན་པར་བརྟག་གོ། །
གཞན་ཡང་ལྕེའི་རྩེ་མོའི་དབུས་སུ་སྔགས་ས་བོན་ཡིག་འབྲུ་ཨ་བསམ་མོ།
།དེ་ཁ་་
དོག་དམར་པོ་སོ་སོར་རྟོགས་པའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་གཟི་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་ལྕེའི་རྩེ་མོའི་དབུས་སུ་
ཐིམ་པར་གྱུར་པར་བསམ་མོ། །ལྕེ་དེ་རྡོ་རྗེ་རྩེ་ལྔ་པའི་ངོ་བོར་གྱུར་ཏོ། །དེའི་་
45-522