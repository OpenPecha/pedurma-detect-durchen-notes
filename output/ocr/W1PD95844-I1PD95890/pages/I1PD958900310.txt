དཀར་མོའོ།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२८८
།བརྐྱང་བསྐུམ་ལ་སོགས་ཏེ་ལས་ཐམས་ཅད་བྱེད་པའི་ངོ་བོ་ནི་དམ་
ཚིག་སྒྲོལ་མའོ། །དེ་ལྟར་ལྷ་མོ་བཞི་གཉིས་སུ་མེད་པའི་ངོ་བོ་ལྷ་མོ་ཐུགས་རྗེ་མའི་
སྐུ་ཕྱག་རྒྱ་དེ་དང་། འདོད་ཆགས་ཆེན་པོའི་སེམས་དགའ་བས། ཐབས་དང་
ཤེས་རབ་རོལ་པ་བྱེད་པའི་བདེ་བ་ལོངས་སྤྱོད་དང་ལྡན་པར་གནས་པའོ། །དེ་ལ་
ལྷ་མོ་གཟུགས་རྡོ་རྗེ་མ་ལ་སོགས་པ། འདོད་པའི་ཡོན་ཏན་གྱིས་མཆོད་པའི་ལྷ་མོ་
ཡེ་ཤེས་ཀྱི་སར་མིང་བཏགས་པ་དེ་རྣམས་ནི་མདུན་དུ་སྨོས་པའི་ཚུལ་གྱི་་་་
མཆོད་པ་བྱེད་པའི་བདེ་བའི་ལོངས་སྤྱོད་དང་ལྡན་པར་གནས་པ་ཡིན་ནོ། །ས་་་
ཆེན་པོར་མིང་བཏགས་པ་ཆོས་ཀྱི་དབྱིངས་ཀྱི་དབང་ཕྱུག་མ་ནི།
དོན་དམ་པར་
སྟོང་པའི་ངོ་བོ་ཀུན་ལ་ཁྱབ་པའོ། །གཞན་ཡང་མདུན་དུ་བཤད་པའི་ས་དགུ་པའི་
ངོ་བོ་གསང་བ་དང་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོ་ཆོས་ཀྱི་དབང་་་
ཕྱུག་མ་ཡིན་པར་སྨོས་སོ། །སྒྲུབ་པ་པོས་འཇམ་དཔལ་གྱི་དངོས་གྲུབ་གྲུབ་མ་ཐག་
ཏུ་གནས་དེར་ཆོས་ཀྱི་སྐུར་གཉིས་སུ་མེད་པའི་ངོ་བོར་གནས་པ་ཡིན་ནོ། །མདོར་
བསྡུས་པ་དེ་ལྟར་ས་བཅུ་དག་ལ་གནས་པའི་དོན་དུ་གསུངས་སོ། །བྱང་ཆུབ་་་་་
སེམས་དཔའ་ཡེ་ཤེས་ཀྱི་དམ་ཚིག །རྡོ་རྗེ་ཟླ་བ་ཞེས་བྱ་བའི་ཏིང་ངེ་འཛིན་ཏོ། །
ཞེས་བྱ་བ་ནི་བྱང་ཆུབ་སེམས་དཔའ་ནི་འཇམ་དཔལ་ཉིད་དོ། །ཡེ་ཤེས་ནི་རྡོ་རྗེ་
རིགས་ཀྱི་བྱེ་བྲག་མེ་ལོང་ལྟ་བུའི་ཡེ་ཤེས་ཀྱི་ངོ་བོ། འཇམ་དཔལ་གྱི་སྐུ་ཕྱག་རྒྱའོ། །
དམ་ཚིག་ནི་འཇམ་དཔལ་བསྒོམ་པའི་དུས་སུ། ཐབས་དང་ཤེས་རབ་རོལ་པ་བྱ་
བ་དེ་དམ་ཚིག་ཏུ་སྨོས་སོ། །རྡོ་རྗེ་ཟླ་བ་ནི་ཐབས་ཤེས་རབ་རོལ་པ་བྱས་པས་བདེ་
བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས། ཤེས་
རབ་མའི་བྷ་གའི་དབུས་སུ་འདུས་པ་དེ་ཟླ་བར་སྨོས་སོ། །རྡོ་རྗེ་ནི་ཐབས་ཤེས་་་
རབ་རོལ་པ་བྱས་པས། བདེ་བར་གྱུར་པའི་དུས་སུ་ཤེས་རབ་མའི་བྷ་གའི་ལམ་གྱི་
45-289