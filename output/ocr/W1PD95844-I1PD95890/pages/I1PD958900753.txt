미국ㅇ
___བསྟན་འགྱུར། རྒྱུད།
དེས་སྒྲུབ་པ་པོས་མཆོད་པའི་གནས་ཀྱི་ངོ་བོར་གྱུར་པར་བསྟན་ནོ། །མདོར་བསྡུ་
བ་དེ་ལྟར་མཆོད་ན་མཆོད་པའི་གནས【སུ་གྱུར་•གྱི་དོན་དུ་གསུངས་སོ། །ད་ནི་
ཞི་བ་དང་རྒྱས་པ་དང་། དབང་དང་དྲག་པོ་དང་། ལས་བཞི་བསྒྲུབ་པར་བྱ་
བའི་ཕྱིར། དཀྱིལ་འཁོར་བཞི་བསྐྱེད་ནས་བསྒོམ་པར་བྱ་བའི་ཆོ་གའི་དོན་བསྟན་
པར་བྱ་སྟེ། དཀྱིལ་འཁོར་ཆེན་པོ་འཁོར་ལོ་ཡི། །རྡོ་རྗེ་ལྔ་རྣམས་སྒོམ་པར་བྱ། །
དབུས་སུ་བདག་པོ་བསྒོམ་ན་ནི། །རྡོ་རྗེའི་སྐུ་ཅན་བདག་གི་གཟུགས། །ཞེས་་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དཀྱིལ་འཁོར་ཆེན་པོ་འཁོར་
ལོ་ཡི། །རྡོ་རྗེ་ལྔ་རྣམས་སྒོམ་པར་བྱ་ནི། དཀྱིལ་འཁོར་ཆེན་པོར་མིང་བཏགས་
པ་ནི་ལེའུ་བཞི་པ་ཐུགས་ཀྱི་དཀྱིལ་འཁོར་དུ་སྨོས་སོ། །ཅི་ལྟར་དཀྱིལ་འཁོར་ཆེན་
པོའི་བདག་པོ་མི་བསྐྱོད་པ་རྡོ་རྗེ་འཛིན་ལ་སོགས་པ། རྡོ་རྗེ་ལྔར་•མིང་བཏགས་
པ་དེ་བཞིན་གཤེགས་པ་རིགས་ལྔའི་དཀྱིལ་འཁོར་གྱི་ནང་རྡོ་རྗེ་ར་བས་བསྐོར་བའི་
ཚུལ་གྱི་རེའུ་མིག་དགུའི་དབུས་སུ། བདག་པོ་མི་བསྐྱོད་པ་རྡོ་རྗེ་འཛིན་ཆོས་ཀྱི་་་
འཁོར་ལོ་བསྐོར་བར་མཛད་པའི་ཕྱིར་གནས་པའོ། །དོན་དེས་དཀྱིལ་འཁོར་ཆེན་
པོའི་འཁོར་ལོར་སྨོས་སོ། །བཤད་པར་བྱ་སྟེ། དཀྱིལ་འཁོར་གྱི་བདག་པོའི་་་་
མདུན་དུ་དང་། གཡས་དང་། རྒྱབ་དང་། གཡོན་དང་། དེ་ལྟར་ཕྱོགས་
བཞིར་དེ་བཞིན་གཤེགས་པ་རྣམ་པར་སྣང་མཛད་དང༌་། རིན་ཆེན་འབྱུང་ལྡན་་
དང་། །སྣང་བ་མཐའ་ཡས་དང་། །དོན་ཡོད་གྲུབ་པ་དང་། དེ་ལྟར་དཀྱིལ་
འཁོར་གྱི་བདག་པོ་དང་བཅས་པའི་རྡོ་རྗེ་ལྔ་ནི་ཉིད་ཉིད་ཀྱི་སྔགས་ཀྱི་ས་བོན་ཡིག་
འབྲུ་ལས་སྐྱེད་པ་དང་། གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
ཐམས་ཅད་འདིར་ཞི་བ་ལ་སོགས་པ་དཀྱིལ་འཁོར་བཞིའི་ལས་ཀྱི་དུས་སུ། སྐུ་
ཕྱག་རྒྱ་དེ་བཞིན་དུ་བསྐྱེད་པར་བྱའོ། །དེ་དང་གཉིས་སུ་མེད་པའི་ང་རྒྱལ་དུ་
45-730