વડતાલ કેડ વડોવાથી
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
།བསྟན་པར་བྱ་སྟེ།
དེའི་འབྲས་བུ་སོ་སོར་རྟོག་པའི་ཡེ་ཤེས་གྲུབ་པར་མཛད་དོ།
གར་མཁན་གྱི་རིགས་ཀྱི་བུ་མོ་བླང་ངོ༌་། །དེའི་ལོ་ཚད་དང་། མདོག་དང་།
དབང་རྣམས་དང་། མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པ་ཅི་
ལྟར་མདུན་དུ་སྨོས་པ་དེ་བཞིན་དུ་འདིར་ལྡན་པར་བྱ་བ་ཡིན་ནོ། །གཞན་ཡང་
དེ་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་
བྱིན་གྱིས་བརླབ་པར་བྱའོ། །དེ་ལྟར་ཤེས་རབ་མ་ལྷ་མོ་དང་ལྡན་པ་གསུང་གི་
རིགས་སུ་བསྒོམ་པའི་སྦྱོར་བ་བྱས་ནས་མདུན་དུ་སྨོས་པའི་ཆུང་མ་དགུག་པའི་
བསྒྲུབ་པ་བྱ་བར་སྨོས་སོ། །དེ་ནས་ཞི་གནས་སུ་མིང་བཏགས་པ་ནི་ལས་ཀྱི་
རིགས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མར་སྨོས་སོ། །དེས་སྒྲུབ་པ་
པོ་ལ་ཉིད་ཀྱི་རིགས་ཀྱིས་བྱིན་གྱིས་བརླབ་པར་མཛད་པས་འཁོར་བར་སྐྱེ་བ་དང་།
ན་བ་དང་འཆི་བ་ལ་སོགས་པའི་སྡུག་བསྔལ་མེད་པར་འགྱུར་བས་དེ་མ་ཐག་ཏུ་དེ་
བཞིན་གཤེགས་པ་ཐམས་ཅད་ཀྱི་དོན་དམ་པ་བླ་ན་མེད་པའི་བདེ་བའི་ངོ་བོ་བཞི་་
གནས་སུ་མིང་བཏགས་པ་ཆོས་ཀྱི་སྐུའི་འབྲས་བུ་འགྲུབ་པར་མཛད་དོ། །བསྟན་
པར་བྱ་སྟེ། དམངས་རིགས་ཀྱི་བུ་མོ་བླང་ངོ་། །དེའི་ལོ་ཚད་དང་། མདོག་
དང་། དབང་རྣམས་དང་། མཚན་དང་། ཡོན་ཏན་ཕུན་སུམ་ཚོགས་པ་་་་
དང་ལྡན་པར་ཅི་ལྟར་མདུན་དུ་སྨོས་པ་དེ་བཞིན་དུ་འདིར་ལྡན་པར་བྱའོ། །
གཞན་ཡང་ཤེས་རབ་མ་དེ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་་་་
པའི་ངོ་བོར་བྱིན་གྱིས་བརླབ་པར་བྱའོ། །དེ་ལྟར་ཤེས་རབ་མ་ལྷ་མོ་དང་ལྡན་་་་
པས་ལས་ཀྱི་རིགས་ཀྱི་སྒོམ་པའི་སྦྱོར་བ་བྱས་ནས་མདུན་དུ་སྨོས་པའི་ཆུང་མ་དགུག་
པའི་བྱ་བར་སྨོས་སོ། །གཞན་ཡང་འཕགས་པ་ཡེ་ཤེས་ཞབས་ཀྱིས་ཉིད་ཀྱི་འགྲེལ་
པ༑ ལམ་གྱི་བཞི་མདོ་ལ་སོགས་པ་གནས་བཞིར་དགུག་པའི་བསྒྲུབ་པ་བྱ་བའི་
45-481