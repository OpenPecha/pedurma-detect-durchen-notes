کالاهو
__བསྟན་འགྱུར། རྒྱུད།
འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ལ་བགེགས་
ཀྱི་ཚོགས་མ་རུངས་པ་ཐམས་ཅད་ཀྱིས་གནོད་པར་བྱེད་པར་སྨོས་སོ། །ཊེ་ཞེས་བྱ་
བ་ནི། བགེགས་ཀྱི་ཚོགས་མ་རུངས་པ་སྨོས་པ་དེ་དག་ཐམས་ཅད་ཆོ་འཕྲུལ་དང་།
སྒྱུ་མ་དང་། སྟོབས་དང་གནོད་པ་བྱེད་པའི་ཐབས་ཀྱི་བྱེ་བྲག་ཏུ་སྨོས་སོ། །ཀ་
ཞེས་བྱ་བ་ནི། འཇིག་རྟེན་གྱི་ཁམས་ཐམས་ཅད་ན་གནས་པའི་ཇི་ལྟར་སྨོས་པའི་
ཚུལ་གྱི་སེམས་ཅན་དབུལ་པོ་དང་ལུས་རིད་པ་ཐམས་ཅད་དུ་སྨོས་སོ། །ཊཾ་ཞེས་་
བྱ་བ་ནི་ཅི་ལྟར་སྨོས་པའི་སེམས་ཅན་དེ་རྣམས་སྲུང་བའི་ཕྱིར་ཡེ་ཤེས་ཀྱི་ལྷ་མོ་ན་་་
བཟའ་དཀར་མོའི་སོ་སོར་རྟོག་པའི་ངོ་བོའི་ཐུགས་བསྐྱེད་པར་སྨོས་སོ། །ཀ་ཞེས་
བྱ་བ་ནི་བགེགས་ཀྱི་ཚོགས་ཐམས་ཅད་མ་རུངས་པ་ཐམས་ཅད་ཀྱི་ཆོ་འཕྲུལ་དང་།
སྒྱུ་མ་དང་སྟོབས་དང་། གནོད་པ་བྱ་བའི་ཐབས་ཀྱི་བྱེ་བྲག་སྣ་ཚོགས་དེ་དག་
བཅོམ་པར་གྱུར་པར་སྨོས་སོ། །དེ་མ་ཐག་ཏུ་སེམས་ཅན་དབུལ་བ་དང་། ལུས་
རིད་པ་དེ་དག་ཐམས་ཅད་འབྱོར་པ་ཕུན་སུམ་ཚོགས་པའི་དབང་ཕྱུག་ཆེན་པོའི་ངོ་
བོར་གྱུར་ཏོ∶། །སེམས་ཅན་ལུས་རིད་པ་དེ་དག་ནི་རྒྱས་པ་དང་གཟི་བརྗིད་དང་
ལྡན་པར་གྱུར་ཏོ། །སྭཱ་ཧཱ་ཞེས་བྱ་བ་ནི། སྒྲུབ་པ་པོས་ཅི་ལྟར་སྨོས་པའི་ཚུལ་གྱི་ཡེ་
ཤེས་ཀྱི་ལྷ་མོ་ན་བཟའ་དཀར་མོ་སྒོམ་པ་དང་། སྔགས་ཀྱི་བཟླས་པ་བྱས་པས་ཡེ་
ཤེས་ཀྱི་ལྷ་མོ་ན་བཟའ་དཀར་མོ་ཉིད་ཀྱི་བདག་པོ་སྣང་བ་མཐའ་ཡས་དང་བཅས་་
པའི་ཐུགས་མཉེས་པར་འགྱུར་རོ། །དེའི་དུས་སུ་སྒྲུབ་པ་པོས་རང་དང་གཞན་ལ་
རྒྱས་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་སྨོས་སོ། །ད་ནི་ན་བཟའ་
དཀར་མོའི་སྔགས་རིངས་ཀྱི་ཡོན་ཏན་གྱི་ངོ་བོའི་དོན་བསྟན་པར་བྱ་སྟེ། འདི་ནི་
གསུངས་མ་ཐག་ཏུ་ཡང་། །རྡོ་རྗེ་ཆོས་མཆོག་འཛིན་པའི་རྣམས། །མཉེས་ནས་
བསམ་གཏན་ཐོབ་པར་འགྱུར། །རྡོ་རྗེ་ཆོས་ནི་རྗེས་སུ་དྲན། །ཞེས་བྱ་བའི་་
45-1076