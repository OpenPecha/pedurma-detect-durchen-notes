རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وكاله
བསྟན་པར་བྱ་སྟེ། ཁྲོ་བོའི་རྒྱལ་པོ་པད་མ་ཀུན་ད་ལི་མདུན་དུ་ནི་ཁྲོ་བོའི་རྒྱལ་པོ་
ཊཀྐི་ར་ཙའོ། །གཡས་སུ་ནི་ཁྲོ་བོའི་རྒྱལ་པོ་ནི་ལ་དན་དའོ།
།རྒྱབ་ཏུ་ནི་ཁྲོ་་
བོའི་རྒྱལ་པོ་མ་ཧ་པ་ལའོ། །གཡོན་དུ་ནི་ཁྲོ་བོའི་རྒྱལ་པོ་ཨརྱ་ཨ་•ཙ་ལའོ། །
མདོར་བསྡུས་པ་དེ་ལྟར་རྡོ་རྗེའི་རིགས་ཀྱི་བྱེ་བྲག་གི་ཁྲོ་བོའི་རྒྱལ་པོ་སྨོས་པ་རྣམས་
ཀྱི་ནང་ན་བསྒྲུབ་•པ་པོ་གང་ལ་མོས་པའི་དཀྱིལ་འཁོར་གྱི་ང་རྒྱལ་དུ་བསྒོམས་པས་
དྲག་པོ་ལས་ཀྱི་བསྒྲུབ་པ་བྱ་བར་བསྟན་ཏོ། །བཤད་པར་བྱ་སྟེ། ཞེ་སྡང་རྡོ་རྗེ་
དང་གཉིས་སུ་མེད་པའི་ང་རྒྱལ་དུ་བསྒོམས་པས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་
ར་བསྐྱེད་པ་དེ་བཞིན་དུ་བཛྲ་ཧཱུཾ་ཀ་ར་དང་གཉིས་སུ་མེད་པའི་ང་རྒྱལ་དུ་བསྒོམས་་་
པས་ཅི་ལྟར་མདུན་དུ་སྨོས་པའི་ཚུལ་གྱི་སྔགས་ས་བོན་ཡིག་འབྲུ་ཧཱུཾ་ལས་ཁྲོ་བོའི་་
རྒྱལ་པོ་པྲད་ཉན་ཏ་ཀ་ལ་སོགས་པ་དཀྱིལ་འཁོར་གྱི་བདག་པོ་མདུན་དུ་ཅི་ལྟར་་་
སྨོས་པའི་ཚུལ་གྱི་ཉིད་ཉིད་ཀྱི་དཀྱིལ་འཁོར་དང་བཅས་པ་སྐྱེད་པར་བྱའོ། །དེ་
ཉིད་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་དང་གཉིས་སུ་མེད་པར་འཁྱུད་པའི་སྦྱོར་་
བ་དང་ལྡན་པའོ། །ཆ་ལུགས་ཕུན་སུམ་ཚོགས་པ་ཐམས་ཅད་ནི་ཅི་ལྟར་ལེའུ་བཞི་
པ་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་སྦྱར་རོ། །ཚུལ་དེ་
ལྟར་དྲག་པོ་ལས་ཀྱི་སྒྲུབ་པའི་དཀྱིལ་འཁོར་བསྐྱེད་མ་ཐག་ཏུ། གོང་དུ་སྨོས་པའི་
ཞེ་སྡང་རྡོ་རྗེ་ལ་སོགས་པ་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་རྣམས་ཀྱི་ནང་ན་གང་ལ་
མོས་པ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་དང་སྔགས་ཀྱི་བཟླས་•པའི་
བསྙེན་པ་བྱའོ། །དེ་ནས་སྔགས་བསྟན་པར་བྱ་སྟེ། ཧཱུཾ་ཕཊ་སརྦ་དུཧྰུཾ་བཱི་རི་མ་
མ་ར་ནཾ་ཀུ་རུ། དེ་གྲངས་ཀྱི་ཚད་འབུམ་ཕྲག་གསུམ་དུ་བཟླས་པ་བྱའོ། །དེ་ལ་
བཟླས་* པ་བྱ་བའི་དུས་སུ་སྔགས་ཡིག་འབྲུ་མྱུར་བར་མི་བཟླ་བུལ་བར་ཡང་མི་བཟླ་
སྟེ་གསལ་བ་•སྐར་མ་བཞིན་དུ་གཟི་བརྗིད་ཀྱིས་འབར་བར་བཟླ་བར་བྱའོ། །
45-761