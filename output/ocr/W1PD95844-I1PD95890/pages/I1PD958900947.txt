2م
____ བསྟན་འགྱུར། རྒྱུད། ཁུ༽༨༧ g
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་་
རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་་་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་སྟེང་དུ་སྔགས་ས་་
བོན་ཡིག་འབྲུ་གྷཾ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་
བོ་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་
པར་ཐིམ་པར་འགྱུར་རོ། །ས་བོན་དེ་ལས་འཇིག་རྟེན་དབང་ཕྱུག་གི་སྐུ་ཕྱག་རྒྱ་་
བསྐྱེད་པར་བྱའོ། །དེ་ནི་སྣང་བ་མཐའ་ཡས་ཀྱི་སྐུ་མདོག་དང་ཞལ་དང་རྒྱན་་
རྣམས་ཅི་ལྟར་སྨོས་པ་བཞིན་དུ་སྦྱར་རོ། །གཞན་ཡང་ཕྱག་དྲུག་ཕྱག་མཚན་དྲུག་
གོ༑ །ཕྱག་གཡས་དང་པོ་ན་རྩ་བ་དང་སྡོང་བུ་དང་ལོ་མ་དང་ལྡན་པའི་པདྨ་་་་
དམར་པོ་འདབ་བརྒྱད་ཅུང་ཟད་ཁ་བྱེ་བ་ཐུགས་གར་འདེགས་པའི་ཚུལ་དུ་འཛིན།
བར་མ་ན་འཁོར་ལོ་རྩིབས་བརྒྱད། ཐ་མ་ན་རྡོ་རྗེ་རྩེ་ལྔ། གཡོན་དང་པོ་ན་རྡོ་
རྗེ་དྲིལ་བུ། བར་མ་ན་རྡོ་རྗེ་ཀྱོ་བ། ཐ་མ་ན་རྡོ་རྗེ་ཞགས་པའོ། །དེ་ལྟ་བུའི་
ངོ་བོ་འཇིག་རྟེན་དབང་ཕྱུག་གི་སྐུ་ཕྱག་རྒྱ་བསྐྱེད་མ་ཐག་ཏུ། སྐྱེད་པར་མཛད་་་
མཁན་སྣང་བ་མཐའ་ཡས་ཀྱི་སྐུ་ཕྱག་རྒྱ། འཇིག་རྟེན་དབང་ཕྱུག་གི་སྐུ་ཕྱག་རྒྱའི་
སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་བསྒྲུབ་པ་པོས་དེ་་་་
དང་གཉིས་སུ་མེད་པའི་ང་རྒྱལ་དུ་བསྒོམས་པར་བྱའོ། །ད་ནི་ལྷ་མོ་གཟུགས་རྡོ་་
རྗེ་མའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་དང་པོ་བདག་པོ་སའི་སྙིང་་་་
པོའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་བདེ་བ་་
ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་པར་་
སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་
45-924