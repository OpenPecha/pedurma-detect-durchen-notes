རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༤༡
ཡང་སྤོ་ཏ་ཞེས་བྱ་བ་དེ་ནི་མདུན་དུ་སྨོས་པའི་སེམས་ཅན་ཐམས་ཅད་ལ་གནོད་པ་
བྱེད་པའི་བྲན་ཐམས་ཅད་མེད་པར་མཛད་པའི་འོག་ཏུ། དེ་དག་གི་གནས་པོ་ཏ་
ཡ་མིང་བཏགས་པ་འཇོམས་པ་འམ་མེད་པར་མཛད་པར་སྨོས་སོ། །དེ་ལྟར་སྤོ་་་
ཏའི་དོན་དུ་གསུངས་སོ། །ཧཱུཾ་ཨ་ས་མ་ཏྲེ་ཀ་ར་ཏ་ཞེས་བྱ་བ་ནི་སྔགས་ཀྱི་ས་བོན་
ཡིག་འབྲུ་ཧཱུཾ་དེ་ནི་རྡོ་རྗེ་རིགས་མེ་ལོང་ལྟ་བུའི་ཡེ་ཤེས་ཡིན་ཏེ།
དེ་ལས་རྡོ་རྗེའི་་
རིགས་ཁྲོ་བོའི་རྒྱལ་པོ་ཨརྱ་ཨ་•ཙ་ལ་བསྐྱེད་པར་བསྟན་ཏོ། །བཤད་པར་བྱ་སྟེ།
སྔགས་ཀྱི་ས་བོན་ཡིག་འབྲུ་ཧཱུཾ་ཁྲོ་བོ་ཆེན་པོའི་བརྩོན་འགྲུས་ཀྱིས་བརྗོད་པས
མ་ཏྲེ་ཀི་མིང་བཏགས་པ་མི་མ་ཡིན་པ་མ་རུངས་པ་ཐམས་ཅད་ཀྱི་ནང་ན། ཁྱད་
པར་གྱིས་མི་མཉམ་པ་ལྷ་མ་ཡིན་གྱི་རྒྱལ་བར་བྱེད་པ་དང་། སྦྲང་རྩིར་བྱེད་པ་
དང་། དོན་ཐམས་ཅད་གྲུབ་པར་བྱེད་པ་རྣམས་ནི་ཆོ་འཕྲུལ་དངང་། སྒྱུ་མ་
དང་སྟོབས་དང་། མཐུའི་རླབས་དང་ལྡན་པའོ། །དེ་ལྟར་བུ་ཏྲེ་ཀ་མིང་་་
བཏགས་པ་གསུམ་དུ་སྨོས་སོ། །ར་ཏ་ནི་ཅི་ལྟར་སྨོས་པའི་ལྷ་མ་ཡིན་གྱི་རྒྱལ་པོ་དེ་
དག་འཁོར་དང་བཅས་པ་རྣམས་རང་རང་གི་གནས་ནས་བསྐྲད་པར་འགྱུར་བའོ། །
དེ་ལྟར་ཧཱུཾ་ཨ་ས་མ་ཏ་ཀ་ར་ཏའི་དོན་དུ་གསུངས་སོ། །མ་ཧ་བ་ལ་ཤ་ཏ་ཡ་ཞེས་བྱ་
བ་ནི་ཁྲོ་བོའི་རྒྱལ་པོ་ཨརྱ་ཙ་ལ་ཁྱོད་ནི་དེ་བཞིན་གཤེགས་པ་ཐམས་ཅད་ཀྱི་ཐུགས་
རྡོ་རྗེ་དང་གཉིས་སུ་མེད་པའི་ངོ་བོ་སྟེ། དོན་དེས་ཁྲོ་བོའི་རྒྱལ་པོ་ཨརྱ་ཙ་ལ་ཉིད་
མ་ཧ་བ་ལ་མིང་བཏགས་པ་སྟོབས་པོ་ཆེ་ཡིན་ནོ། །ཤ་ཏ་ཀ་ནི། ལྷ་དང་མི་ལ་
སོགས་པ་སེམས་ཅན་ཐམས་ཅད་མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་སྤྲུལ་པའི་བྱིན་
གྱི་བརླབས་ཀྱིས་ཤ་ཏ་ཡ་མིང་བཏགས་པ་བྲན་བཞིན་དུ་འདུལ་བར་མཛད་པའོ། །
དེ་ལྟར་མ་ཧ་བ་ལ་ཤ་ད་ཡའི་དོན་དུ་གསུངས་སོ། །ས་མ་ཡ་མཾ་ཏྲཾ་ཏཾ་ཞེས་བྱ་བ་ནི་
ཁྲོ་བོའི་རྒྱལ་པོ་ཨརྱ་ཙ་ལ་ཁྱོད་ས་མ་ཡ་མིང་བཏགས་པ་ཐུགས་རྗེ་ཆེན་པོའི་ངོ་བོའི་
45-1241