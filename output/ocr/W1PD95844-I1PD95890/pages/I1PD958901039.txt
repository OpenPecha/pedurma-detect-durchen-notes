१०१७
བསྟན་འགྱུར། རྒྱུད། ལུ༽ ༨༧
བསྒོམ་པར་བྱ་བའི་དོན་དེས་ཏིང་ངེ་འཛིན་དུ་སྨོས་སོ། །ppr
ཁྲོ་བོའི་རྒྱལ་པོ་ཧ་ཡཾ་ཤྲཱི་བའི་སྐུ་ཕྱག་རྒྱ་བསྐྱེད་པའི་འོག་ཏུ། ད་ནི་ཁྲོ་བོའི་
རྒྱལ་པོ་རྡོ་རྗེ་བདུད་རྩིའི་སྐུ་ཕྱག་རྒྱ་བསྐྱེད་པར་བྱ་བའི་ཆོ་གའི་དོན་བསྟན་པར་བྱ་
སྟེ༑ ནམ་མཁའི་རྡོ་རྗེའི་དབུས་སུ་ནི། །ཉི་མའི་དཀྱིལ་འཁོར་དམ་པ་བསམ། །
སངས་རྒྱས་གཟུགས་ནི་རབ་བསྒོམས་ལ། །རྡོ་རྗེ་བདུད་རྩི་བསྒོམ་པར་བྱ། །ཞེས་
བྱ་བ་བཤད་པར་བྱ་སྟེ། ཅི་ལྟར་ཡིན་ན་ནམ་མཁའི་རྡོ་རྗེ་ནི་བྱེ་བྲག་རྣམ་པ་་་
གསུམ་དུ་བསྟན་པར་བྱ་སྟེ། ཕྱི་དང་ནང་དང་གསང་བའོ། །དེ་ལ་ཕྱི་ནི་
མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེས་ནང་གི་ནམ་མཁའ་ནི་་
སྒྲུབ་པ་པོས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱས་ནས། དེ་དང་གཉིས་
སུ་མེད་པའི་ཐུགས་ཀྱི་སྟོང་པ་ནམ་མཁའི་ངོ་བོ་ཡིན་ནོ། །གསང་བའི་ནམ་མཁའ་
ནི་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་མདུན་དུ་སྨོས་པའི་་་
མཚན་དང་ཡོན་ཏན་གྱི་ངོ་བོ་དང་ལྡན་པ་བླང་ངོ་། །དེའི་བྷ་གའི་གནས་ནང་གི་
ནམ་མཁའི་བཞིན་དུ་བསམ་མོ། །ནམ་མཁའ་རྡོ་རྗེའི་དོན་དུ་གསུངས་སོ། །
དབུས་སུ་ནི་ཉི་མའི་དཀྱིལ་འཁོར་དམ་པ་བསམ་ཞེས་པ་ནི། སྒྲུབ་པ་པོས་དང་པོ་
རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་སུ།
ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་
བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་གྱུར་པར་བྱའོ། ། །དེ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་སྨོས་པ་བཞིན་་་
འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་
45-1016