११७
བསྟན་འགྱུར། རྒྱུད།
དེ་ལྟར་ཐམས་ཅད་རིའི་རྒྱལ་པོ་ལྟར་བསམས་ནས་སྤྱི་བོ་རབ་ཏུ་བསྒོམ་གྱི་དོན་དུ་་
གསུངས་སོ། །སངས་རྒྱས་དཔུང་ཡང་གནོད་བྱེད་པས། །ཐེ་ཚོམ་མེད་པར་་་་
འཆི་བར་འགྱུར། །ཞེས་བྱ་བ་ནི།
སངས་རྒྱས་དཔུང་ཡང་གནོད་བྱེད་པས་ནི།
གནོད་པར་མཛད་མཁན་དུ་སྨོས་པ། རྡོ་རྗེ་མི་བསྐྱོད་པ་ལ་སོགས་པ་དེ་བཞིན་་་
གཤེགས་པ་ཉིད་ཉིད་ཀྱི་རིགས་བྱེ་བྲག་གི་སངས་རྒྱས་ཀྱི་སྐུ་ཕྱག་རྒྱའི་དཔུང་གྲངས་
མེད་པ་ཚུལ་ཅི་ལྟར་སྨོས་པའི་བསྒོམ་པ་དང་སྔགས་ཀྱི་བསྙེན་*པ་བྱ་བའི་སྦྱོར་བས་
གནོན་པར་འགྱུར་བར་ལ་དོར་བའི་ཚིག་གོ། །གཞན་སེམས་ཅན་ཕྲ་མོ་གནོན་་
པར་འགྱུར་བར་མ་བས་ཏེ། སྦྱོར་བའི་སྒྲུབ་པ་དེ་བྱས་པས་ཐེ་ཚོམ་མེད་པར་འཆི་
བར་འགྱུར་རོ། །དེ་ལྟར་སངས་རྒྱས་དཔུང་ཡང་གནོན་བྱེད་པས་ཀྱི་དོན་དུ་་
གསུངས་སོ།
།ཐེ་ཚོམ་མེད་པར་འཆི་བར་འགྱུར་གྱི་དོན་ནི་གོང་དུ་བཤད་པས་
འདིར་བཤད་མི་དགོས་སོ། །བཅོམ་ལྡན་འདས་ཀྱིས། དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ལས་བྱུང་བའི་དཔུང་ཐམས་ཅད་གནོན་
པ་ཞེས་བྱ་བའི་ཏིང་ངེ་འཛིན་དེ་སྐད་བཀའ་སྩལ་ཏོ། །ཞེས་བྱ་བའི་ནི་བཅོམ་
ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་འཛིན་དུ་སྨོས་སོ། །དེའི་དོན་མདུན་དུ་
བཤད་པ་བཞིན་འདིར་སྦྱར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་་་་
གསུང་ཐུགས་ལས་བྱུང་བ་ཞེས་པ་ནི། དཔལ་རྡོ་རྗེ་སེམས་དཔའ་ཉིད་ལ་སོགས་
པ་རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་པར་སྨོས་པ་དེ་དག་དོན་
དམ་པར་སྐུ་དང་གསུང་དང་ཐུགས་གཉིས་སུ་མེད་པའི་ཡེ་ཤེས་ལས་འབྱུང་བའི་རྡོ་
རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་ལྔ་ཁྲོ་བོའི་ཚུལ་ཅི་ལྟར་སྨོས་པས།
ཕ་རོལ་གྱི་དཔུང་གནོན་པར་མཛད་པ་རྡོ་རྗེ་གསུམ་དང་གཉིས་སུ་མེད་པའི་སྐུ་ཕྱག་
རྒྱ་བྱུང་བའོ། །དཔུང་ཐམས་ཅད་གནོན་པ་ཞེས་པ་ནི། མིའི་རྒྱལ་པོ་ལ་སོགས་
45-836