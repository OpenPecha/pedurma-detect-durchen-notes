རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२१३
སོ༑ །དེ་ལྟར་ནམ་མཁའ་རྡོ་རྗེའི་དོན་དུ་གསུངས་སོ། །དམ་ཚིག་ཞེས་པ་ནི་་
སྒྲུབ་པ་པོས་མི་སྣང་བའི་དངོས་གྲུབ་བྱ་བའི་ཆོ་གས། ནམ་མཁའི་རྡོ་རྗེར་མིང་་་
བཏགས་པ་འབྲས་བུ་ཆོས་ཀྱི་སྐུར་སྒྱུར་བའི་ཐབས་རྡོ་རྗེ་མི་བསྐྱོད་པ་བསྒོམས་པའི་
ངོ་བོ་དེ་དམ་ཚིག་ཡིན་པར་སྨོས་སོ། །དེ་ལྟར་དམ་ཚིག་གི་དོན་དུ་གསུངས་སོ། །
དེ་སྐད་རྡོ་རྗེ་མི་བསྐྱོད་པས་བཀའ་སྩལ་ཏོ།
།དེ་ལྟར་བཅོམ་ལྡན་འདས་ནམ་
མཁའི་རྡོ་རྗེའི་དམ་ཚིག་གིས་བཀའ་སྩལ་ཏོའི་དོན་དུ་གསུངས་སོ། །སྐུ་དང་།
གསུང་དང་། ཐུགས་རྡོ་རྗེ་ཞེས་པ་ནི། དོན་དམ་པར་དེ་བཞིན་གཤེགས་པ་
ཐམས་ཅད་ཀྱི་སྐུ། གཉིས་སུ་མེད་པའི་ངོ་བོ་ཡིན་ནོ། །དེ་བཞིན་གཤེགས་པ་
ཐམས་ཅད་ཀྱི་གསུང་གཉིས་སུ་མེད་པའི་ངོ་བོ་ཡིན་ནོ། །དེ་བཞིན་དུ་དེ་བཞིན་
གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ངོ་བོ་ཡིན་ནོ། །སྐུ་དང་།
གསུང་དང་། ཐུགས་གཉིས་སུ་མེད་པའི་ངོ་བོ་དེ་སྟོན་པ་རྡོ་རྗེ་མི་བསྐྱོད་པ་ཡིན་
ནོ༑ །དེ་ལྟར། སྐུ་དང་། གསུང་དང་། ཐུགས་རྡོ་རྗེའི་དོན་དུ་གསུངས་སོ༎
མི་སྣང་བ་འབྱུང་བ་ཞེས་བྱ་བ་ནི་སྒྲུབ་པ་པོས་མི་བསྐྱོད་རྡོ་རྗེ་བསྒོམས་པ་ལས་་་
འབྱུང་བ་མི་སྣང་བ་དངོས་གྲུབ་ཀྱི་འབྲས་བུ་ཡིན་ནོ། །གཞན་ཡང་རྡོ་རྗེ་མི་བསྐྱོད་
པ་ཉིད། འབྲས་བུའི་ངོ་བོར་གཉིས་སུ་མེད་པར་སྨོས་སོ།
།དེ་ལྟར་མི་སྣང་བ་་་་
འབྱུང་བའི་དོན་དུ་གསུངས་སོ། །བཀོད་པའི་ཕྲེང་བ་ཞེས་པ་ནི། རྡོ་རྗེ་མི་བསྐྱོད་་
པ་སྒོམ་པར་བྱ་བའི་དུས་སུ། མདུན་དུ་སྨོས་པའི་སྔགས་ས་བོན་ཡིག་འབྲུ་ཁཾ་གྲངས་
མེད་པ་བཀོད་པའི་ངོ་བོར་སྤྲོ་བར་བྱའོ། །ཕྲེང་བ་ནི་སྔགས་ས་བོན་ཡིག་འབྲུ་ཁཾ་ཉི་
མ་བཞིན་དུ་འབར་བ་ཕྲེང་བ་བཞིན། རྒྱུན་མི་འཆད་པར་སྤྲོ་བའོ། །མདོར་བསྡུ་བ་
དེ་ལྟར་བཀོད་པའི་ཕྲེང་བའི་དོན་དུ་གསུངས་སོ། །ཏིང་ངེ་འཛིན་ཞེས་པ་ནི་སྒྲུབ་་
པ་པོས་མི་སྣང་བའི་དངོས་གྲུབ་གྲུབ་པར་བྱ་བའི་ཕྱིར་སྒོམ་པའི་ཚུལ་གྱི་ཆོ་ག་དེ་་་་
45-283