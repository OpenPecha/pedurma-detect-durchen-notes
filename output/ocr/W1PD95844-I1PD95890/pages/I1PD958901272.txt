རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२
སོ༑ །རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་ནི་སྟོན་
པ་མི་བསྐྱོད་པ་རྡོ་རྗེ་འཛིན་གྱིས་འཁོར་ཐམས་ཅད་ཀྱི་ནང་དུ། ཞེ་སྡང་ཆེན་པོའི་
ཐུགས་དགྱེས་པར་ཇི་ལྟར་སྨོས་པའི་ཚུལ་གྱི་ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་་་
དང་གཉིས་སུ་མེད་པར་འཁྱུད་པའི་སྦྱོར་བས་གསང་བའི་དབང་པོ་གཉིས་མཉམ་་
པར་སྦྱར་ནས་དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ།
མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྔགས་ཀྱི་ས་བོན་ཡིག་འབྲུ་ཧཱུཾ་ཁ་དོག་སྔོན་པོར་གྱུར་
པར་མཛད་དོ། །ས་བོན་དེ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་གཟེར་གྱི་དྲ་
བ་གྲངས་མེད་པའི་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེས་འཇིག་་
རྟེན་གྱི་ཁམས་ཐམས་ཅད་དུ་ཁྱབ་བོ། །དེ་མ་ཐག་ཏུ་སྨོས་པའི་སེམས་ཅན་མ་་་་
རུངས་པ་ཐམས་ཅད་བྱིན་གྱིས་བརླབ་•པར་མཛད་པས་ཞེ་སྡང་དང་དྲེགས་•པ་ཞི་
བར་གྱུར་པར་མཛད་ནས་འོད་གཟེར་གྱི་དྲ་བ་གྲངས་མེད་པ་དེ་སྤྲོ་བའི་ལམ་ནས་་
སྤྲོ་བའི་གནས་ཀྱི་སྔགས་ཀྱི་ས་བོན་ཡིག་འབྲུ་ཧཱུཾ་དེ་ལ་གཉིས་སུ་མེད་པར་སླར་བསྡུ་
བར་མཛད་དོ། །དེ་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཧཱུཾ་དེ་གཟི་བརྗིད་
པོའི་འབར་བས་འབར་ཞིང་འོད་དུ་ཞུ་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྒྱ་མཚོ་
དང་མཉམ་པར་གྱུར་པར་མཛད་དོ། །ས་བོན་དེ་ལས་འཇིགས་པ་ཆེན་པོའི་ཞེ་་་
སྡང་གི་ངོ་བོ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྐུ་མདོག་དང་། ཞལ་དང་
ཕྱག་དང༌་། ཕྱག་མཚན་དང་རྒྱན་རྣམས་ཅི་ལྟར་སྔར་སྨོས་པ་ལྟ་བུ་དང་ལྡན་པ་་
གྲངས་མེད་པ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །
དེས་འཇིག་རྟེན་གྱི་ཁམས་ཐམས་ཅད་དུ་ཁྱབ་བོ། །དེ་མ་ཐག་ཏུ་མདུན་དུ་སྨོས་་
པའི་སེམས་ཅན་མ་རུངས་པ་ཐམས་ཅད་བྱིན་གྱིས་བརླབ་པར་མཛད་ནས་དེ་དག་
གི་ཞེ་སྡང་དང་། དྲེགས་•པ་ཞི་བའི་དངོས་གྲུབ་ཀྱི་འབྲས་བུར་གྱུར་པར་བསྟན་
45-1249