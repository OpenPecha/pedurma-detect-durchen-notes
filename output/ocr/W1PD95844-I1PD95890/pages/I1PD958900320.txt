རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१९९
འོག་ཏུ་ལྕེའི་དབུས་སུ་རྡོ་རྗེའི་སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་འབར་ཞིང་ལྕེའི་དབུས་སུ་ཐིམ་པར་་་་་
འགྱུར་རོ།
།དེའི་འོག་ཏུ་སྙིང་ཀའི་དབུས་སུ་ཐུགས་རྡོ་རྗེ་སྔགས་ས་བོན་ཡིག་འབྲུ་
ཧཱུཾ་བསམ་མོ། ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་ཞི
སྙིང་ཁའི་དབུས་གནས་སུ་ཐིམ་པར་འགྱུར་རོ། །ཆོ་ག་དེ་ལྟར་བསྒོམ་པར་བྱ་བའི་
དོན་གྱིས། རྡོ་རྗེ་གསུམ་དུ་སྨོས་སོ། །དེ་ལྟར་དམ་ཚིག་རྡོ་རྗེ་གསུམ་བསྒོམས་
པས་ཀྱི་དོན་དུ་གསུངས་སོ། །མི་བསྐྱོད་རྡོ་རྗེ་གསུམ་འདྲར་འགྱུར་ཞེས་པ་ནི།
སྟོན་པ་མི་བསྐྱོད་པ་སྐུ་གསུང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་ཡི་སྐུ་
ཕྱག་རྒྱར་སྨོས་སོ། །སྒྲུབ་པ་པོས་མདུན་དུ་སྨོས་པའི་ཚུལ་དུ་བྱང་ཆུབ་སེམས་
དཔའ་ཕྱག་ན་རྡོ་རྗེ་བསྒོམས་པའི་ཡོན་ཏན་དེའི་དོན་གྱིས་རྡོ་རྗེ་མི་བསྐྱོད་པ་དང་
འདྲ་བར་འགྲུབ་པར་འགྱུར་རོ། །དེ་ལྟར་མི་བསྐྱོད་རྡོ་རྗེ་གསུམ་འདྲར་འགྱུར་
གྱི་དོན་དུ་གསུངས་སོ། །བཅོམ་ལྡན་འདས་རྡོ་རྗེ་མི་བསྐྱོད་པས་ཞེས་པ་ནི།
བཅོམ་ལྡན་འདས་ནི་སྟོན་པ་རྡོ་རྗེ་མི་བསྐྱོད་པ་ཉིད་དོ། །དེའི་དོན་མདུན་དུ་
བཤད་པ་བཞིན་འདིར་སྦྱར་རོ། །དེ་ལྟ་བུའི་ཡོན་ཏན་དང་ལྡན་པའི་རྡོ་རྗེ་མི་
བསྐྱོད་པ་དེས། མདུན་དུ་བཤད་པའི་ཚུལ་བྱང་ཆུབ་སེམས་དཔའ་ཕྱག་ན་རྡོ་རྗེ་
བསྒོམ་པར་བྱ་བའི་ཆོ་གའི་དོན་དེ་བཀའ་སྩལ་པའོ། །དེ་ལྟར་བཅོམ་ལྡན་འདས་
རྡོ་རྗེ་མི་བསྐྱོད་པས་བཀའ་སྩལ་ཏོའི་དོན་དུ་གསུངས་སོ། །ད་ནི་རྡོ་རྗེ་མི་བསྐྱོད་
པའི་དམ་ཚིག་གི་བསྒོམ་པས། བྱང་ཆུབ་སེམས་དཔའ་ཕྱག་ན་རྡོ་རྗེ་བསྒྲུབ་པ་་་་
བྱས་པས་འབྲས་བུ་ཐོབ་པ་བསྟན་པར་བྱ་སྟེ། མི་བསྐྱོད་དམ་ཚིག་བསྒོམས་པ་་་་
ཡིས༑ །སྐུ་གསུང་ཐུགས་མཆོག་རྟག་ཏུ་འཛིན། །འཇིག་རྟེན་ཁམས་ནི་ཐམས་
ཅད་དུ། །མི་བསྐྱོད་རྡོ་རྗེ་འདྲར་མཆོད་འགྱུར། །ཞེས་བྱ་བའི་དོན་བཤད་པར་
45-299