༣༧༢
___བསྟན་འགྱུར། རྒྱུད། ༼འུ༽ ༨༦
། རྡོ་རྗེ་མི་བསྐྱོད་གསུམ་་
དེ་ལྟར་འདི་ནི་དམ་ཚིག་མཆོག་གི་དོན་དུ་གསུངས་སོ།
བསྒོམས་པ་ཞེས་པ་ནི། སྐུ་དང་། གསུང་དང་། ཐུགས་གསུམ་གྱི་རིགས་
གསུམ་གྱི། སྔགས་ཀྱི་ས་བོན་ཡིག་འབྲུ་སྟེ། ཨོཾ་ཧཱུཾ་ཨཱཿ། དེ་ལྟར་རིགས་ཀྱི་བྱེ་་
བྲག་གི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་བསྒོམ་པ་བྱ་བའི་དུས་
སུ༑ སྐུ་དང་། གསུང་དང༌་། ཐུགས་རྡོ་རྗེ་གསུམ་མི་ཕྱེད་པའི་ངོ་བོར་་་་་་
བསྒོམ་པར་སྨོས་སོ། །རྡོ་རྗེ་མི་ཕྱེད་གསུམ་བསྒོམས་པའི་དོན་དུ་གསུངས་སོ། །
འགོག་པའི་དམ་ཚིག་ཡེ་ཤེས་སྟེ་ཞེས་པ་ནི། མདུན་དུ་བཤད་པའི་ཡེ་ཤེས་ཀྱི་ཐིག་
ལེར་བསྒོམ་པར་བྱ་བའི་ཐ་མར་འགོག་པའི་དམ་ཚིག་གི་ཡེ་ཤེས་དོན་དམ་པར་ཆོས་
ཐམས་ཅད་སྟོང་པའི་ངོ་བོ་ཡིན་པར་བརྟག་གོ། །དེ་ལྟར་འགོག་པའི་དམ་ཚིག་ཡེ་
ཤེས་དེའི་དོན་དུ་གསུངས་སོ། །སངས་རྒྱས་དངོས་གྲུབ་ཐོབ་པར་འགྱུར་ཞེས་པ་
ནི༑ འགོག་པའི་དམ་ཚིག་གི་ཡེ་ཤེས་བསྒོམ་པའི་ཡོན་ཏན་གྱི་སྒྲུབ་པ་པོས་སྔར་
བཤད་པའི་རིགས་གསུམ་གྱི་སངས་རྒྱས་ཕྱག་རྒྱ་ཆེན་པོའི་དངོས་གྲུབ་ཐོབ་པར་་་་་
སྨོས་སོ། །དེ་ལྟར་སངས་རྒྱས་དངོས་གྲུབ་ཐོབ་པར་འགྱུར་གྱི་དོན་དུ་གསུངས་སོ།།
ད་ནི་སྐུ་གསུང་ཐུགས་གསུམ་གྱི་རིགས་གསུམ་གྱི་དཀྱིལ་འཁོར་གྱི་སྒོམ་པ་བྱ་བའི་ཆོ་
ག་བསྟན་པར་བྱ་སྟེ། རྡོ་རྗེ་ནམ་མཁའི་དབྱིངས་གནས་པར།
།གསལ་བའི་་་་
དཀྱིལ་འཁོར་བསྒོམ་པར་བྱ། །སྐུ་གསུང་ཐུགས་ལ་ཡི་གེ་ཨོཾ། །བསམས་ན་དེ་་
ནི་བསྐལ་པར་གནས། །རྡོ་རྗེ་ནམ་མཁའི་དབྱིངས་གནས་པར། །ཆོས་ཀྱི་་་་་་
དཀྱིལ་འཁོར་བསྒོམ་པར་བྱ། །སྐུ་གསུང་ཐུགས་ལ་ཡི་གེ་ཨ། །བསམས་ནས་དེ་
ནི་བསྐལ་པར་གནས། །རྡོ་རྗེ་ནམ་མཁའི་དབྱིངས་གནས་པར། །རྡོ་རྗེ་དཀྱིལ་
འཁོར་བསྒོམ་པར་བྱ། །སྐུ་གསུང་ཐུགས་ལ་ཡི་གེ་ཧཱུཾ།
།བསམས་ན་དེ་ནི་་
བསྐལ་པར་གནས། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
45-372