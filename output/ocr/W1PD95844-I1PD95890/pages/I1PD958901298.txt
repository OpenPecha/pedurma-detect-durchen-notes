རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༧༥
རྟག་ཏུ་འགུགས་པར་འགྱུར་གྱི་དོན་དུ་གསུངས་སོ། ། ཟླ་བའི་དཀྱིལ་འཁོར་དག་
ལ་ནི། །རྣམ་པར་སྣང་མཛད་གཟུགས་ཆེན་སྒོམ།
།ཞེས་པ་ནི། གནས་རིའི་
རྩེ་མོ་རྩྭ་ལ་སོགས་པ་ཡིད་དུ་འོང་བ་ཅི་ལྟར་སྨོས་པ་ཕུན་སུམ་ཚོགས་པ་དང་ལྡན་་་
པར།༑ དང་པོ་ས་གཞི་མཉམ་པར་བྱས་ལ་དེ་བདུད་རྩི་ལྔས་བསྐུའོ། །དེ་
ནས་ཀུ་སུམ་པའི་མེ་ཏོག་གི་ཟེ་འབྲུ་དང་། ཀ་ར་པུ་ར་དང༌་། གོ་རོ་ཙ་ན་དང་།
དྲི་ཆེན་དང་འུག་པའི་ཁྲག་རྣམས་•རྟག་གོ། །རྫས་དེས་དཀྱིལ་འཁོར་ཟུར་་་
གསུམ་ཀུན་ཏུ་ཁྲུ་རེ་དང་སོར་ལྔ་བསྐུའོ། །དེའི་འོག་ཏུ་པ་ཏ་ལི་དང་ཨུད་པ་ལ་ལ་•
སོགས་པ་མེ་ཏོག་དྲི་དང་ལྡན་པ་ཐམས་ཅད་དགྲམ་པར་བྱའོ། །དེའི་འོག་ཏུ་ལྷའི་
དབང་པོ་བརྒྱ་བྱིན་གྱི་ཆུང་མ་ཤ་ཙི་•དགུག་པའི་དཀྱིལ་འཁོར་པའི་སྟེང་གི་དབུས་
སུ་སྒྲུབ་པ་པོས་མོས་པའི་སྐྱིལ་མོས་འགུག་གོ། །དེའི་འོག་ཏུ་མདུན་དུ་སྨོས་པའི་་
ཆོ་ག་བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་ཕྱག་རྒྱ་གཟུགས་ཆེན་པོའི་ངོ་བོར་
གྱུར་པར་བྱའོ། །དེའི་ཕྱག་གཡས་དང་པོ་ན་འཁོར་ལོའི་ཀྱོ་བ་འཛིན། སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་▪སྨོས་པ་བཞིན་དུ་འདིར་སྦྱར་
རོ༑ །དེ་ལྟ་བུའི་ངོ་བོར་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་
དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་སྒྲུབ་པ་པོ་ཉིད་
ཀྱི་དཀྱིལ་མོའི་འོག་ཏུ་སྔགས་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དཀར་་
པོ་ཆོས་ཀྱི་དབྱིངས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །ས་བོན་དེ་ལས་ཟླ་བའི་དཀྱིལ་འཁོར་
དུ་གྱུར་པར་བསམ་མོ། །དེ་མ་ཐག་ཏུ་དེའི་སྟེང་དུ་ཇི་ལྟར་སྨོས་པའི་ཚུལ་གྱིས་་་
སྒོམ་པ་བྱ་བ་•བསྟན་ཏོ། །དེ་ལྟར་ཟླ་བའི་དཀྱིལ་འཁོར་དག་ལ་ནི། རྣམ་པར་
སྣང་མཛད་གཟུགས་ཆེན་སྒོམ་གྱི་དོན་དུ་གསུངས་སོ། །དེ་ན་ཤ་ཙི་གནས་པར་་་
45-1275