རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११०৯
དང་རྫས་དེ་རྣམས་གཅིག་ཏུ་བསྲེས་ལ་བཏགས་པ་ལ་རྡོ་རྗེའི་ཆུ་དང་དཀྲུགས་ནས།
སངས་རྒྱས་སྤྱན་གྱི་སྐུ་ཕྱག་རྒྱའི་གཟུགས་ཁྭ་ཏའི་མཇུག་སྒྲོའི་རྩ་བས་བྲི་བར་བྱ་སྟེ།
ཞལ་གསུམ་ཕྱག་དྲུག་ཕྱག་མཚན་དྲུག་གོ། །རིན་པོ་ཆེ་སྣ་ཚོགས་ཀྱི་རྒྱན་གྱི་བརྒྱན་
པ༑ ཐོར་ཚུགས་ཀྱིས་དབུ་བརྒྱན་པ། ཁྲོ་བོའི་ཚུལ་དུ་བཤད་པ། ཕྱག་
གཡས་དང་པོ་ན་འཁོར་ལོའི་ཀྱོ་བ་འཛིན་པ། གཡོན་དང་པོ་ན་རྡོ་རྗེ་ཞགས་པ་་
འཛིན༑ ཕྱག་མཚན་གཞན་ནི་ཅི་ལྟར་སྨོས་པའི་ཚུལ་དུ་བྱའོ། །དེའི་ཞབས་་
གཉིས་ཀྱི་འོག་ཏུ། ལྷ་མོའམ་མི་མོ་གང་དགུག་པར་བྱ་བའི་གཟུགས་ཐལ་མོ་སྦྱར་
བའི་ཚུལ་དུ། མདུན་དུ་སྨོས་པའི་སངས་རྒྱས་སྤྱན་བྲིས་པའི་རྫས་དེ་དྷ་ཏུ་རའི་་་
ཤིང་ཏོག་གི་ཁུ་བ་དང་། བསྲེས་པ་བྲིས་ཏེ། སངས་རྒྱས་སྤྱན་གྱི་ཞབས་གཡས་
བརྐྱང་བས་བུ་མོའི་རྐེད་པར་མནན་པ་བྲི། ཞབས་གཡོན་བསྐུམ་པས་སྙིང་གར་་
གནོན་པ་བྲི། སངས་རྒྱས་སྤྱན་གྱིས་འཁོར་ལོའི་ཀྱོ་བ་འཛིན་པ་དེས་བྷ་ག་ནས་་་
འཛིན་པ་བྲི། རྡོ་རྗེའི་ཞགས་པ་དེས་མགུལ་པ་ནས་བཅིང་བར་བྲི། དགུག་པའི་
བུ་མོ་དེའི་འོག་ཏུ་འུག་པའི་ཁྲག་གིས་ཉི་མའི་དཀྱིལ་འཁོར་བྲི།
ཉི་མའི་དཀྱིལ་་་
འཁོར་གྱི་འོག་ཏུ་ཡང་འུག་པའི་ཁྲག་གིས་པད་མ་འདབ་མ་བརྒྱད་བྲི། སྦྱོར་བ་དེ་
ལྟར་བྱས་ནས་དཀྱིལ་འཁོར་ཟུར་གསུམ་ཀུན་ཏུ་ཁྲུ་གང་སོར་ལྔའི་ཚད་དུ་བྱས་ལ་་་
བདུད་རྩི་ལྔས་དེ་བསྐུ་བར་བྱའོ། །དེའི་འོག་ཏུ་སྒྲུབ་•པ་པོས་བརྩོན་འགྲུས་ཆེན་
པོའི་སེམས། བརྟན་པར་བྱས་ལ་དཀྱིལ་འཁོར་དེའི་སྟེང་དུ་འདུག་པར་བྱའོ། །
དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་་
ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་
མེད་པའི་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་མདུན་དུ་ཅི་ལྟར་སྨོས་པའི་བཞིན་དུ་འདིར་སྦྱར་རོ། །དེ་ལྟ་བུའི་ངོ་་
45-1107