१२००
_____བསྟན་འགྱུར། རྒྱུད།
པོར་བརྗོད་པས་བ་རུ་ན་འཁོར་དང་བཅས་པ་དབང་དུ་བསྡུ་བ་དང་། བསྐྲད་པ་
ལ་སོགས་པའི་ཐབས་ཀྱི་བྱེ་བྲག་སྣ་ཚོགས་དེ་འཇོམས་པ་འམ།
མེད་པར་བྱེད་དོ།།
དེ་ལྟར་ཕཊ་ཀྱི་དོན་དུ་གསུངས་སོ། །ཨོཾ་མ་ཧ་བ་ལ་ཡ་སྭཱ་ཧཱ། ཞེས་པ་ནི།
སྒྲུབ་པ་པོས་ཅི་ལྟར་སྨོས་པའི་ཚུལ་གྱི་མདུན་དུ་སྨོས་པའི་ཁྲོ་བོའི་རྒྱལ་པོ་མ་ཧ་བ་་་
ལའི་སྔགས་རིངས་དོན་དང་ལྡན་པའི་ངོ་བོ་དེ་སྔགས་ཀྱི་ས་བོན་ཡིག་འབྲུ་ཨོཾ་དང་་
བཅས་པའི་བཟླས་པ་བྱས་པས། ཁྲོ་བོའི་རྒྱལ་པོ་མ་ཧ་བ་ལ་ཉིད་ཀྱི་ཐུགས་མཉེས་
པར་འགྱུར་རོ། །གཞན་ཡང་རིགས་ཀྱི་བདག་པོ་སྟོན་པ་རྡོ་རྗེ་འཛིན་མཉེས་པར་
འགྱུར་རོ། །དེའི་དུས་སུ་སྒྲུབ་པ་པོས་ཅི་ལྟར་སྨོས་པའི་ཚུལ་གྱི་ཀླུ་མ་རུངས་པ་ལ་
སོགས་པ་བདུད་དང་། བགེགས་ཀྱི་ཚོགས་གནོད་པ་བྱེད་པ་དེ་དག་གཞོམ་པའི་
དངོས་གྲུབ་ཀྱི་འབྲས་བུར་འགྱུར་བར་གསུངས་སོ། །དེ་ལྟར་ཨོཾ་མ་ཧ་བ་ལ་ཡ་སྭཱ་
ཧཱའི་དོན་དུ་གསུངས་སོ། །ད་ནི་ཁྲོ་བོའི་རྒྱལ་པོ་མ་ཧ་བ་ལའི་སྔགས་རིངས་ཀྱི་་་
ཡོན་ཏན་གྱི་ངོ་བོའི་དོན་བསྟན་པར་བྱ་སྟེ། འདི་ནི་གསུངས་མ་ཐག་ཏུ་ཡང་།
སྟོབས་པོ་ཆེའི་ཀླུ་རྣམས་ཀུན། །འཇིགས་ཤིང་རབ་ཏུ་སྐྲག་པར་གྱུར་ནས། རྡོ་རྗེ་
སེམས་དཔའ་རྗེས་སུ་དྲན། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
འདི་ནི་གསུངས་མ་ཐག་ཏུ་ཡང་སྟོབས་པོ་ཆེའི་ཀླུ་རྣམས་ཀུན་ནི།
སྟོན་པ་མི་་་་་
བསྐྱོད་པ་རྡོ་རྗེ་འཛིན་གྱིས་ཇི་ལྟར་སྨོས་པའི་ཚུལ་གྱི་ཏིང་ངེ་འཛིན་མཛད་པའི་འོག་
ཏུ་ཁྲོ་བོའི་རྒྱལ་པོ་མ་ཧ་བ་ལའི་སྔགས་རིངས་གསུངས་སོ། །དེ་མ་ཐག་ཏུ་སྔགས་
རིངས་མེ་ལོང་ལྟ་བུའི་ཡེ་ཤེས་ཀྱི་མེ་འབར་བའི་འོད་ཀྱིས་འབར་རོ། །དེའི་ཚ་བ་
ཆེན་པོས་མདུན་དུ་སྨོས་པའི་ཀླུ་མ་རུངས་པ་ཐམས་ཅད་ཀྱི་སེམས་ཅན་ཐམས་ཅད་
ལ་ཐན་པ་ལ་སོགས་པ་བྱེ་བྲག་སྣ་ཚོགས་ཀྱིས་གནོད་པ་བྱེད་པ། སྟོབས་པོ་ཆེར་་
མིང་བཏགས་པ་ཤིན་ཏུ་ཆོ་འཕྲུལ་བྱེད་ནུས་པ་དང་། གཞན་ཡང་ཞེ་སྡང་ཆེན་
45-1200