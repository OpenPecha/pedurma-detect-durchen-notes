རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
473
གྱིས་བརླབ་པ་དེ་བྱས་པས། སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་གཉིས་་
སུ་མེད་པའི་ངོ་བོ་ཅི་ལྟར་སྨོས་པའི་ཚུལ་དུ་གྱུར་པར་སྨོས་སོ། །ཆོ་གའི་ཚུལ་དེ་་
ལྟར་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་མདུན་དུ་སྨོས་པའི་ཚུལ་་་་་
གྱིས་གར་མཁན་གྱི་རིགས་ཀྱི་བུ་མོ་བླང་ངོ༌་། །ན་བཟའ་དཀར་མོའི་མཚན་ཉིད་་
དང་། འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་
སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་ཀྱི་ཁུ་བའི་ངོ་བོ་
བྱང་ཆུབ་སེམས་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་
འབྲུ་ཧ་བསམ་མོ། །དེ་ཁ་དོག་ལྗང་ཁུ་བྱ་བ་ནན་ཏན་གྱིས་ཡེ་ཤེས་ཀྱི་ངོ་བོ་གཟི་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་་་་
གཉིས་སུ་མེད་པར་ཐིམ་པར་གྱུར་ཏོ། །དེ་མ་ཐག་ཏུ་གདན་གྱི་ངོ་བོ་རྡོ་རྗེ་རྒྱ་གྲམ་
ཁ་དོག་ལྗང་གུར་གྱུར་པར་བསམ་མོ། །དེ་ལྟར་གདན་རྡོ་རྗེ་རྒྱ་གྲམ་བསྐྱེད་པའི་་
འོག་ཏུ་སྒྲུབ་པ་པོ་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་འཆང་བས་་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་ཀྱི་གདན་རྡོ་རྗེ་རྒྱ་གྲམ་གྱི་་་་
སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་སྟེ། དེ་ཟླ་བའི་དཀྱིལ་འཁོར་གྱི་
ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧ་བསམ་མོ།།
དེ་ཁ་དོག་ལྗང་གུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་
འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་
གཉིས་སུ་མེད་པར་ཐིམ་པར་གྱུར་ཏོ། །གསང་བ་ཡེ་ཤེས་ཀྱི་ས་བོན་དེ་ལས།
ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་པར་བྱའོ། ། །དེ་ཁ་དོག་ལྗང་
45-513