_____ བསྟན་འགྱུར། རྒྱུད། ༼3༽ ༨༦
མདུན་དུ་སྨོས་པའི་ཚུལ་དུ་བསྒོམ་པར་བྱའོ། །དེ་གྲུབ་པའི་འོག་ཏུ་སྒྲུབ་པ་པོ། །
བྱང་ཆུབ་སེམས་དཔའ་འཇམ་དཔལ་གྱི་བདག་ཉིད་དུ་གཉིས་སུ་མེད་པའི་ངོ་བོར་
འགྱུར་བ་ཡིན་ནོ། །དེ་ལྟར་བྱང་ཆུབ་སེམས་དཔར་དེ་འགྱུར་རོའི་དོན་དུ་་་་་་
གསུངས་སོ། །ས་བཅུ་དག་ལ་གནས་པ་ནི་ཞེས་པ་ནི། སྒྲུབ་པ་པོས་བྱང་ཆུབ་
སེམས་དཔའ་འཇམ་དཔལ་གྲུབ་མ་ཐག་ཏུ། ཕྱི་དང་ནང་གི་ཚུལ་གྱིས་ས་བཅུའི་
འབྲས་བུ་ཐོབ་པ་ཡིན་ནོ། །དེ་ལ་ཕྱིའི་ས་བཅུའི་དོན་བསྟན་པར་བྱ་སྟེ། ས་་་་
དང་པོ་རབ་ཏུ་དགའ་བ་དང་། ས་གཉིས་པ་དྲི་མ་མེད་པ་དང་། ས་གསུམ་པ་
འོད་བྱེད་པ་དང་། ས་བཞི་པ་འོད་འཕྲོ་བ་དང་། ས་ལྔ་པ་སྦྱང་དཀའ་བ་དང་།
ས་དྲུག་པ་མངོན་དུ་གྱུར་པ་དང་། ས་བདུན་པ་རིང་དུ་སོང་བ་དང་། ས་་་་
བརྒྱད་པ་མི་གཡོ་བ་དང་། ས་དགུ་པ་ལེགས་པའི་བློ་གྲོས་དང་། ས་བཅུ་པ་་་
ཆོས་ཀྱི་སྤྲིན་ནོ། །སྒྲུབ་པ་པོས་འཇམ་དཔལ་གྲུབ་མ་ཐག་ཏུ། ས་བཅུ་པོ་དེའི་
འབྲས་བུ་དུས་ཅིག་ཏུ་ཐོབ་པར་འགྱུར་རོ། །དེ་ནས་ནང་གི་ས་བཅུའི་དོན་བསྟན་
པར་བྱ་སྟེ། གཟུགས་རྡོ་རྗེ་མ་ལ་སོགས་པ་འདོད་པའི་ཡོན་ཏན་ལྔའི་མཆོད་པའི་
ལྷ་མོ་དངང་། གཞན་ཡང་དེ་བཞིན་གཤེགས་པའི་མཱ་མ་ཀཱིའི་ལ་སོགས་པ་བཞི་དང་།
ལྔ་པ་ས་ཆེན་པོར་སྨོས་པ་ཆོས་ཀྱི་དབྱིངས་ཀྱི་དབང་ཕྱུག་མའོ། །དེ་ལྟར་བརྡའ་་
སྐད་དུ་ས་བཅུའི་ངོ་བོར་བསྟན་ཏོ། །བཤད་པར་བྱ་སྟེ། གསང་བའི་སར་མིང་
བཏགས་པ་མཱ་མ་ཀཱི་དང་། སངས་རྒྱས་སྤྱན་དང་ན་བཟའ་དཀར་མོ་དང་།
དམ་ཚིག་སྒྲོལ་མ་དང་བཞི་ནི། བྱང་ཆུབ་སེམས་དཔའ་འཇམ་དཔལ་གྱི་ཤེས་
རབ་མ་ལྷ་མོ་ཐུགས་རྗེ་མའི། སྐུ་ཕྱག་རྒྱ་ལ་གནས་སོ། །དེའི་དོན་གསལ་བར་
བསྟན་པར་བྱ་སྟེ། ལྷ་མོ་ཐུགས་རྗེ་མའི་སྐུ་ཕྱག་རྒྱ་སྲ་བའི་ངོ་བོ་ནི་སངས་རྒྱས་་་
སྤྱན་དུ་སྨོས་སོ།
45-288
།གཤེར་བའི་ངོ་བོ་ནི་མཱ་མ་ཀཱིའོ། །དྲོ་བའི་ངོ་བོ་ནི་ན་བཟའ་