རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م५
གཉིས་སུ་མེད་པར་བྱིན་གྱིས་བརླབ་པར་བྱ་བར་སྨོས་སོ། །དེ་ལྟར་བྱིན་གྱིས་་་་་
བརླབས་མ་ཐག་ཏུ་འགུགས་པར་མཛད་མཁན་སྒྲུབ་པ་པོ་ཉིད་ཀྱི་ལུས་ལ་གཉིས་སུ་
མེད་པའི་ངོ་བོར་བསྡུ་བར་བྱ་བ་ཡིན་ནོ། །དེ་ལྟར་སངས་རྒྱས་རྣམས་ཀྱིས་རབ་་
ཏུ་དགང་གི་དོན་དུ་གསུངས་སོ། །མོ་རྣམས་ལྟ་བུར་སྦྱོར་བ་ནི། །ཐམས་ཅད་
དེ་རུ་བསྒོམ་པར་བྱ། །དམ་ཚིག་བཞིའི་སྦྱོར་བ་ཡིས། །འདི་ནི་རྡོ་རྗེའི་ཚུལ་་་་
མཆོག་གོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། མོ་རྣམས་
ལྟ་བུར་སྦྱོར་བ་ནི། །ཐམས་ཅད་དེ་རུ་བསྒོམ་པར་བྱ་ནི། མདུན་དུ་བཤད་་་་་
པའི་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ལྔའི་རིགས་ཀྱི་བྱེ་
བྲག་གི་སྐུ་ཕྱག་རྒྱ་སྤྲིན་བཞིན་དུ་དེ་རྣམས་སྤྲོས་པའི་དུས་སུ་ཉིད་ཉིད་ཀྱི་ཡེ་ཤེས་ཀྱི་
ལྷ་མོ་བུད་མེད་དང་སྦྱོར་བས་ཐམས་ཅད་དེར་བསྒོམ་པར་བྱ་བར་སྨོས་སོ། །དེ་་
ལྟར་བུད་མེད་ལྟ་བུར་སྦྱོར་བ་ནི། ཐམས་ཅད་དེ་རུ་བསྒོམ་པར་བྱའི་དོན་དུ་་་་་
གསུངས་སོ། །དམ་ཚིག་བཞིའི་སྦྱོར་བ་ཡིས་ཞེས་པ་ནི་བྱེ་བྲག་རྣམ་པ་གཉིས་སོ། །
བསྟན་པར་བྱ་སྟེ། མདུན་དུ་སྨོས་པའི་འགུགས་པར་མཛད་མཁན་དཔལ་རྡོ་རྗེ་་
སེམས་དཔའ་ལ་སོགས་པ་དེ་བཞིན་གཤེགས་པ་ལྔའི་རིགས་ཀྱི་བྱེ་བྲག་གི་སྐུ་ཕྱག་རྒྱ་
སྤྲིན་ལྟ་བུ་སྟེ། དེ་རྣམས་ཉིད་ཉིད་ཀྱི་ཡེ་ཤེས་ཀྱི་ལྷ་མོ་དང་མོ་རྣམས་གཉིས་སུ་་་
མེད་པར་སྦྱོར་བས་འཁྱུད་དེ། དེ་དག་ཐམས་ཅད་དམ་ཚིག་བཞིའི་ལྷ་མོ་དང་་་་
གཉིས་སུ་མེད་པའི་ངོ་བོར་བསྒོམ་པར་བྱའོ། །གཞན་ཡང་ལྷ་དང་། ཀླུ་དང་།
ལྷ་མ་ཡིན་དང་། མི་ལ་སོགས་པ་སེམས་ཅན་ཐམས་ཅད་ཀྱི་མོ་རྣམས་བཀུག་མ་་
ཐག་ཏུ་དེ་བཞིན་གཤེགས་པ་བཞིའི་ལྷ་མོ་བཞི་དང་གཉིས་སུ་མེད་པར་བྱིན་གྱིས་་་
བརླབ་པར་བྱའོ། །དེའི་འོག་ཏུ་མོ་ཐམས་ཅད་ཀྱི་ལུས་ནི། དེ་བཞིན་གཤེགས་
པའི་དམ་ཚིག་གི་ལྷ་མོ་བཞི་དང་གཉིས་སུ་མེད་པའི་སྦྱོར་བའི་ངོ་བོར་བསྒོམ་པར་་
45-95