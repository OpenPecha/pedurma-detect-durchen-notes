१०७५
བསྟན་འགྱུར། རྒྱུད། ༨༧
ཐམས་ཅད་ན་གནས་པའི་བགེགས་མ་རུངས་པ་གནོད་པ་བྱེད་པ་ཐམས་ཅད་་་
བཅོམ་པར་འགྱུར་རོ། །དེ་ལྟར་འདི་ནི་གསུངས་མ་ཐག་ཏུ་ཡང་སྐུ་གསུམ་དབྱེར་
མེད་རྡོ་རྗེ་ཅན་གྱི་དོན་དུ་གསུངས་སོ། །མཛེས་པའི་སྤྱན་ནི་གདངས་ནས་སུ། །
ཞེས་པ་ནི་མདུན་དུ་སྨོས་པའི་སྔགས་རིངས་གསུངས་མ་ཐག་ཏུ། བགེགས་མ་
རུངས་པ་གནོད་པ་བྱེད་པ་ཐམས་ཅད་མེད་པར་འགྱུར་བ་དེའི་དུས་སུ།
སེམས་
ཅན་ཐམས་ཅད་ཀྱིས་བདེ་བ་དང་ཡིད་བདེ་བའི་འབྲས་བུ་ཐོབ་པར་འགྱུར་རོ། །
དེའི་ཡོན་ཏན་གྱིས་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་བརྗོད་དུ་ཡོད་
པ་དང་། བརྗོད་དུ་མེད་པའི་དེ་བཞིན་གཤེགས་པ་ཐམས་ཅད་དང་། དེ་
བཞིན་དུ་འཁོར་གཞན་ཐམས་ཅད་ཀྱི་ཐུགས་རྗེ་ཆེན་པོའི་ཐུགས་མཉེས་པར་འགྱུར་
རོ༑ །དོན་དེས་མདུན་དུ་སྨོས་པའི་འཁོར་མ་ལུས་པ་ཐམས་ཅད་ཀྱི་སྤྱན་གྱི་་་
བགེགས་མ་རུངས་པ་ཐམས་ཅད་བཅོམ་པ་དེ་གཟིགས་པ་དེ་ཇི་ལྟར་མེ་ཏོག་པད་མ་
ཁ་ཕྱེ་བ་མཛེས་པ་དེ་བཞིན་དུ་སྨོས་སོ། །དེ་ལྟར་མཛེས་པའི་སྤྱན་ནི་གདངས་
ནས་སུའི་དོན་དུ་གསུངས་སོ། །རྡོ་རྗེའི་ཐུགས་ནི་རྗེས་སུ་དྲན། །ཞེས་པ་ནི་མ་
མ་ཀིའི་སྔགས་རིངས་གསུངས་མ་ཐག་ཏུ་དེའི་དུས་སུ། རྣམ་པར་སྣང་མཛད་
དང་། རིན་ཆེན་འབྱུང་ལྡན་དང་། དོན་ཡོད་གྲུབ་པ་ལ་སོགས་པ་ཇི་ལྟར་
སྨོས་པའི་འཁོར་ཕུན་སུམ་ཚོགས་པ་ཐམས་ཅད་སྔགས་བྱིན་གྱིས་བརླབས་ཀྱི་སྟོབས་
ཀྱིས་འཇིགས་པར་འགྱུར་ཏེ། དོན་དེས་མྱུར་བ་མྱུར་བར་རྡོ་རྗེའི་ཐུགས་དེ་་་
བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ་དང་གཉིས་སུ་མེད་པའི་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་མ་མ་ཀི་ཉིད་ཀྱི་རིགས་ཀྱི་བདག་པོ་དེ་རྗེས་སུ་དྲན་ནས་སྐྱོབས་
ཤིག་སྐྱོབས་ཤིག་ཅེས་བརྗོད་པའི་ཚུལ་བསྟན་ཏོ། །དེ་ལྟར་མདུན་དུ་སྨོས་པའི་་་་
དོན་གྱིས་སྡུད་པ་པོ་ཕྱག་ན་རྡོ་རྗེ་ལ་དོར་བའི་ཚིག་ཏུ་སྨོས་སོ། །བཤད་པར་བྱ་སྟེ།
45-1068