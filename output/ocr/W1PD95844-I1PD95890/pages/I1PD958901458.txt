རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7034
ཐུགས་རྗེའི་དབང་ཕྱུག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་་་
པའོ།༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་སྔར་ཅི་ལྟར་སྨོས་་་་
པའི་ཚུལ་དེ་བཞིན་དུ་འདིར་བསྟན་་། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་་་
བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་མ་ཐག་ཏུ། སྐྱེད་པར་མཛད་མཁན་གྱི་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྤྱི་བོར་དབང་བསྐུར་བའི་་་་་
ཚུལ་དུ་བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྐྱེད་་
པའི་འོག་ཏུ། སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ༎
དེའི་དུས་སུ་ཆུ་འགྲམ་གཉིས་ཀྱི་ས་དང་། གྲོག་མཁར་གྱི་ས་དང་། སེམས་་་་་
ཅན་ཐམས་ཅད་ཁྲག་དང་། དུག་ཐམས་ཅད་གཅིག་ཏུ་བསྲེས་ནས་བོང་བུའི་ཆུ་
དང་དཀྲུགས་ལ་དགྲ་བོའི་གཟུགས་བརྙན་བྱའོ། །དེའི་འོག་ཏུ་ཁྲོ་བོའི་རྒྱལ་པོ་་་་
ཆེན་པོ་བཛྲ་ཧཱུཾ་ཀ་རའི་སྔགས་རིངས་དེ་ཁྲོ་བོ་ཆེན་པོ་བརྩོན་འགྲུས་ཀྱིས་འབུམ་ཕྲག་
གསུམ་གྱི་གྲངས་ཀྱི་ཚད་དུ་བསྙེན་པ་དགྲ་བོའི་མིང་དང་མ་ར་ཡ་ཞེས་སྤེལ་བར་བྱའོ། །
དེ་ནས་སྔགས་ཀྱི་ངོ་བོ་བསྟན་པར་བྱ་སྟེ། ཨོཾ་སུཾ་བྷ་ནི་སུཾ་བྷ་ཧཱུཾ་གྲི་ཧཱ་ཎ་གྲི་ཧཱ་ཎ་ཧཱུཾ།
གྲི་ཧཱ་ཎ་པ་ཡ་གྲི་ཧཱ་ཎ་པ་ཡ་ཧཱུཾ་ཨ་ནྱ་ཧོ་བྷ་ག་བཾ་བིདྱ་རཱ་ཛ་ཨ་མོ་ཀཾ་བྷཻ་རི་མ་མ་ར་ནཾ་
ཀུ་རུ་ཧཱུཾ་ཕཊ། དེ་ལྟར་སྔགས་རིངས་ཀྱི་བསྙེན་པ་བྱས་ནས་གྲུབ་པའི་དུས་སུ་་་་་
མཚན་མ་གཉིས་འབྱུང་སྟེ། དང་པོ་དགྲའི་གཟུགས་བརྙན་འབར་རོ། །དེའི་་
འོག་ཏུ་དགྲའི་གཟུགས་བརྙན་འགུལ་ལོ། །དེའི་དུས་སུ་གཡུལ་བཀྱེ་བའི་གནས་་
ནས་མཚོན་གྱི་དུམ་བུ་བླངས་ལ། ལྕགས་དེ་ལས་རྡོ་རྗེ་ཐོ་བ་རིང་ཐུང་ཁྲུ་གང་དང་
སོར་དགུ་པ་བྱའོ། །རྡོ་རྗེའི་ཐོ་བ་དེའི་སྤྱི་བོའི་རྡོ་རྗེའི་སྟེང་དུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་དམར་པོ་གཟི་བརྗིད་ཆེན་པོ་འབར་བའི་འོད་ཀྱིས་
འབར་ཞིང་རྡོ་རྗེ་ཐོ་བ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་
45-1435