རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༩༣
དུས་སུ་རྒྱ་སྐྱགས་ཀྱི་ཁུ་བ་ནི། ཤེས་རབ་མའི་འདོད་ཆགས་ཀྱི་ངོ་བོའི་ལས་བྱུང་བ་
སུ་རྒྱ་སྐྱགས་
ནི༑ མདུན་དུ་སྨོས་པའི་བདེ་བའི་ངོ་བོ་འདོད་ཆགས་ཀྱི་ཁུ་བ་དེ། སེམས་ཅན་
ཐམས་ཅད་ཀྱིས་བླ་ན་མེད་པའི་འདོད་ཆགས་སོ་སོར་རྟོག་པའི་ཡེ་ཤེས་ཀྱི་འབྲས་བུ་
གྲུབ་པར་བྱ་བའི་ཕྱིར་ན་བཟའ་དཀར་མོ་འབྱུང་བར་བསྟན་ཏོ། །མདོར་བསྡུས་
པ་དེ་ལྟར་བུད་མེད་སྒྱུ་མའི་མཆོག་ལས་འབྱུང་བའི་དོན་དུ་གསུངས་སོ། །འདོད་
ཆགས་ཆགས་པ་དགའ་བས་འཛིན་ཞེས་པ་ནི། དཔལ་རྡོ་རྗེ་སེམས་པ་ལ་སོགས་
པ་དཀྱིལ་འཁོར་གྱི་ལྷ་ཐམས་ཅད་ཀྱིས་ཐུགས་རྗེ་ཆེན་པོའི་ཐུགས་བསྐྱེད་ནས།
སྒྲུབ་པ་པོའི་ཕྱིན་ཅི་ལོག་གི་འདོད་ཆགས་གཞོམ་པར་བྱ་བའི་གཉེན་པོ་བླ་ན་མེད་་
པའི་འདོད་ཆགས་ཡིན་ནོ། །བཤད་པར་བྱ་སྟེ། དེ་བཞིན་གཤེགས་པ་སྣང་བ་
ཐའ་ཡས་ཐབས་དང་ཤེས་རབ་རོལ་པས་མཉེས་པར་བྱེད་པ་ན་བཟའ་དཀར་མོའོ། །
ཆགས་པ་ཉིད་ཀྱི་སྐུ་ཕྱག་རྒྱ་བླ་ན་མེད་པའི་འདོད་ཆགས་ཀྱི་ངོ་བོ་སྐུ་མདོག་དམར་
པོ་འཛིན་ནོ། །དོན་དེས་འདོད་ཆགས་དགའ་བས་འཛིན་དུ་སྨོས་སོ།
།མཚན་
རྣམས་ཐམས་ཅད་ཡོངས་རྫོགས་ཤིང་། །རྒྱན་རྣམས་ཀུན་གྱིས་བརྒྱན་པ་ཡི། །
སངས་རྒྱས་ཀུན་ཏུ་རབ་བསྒོམས་པ། །ཨུད་པལ་དམར་པོ་ཕྱག་ན་བསྣམས་ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་མཚན་རྣམས་ཐམས་ཅད་ཡོངས་
རྫོགས་ཤིང༌་། །རྒྱན་རྣམས་ཀུན་གྱིས་བརྒྱན་པ་ཡི་ནི། སངས་རྒྱས་སྤྱན་དང་མ་
མ་ཀིའི་བྱེ་བྲག་གཉིས་སུ་ལྟར་བསྟན་པ་དེ་བཞིན་དུ་འདིར་སྦྱར་རོ། །གཞན་ཡང་
རྒྱན་རྣམས་ཀུན་གྱིས་བརྒྱན་པ་ནི། ན་བཟའ་དཀར་མོའི་སྐུ་ཕྱག་རྒྱའི་ཡན་ལག་
དང་ཉིང་ལག་དང་ཐམས་ཅད་ཞི་བའི་རྒྱན་གྱི་བྱེ་བྲག་ཐམས་ཅད་ཀྱིས་བརྒྱན་པར་
སྨོས་སོ། །དེ་ལྟར་མཚན་རྣམས་ཐམས་ཅད་ཡོངས་རྫོགས་ཤིང་༌་། རྒྱན་རྣམས་
ཀུན་གྱིས་བརྒྱན་པའི་དོན་དུ་གསུངས་སོ། །སངས་རྒྱས་ཀུན་ལས་རབ་འབྱུང་བ། །
45-993