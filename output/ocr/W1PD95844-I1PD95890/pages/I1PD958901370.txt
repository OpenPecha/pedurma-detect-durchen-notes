རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クラ
ཅན་ལ་སོགས་པ་སེམས་ཅན་གང་ཡང་རུང་བ་ལ་ཕུར་བུ་བཏབ་མ་ཐག་ཏུ་མེད་་་་་
པར་འགྱུར་བར་གསུངས་སོ། །དེ་ལྟར་ཡང་ན་སེང་ལྡེང་རྩེ་ལས་སྐྱེས་པའི་དོན་དུ་
གསུངས་སོ། །ལྕགས་ལས་བྱས་པའི་ཕུར་བུ་དག་ཅེས་པ་ནི། སྒྲུབ་པ་པོས་རྡོ་་
རྗེ་མི་བསྐྱོད་པའི་གནས་ཀྱི་ཚུལ་ཅི་ལྟར་སྨོས་པ་དེར་རྡོ་རྗེའི་རིགས་ཀྱི་རྡོ་རྗེའི་ཕུར་
བུ་སྒྲུབ་པར་བྱའོ། །ཡང་ན་ཞི་གནས་སུ་བསྒྲུབ་པ་བྱས་ཀྱང་མི་འགལ་ལོ། _ །
གནས་རིགས་གཞི་མཉམ་པར་བྱས་ལ། དེའི་འོག་ཏུ་དཀྱིལ་འཁོར་ཟུར་གསུམ་་་
ཀུན་ཏུ་གང་བ་བདུད་རྩི་ལྔས་བསྐུ་བར་བྱའོ།
།དེའི་སྟེང་དུ་སྒྲུབ་པ་པོས་ཁྲོ་བོ་་་
ཆེན་པོ་ཞེ་སྡང་གི་སེམས་བསྐྱེད་ནས་འདུག་གོ། །དེའི་འོག་ཏུ་མདུན་དུ་སྨོས་པའི་
ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་་
ལྡན་པའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཇི་ལྟར་
ལེའུ་བཞི་པ་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བྱའོ། །དེ་ལྟ་
བུའི་རྡོ་རྗེ་མི་བསྐྱོད་པའི་སྐུ་ཕྱག་རྒྱར་•གྱུར་མ་ཐག་ཏུ་དེ་དང་གཉིས་སུ་མེད་པའི་
ང་རྒྱལ་དུ་སྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་
གྱི་རིགས་ཀྱི་བུ་མོ་ཇི་ལྟར་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་
བརླབ་པར་བྱའོ། །དེ།དེའི་འོག་ཏུ་སྒྲུབ་པ་པོས་ཁྲོ་བོ་ཆེན་པོ་ཞེ་སྡང་གི་སེམས་་
བསྐྱེད་ནས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་
པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་
བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་འོད་དུ་ཞུ་ནས་རྒྱ་མཚོ་དང་
མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ཡིག་འབྲུ་ཧཱུཾ་བསམ་མོ། །
45-1347