རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५९
དེ་ལྟ་བུའི་ངོ་བོའི་སྐུ་ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོས་རྣམ་པར་སྣང་་་་
མཛད་ཀྱི་སྐུ་ཕྱག་རྒྱ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །མདོར་
བསྡུ་བའི་དེ་ལྟར་རང་གི་སྔགས་ཀྱི་དམ་ཚིག་བསྐྱེད་ཡི་གེ་ཨོཾ་ནི་སྙིང་གར་བཀོད་ཀྱི་
དོན་དུ་གསུངས་སོ། །འོད་ཟེར་ལྔའི་སྤྲིན་ཆེན་པོ། །རྣམ་པར་སྣང་མཛད་་་
མཆོག་ཏུ་བསྒོམ། །འདི་ཡིས་སངས་རྒྱས་སྣང་མཛད་ཀྱི། །རྡོ་རྗེའི་སྐུ་ནི་རྒྱ་་་་་
མཚོ་དག །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། འོད་ཟེར་
ལྔའི་སྤྲིན་ཆེན་པོ། རྣམ་པར་སྣང་མཛད་མཆོག་ཏུ་བསྒོམ་ནི།
སྒྲུབ་པ་པོས་་་་
རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་བའི་དུས་སུ།
ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་
འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་
ཡེ་ཤེས་ལྔ་གཉིས་སུ་མེད་པའི་ངོ་བོའོ། །གཞན་ཡང་ཟླ་བ་སྟོང་དང་མཉམ་པའི་་
གཟི་བརྗིད་ཀྱི་ཕུང་པོ་འབར་བར་བསམ་མོ། །ས་བོན་དེ་ལས་ཆོས་ཀྱི་དབྱིངས་ཀྱི་
ཡེ་ཤེས་ལྔའི་
ཡེ་ཤེས་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པའི།
ངོ་བོའི་འོད་ཟེར་གྱི་སྤྲིན་གྲངས་མེད་པ་བ་སྤུའི་བུ་གའི་ལམ་ནས། འཇིག་རྟེན་གྱི་
ཁམས་ཐམས་ཅད་དུ་ཁྱབ་པར་བྱའོ། །དེ་སྤྲོས་མ་ཐག་ཏུ་ལྷ་དང་མི་ལ་སོགས་པ།
སེམས་ཅན་ཐམས་ཅད་ལ་བྱིན་གྱིས་བརླབ་པར་བྱའོ། །དེ་ལྟར་འོད་ཟེར་ལྔའི་་་་
སྤྲིན་རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་དང་། ཁ་དོག་དང་ལྡན་་་་
པས་སེམས་ཅན་ཐམས་ཅད་བྱིན་གྱིས་རླབ་པོ། །དེའི་དོན་གསལ་བར་བསྟན་་་་་
པར་བྱ་སྟེ། སྐུའི་རིགས་ཀྱི་བྱེ་བྲག་གི་འོད་ཟེར་གྱི་སྤྲིན་ནི་ཆོས་ཀྱི་དབྱིངས་ཀྱི་ཡེ་
ཤེས་ཀྱི་ངོ་བོ་ཁ་དོག་དཀར་པོ། །དེ་སྤྲོས་མ་ཐག་ཏུ་ལྷ་དང་མི་ལ་སོགས་པ་་་་་
སེམས་ཅན་མ་ལུས་པ་ཐམས་ཅད་བྱིན་གྱིས་བརླབ་པར་བསམ་མོ། །དེ་མ་ཐག་ཏུ་
45-259