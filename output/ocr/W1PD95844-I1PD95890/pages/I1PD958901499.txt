کالمه و
བསྟན་འགྱུར། རྒྱུད། ༼༨༧
རྫས་ཟངས་མ་དཀྲི་བར་བྱའོ། །རི་ལུའི་ཚད་ནི་བ་དེ་རའི་ཤིང་ཏོག་ཤུན་པ་མེད་
པ་ཙམ་དུ་བྱའོ། །མདོར་བསྡུ་བ་དེ་ལྟར་ཤ་ཆེན་དང་ནི་སྦྱར་བ་ཡི། རི་ལུ་
ལྕགས་གསུམ་གྱིས་དཀྲིས་པའི་དོན་དུ་གསུངས་སོ།
།དབང་པོ་གཉིས་ཀྱི་སྦྱོར་བ་
ཡིས༑ །སངས་རྒྱས་ཀུན་གྱིས་མི་མཐོང་ངོ་། །ཞེས་པ་ནི་སྒྲུབ་པ་པོས་རི་ལུ་
སྒྲུབ་པའི་དུས་སུ་མདུན་དུ་སྨོས་པའི་ཤེས་རབ་མ་ཁྲོ་མོའི་རྒྱལ་མོ་གཞན་གྱིས་མི་་
ཐུབ་མ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་
འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་པར་་་་་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་་་་
དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་
སེམས་འོད་དུ་ཞུའོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །
དེའི་དུས་སུ་འདིར་ཁ་དོག་དཀར་པོར་མེ་ལོང་ལྟ་བུའི་ཡེ་ཤེས་ཀྱི་ངོ་བོར་གཟི་་་་
བརྗིད་ཆེན་པོའི་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་་
སེམས་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་
འཁོར་གྱིས་•དབུས་སུ་གྱུར་པར་བསམ་མོ། །དེའི་འོག་ཏུ་ཤེས་རབ་མའི་བྷ་ག་
ནས་རྡོ་རྗེ་དབྱུང་ངོ་། །དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་་་
སེམས་ཟླ་བའི་དཀྱིལ་འཁོར་གྱི་སྟེང་གི་དབུས་སུ་རི་ལུ་གཞག་གོ། །གཞན་ཡང་
ལེའུ་བཅུ་གཉིས་པའི་ནང་ནས་ཐུགས་ཀྱི་རིགས་ཀྱི་བྱེ་བྲག་གི་རི་ལུའི་ནང་དུ་ཉིད་
ཀྱི་རིགས་ཀྱི་བདག་པོ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱིས་སྐུ་ཕྱག་རྒྱ་བསམ་
པར་མོས་པ་དེ་བཞིན་དུ་དུས་འདིར་བསྟན་ཏོ། །དེ་ལྟ་བུའི་ངོ་བོའི་ཚུལ་གྱིས་
ཤེས་རབ་མ་དང་ལྡན་པས་གསང་བའི་དབང་པོ་གཉིས་མཉམ་པར་སྦྱར་ནས་་་
ཁྲོ་བོའི་རྒྱལ་པོ་པྲད་ཉན་ཏ་ཀ་བསྒོམ་པར་བྱ་བ་ཡིན་ནོ། །བསྟན་པར་བྱ་སྟེ།
45-1476