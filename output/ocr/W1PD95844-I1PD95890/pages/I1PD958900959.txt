کام
བསྟན་འགྱུར། རྒྱུད། ༽ ༨༧ eiry
ཞལ་གསུམ་དྲག་པོ་འོད་འབར་ཆེ།
།དྲག་པོའི་འཇིགས་པའང་འཇིགས་པར་བྱེད༎
སྐུ་མདོག་ནག་པོ་རབ་ཏུ་བསྒོམ། །ཞེས་བྱ་བའི་དོན་བཤད་པར་བྱ་སྟེ་ཅི་ལྟར་་་་
ཡིན་ན། ཁྲོ་བོ་ཆེན་པོ་གཤིན་རྗེ་གཤེད། །ཞལ་གསུམ་ཕྱག་དྲུག་འོད་འབར་ཆེ་
ནི༑ ༑ སྒྲུབ་པ་པོས་དང་པོ་རྣམ་པར་སྣང་མཛད་ཀྱི་ཕྱིའི་གནས་ཀྱི་ཚུལ་ཇི་ལྟར་་་་
སྨོས་པ་དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་་
དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་ཕྱག་་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་། ། །དེ་ལྟ་བུའི་ངོ་བོ་
རྣམ་པར་སྣང་མཛད་ཀྱི་སྐུ་ཕྱག་རྒྱ་གྱུར་མ་ཐག་ཏུ། དེ་དང་གཉིས་སུ་མེད་པའི་་
ང་རྒྱལ་དུ་བསྒོམ་པར་བྱའོ། །དེའི་དུས་སུ་སྐུའི་རིགས་ཀྱི་བྱེ་བྲག་གི་བྲམ་ཟེའི་་་་
རིགས་ཀྱི་བུ་མོ་བླང་ངོ་། །མདུན་དུ་སྨོས་པའི་མཚན་དང་༌། ཡོན་ཏན་ཕུན་་་་
སུམ་ཚོགས་པའི་ངོ་བོ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་་་
རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་
ཏུ་སྒྲུབ་པ་པོས་འདོད་ཆགས་ཆེན་པོའི་ཞེ་སྡང་གི་སེམས་དགའ་བས་གཉིས་སུ་མེད་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་
བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་་་་
ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་རྒྱ་མཚོ་དང་མཉམ་པར་གྱུར་
པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་་་་
དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་
45-936