རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
704
སྦྱོར་བ་བྱས་པས་སེམས་ཅན་ཐམས་ཅད་རིམས་ལ་སོགས་པའི་ནད་ཐམས་ཅད་ཀྱི་
གནོད་པ་དང་བྲལ་ནས་དུས་རྟག་པར་ཞི་བའི་བདེ་བ་ཐམས་ཅད་ཐོབ་པར་འགྱུར་
བར་སྨོས་སོ། །རྡོ་རྗེ་རྩེ་མོ་ལྔ་པ་ནི་བར་སྣང་དག་ལ་རབ་ཏུ་བསྒོམ། སྐལ་བས་
བསྲེག་པ་འདི་བསམས་ནས། །སླར་ཡང་རབ་ཏུ་བསྡུ་བར་བྱ། །ཞེས་བྱ་བའི་་
དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་རྩེ་མོ་ལྔ་པ་ནི་བར་སྣང་དག་ལ་
རབ་ཏུ་བསྒོམ་ནི་སྒྲུབ་པ་པོས་དང་པོ་ཕྱིའི་གྲོང་དང་༌། གྲོང་རྡལ་དང་ལྗོངས་ལ་་
སོགས་པ་གང་ཡང་རུང་བ་ན། སེམས་ཅན་གནས་པ་ལ་ནད་ཀྱི་གནོད་པ་འབྱུང་
བའི་གནས་ཀྱི་དབུས་བུ་སྙིང་རྗེ་ཆེན་པོའི་སེམས་བསྐྱེད་དེ། སྟན་བདེ་བ་འཇམ་
པའི་སྟེང་དུ་མོས་པའི་སྐྱིལ་མོས་འདུག་གི། དེའི་དུས་སུ་མདུན་དུ་སྨོས་པའི་ཆོ་ག་
བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱས་གྱུར་པར་བྱའོ། །དེ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
སྐུ་མདོག་ནི་ཤིན་ཏུ་དཀར་བ་སྟེ། བྱང་ཆུབ་སེམས་རྡོ་རྗེ་ལྟ་བུ་ཞལ་གསུམ་པ།
ཞལ་དབུས་མ་སྐུ་དང་མཐུན། གཡས་དམར་བ་གཡོན་སེར་བའོ། །སྐྲའི་ཐོར་
ཚུགས་ཀྱི་བརྒྱན་པ། ཞལ་ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་
གྱིས་བརྒྱན་པ་སྐུ་ཀུན་ནས་ཟླ་བ་སྟོང་དང་མཉམ་པའི་གཟི་བརྗིད་ཀྱི་འོད་ཀྱིས་་
འབར་བའོ། །ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་རྩེ་
ལྔ་འཛིན། བར་མ་ན་འཁོར་ལོ་རྩིབས་བརྒྱད། ཐ་མ་ན་པདྨ་འདབ་བརྒྱད།
གཡོན་དང་པོ་ན་རྡོ་རྗེ་དྲིལ་བུ་བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ།
ཐ་མ་ན་རྡོ་རྗེ་རལ་གྲི་ཨུད་པ་ལ་སྔོན་པོའི་འདབ་མ་ལྟ་བུའོ། །དེ་ལྟ་བུའི་ངོ་བོ་
རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ། དེ་དང་གཉིས་སུ་མེད་པའི་་
ང་རྒྱལ་དུ་བསྒོམ་པར་བྱའོ། །དེའི་དུས་སུ་གསང་བའི་ཐུགས་ཀ་ཡེ་ཤེས་སེམས་
45-845