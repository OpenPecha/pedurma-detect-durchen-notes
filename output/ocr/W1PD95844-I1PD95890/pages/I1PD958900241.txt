२२०
___ བསྟན་འགྱུར།། རྒྱུད། ༼རྩི༽ ༨༦
ཀླུ་དང་ལྷ་མ་ཡིན་ལ་སོགས་པ་རྣམས་ཀྱི་མོ་ཅི་སྙེད་སྨོས་པ་སྒྲུབ་པ་པོའི་བཙུན་མོ་་་
བཞིན་དུ་འགྱུར་རོ། །དེ་ལྟར་འཇིག་རྟེན་ཁམས་ནི་ཐམས་ཅད་ན། མོ་རྣམས་
ཇི་སྙེད་ཡོད་པ་ཀུན་གྱི་དོན་དུ་གསུངས་སོ།
།ཕྱག་རྒྱ་ཆེན་པོའི་སྦྱོར་བ་ཡིས་དེ་་་
དག་ཐམས་ཅད་ཉེ་བར་སྤྱད་ཞེས་པ་ནི། སྒྲུབ་པ་པོས་མོ་རྣམས་ཐམས་ཅད་ཕྱག་
རྒྱ་ཆེན་པོའི་གཉིས་སུ་མེད་པའི་སྦྱོར་བས་ཐབས་དང་ཤེས་རབ་ཀྱི་རོལ་པ་བྱ་བའི་་
ཚུལ་སྤྱད་པར་བྱའོ། །དེ་ལྟར་སྤྱད་པར་བྱ་བའི་ཚུལ་གྱི་ཆོ་ག་བསྟན་པར་བྱ་སྟེ།
ཕྱག་རྒྱ་ཆེན་པོ་ནི་དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་ཚུལ་གྱི་དེ་་
བཞིན་གཤེགས་པ་རྣམས་ཀྱི་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་་
སུ་མེད་པའི་ངོ་བོའི་ཕྱག་རྒྱ་ཆེན་པོར་སྨོས་སོ། །དེ་རྣམས་དང་གཉིས་སུ་མེད་་་་
པའི་སྦྱོར་བས་ལྷ་རྣམས་ཀྱི་ཆུང་མ་སྤྱད་པར་བྱའོ། །དཔལ་རྡོ་རྗེ་སེམས་དཔའི་་་
ཕྱག་རྒྱ་ཆེན་པོ་གཉིས་སུ་མེད་པའི་སྦྱོར་བར་ཁྱབ་འཇུག་གི་ཆུང་མ་དཔལ་གྱི་ལྷ་མོ་
རྡོ་རྗེའི་རིགས་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་་་
བརླབས་ནས་སྤྱད་པར་བྱའོ། །དེ་ནས་རྣམ་པར་སྣང་མཛད་ཀྱི་ཕྱག་རྒྱ་ཆེན་པོར་
གཉིས་སུ་མེད་པའི་སྦྱོར་བས་ཚངས་པའི་ཆུང་མ་རིག་མ། སྐུའི་རིགས་ཀྱི་ཡེ་ཤེས་
ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབས་ནས་་་
སྤྱད་པར་བྱའོ། །དེ་ནས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ཆེན་པོ་དང་གཉིས་་
སུ་མེད་པའི་སྦྱོར་བས་བརྒྱ་བྱིན་གྱི་ཆུང་མ་ཤ་པི་རིན་པོ་ཆེའི་རིགས་ཀྱི་ཤེས་རབ་མ།
རྡོ་རྗེ་རིགས་ཀྱི་སྤྲུལ་པའི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་་་
བརླབས་ནས་སྤྱད་པར་བྱའོ། ། དེ་ནས་སྣང་བ་མཐའ་ཡས་ཀྱི་ཕྱག་རྒྱ་ཆེན་པོ་དང་
གཉིས་སུ་མེད་པའི་སྦྱོར་བས་དབང་ཕྱུག་ཆེན་པོའི་ཆུང་མ་ལྷ་མོ་དབུ་མ་གསུང་གི་་
རིགས་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་་་་་
45-220