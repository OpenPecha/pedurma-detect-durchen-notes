རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لام
པའི་མན་ངག་གོ། །དོན་དེས་རྡོ་རྗེའི་ཐུགས་གསང་བར་བསྟན་ཏོ། ། །དེ་སྟོན་་
པ་མི་བསྐྱོད་• པ་རྡོ་རྗེ་འཛིན་གྱིས་བཀའ་སྩལ་ཏོ། །དེ་ལྟར་བཅོམ་ལྡན་འདས་རྡོ་
རྗེའི་ཐུགས་གསང་བས། དེ་སྐད་བཀའ་སྩལ་ཏོའི་དོན་དུ་གསུངས་སོ། །དེ་་་་
བཞིན་གཤེགས་པ་ཐམས་ཅད་ཀྱི་ཐུགས་ཀྱི་དམ་ཚིག་རྡོ་རྗེ་ཞེས་པ་ནི།
པོས་མདུན་དུ་བཤད་པའི་ཚུལ་དུ་རྡོ་རྗེ་མི་བསྐྱོད་པ་བསྒོམ་པའི་དུས་སུ་ཐབས་དང་
ཤེས་རབ་རོལ་པ་བྱས་ནས་བདེ་བར་གྱུར་མ་ཐག་ཏུ།
སྒྲུབ་པ་་་
རྡོ་རྗེའི་ལམ་གྱི་སྒོ་ནས།
ཁུ་བའི་ངོ་བོ་བྱང་ཆུབ་སེམས། ཤེས་རབ་ལྷ་མོའི་བྷ་གའི་དབུས་སུ་འོད་དུ་ཞུ་སྟེ།
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེ་དམ་ཚིག་ཡིན་པར་སྨོས་
སོ༑ །རྡོ་རྗེ་ནི་བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོ་མེ་ལོང་ལྟ་བུའི་ཡེ་
ཤེས་དང་གཉིས་སུ་མེད་པའི་དོན་དེས་རྡོ་རྗེར་སྨོས་སོ། །མདོར་བསྡུ་བ་དེ་ལྟར་་
དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་དམ་ཚིག་རྡོ་རྗེའི་དོན་དུ་གསུངས་སོ༎
ཏིང་ངེ་འཛིན་ཞེས་པ་ནི། གོང་དུ་བཤད་པའི་ཚུལ་དུ་སྒྲུབ་པ་པོས་རྡོ་རྗེ་མི་་་་
བསྐྱོད་པ་བསྒོམ་པར་བྱ་བའི་ཆོ་གའི་ཚུལ་དེ་ཏིང་ངེ་འཛིན་ཡིན་པར་བསྟན་ཏོ། །
དེ་ལྟར་ཏིང་ངེ་འཛིན་གྱི་དོན་དུ་གསུངས་སོ།
ཡེ་ཤེས་དཀྱིལ་འཁོར་དབུས་སུ་ནི། །རྡོ་རྗེ་ཆེན་པོ་བསམ་པར་བྱ། །
ལུས་རྣམས་ཀུན་ལ་ཁཾ་དམིགས་ན། །རྡོ་རྗེ་ཡེ་ཤེས་འདྲ་བར་འགྱུར། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་ཆེན་པོ་བསམ་པར་བྱ་ནི།
སྒྲུབ་པ་པོས་རྡོ་རྗེའི་རིགས་ཀྱི་དེ་བཞིན་གཤེགས་པའི་མི་སྣང་བའི་དངོས་གྲུབ་་་
བསྒྲུབ་པར་བྱ་བའི་ཕྱིར། རྡོ་རྗེ་ཆེན་པོ་མི་བསྐྱོད་པ་ནི། དེ་བཞིན་གཤེགས་པ་
ཐམས་ཅད་ཀྱི་སྟོན་པ་ཡིན་པས། དོན་དེས་རྡོ་རྗེ་ཆེན་པོར་སྨོས་སོ། །དེ་་
45-279