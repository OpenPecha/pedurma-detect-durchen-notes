༣ ༣ ༨
བསྟན་འགྱུར། རྒྱུད། ༼རུ༽ ༨༦
བསྐྱེད་མ་ཐག་ཏུ་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་་
བྲམ་ཟེའི་རིགས་ཀྱི་བུ་མོ་བླང་ངོ་།
།དེ་མདུན་དུ་སྨོས་པའི་ཡོན་ཏན་ཕུན་སུམ་་་
ཚོགས་པ་དང་ལྡན་པའོ། །དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་་་་
མེད་•མེད་པའི་ངོ་བོར་བྱིན་གྱི་བརླབ་པར་བྱའོ། །དེའི་འོག་ཏུ་སྒྲུབ་པ་པོས་སྟན་
བདེ་ཞིང་འཇམ་པ་ལ་འདུག་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་་་་
དགའ་བས་གཉིས་སུ་མེད་པར་འཁྱུད་•པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཁུ་་་་་
བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་ནམ་མཁའི་དབུས་གནས་སུ་འོད་
དུ་ཞུའོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །ཡང་ན་སྔགས་
ས་བོན་ཡིག་འབྲུ་ཧཱུཾ་བསམས་ཡང་མི་འགལ་ལོ། །དེ་ཁ་དོག་དཀར་པོ་གཟི་བརྗིད་
ཀྱི་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་གཉིས་སུ་་་་
མེད་པར་ཐིམ་པར་འགྱུར་རོ། །དེ་མ་ཐག་ཏུ་གདན་གྱི་ངོ་བོ་འཁོར་ལོ་རྩིབས་་་་
བཞི་པར་གྱུར་ཏོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་འབར་བས་འབར་བའོ། །དེ་ལྟར་བསྐྱེད་པའི་འོག་ཏུ་སྒྲུབ་པ་པོས་སྐུ་རྡོ་
རྗེ་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས།
མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་
བར་གྱུར་པའི་དུས་སུ། རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་ནམ་མཁའི་
གདན་འཁོར་ལོ་རྩིབས་བཞི་དེའི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་སྟེ།
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་
ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་་་
45-338