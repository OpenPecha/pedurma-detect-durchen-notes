བསྟན་འགྱུར། རྒྱུད། ༼ཁུ༽ ༨༧ g g
བོའི་ཚུལ་ཡིན་ནོ། །དེ་ལྟར་རྡོ་རྗེ་ཕུར་བུར་གྱུར་མ་ཐག་ཏུ་བདག་པོ་ཁྲོ་བོའི་རྒྱལ་
པོ་ཨ་མྲྀ་ཏ་ཀུན་ཌ་ལི་ཕྱག་གཡས་དང་པོ་ན་རྡོ་རྗེ་རྒྱ་གྲམ་འཛིན་པ་དེའི་བུམ་པའི་་
དབུས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་མེ་ཕུང་་་་
བཞིན་དུ་འབར་བ་རྡོ་རྗེ་རྒྱ་གྲམ་ལ་གཉིས་སུ་མེད་པར་ཐིམ་པར་འགྱུར་རོ། །དེ་
མ་ཐག་ཏུ་རྡོ་རྗེ་རྒྱ་གྲམ་དེ་རྡོ་རྗེ་ཐོ་བའི་ངོ་བོར་གྱུར་པར་བསམ་མོ། །ཁ་དོག་་་་
དམར་པོ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་གཟི་བརྗིད་ཆེན་པོའི་་་་་
འབར་བས་འབར་བར་བརྟག་གོ། །ཚུལ་དེ་ལྟར་རྡོ་རྗེ་ཕུར་བུ་དང་རྡོ་རྗེ་ཐོ་བ་་་
བསྐྱེད་པའི་བསྒོམ་པ་བྱ་བར་སྨོས་སོ། །གཞན་ཡང་མདུན་དུ་སྨོས་པའི་སྒོམ་པ་བྱ་
ཞིང་སྔགས་ཀྱི་བཟླས་•པའི་བསྙེན་པ་བྱ་བའི་གྲངས་ཀྱི་ཚད་བྱ་•བསྟན་པར་བྱ་སྟེ།
ཧཱུཾ་ཕཊ་སརྦ་རི་པུ་ནཾ་ཀི་ལ་ནཾ་ཀུ་རུ། དེ་ལྟར་སྔགས་ཀྱི་བསྙེན་པའི་གྲངས་ཀྱི་ཚད་
འབུམ་ཕྲག་གསུམ་དུ་བཟླས་པ་བྱའོ།
།དེ་ནས་བཟླས་པ་བྱ་བའི་དུས་སུ་སྔགས་
ཀྱི་ཡིག་འབྲུ་རྣམས་མྱུར་བར་མི་བཟླ་• དལ་བར་མི་བཟླ་•སྟེ་གསལ་བར་སྐར་མ་་
བཞིན་དུ་གཟི་བརྗིད་ཀྱིས་འབར་བར་བཟླས་པ་བྱའོ། །མདོར་བསྡུ་བ་དེ་ལྟར་
མི་དང་མི་མ་ཡིན་པ་ཕུར་བུའི་ཐབས་ཀྱིས་གསད་པར་བྱ་བའི་ལས་ཀྱི་བསྒྲུབ་པའི་
བསྒོམ་པ་དང་།
སྔགས་ཀྱི་བསྙེན་པའི་དོན་དུ་སྨོས་སོ། །དེ་ལྟར་ཧཱུཾ་ལས་ཕུར་
བུར་བསམ་ནི། རྩེ་མོ་ལྔ་པའི་ངོ་བོ་སྟེའི་དོན་དུ་གསུངས་སོ། །རྡོ་རྗེ་ཕུར་བུ་དེ་
ཡིས་ནི། །སྙིང་གར་བཏབ་པར་རབ་བསྒོམས་ན། །ཞེས་པ་ནི་སྒྲུབ་པ་པོས་མདུན་
དུ་སྨོས་པའི་བསྒོམ་•པ་དང་སྔགས་ཀྱི་བཟླས་པ་བྱས་པའི་འོག་ཏུ། ལྕགས་ལས་
རྡོ་རྗེའི་ཕུར་བུ་བྱ་སྟེ། དེ་ཞལ་གསུམ་པ་ཞལ་དབུས་མའི་སྤྱི་བོ་རྡོ་རྗེ་རྩེ་ལྔར་བྱའོ།།
རིང་ཐུང་གི་ཚད་སོར་བཅུ་གཉིས་སུ་བྱའོ། །དེ་བཞིན་དུ་ལྕགས་ལ་རྡོ་རྗེ་ཐོ་བ་་་
བྱའོ།༑ །དེའི་རིང་ཐུང་གི་ཚད་ཁྲུ་གང་དང་སོར་གསུམ་དུ་བྱའོ། །དེ་ལྟར་རྡོ་་
45-842