རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
222
ཉིད་དང་བཅས་པའི་ཆོས་ཐམས་ཅད་རང་བཞིན་གྱིས་སྟོང་པའི་ངོ་བོ་བསྒོམ་མོ། །
བསྒོམ་པ་དེ་ནི་དོན་དམ་པ་བྱང་ཆུབ་སེམས་ཡིན་པ་ཡིན་པར་སྨོས་སོ། །བསྒོམ་་
པ་དེ་བྱས་པས་ནམ་མཁའི་དབྱིངས་ཀྱི་དབུས་གཟི་བརྗིད་ཀྱི་ཕུང་པོ་ཆེན་པོར་གྱུར་
པར་བསམ་མོ། །དེའི་འོག་ཏུ་གཟི་བརྗིད་ཀྱི་ཕུང་པོ་དེ་སྔགས་ས་བོན་ཡིག་འབྲུ་་
སྭཱར་གྱུར་པར་བསམ་མོ། །དེའི་འོག་ཏུ་སྔགས་ཀྱི་ས་བོན་ཡིག་འབྲུ་སྭཱ་ལས་མཉམ་
པ་ཉིད་ཀྱི་ཡེ་ཤེས་ཀྱི་ངོ་བོ་ཛམྦུ་ནཱ་ད་ཁ་དོག་སེར་པོ་ཟུར་བརྒྱད་པར་གྱུར་པར་་་
བསམ་མོ། །དེ་ལྟར་བྱེ་བྲག་རྣམ་པ་གཉིས་ནི་དམ་ཚིག་དཀྱིལ་འཁོར་བསྒོམ་པར་
བྱ་བའི་དོན་དུ་གསུངས་སོ། །ད་ནི་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་པ
བའི་ཆོ་གས་བསྒོམ་པར་བྱ་བའི་དོན་བསྟན་པར་བྱ་སྟེ། ཇི་ལྟར་མདུན་དུ་སྨོས་་་
པའི་གདན་བསྐྱེད་པ་དེ་བཞིན་དུ་བྱའོ། །དང་པོ་ནི་སྤྲིན་མེད་པའི་ནམ་མཁའི་་་
དབུས་གནས་སུ། དོན་དམ་པ་བྱང་ཆུབ་སེམས་ཀྱི་ངོ་བོ་ཟླ་བའི་དཀྱིལ་འཁོར་ལྟ་
བུར་གྱུར་པར་བསམ་མོ། །དེའི་འོག་ཏུ་ཟླ་བའི་དཀྱིལ་འཁོར་དེ་སྔགས་ཀྱི་ས་བོན་
ཡིག་འབྲུ་ཧཱའི་ངོ་བོར་གྱུར་པར་བསམ་མོ། །དེའི་འོག་ཏུ་སྔགས་ཀྱི་ས་བོན་ཡིག་་
འབྲུ་དེ་ལས་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དོན་ཡོད་གྲུབ་པའི་སྐུ་ཕྱག་རྒྱར་གྱུར་
པར་བསམ་མོ། །དེ་སྐུ་ཕྱག་རྒྱར་གྱུར་མ་ཐག་ཏུ་མདུན་དུ་སྨོས་པའི་གདན་རིན་་
པོ་ཆེ་ཛམྦུ་ནཱ་ད་ཟུར་བརྒྱད་ཀྱི་སྟེང་དུ་བཞུགས་པ་ཡིན་ནོ། ། དེ་མ་ཐག་ཏུ་སྒྲུབ་པ་
པོས་དོན་ཡོད་གྲུབ་པ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དོན་
ཡོད་གྲུབ་པ་དེ་ཉིད་ཀྱི་ཡེ་ཤེས་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་པར་་་
འཁྱུད་པའི་ཚུལ་གྱི་སྦྱོར་བ་དང་ལྡན་པ་ཡིན་ནོ། །གཞན་ཡང་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་ནི། ཇི་ལྟར་ལེའུ་བཞི་པའི་དཀྱིལ་འཁོར་གྱི་དུས་སུ་
སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་དམ་ཚིག་དཀྱིལ་འཁོར་ནི། དོན་
45-111