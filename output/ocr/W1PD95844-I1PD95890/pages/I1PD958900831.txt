བསྟན་འགྱུར། རྒྱུད། ༼ལུ༽
ས་བོན་དེ་ལས་གཙུག་ཏོར་དུ་མིང་བཏགས་པ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་་་་
ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཐུགས་རྗེའི་ཁྲོ་བོའི་དབང་ཕྱུག་
མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའི།
དེ་སྐུ་མདོག་སྤྲིན་
ནག་པོ་ལྟ་བུ། ཞལ་གསུམ་པ། ཞལ་དབུས་མ་སྐུ་དང་མཐུན། གཡས་ཤིན་
ཏུ་དམར་པོ། གཡོན་དཀར་བ། རལ་པ་གྱེན་དུ་བརྫེས་པ་སྦྲུལ་གྱིས་བཅིངས་
པ༑ རབ་ཏུ་འབར་བ། སྨིན་མ་སྐྱོད་པ། ཤངས་ཉག་པ། མཆེ་བའི་
འཕྲེང་བ་གདེངས་པ། སྤྱན་འབར་བས་ཐུགས་རྗེ་ཆེན་པོས་སྟེང་གི་ཕྱོགས་སུ་་
གཟིགས་པ། ཡན་ལག་དང་ཉིང་ལག་ཐམས་ཅད་སྦྲུལ་ཁ་དོག་སྣ་ཚོགས་ཀྱི་བྱེ་
བྲག་གིས་བརྒྱན་པ། ཕྱག་དྲུག་ཕྱག་མཚན་དྲུག་གོ། །ཕྱག་གཡས་གཡོན་དང་
པོ་གཉིས་ཅི་ལྟར་ལེའུ་བཞི་པ་དཀྱིལ་འཁོར་གྱི་དུས་སུ་རྡོ་རྗེའི་མདུད་པའི་ཚུལ་གྱི་་
ཕྱག་རྒྱ་སྨོས་པ་དེ་བཞིན་དུ་འདིར་བསྟན་ཏོ། །བཤད་པར་བྱ་སྟེ། ཕྱག་རྒྱ་་་་་
བཅིངས་པའི་ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན། ས་པའི་ཕྱག་གཡས་དང དེ་བཞིན་དུ་གཡོན་
དང་པོ་ན་རྡོ་རྗེ་ཞགས་པ་འཛིན། གཡས་བར་མ་ན་ཁྲོ་བོའི་རྡོ་རྗེ་རྩེ་དགུའོ། །
ཐ་མ་ན་རྡོ་རྗེ་རལ་གྲི། གཡོན་བར་མ་ན་རྡོ་རྗེ་དགྲ་སྟ། ཐ་མ་ན་རྡོ་རྗེ་དྲིལ་
བུའོ།༑ །ཡང་ན་ཕྱག་རྒྱ་བཅིངས་པའི་ཕྱག་གཉིས་ཀྱི་རྡོ་རྗེ་ལྕགས་ཀྱུ་དང་ཞགས་
པ་མ་གཏོགས་པ་ཕྱག་མཚན་ཕྱི་མ་དུས་འདིར་བྱེ་བྲག་སྣ་ཚོགས་སུ་བྱ་ཡང་མི་་་
འགལ་ལོ། །དེ་ལྟ་བུའི་ངོ་བོ་གཙུག་ཏོར་དུ་མིང་བཏགས་པ་ཁྲོ་བོའི་རྒྱལ་པོ་ཆེན་
པོ་བཛྲ་ཧཱུཾ་ཀ་རའི་སྐུ་• ཕྱག་རྒྱ་བསྐྱེད་མ་ཐག་ཏུ། སྐྱེད་པར་མཛད་མཁན་དཔལ་
རྡོ་རྗེ་སེམས་དཔའ་ཁྲོ་བོའི་གཟུགས་ཞེ་སྡང་རྡོ་རྗེར་གྱུར་པར་བརྟག་གོ། །དེ་ཁྲོ་་
བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་
མོ༑ །དེའི་འོག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེ་
45-808