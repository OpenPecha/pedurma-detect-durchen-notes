१३९०
བསྟན་འགྱུར། རྒྱུད།
པ་ལས་ཅི་ལྟར་བཤད་པ་དེ་བཞིན་དུ་འདིར་བསྟན་ཏོ། །ཐམས་ཅད་དབང་་
བསྐུར་ཞེས་པ་ནི། ལེའུ་བརྒྱད་པ་ལས་ཐམས་ཅད་དབང་བསྐུར་བའི་ངོ་བོ་ཅི་
ལྟར་སྨོས་པའི་ཡེ་ཤེས་གསང་བ་སྟེ། སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་ཡེ་
ཤེས་ཏེ། ཐབས་ཀྱི་ཕྱག་རྒྱའོ། །གསང་བ་ནི་ཤེས་རབ་ཀྱི་ཕྱག་རྒྱའོ། །དེ་
གཉིས་སུ་མེད་པའི་ངོ་བོ་ནི་ཡེ་ཤེས་དང་གསང་བར་མིང་བཏགས་པའི་སྐུ་ཕྱག་རྒྱ་་
ཡིན་ཏེ། དེ་འཁོར་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་དེ་་་
བཞིན་གཤེགས་པ་གྲངས་མེད་པ་དང་།
དེ་ཡེ་ཤེས་ཀྱི་ལྷ་མོ་དང་བཅས་པའི་སྤྱི་་
བོར་དབང་བསྐུར་བའི་ཚུལ་དུ་གནས་པའོ། །དེ་ལྟར་ཐམས་ཅད་དབང་བསྐུར་
གྱི་དོན་དུ་གསུངས་སོ། །ཀུན་མཁྱེན་པ་ཞེས་པ་ནི། ཆོས་ཐམས་ཅད་དང་།
ཕྱིའི་རིགས་པ་ཐམས་ཅད་དང་། གཞན་ཡང་ལྷ་དང་མི་ལ་སོགས་པ་སེམས་ཅན་
ཐམས་ཅད་ཀྱི་སེམས་ལས་ཅི་འབྱུང་བའི་དོན་ཐམས་ཅད་མཁྱེན་པ་ཡིན་ནོ།
དོན་དེས་ཐམས་ཅད་ཀུན་མཁྱེན་ནི་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཡིན་ནོ། །
རྡོ་རྗེ་གསུང་གིས་བཀའ་སྩལ་པ། ཞེས་པ་ནི་རྣམ་པར་སྣང་མཛད་ལ་སོགས་པ་དེ་
བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་སོ་སོར་རྟོག་པའི་ཡེ་ཤེས་དང་གཉིས་
སུ་མེད་པའི་ངོ་བོ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱི་གསུང་རྡོ་རྗེར་གཉིས་སུ་
མེད་པ། ཅི་སྙེད་པའི་ཆོས་ཐམས་ཅད་དང་རིག་པ་ཐམས་ཅད་ཀྱི་སྙིང་པོའི་་
གནས་དེ་ལྟ་བུའི་ངོ་བོའི་གསུང་རྡོ་རྗེ་དེས་གསོལ་བ་བཏབ་པའི་འོག་ཏུ་སྩོལ་ཞེས་་
པའོ།༑ །ད་ནི་རིན་ཆེན་འབྱུང་ལྡན་ལ་སོགས་པ་འཁོར་ཐམས་ཅད་ཀྱིས་སྟོན་པ་
མི་བསྐྱོད་པ་རྡོ་རྗེ་འཛིན་ལ་བསྟོད་པའི་སྒོ་ནས་ལེའུ་བཅོ་ལྔ་པ་བཤད་པར་གསོལ་་
བ་བཏབ་པ་དེ་གསན་མ་ཐག་ཏུ། བཀའ་སྩལ་པའི་ཚིག་གི་དོན་བསྟན་པར་བྱ་སྟེ།
ཙན་ད་ལིའི་བདག་ཉིད་ཆེ། །བུ་མོ་ལོ་གྲངས་བཅུ་གཉིས་པ། །དབེན་པའི་་
45-1390