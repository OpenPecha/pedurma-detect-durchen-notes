རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
744
ཀྱིས་ནི་སྐུ་གསུང་ཐུགས། །སྙིང་ལ་དེ་ཡིས་རྣམ་བསྒོམས་ན་ཞེས་བྱ་བའི་དོན་་་་་
བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་འོད་ཟེར་འབར་བ་ཆེ། །རྣམ་་་་་
པར་འཕྲོ་བ་བསམ་པར་བྱ་བ་ནི་མདུན་དུ་སྨོས་པའི་སྔགས་ཀྱི་ས་བོན་ཡིག་འབྲུ་ཧཱུཾ་
ལས་ཟླ་བའི་དཀྱིལ་འཁོར་དུ་གྱུར་པ་དེའི་གནས་ནས། རྡོ རྡོ་རྗེ་མེ་ལོང་ལྟ་བུའི་ཡེ་་
ཤེས་གཉིས་སུ་མེད་པའི་ངོ་བོ་འོད་ཟེར་གྱི་དྲ་བ་འབར་བ་ཆེན་པོ་འབར་བའི་ཁ་་་་
དོག་མཐིང་ནག་སྔོན་པོ་སྤྲོ་བར་བསམ་མོ། །དེ་ལྟར་རྡོ་རྗེ་འོད་ཟེར་འབར་བ་ཆེ།
རྣམ་པར་འཕྲོ་བ་བསམ་པར་བྱ་བ་ནི་དོན་དུ་གསུངས་སོ།
།སངས་རྒྱས་ཀྱི་ནི་སྐུ་
གསུང་ཐུགས་སྙིང་ལ་དེ་ཡིས་རྣམ་བསྒོམས་ན་ཞེས་པ་ནི། དཔལ་རྡོ་རྗེ་སེམས་་་་
དཔའ་ཉིད་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་ཀྱི་ཚད་ཏིལ་གྱི་འབྲུ་དང་
མཉམ་པ་སྨོས་པ་དེ་དག་གི། སྐུ་གསུང་ཐུགས་གསུམ་དོན་དམ་པར་གཉིས་སུ་་་་
མེད་པའི་ངོ་བོ་ཡིན་ཏེ། དེ་དང་གཉིས་སུ་མེད་པའི་ངོ་བོར་འོད་ཟེར་གྱིས་རྣམ་་
པར་བསམ་མོ། །བསྟན་པར་བྱ་སྟེ། སྒྲུབ་པ་པོས་ཉིད་ཀྱི་གསང་བའི་ཐུགས་ཀ་
ནམ་མཁའི་ངོ་བོའི་གནས་སུ་མདུན་དུ་སྨོས་པའི་འོད་ཟེར་གྱི་དྲ་བས་ཁྱབ་པར་་་
བསྒོམ་པར་བྱའོ། །གཞན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པར་བྱ་
བའི་ཆོ་ག་བསྟན་པར་བྱ་སྟེ། གོང་དུ་བཤད་པའི་གདན་གྱི་ངོ་བོ་ཟླ་བའི་དཀྱིལ་་
འཁོར་དེའི་སྟེང་དུ་སྔགས་ཀྱི་ས་བོན་གྱི་ཡིག་འབྲུ་ཧཱུཾ་བསམ་། །དེ་ཁ་དོག་་་་་་
མཐིང་ག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་འབར་ཞིང་་་་
འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་དཔལ་རྡོ་རྗེ་་
སེམས་དཔའི་སྐུ་ཕྱག་རྒྱར་གྱུར་པར་བསམ་ཏེ། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་
མོ་དང་གཉིས་སུ་མེད་པར་འཁྱུད་པའི་སྦྱོར་བ་ཚུལ་དང་ལྡན་པའོ། །སྐུ་ཕྱག་རྒྱའི་
ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཞི་པའི་དཀྱིལ་འཁོར་གྱི་བདག་པོའི་
45-155