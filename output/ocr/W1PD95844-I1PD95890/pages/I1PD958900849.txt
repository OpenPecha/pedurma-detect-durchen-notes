११७
བསྟན་འགྱུར། རྒྱུད། ༼ལུ༽ ༨༧་ཌ
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་་་་
སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས་རྒྱ་མཚོ་དང་མཉམ་པར[གྱུར་པར་•
བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་་་་
ཤིན་ཏུ་དཀར་བ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཀྱི་རྒྱ་མཚོ་ལ་་་
གཉིས་སུ་མེད་པར་ཐིམ་པར་གྱུར་ཏོ། །ས་བོན་དེ་ལས་ཁྲོ་བོའི་རྒྱལ་པོ་པྲད་ཉན་
ཏ་ཀའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ལྷ་མོ་ཁྲོ་མོའི་རྒྱལ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་སྐུ་མདོག་སྤྲིན་དཀར་པོ་ལྟ་བུ།
ཞལ་གསུམ་ཞལ་དབུས་མ་སྐུ་དང་མཐུན། ཞལ་གཡས་ནག་པ། གཡོན་དམར་
བ་སྐྲ་གྱེན་དུ་བརྫེས་པ་རབ་ཏུ་འབར་བ། སྦྲུལ་གྱིས་བཅིངས་པ། 【སྐལ་བ་•
མེ་བཞིན་དུ་སྐུ་རབ་ཏུ་འབར་བ། སྤྱན་དམར་བ་སྨིན་མ་སྐྱོད་པས་འཇིགས་པར་
བྱེད་པ། ཞལ་གསུམ་ཟླུམ་པོའི་ཚུལ། མཆེ་བའི་ཕྲེང་བས་གདེངས་པ་ཀླུའི་་་་་
རྒྱལ་པོ་བ་སུ་ཀས་སྐ་རགས་བྱས་པ། ཁྲོ་བོའི་རྒྱན་ཐམས་ཅད་ཀྱིས་བརྒྱན་པ་ཕྱག་
དྲུག །ཕྱག་མཚན་དྲུག་གོ། །ཕྱག་གཡས་དང་པོ་ནི་ཁྲོ་བོའི་རྡོ་རྗེ་རྩེ་དགུ་འཛིན།
བར་•ན་རྡོ་རྗེའི་དབྱུག་པ། ཐ་མ་ན་རྡོ་རྗེ་རལ་གྲི། ཕྱག་གཡོན་པས་རྡོ་རྗེ་་་་་
དྲིལ་བུ་སྐུར་བརྟེན་པ། བར་མ་རྡོ་རྗེ་དགྲ་སྟ། ཐ་མ་རྡོ་རྗེ་ཞགས་པ་སྡིགས་་་་
མཛུབ་ལ་དཀྲིས་•པ་ཐུགས་ཀར་འཛིན། དེ་ལྟ་བུའི་ངོ་བོ་ཁྲོ་བོའི་རྒྱལ་པོ་པྲད་་་
ཉན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ། གདན་དབང་ཆེན་གྱི་དཀྱིལ་འཁོར་ལ་
རྡོ་རྗེ་མི་བསྐྱོད་པའི་མདུན་དུ་བཞེངས་པའི་ཚུལ་དུ་བསམ་མོ། །དེའི་དུས་སུ་ཁྲོ་་
བོའི་རྒྱལ་པོ་པྲད་ཉན་ཏ་ཀའི་སྤྱི་བོའི་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
45-826