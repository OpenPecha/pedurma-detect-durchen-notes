རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
377
ཡེ་ཤེས་ཀྱི་ས་བོན་དེ་ལས། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་
ཕྱུག་གི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་སྐུ་མདོག་དང་། ཞལ་་་་
དང་། ཕྱག་དང་། ཕྱག་མཚན་དང་། རྒྱན་རྣམས་དང་། ཆ་ལུགས་ཕུན་
སུམ་ཚོགས་པ། ལེའུ་བཞི་པའི་དཀྱིལ་འཁོར་གྱི་དུས་སུ། ཇི་ལྟར་སྨོས་པ་དེ་་
བཞིན་དུ་འདིར་སྦྱར་རོ། །གཞན་ཡང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་རོ་རྡོ་
རྗེ་མ་དང་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པའོ། །ཚུལ་དེ་ལྟར་་
བསྐྱེད་མ་ཐག་ཏུ་བསྐྱེད་པར་མཛད་མཁན་སྣང་བ་མཐའ་ཡས་ཀྱི་སྐུ་ཕྱག་རྒྱ་བྱང་་་
ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ། དབང་བསྐུར་བའི་ཚུལ་དུ་
བཞུགས་པར་བསམ་མོ། །དེའི་འོག་ཏུ་སྒྲུབ་པ་པོས་བྱང་ཆུབ་སེམས་དཔའ་་་་
འཇིག་རྟེན་དབང་ཕྱུག་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་
ལྟར་འཇིག་རྟེན་དབང་ཕྱུག་རབ་བསྒོམས་ལ། ཆོས་ཀྱི་ཨོཾ་ནི་སྒོམ་པར་བྱ་བའི་
དོན་དུ་གསུངས་སོ། །ཨོཾ་དམ་ཚིག་རྡོ་རྗེ་གསུམ་བསྒོམས་པས། །རྡོ་རྗེ་དཔག་་
མེད་འདྲ་བར་འགྱུར། །བཅོམ་ལྡན་འདས་རྡོ་རྗེ་དཔག་ཏུ་མེད་པ་ཡིས་དེ་སྐད་་་
བཀའ་སྩལ་ཏོ་ཞེས་བྱ་བ་ནི་དམ་ཚིག་གསུམ་བསྒོམས་པ་ནི། སྒྲུབ་པ་པོས་མདུན་
དུ་བཤད་པའི་ཚུལ་དུ་བྱང་ཆུབ་སེམས་དཔའ་འཇིག་རྟེན་དབང་ཕྱུག་བསྒོམ་པར་་
བྱ་བའི་དུས་སུ་གར་མཁན་གྱི་བུ་མོ་བླངས་ཏེ། མདུན་དུ་སྨོས་པའི་ཁ་དོག་དང་
མཚན་དང་ཡོན་ཏན་ཐམས་ཅད་དང་ལྡན་པའོ། །དེ་ཡེ་ཤེས་ཀྱི་ལྷ་མོ་རོ་རྡོ་རྗེ་མ་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་སྟེ། དེ་མ་ཐག་ཏུ་འདོད་
ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས།
ཐབས་དང་ཤེས་རབ་རོལ་པ་བྱའོ། །ཚུལ་དེ་ལྟར་དམ་ཚིག་བསྒོམ་པའི་དོན་དུ་་་
སྨོས་སོ། །དེ་ནས་རྡོ་རྗེའི་དམ་ཚིག་གསུམ་བསྒོམ་པ་བྱ་ཞིང་བསྒྲུབ་པ་པོས་ཉིད་་
45-311