१०१८
བསྟན་འགྱུར། རྒྱུད།
བསྒོམས་ན་རབ་ཏུ་མཉེས་པར་འགྱུར། །འདི་ནི་ཁྲོ་བོ་ཐམས་ཅད་ཀྱི། །འདའ་
བར་དཀའ་བའི་དམ་ཚིག་གོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་་
ཡིན་ན་མི་བསྐྱོད་དམ་ཚིག་དབུ་བརྒྱན་ལ། བསྒོམ་པའི་དོན་དུ་མདུན་དུ་བསྟན་
པས་འདིར་བཤད་མི་དགོས་སོ། །རབ་ཏུ་མཉེས་པར་འགྱུར་ཞེས་པ་ནི་སྒྲུབ་་་
པ་པོས་མདུན་དུ་སྨོས་པའི་ཚུལ་དུ་སྒོམ་པར་བྱས་པས་རྡོ་རྗེ་མི་བསྐྱོད་པ་ཉིད་ཀྱི་་
ཐུགས་མཉེས་པར་གྱུར་ཏོ། །དེའི་དུས་སུ་མདུན་དུ་སྨོས་པའི་ལྷ་མ་ཡིན་ཐམས་
ཅད་འཇོམས་པར་འགྱུར་རོ། །གཞན་ཡང་མེ་ལོང་ལྟ་བུའི་ཡེ་ཤེས་དང་གཉིས་
སུ་མེད་པའི་བླ་ན་མེད་པའི་བྱང་ཆུབ་ཀྱི་འབྲས་བུ་འཐོབ་པོ། །དེ་ལྟར་རབ་ཏུ་
མཉེས་པར་འགྱུར་གྱི་དོན་དུ་གསུངས་སོ། །འདི་ནི་ཁྲོ་བོ་ཐམས་ཅད་ཀྱི་འདའ་་་
བར་དཀའ་བའི་དམ་ཚིག །ཅེས་པའི་དོན་ནི་མདུན་དུ་བཤད་པས་འདིར་བཤད་
མི་དགོས་སོ། །རྡོ་རྗེ་དབྱིངས་ཀྱི་དམ་ཚིག་ཞབས་ཀྱིས་གནོན་པ་ཞེས་བྱ་བའི་ཏིང་
ངེ་འཛིན་ཏོ། །ཞེས་བྱ་བ་ནི། རྡོ་རྗེ་དབྱིངས་ནི་རྡོ་རྗེ་མེ་ལོང་ལྟ་བུའི་ཡེ་ཤེས་སོ༎
དབྱིངས་ནི་དོན་དམ་པའི་ཚུལ་གྱིས་མེ་ལོང་ལྟ་བུའི་ཡེ་ཤེས་མ་སྐྱེས་པ་སྟོང་པའི་་་་་
ནམ་མཁའི་ངོ་བོའོ། །གཞན་ཡང་དེ་བཞིན་གཤེགས་པ་ཐམས་ཅད་ཀྱི་ཐུགས་རྡོ་
རྗེ་དང་གཉིས་སུ་མེད་པའོ། །སེམས་ཅན་གྱི་དོན་གྱི་ཕྱིར་ཁྲོ་བོའི་རྒྱལ་པོ་ཨརྱ་ཨ་
ཙ་ལའི་སྐུ་ཕྱག་རྒྱ་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ་བསྐྱེད་པར་
བྱ་བར་བསྟན་ཏོ། །དམ་ཚིག་ཅེས་པ་ནི་སྒྲུབ་པ་པོས་རྡོ་རྗེ་མི་བསྐྱོད་པ་དང་་
གཉིས་སུ་མེད་པར་བསྒོམ་པས་ཐབས་དང་ཤེས་རབ་རོལ་པ་བྱ་བས། ཁྲོ་བོའི་
རྒྱལ་པོ་ཨརྱ་ཨ་ཙ་ལའི་སྐུ་ཕྱག་རྒྱ་བསྐྱེད་པར་བྱ་བར་སྨོས་སོ། །དོན་དེས་དམ་
ཚིག་ཏུ་བསྟན་ཏོ། །ཞབས་ཀྱིས་གནོན་པ་ཞེས་པ་ནི་སྒྲུབ་པ་པོས་ཁྲོ་བོའི་རྒྱལ་པོ་
ཨརྱ་ཨ་ཙ་ལ་བསྒོམ་པའི་དུས་སུ་ཞབས་གཡས་བརྐྱང་བས། ལྷ་མ་ཡིན་གྱི་རྒྱལ་པོ་
45-1038