རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
می
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་དབུས་སུ་བསམ་ཡང་མི་འགལ་
ལོ༑ །ཡིག་འབྲུ་ཨོཾ་དེ་ཁ་དོག་ཤིན་ཏུ་དཀར་པོ་བསམ་མོ། །དེ་ཆོས་ཀྱི་་་་་་
དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པ་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བའི་ངོ་བོར་འགྱུར་རོ། །ཡེ་ཤེས་ཀྱི་ས་བོན་དེ་ལས་ཡེ་ཤེས་རྡོ་རྗེར་མིང་
བཏགས་པ་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱའི་གཟུགས་བསྐྱེད་པར་་
བྱའོ།༑ །དེ་སྐུ་མདོག་ཤིན་ཏུ་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་
བྱེ་བ་བཅུ་དང་མཉམ་པར་རབ་ཏུ་འབར་བ། མི་ཆེ་མི་ཆུང་བའོ། །དེ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །ཞལ་གསུམ་པ་ཕྱག་དྲུག །ཕྱག་མཚན་དྲུག་པ། རིན་པོ་ཆེ་སྣ་་་་་
ཚོགས་ཀྱི་རྒྱན་གྱིས་བརྒྱན་པ། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
མདུན་དུ་སྨོས་པ་བཞིན་དུའོ། །དེ་ལྟ་བུའི་ངོ་བོ་སྐུའི་རིགས་རྣམ་པར་སྣང་མཛད་
ཀྱི་སྐུ་ཕྱག་རྒྱའི་གཟུགས་བསྐྱེད་མ་ཐག་ཏུ། དེའི་གསང་བའི་ཐུགས་ཀའི་གནས་་
ནས༑ དེ་བཞིན་གཤེགས་པ་བཞིའི་ཡེ་ཤེས་ཀྱི་ལྷ་མོ་ཕྱག་རྒྱར་མིང་བཏགས་པ་་
སངས་རྒྱས་སྤྱན་དང་། མཱ་མ་ཀཱི་དང༌། ན་བཟའ་དཀར་མོ་དང་། དམ་
ཚིག་སྒྲོལ་མ་དང་༌། བཞིར་སྤྲོ་བར་བྱའོ། །དེ་རྣམས་ལེའུ་བཞི་པ་དཀྱིལ་འཁོར་
གྱི་དུས་སུ།
ཉིད་ཉིད་ཀྱི་རིགས་ཀྱི་བྱེ་བྲག་གི་དེ་བཞིན་གཤེགས་པ་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་དང་། ཆ་ལུགས་
ཕུན་སུམ་ཚོགས་པ་དང་ལྡན་པ་སྨོས་པ་དེ་བཞིན་དུ་འདིར་ལྡན་པར་བྱ་བར་བསྟན་
ཏོ༑ །བཤད་པར་བྱ་སྟེ། རྣམ་པར་སྣང་མཛད་ཀྱི་མདུན་དུ་སངས་རྒྱས་སྤྱན་
གནས་སོ། །དེ་བཞིན་དུ་གཡས་སུ་མཱ་མ་ཀཱི་གནས་སོ། །དེ་བཞིན་དུ་རྒྱབ་དུ་ན་
བཟའ་དཀར་མོ་གནས་སོ། ། དེ་བཞིན་དུ་གཡོན་དུ་དམ་ཚིག་སྒྲོལ་མ་གནས་སོ། །
45-609