२०
བསྟན་འགྱུར། རྒྱུད། རུ ༨༦
ནས་ཤིན་ཏུ་སྲ་བར་གྱུར་པ་སྟེ། དེ་ནི་རྡོ་རྗེའི་རིགས་དཔལ་རྡོ་རྗེ་སེམས་དཔའི་་
གསང་བའི་རྡོ་རྗེའི་ངོ་བོ་ཡིན་པར་བརྟག་གོ། །དེ་ལྟར་ཐབས་དང་ཤེས་རབ་རོལ་
པ་བྱ་བའི་དུས་སུ་རིགས་གསུམ་གྱི་བྱེ་བྲག་ལ་ཨུཏྤ་ལར་མིང་བཏགས་པའི་གསང་་་
བའི་རྡོ་རྗེའི་མན་ངག་གི་དོན་དུ་ཤེས་པར་བྱའོ། །དོན་གཞན་ཡང་བསྟན་པར་བྱ་
སྟེ༑ མདུན་དུ་སྨོས་པའི་ཐབས་དང་ཤེས་རབ་རོལ་པ་བྱ་བའི་དུས་སུ་གསང་་་་་
བའི་རྡོ་རྗེ་ཅུང་ཟད་ལངས་པ་དང་། སྔོན་བས་ཅུང་ཟད་སྲ་བ་དང་། ཤིན་ཏུ་
སྲ་བར་གྱུར་པ་དང་། ད་•ལྟར་བྱེ་བྲག་གསུམ་དུ་གྱུར་པ་ན་●ལས་ཀྱི་རིགས་དོན་
ཡོད་གྲུབ་པའི་ངོ་བོ་ཡིན་པར་བརྟག་གོ། །ལས་ཀྱི་རིགས་ཀྱིས་ནི་ཁྱབ་པའི་དོན་ནོ།།
གཞན་ཡང་ཐབས་དང་ཤེས་རབ་རོལ་པ་བྱས་པས་བདེ་བར་གྱུར་པའི་དུས་སུ།
གསང་བའི་རྡོ་རྗེ་སྔོན་མ་བཞིན་དུ་གནས་པར་གྱུར་པ་དེ་ནི། རིན་པོ་ཆེའི་རིགས་
རིན་ཆེན་འབྱུང་ལྡན་གྱི་གསང་བའི་རྡོ་རྗེའི་ངོ་བོ་ཡིན་པར་བརྟག་གོ། །བདེ་བའི་
ངོ་བོ་ལ་ནི་རིན་ཆེན་འབྱུང་ལྡན་གྱིས་ཁྱབ་པའི་དོན་ནོ། །ཇི་ལྟར་གསང་བའི་་་་
ཐབས་དང་ཤེས་རབ་རོལ་པ་བྱ་བའི་དུས་སུ་གསང་བའི་རྡོ་རྗེ་རིགས་གསུམ་གྱི་ཚུལ་
དུ་སྨོས་པ་དེ་བཞིན་དུ། འི་ཨུཏྤ་ལའི་མཆོད་པ་བྱ་བའི་དུས་སུ་རིགས་གསུམ་གྱི་
ཚུལ་དུ་བྱའོ། །ཨུཏྤ་ལ་དཀར་པོའི་སྦུ་གུ་དེ་ནི། མདུན་དུ་སྨོས་པའི་རྡོ་རྗེའི་་་་
མཆོད་པ་བྱ་བའི་དུས་སུ་རྣམ་པར་སྣང་མཛད་ཀྱི་གསང་བའི་རྡོ་རྗེ་ཅུང་ཟད་ལངས་
པ་དེ་དང་གཉིས་སུ་མེད་པའི་ངོ་བོར་བརྟགས་ནས་སངས་རྒྱས་སྤྱན་ལ་མཆོད་པར་
བྱའོ༑ །དེའི་འོག་ཏུ་ཨུཏྤ་ལ་དམར་པོ་ཅུང་ཟད་ཁ་བྱེ་བ་དེ་ནི་མདུན་དུ་སྨོས་་
པའི་རྡོ་རྗེ་མཆོད་པ་བྱ་བའི་དུས་སུ། སྣང་བ་མཐའ་ཡས་ཀྱི་གསང་བའི་རྡོ་རྗེ་་
ཅུང་ཟད་སྲ་བ་དེ་དང་གཉིས་སུ་མེད་པའི་ངོ་བོར་བརྟགས་ནས། ན་བཟའ་་་
དཀར་མོ་ལ་མཆོད་པར་བྱའོ། །དེའི་འོག་ཏུ་ཨུཏྤ་ལ་སྔོན་པོ་ཁ་ཤིན་ཏུ་ལེགས་་
45-20