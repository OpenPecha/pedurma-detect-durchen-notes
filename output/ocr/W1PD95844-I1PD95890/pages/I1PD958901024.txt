རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
2007
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་སྨོས་པ་བཞིན་དུ་་་
སྦྱར་ཏོ། །དེ་ལྟར་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ་
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྐུའི་རིགས་
ཀྱི་བྱེ་བྲག་གི་བྲམ་ཟེ་རིགས་ཀྱི་བུ་མོ་ཅི་ལྟར་སྨོས་པའི་མཚན་ཡོན་ཏན་དང་ལྡན་པ་
བླང་ངོ་། །ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་"པར་བྱའོ། །དེའི་འོག་ཏུ་བསྒྲུབ་པ་པོས་ཐུགས་རྗེ་ཆེན་པོ་
ཞེ་སྡང་གི་སེམས་རྒ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་
རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་་་་
མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་་
རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་་་
འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཅུང་ཟད་སེར་བ་ཡེ་ཤེས་ལྔ་དང་གཉིས་སུ་
མེད་པའི་ངོ་བོ་གཟི་བརྗིད་ཆེན་པོའི་•འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་
བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ∶། །
ས་བོན་དེ་ལས་ཉི་མའི་དཀྱིལ་འཁོར་ཁ་དོག་དམར་པོ་ཅུང་ཟད་སེར་བ་འཆི་བདག་
གི་བདུད་འཁོར་དང་བཅས་པ་ཕམ་པར་བྱེད་པའི་དོན་གྱིས་གདན་ཐམས་ཅད་ཀྱི་
ནང་ན་དམ་པར་སྨོས་སོ། །དེ་ལྟར་དབུས་སུ་ནི་ཉི་མའི་དཀྱིལ་འཁོར་དམ་པ་་་་
བསམ་གྱི་དོན་དུ་གསུངས་སོ། །སངས་རྒྱས་གཟུགས་ནི་རབ་བསྒོམས་ལ། _ །
གཤིན་རྗེ་གཤེད་མཆོག་བསྒོམ་པར་བྱ་ཞེས་པ་ནི། སྒྲུབ་པ་པོས་མདུན་དུ་སྨོས་་་་
པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་ཉི་མའི་དཀྱིལ་འཁོར་གྱི་་
45-1001