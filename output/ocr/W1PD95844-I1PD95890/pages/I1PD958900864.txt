རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
17
འགས་པར་འགྱུར་བ་གདོན་མི་ཟ་བའི་དོན་དུ་གསུངས་སོ། །ད་ནི་དགྲ་རྣམས་་་
ཧཱུཾཧཱུཾ་ལས་་་
གསད་པར་བྱ་བའི་ཐབས་ཀྱི་སྦྱོར་བ་ཕུར་བུའི་ལས་བསྟན་པར་བྱ་སྟེ།
ཕུར་བུ་བསམ་པ་ནི། །རྩེ་ལྔ་པའི་ངོ་བོ་སྟེ། །རྡོ་རྗེའི་*ཕུར་པ་དེ་ཡིས་ནི། །
སྙིང་གར་བཏབ་པར་རབ་བསྒོམས་ན། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། ཧཱུཾ་ལས་ཕུར་བུ་བསམ་པ་ནི། །རྩེ་མོ་ལྔ་པའི་ངོ་བོ་སྟེ་ནི་སྒྲུབ་
པ་པོ་མདུན་དུ་སྨོས་པའི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལི་དང་། གཉིས་སུ་མེད་
པའི་ང་རྒྱལ་དུ་བསྒོམས་པས་གནས་པའི་ཕྱག་གཡོན་དང་པོ་ན་རྡོ་རྗེའི་དྲིལ་བུ་་
འཛིན་དྲིལ་བུ་དེའི་སྤྱི་བོའི་རྩེ་ལྔའི་དབུས་མའི་སྟེང་དུ་སྔགས་ས་བོན་ཡིག་འབྲུ་ཧཱུཾ་་
བསམ་མོ། །དེ་ཁ་དོག་སྔོན་པོ་གཟི་བརྗིད་ཀྱིས་འབར་བས་འབར་ཞིང་རྡོ་རྗེ་དྲིལ་
བུ་ལ་གཉིས་སུ་མེད་པར་ཐིམ་པར་གྱུར་ཏོ། །དེ་མ་ཐག་ཏུ་རྡོ་རྗེ་དྲིལ་བུ་རྡོ་རྗེ་་་་
ཕུར་བུར་འགྱུར་བར་བསམ་མོ། །དེ་ལ་རྡོ་རྗེ་ཕུར་བུའི་དབྱིབས་དང་ཆ་ལུགས་་་
ཕུན་སུམ་ཚོགས་པ་བསྟན་པར་བྱ་སྟེ། རྡོ་རྗེ་ཕུར་བུའི་སྟོད་ཁྲོ་བོའི་ཚུལ། སྨད་
རྩེ་མོ་ལྟ་བུའོ། །དེ་ཁ་དོག་སྔོན་པོ་ཞལ་གསུམ། ཞལ་དབུས་མ་སྐུ་དང་མཐུན།
དེའི་སྤྱི་བོ་རྡོ་རྗེ་རྩེ་ལྔའི་ངོ་བོ་ཞལ་གཡས་དམར་བ། གཡོན་དཀར་བ་ཪལ་པ་
གྱེན་དུ་རྫེས་པ། སྐུ་ཀུན་རབ་ཏུ་འབར་བ། སྤྱན་དམར་པོ་མི་སྡུག་པ་ཕྱོགས་
བཅུར་ཁྲོས་ཏེ་གཟིགས་པ། སྨིན་མའི་ཁྲོ་གཉེར་མྱུར་བ་མྱུར་བར་བསྐྱོད་པ།
ཁྲོ་བོའི་རྒྱན་ཐམས་ཅད་ཀྱིས་བརྒྱན་པ་ཕྱག་དྲུག་ཕྱག་མཚན་དྲུག་གོ། །གཡས་
དང་པོ་ན་རྡོ་རྗེ་རྒྱ་གྲམ་འཛིན།ན། བར་མ་ན་རྡོ་རྗེ་རལ་གྲི། ཐ་མ་ན་རྡོ་རྗེ་
གཏུན་ཤིང་རྡུང་བའི་ཚུལ། གཡོན་དང་པོ་ན་རྡོ་རྗེ་དྲིལ་བུ་བར་མ་ན་རྡོ་རྗེ་དགྲ་
སྟ། ༑ ཐ་མ་ན་རྡོ་རྗེ་ཞགས་པ། སྡིགས་མཛུབ་ལ་བཀྲིས་པ་ཐུགས་ཀར་འཛིན་
པའོ།
།ཚུལ་དེ་ལྟར་རྡོ་རྗེ་ཕུར་བུའི་སྟོད་བདག་པོ་ཨ་མྲྀ་ཏ་ཀུན་ཌ་ལི་ལྟ་བུ་ཁྲོ་་
45-841