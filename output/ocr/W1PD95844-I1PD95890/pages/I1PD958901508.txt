རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7024
གསུང་དང་ཐུགས་རྡོ་རྗེ་གསུམ་མི་ཕྱེད་པའི་ངོ་བོར་བརྟག་པར་བྱའོ། །གཞན་་
ཡང་དམ་རྫས་བ་ལང་གི་ཤའི་རི་ལུ་ཕྱི་ལྕགས་གསུམ་གྱིས་དཀྲི་བར་བྱའོ།
།ལྕགས་
གསུམ་དེ་སྐུ་དང་གསུང་དང་ཐུགས་རིགས་གསུམ་གྱི་བྱེ་བྲག་ཏུ་ལེའུ་བཅུ་གཉིས་་་་
པའི་ནང་ནས་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །བསྟན་པར་བྱ་སྟེ།
བཟངས་“མ་དང་དངུལ་དང་གསེར་རོ། །ཟངས་མ་སྲང་གཅིག་གི་ཚད་དུ་བྱས་
ལ༑ དེ་ཆ་སུམ་ཅུ་རྩ་གཉིས་སུ་བགོས་ཏེ། དེ་ལས་ཆ་དྲུག་བླང་ངོ་། །
དངུལ་སྲང་གཅིག་གི་ཚད་དུ་བྱའོ། །དེ་ལ་ཆ་སུམ་ཅུ་རྩ་གཉིས་སུ་བགོས་སོ། །
དེ་ལས་ཆ་གསུམ་བླང་ངོ་། །གསེར་སྲང་གཅིག་གི་ཚད་དུ་བྱའོ། །དེའི་ཆ་སུམ་
ཅུ་རྩ་གཉིས་སུ་བགོའོ། །དེའི་ཆ་ཕྱེད་དང་གཉིས་བླང་ངོ༌་། །གཞན་ཡང་རི་ལུ་
ལྕགས་གསུམ་གྱིས་དཀྲི་བའི་ཚུལ་དུ་བསྟན་པར་བྱ་སྟེ། དམ་རྫས་བ་ལང་ཤའི་ཕྱི་
རོལ་དུ་ཐུགས་ཀྱི་རིགས་ཀྱི་རྫས་གསེར་གྱིས་དཀྲི་བར་བྱའོ། །དེའི་ཕྱིར་•རོལ་་་་
སྐུའི་རིགས་ཀྱི་རྫས་དངུལ་གྱིས་དཀྲི་བར་བྱའོ། ། །དེའི་ཕྱི་རོལ་གྱི་གསུང་གི་རིགས་
ཀྱི་རྫས་ཟངས་མས་དཀྲི་བར་བྱའོ། །རི་ལུའི་ཚད་ནི་བ་དི་རའི་ཤིང་ཏོག་ཤུན་པ་
མེད་པ་ཙམ་དུ་བྱའོ། །མདོར་བསྡུ་བ་དེ་ལྟར་བ་ལང་ཤ་དང་སྦྱར་བ་ཡི། རི་ལུ་
ལྕགས་གསུམ་གྱིས་དཀྲི་བའི་དོན་དུ་གསུངས་སོ།
།དབང་པོ་གཉིས་ཀྱི་སྦྱོར་བ་་་་
ཡིས༑ །སངས་རྒྱས་ཀུན་གྱིས་མི་མཐོང་ངོ་།
།ཞེས་པ་ནི་སྒྲུབ་པ་པོའི་རི་ལུའི་་
སྒྲུབ་པ་བྱ་བའི་དུས་སུ་གོང་དུ་སྨོས་པའི་ཤེས་རབ་མ་དེ་ཁྲོ་མོའི་རྒྱལ་མོ་རལ་པ་་་
གཅིག་མ་དང་། གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་
འོག་ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་
བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས། ཤེས་རབ་མའི་བྷ་གའི་དབུས་སུ་་་་
45-1485