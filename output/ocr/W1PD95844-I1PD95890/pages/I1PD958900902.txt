རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
じつ
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེའི་་་་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་བྱང་ཆུབ་སེམས་འོ་མའི་རྒྱུན་
བཞིན་དུ་འོད་དུ་ཞུའོ། །དེའི་སྟེང་དུ་སྔགས་ས་བོན་ཧཱུཾ་བསམ་མོ། །དེ་ཁ་དོག་
དམར་པོ་དུས་འདིར་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་
བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་
སུ་མེད་པར་ཐིམ་པར་གྱུར་ཏོ། །ས་བོན་དེ་ལས་གདན་གྱི་ངོ་བོ་རྡོ་རྗེ་རྒྱ་གྲམ་དེའི་
དབུས་ཀྱི་སྟེང་དུ་སྔགས་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དཀར་པོ་
དུས་འདིར་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་བོན་དེ་ལས་་
གདན་ཟླ་བའི་དཀྱིལ་འཁོར་ཆོས་བརྒྱད་པའི་ངོ་བོར་གྱུར་ཏོ། །དེ་ཁ་དོག་དཀར་
པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོའོ། །མདོར་བསྡུ་•བ་དེ་ལྟར་དབུས་སུ་ནི་རྡོ་
རྗེའི་དཀྱིལ་འཁོར་ཟླ་གམ་བསམ་གྱི་དོན་དུ་གསུངས་སོ། །རྡོ་རྗེ་མཁའི་ཆོས་་
མཆོག་གཟུགས་ཞེས་པ་ནི་བསྒྲུབ་པ་པོས་མདུན་དུ་སྨོས་པའི་ཚུལ་དུ་ཐབས་དང་
ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་
རབ་མའི་བྷ་གའི་དབུས་ཀྱི་གདན་དཀྱིལ་འཁོར་ཟླ་གམ་གྱི་དབུས་སུ། བྱང་ཆུབ་
སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་དཀྱིལ་འཁོར་གྱི་ངོ་བོར་གྱུར་་
པར་བསམ་མོ། །དེའི་སྟེང་དུ་སྔགས་ས་བོན་སྭ་བསམ་མོ། །དེའི་དུས་འདིར་་
ཁ་དོག་དམར་པོའོ། །མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་
ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་རྡོ་རྗེ་མཁའི་ཆོས་་་་
མཆོག་ཏུ་མིང་བཏགས་པ་རིན་ཆེན་འབྱུང་ལྡན་དུ་སྨོས་པའི་སྐུ་ཕྱག་རྒྱའི་གཟུགས་
45-879