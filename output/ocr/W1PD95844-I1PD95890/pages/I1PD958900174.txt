རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
743
ཡིན་ནོ། །དེ་ལྟ་བུའི་ཚུལ་གྱིས་འབར་བའི་འཕྲེང་བའི་ཚ་བས་སྔགས་ཀྱི་ཡིག་འབྲུ་
གསུངས་མ་ཐག་ཏུ། རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་་་་
སངས་རྒྱས་གྲངས་མེད་པ་སྲས་སུ་མིང་བཏགས་པ་ཕྱག་ན་རྡོ་རྗེ་དང་། བྱམས་པ་
ལ་སོགས་པ་བྱང་ཆུབ་སེམས་དཔའ་ཐམས་ཅད་དང་བཅས་པའི་སངས་རྒྱས་་་
འཇིགས་པ་ཆེན་པོ་སྐྱེས་ནས་སྐུ་ཕྱག་རྒྱའི་ཡན་ལག་དང་ཉིང་ལག་རབ་ཏུ་འདར་་་
བའོ།༑ །དེ་ལྟར་དེ་ནས་འདི་གསུངས་པའི་ཚེ། སངས་རྒྱས་སྲས་དང་བཅས་་
པ་ཀུན་རབ་ཏུ་འདར་ཞིང་ཞེས་པའི་དོན་དུ་གསུངས་སོ།
།བརྒྱལ་•བར་གྱུར་་་་
ཞེས་པ་ནི། སྔར་སྨོས་པའི་སངས་རྒྱས་སྲས་དང་བཅས་པ་ཀུན། འཇིགས་པ་
ཆེན་པོ་སྐྱེས་ཏེ། སྐུ་ཕྱག་རྒྱ་རབ་ཏུ་འདར་ཞིང་སོ་སོའི་གདན་ལས་ལྷུང་སྟེ་བརྒྱལ་
བར་འགྱུར་རོ། །རྡོ་རྗེ་སེམས་དཔའ་རྗེས་སུ་དྲན་ཞེས་པ་ནི། འཇིགས་པ་ཆེན་
པོ་སྐྱེས་ཏེ་རབ་ཏུ་འདར་ཞིང་༌། གདན་ལས་ལྷུང་བའི་དུས་སུ། རང་གི་སྟོན་
པ་མི་བསྐྱོད་པ་རྡོ་རྗེ་ལ་རིངས་པར་སྐད་མི་གསལ་ཞིང་མཛེར་བས་གསུངས་ཤིག་
ཅེས་ཚིག་བརྗོད་པའི་ཚུལ་གྱིས་རྗེས་སུ་དྲན་པར་བྱས་སོ། །བསྟན་པར་བྱ་སྟེ།
རྗེས་སུ་དྲན་པའི་འོག་ཏུ་དཔལ་རྡོ་རྗེ་སེམས་དཔའ་སྔར་སྨོས་པའི་ཡེ་ཤེས་ཀྱི་མེ་
འབར་བའི་འཕྲེང་བ་སྤྲོ་བར་མཛད་པ་དེ། སླར་སྐུ་ཕྱག་རྒྱའི་གནས་སུ་གཉིས་སུ་
མེད་པར་བསྡུ་བར་མཛད་དོ། །དེ་བསྡུས་མ་ཐག་ཏུ་ཐུགས་རྗེ་ཆེན་པོས་ཞི་བ་་་་
དང་༌། རྒྱས་པའི་ངོ་བོ་ཐུགས་བསྐྱེད་ནས་ཉིད་ཀྱི་གསང་བའི་ཐུགས་ཀ་ནས་ཡེ་་་
ཤེས་སེམས་དཔའི་གནས་ནས། མེ་ལོང་ལྟ་བུའི་ཡེ་ཤེས་ལ་སོགས་པ་དེ་བཞིན་་་་
གཤེགས་པ་རྣམ་པ་ལྔའི། ཡེ་ཤེས་ལྔའི་ངོ་བོ་འོད་ཟེར་གྱི་དྲ་བ་གྲངས་མེད་པའི་
རིམ་པར་སྤྲོ་བར་མཛད་དེ། ཡེ་ཤེས་ཀྱི་འོད་ཟེར་གྱི་དྲ་བ་རྣམས་ཉིད་ཉིད་ཀྱི་
རིགས་ཀྱི་བྱེ་བྲག་གི་ཁ་དོག་དང་ལྡན་པའོ། །དེའི་ངོ་བོར་བསྟན་པར་བྱ་སྟེ།
45-153