རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༧༩
བའི་རོལ་པ་བྱ་བའི་གནས་དེར་གཞུག་•པའི་དུས་སུ་གསང་བའི་དབང་པོ་གཉིས་
ནས་མེ་ལོང་ལྟ་བུའི་ཡེ་ཤེས་ཀྱི་མེ་སྟག་གྲངས་མེད་པ་འཕྲོ་བ་འཁྲུག་པའི་ཚུལ་དུ་་
བསྒོམ་པར་བྱའོ། །དེ་ལྟར་རྩེ་མོ་ལྔ་པ་བཅིངས་ནས་ནི། མེ་སྟག་མང་པོ་
འཁྲུག་པར་བསྒོམ་གྱི་དོན་དུ་གསུངས་སོ། །རྡོ་རྗེ་ཐུགས་ཀྱི་གནས་སུ་མིང་་་
བཏགས་པ་ནི་གོང་དུ་སྨོས་པའི་མ་མ་ཀི་དང་གཉིས་སུ་མེད་པའི་ཤེས་རབ་མའི་བྷ་
ག་ཡིན་ནོ། །དེ་ནི་རྡོ་རྗེ་མི་བསྐྱོད་པའི་གསང་བའི་རོལ་པ་མཛད་པའི་བདེ་བར་
གྱུར་པའི་གནས་སུ་བསྟན་ཏོ། །དེ་ལྟར་ཤེས་རབ་མའི་བྷ་གའི་རྡོ་རྗེའི་མེའི་དཀྱིལ་
འཁོར་གྱི་དབུས་སུ་དགྲའི་གཟུགས་ཀྱི་ཕུང་པོ་བསམ་མོ། །དེ་ནས་གནན་པར་
མིང་བཏགས་པ་ཤེས་རབ་མའི་བྷ་གའི་ནང་དུ་ཅི་ལྟར་སྨོས་པའི་ཚུལ་གྱིས་རྡོ་རྗེ་་
མེའི་དཀྱིལ་འཁོར་དུ་བྱས་པ་དེས་དགྲའི་གཟུགས་ཀྱི་ཕུང་པོ་ཀུན་ནས་མནན་པ་
བསྲེག་པར་བསམ་མོ། །དེ་ནས་རྡོ་རྗེའི་•ཕུར་བུར་མིང་བཏགས་པ་ནི། སྒྲུབ་
པ་པོས་ཅི་ལྟར་སྨོས་པའི་ཚུལ་གྱིས། ཉིད་ཀྱི་●གསང་བའི་རྡོ་རྗེའི་ཕུར་བུའི་ངོ་
བོར་གྱུར་པར་བྱས་པ་དེས། གསད་པའི་རོལ་པ་བྱ་བའི་སྟོབས་ཀྱིས་དགྲའི་་་
གཟུགས་ཀྱི་ཕུང་པོའི་སྙིང་ག་ནས་བཟུང་སྟེ། ཡན་ལག་དང་ཉིང་ལག་མ་ལུས་
པར་གདབ་པར་སྨོས་སོ། །མདོར་བསྡུ་བ་དེ་ལྟར་དགྲ་ལ་གསད་པའི་བྱེ་བྲག་གིས་
རྡོ་རྗེ་ཕུར་བུ་གདབ་པས་མེད་པར་བྱ་བར་སྨོས་སོ། །དེ་ནི་མདུན་དུ་སྨོས་པའི་
རྡོ་རྗེའི་ཕུར་བུའི་ལས་བྱས་པའི་དགྲ་གསད་པའི་འོག་ཏུ་འབྲས་བུར་འགྱུར་བར་་
བསྟན་པར་བྱ་སྟེ། བཏབ་པ་ཙམ་གྱི་རྡོ་རྗེ་ཆེ། །རྡོ་རྗེ་དྲི་མེད་གསུམ་ལས་བྱུང་། །
བཏབ་མ་ཐག་ཏུ་ལྡན་པར་འགྱུར། །དེ་ཡང་མེད་པར་མི་འགྱུར་རོ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། བཏབ་པ་ཙམ་གྱི་རྡོ་རྗེ་ཆེ། །
རྡོ་རྗེ་དྲི་མེད་གསུམ་ལས་བྱུང་ནི། རྡོ་རྗེ་ཆེར་མིང་བཏགས་པ་དེ་བཞིན་གཤེགས་
45-1379