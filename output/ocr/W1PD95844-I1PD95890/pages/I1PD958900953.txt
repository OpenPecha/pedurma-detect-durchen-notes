٢٩٥
བསྟན་འགྱུར། རྒྱུད། ༼ཁུ༽ ༨༧
རྗེ་མི་བསྐྱོད་པའི་སྐུ་ཕྱག་རྒྱ་ལྷ་མོ་སྒྲ་རྡོ་རྗེ་མའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་་
བའི་ཚུལ་དུ་བསམ་མོ། །དེའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་
རྒྱལ་དུ་བསྒོམ་པར་བྱའོ། །དེ་བསྒོམ་པ་བྱས་པས་སྒྲུབ་པ་པོ་ཡི་རྣ་བའི་དབང་པོ་
རྣོ་བ་དང་སྟོབས་དང་ལྡན་པར་འགྱུར་རོ། །གཞན་ཡང་ལྷ་མ་ཡིན་གྱི་བུ་མོ་་
ཐམས་ཅད་དབང་དུ་གྱུར་པར་སྨོས་སོ། །ལྷ་མོ་སྒྲ་རྡོ་རྗེ་མའི་སྐུ་ཕྱག་རྒྱ་བསྐྱེད་
པའི་འོག་ཏུ། ད་ནི་ལྷ་མོ་དྲི་རྡོ་རྗེ་མའི་སྐུ་ཕྱག་རྒྱ་སྐྱེད་པར་བྱ་ཏེ། སྒྲུབ་པ་
པོས་དང་པོ་བདག་པོ་ནམ་མཁའི་སྙིང་པོ་ཕྱིའི་གནས་ཀྱི་ཚུལ་ཅི་ལྟར་སྨོས་པ་དང་་
ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་
དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་་་
ལྟར་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་་
་ད་བཞན་དུ་འདར་བྱའོ།
ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་ལྷ་མོ་སྒྲ་རྡོ་རྗེ་མི་བསྐྱོད་པའི་ཕྱིར་ཤེས་རབ་མ་ཅི་ལྟར་སྨོས་པ་བཞིན་དུ་
བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་་་
བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་་་་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་་
བོན་ཡིག་འབྲུ་བཱཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
45-930