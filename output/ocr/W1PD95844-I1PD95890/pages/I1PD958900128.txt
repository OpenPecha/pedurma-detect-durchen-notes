རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
700
བཞིན་གཤེགས་པ་རྣམ་པ་ལྔའི་སྐུ་ཕྱག་རྒྱ་སྤྲིན་ལྟ་བུས་གཉིས་སུ་མེད་པའི་ངོ་བོར་་
བྱིན་གྱིས་བརླབ་པར་བྱས་ནས། སྒྲུབ་པ་པོས་དེ་ལྟ་བུའི་ཐབས་ཆེན་པོས་འཁོར་
བའི་ཕྱིན་ཅི་ལོག་པའི་ཆོས་སྤང་བར་བྱས་པ་ཡིན་ནོ། །བསླུ་བ་དེས་བླ་ན་མེད་་་
པའི་ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་བསྒོམ་པ་བྱས་པས་བརྡ་
སྐད་ཀྱི་ཀུན་རྫོབ་ཏུ་འཁོར་བའི་ཚུལ་གྱི་སེམས་ཅན་བསླུ་བར་བྱ་བའི་དོན་དུ་་་་
གསུངས་སོ། །དེ་ལྟར་བྱེ་བྲག་རྣམ་པ་གཉིས་ནི་བསླུ་བའི་དོན་དུ་གསུངས་སོ། །
གཞན་ཡང་རྒྱལ་བ་ཐམས་ཅད་ནི། དཔལ་རྡོ་རྗེ་སེམས་དཔའ་ལ་སོགས་པ་དེ་
བཞིན་གཤེགས་པ་རྣམ་པ་ལྔ་ནི་གདོད་མ་ནས། ཕྱི་དང་ནང་གི་བདུད་ཀྱི་དཔུང་
གི་སྟོབས་ཕམ་པར་མཛད་པ་ཡིན་པས་དེའི་ཕྱིར་རྒྱལ་བའི་དོན་དུ་གསུངས་སོ། །
བསྟན་པར་བྱ་སྟེ། དེ་རྣམས་ཀྱི་གནས་ཀྱི་ངོ་བོ་ཉིད་ཉིད་ཀྱི་ཤེས་རབ་མ་ལྷ་མོ་་་
གསང་བའི་རོལ་པས་བདེ་བར་བྱེད་པ་ཡིན་ནོ། །དེ་ལྟར་རྒྱལ་བ་ཀུན་གྱི་གནས་་
རྣམས་ཀྱི་དོན་ཏུ་བསྟན་ཏེ། མདོར་བསྡུས་པ་དེ་ལྟར་རྒྱལ་བ་ཀུན་གྱི་གནས་་་
རྣམས་དང༌་། རྒྱལ་བ་ཐམས་ཅད་བསླུ་བར་བྱ་བའི་དོན་དུ་གསུངས་སོ། །འདི་
ནི་སངས་རྒྱས་ཐམས་ཅད་ཀྱི། །ནམ་མཁའི་གསུང་ནི་དྲི་མེད་པ། །ཡེ་ཤེས་བློ་
ཅན་ཀུན་གྱི་གསང་། །སྔགས་ཀྱི་དངོས་གྲུབ་འཐོབ་པར་བཤད། །ཞེས་བྱ་བའི་
དོན་བཤད་པར་བྱ་སྟེ། ཇི་ལྟར་ཡིན་ན། འདི་ནི་སངས་རྒྱས་ཐམས་ཅད་ཀྱི། །
ནམ་མཁའི་གསུང་ནི་དྲི་མེད་པ་ནི། སྔོན་དུ་བཤད་པའི་བླ་ན་མེད་པའི་རྫུན་གྱི་
ཚིག་གི་ཚུལ་གྱིས་ཆོས་སྟོན་པར་བྱེད་པ་དེ་ནི། དཔལ་རྡོ་རྗེ་སེམས་དཔའ་་
ལ་སོགས་པ་རིགས་ལྔའི་སངས་རྒྱས་གྲངས་མེད་པ་དེ་རྣམས་ཀྱི་རྡོ་རྗེའི་གསུང་ནི།
ཚིག་དོན་དམ་པར་ནམ་མཁའ་བཞིན་དུ་མ་སྐྱེས་པ་སྟོང་པ་སྟེ། དེ་བཞིན་དུ་
སངས་རྒྱས་ཀྱི་ཚིག་གི་གསུང་སྨོས་སོ། །དེ་ནི་ཀུན་རྫོབ་ཏུ་ཕྱིའི་བརྫུན་གྱི་དྲི་མས་
45-107