རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لام 3
དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་སྐུ་རྡོ་རྗེ་རྣམ་པར་སྣང་་
མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་་་་
བསྒོམ་པར་བྱའོ། །དེའི་དུས་སུ་སྐུའི་རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །
དེའི་ལོ་ཚད་དང་། ཁ་དོག་དང་། དབང་རྣམས་དང་། མཚན་དང་ཡོན་་་
ཏན་དང་ལྡན་པར་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་བར་བྱའོ། །
དེ་ལྟ་བུའི་ངོ་བོའི་ཤེས་རབ་མ་བླངས་མ་ཐག་ཏུ་ཡེ་ཤེས་ཀྱི་ལྷ་མོ་སངས་རྒྱས་སྤྱན་་་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་སྟེ། དེ་མ་ཐག་ཏུ་འདོད་
ཆགས་ཆེན་པོའི་སེམས་དགའ་བས། གཉིས་སུ་མེད་པའི་སྦྱོར་བས་ཐབས་དང་་་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེ་ལམ་
གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་དབུས་སུ་འོད་དུ་་་་
ཞུའོ།༑ །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་
པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་པར་་་
འགྱུར་རོ། །དེ་མ་ཐག་ཏུ་གདན་གྱི་ངོ་བོ་འཁོར་ལོ་རྩིབས་བརྒྱད་དུ་འགྱུར་རོ།།
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་བའོ། །དེ་ལྟར་གདན་
འཁོར་ལོ་བསྐྱེད་པའི་འོག་ཏུ། སྒྲུབ་པ་པོས་སྐུ་རྡོ་རྗེ་རྣམ་པར་སྣང་མཛད་དང་
གཉིས་སུ་མེད་པའི་ང་རྒྱལ་དུ་བསྒོམས་པས་ཐབས་དང་ཤེས་རབ་རོལ་པ་བྱ་སྟེ།
བདེ་བར་གྱུར་པའི་དུས་སུ་ཤེས་རབ་མའི་བྷ་གའི་དབུས་ཀྱི་གདན་འཁོར་ལོའི་སྟེང་
དུ༑ ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་
ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཀྵི་བསམ་མོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་
45-397