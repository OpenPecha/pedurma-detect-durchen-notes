کا کا
བསྟན་འགྱུར། རྒྱུད། 3༽ ༨༦
ཐབས་དང་ཤེས་རབ་རོལ་
དགའ་བས་གཉིས་སུ་མེད་པར་འཁྱུད་པའི་སྦྱོར་བས།
པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་
རབ་མའི་བྷ་གའི་ནམ་མཁའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་
ཞུའོ།༑ །དེའི་སྟེང་དུ་སྔགས་ས་བོན་ཡིག་འབྲུ་ཨཱ་བསམ་མོ། །ཡང་ན་སྔགས་ས་
عدد
བོན་ཡིག་འབྲུ་པཾ་བསམས་ཡང་མི་འགལ་ལོ། །དེ་ཁ་དོག་དམར་པོ་སོ་སོར་རྟོག་་
པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་
ངོ་བོ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་
ཆོས་སུ་མིང་བཏགས་པ་གདན་གྱི་ངོ་བོ་པདྨ་འདབ་བརྒྱད་དུ་གྱུར་ཏོ། །དེ་ལྟར་་
གདན་པདྨ་བསྐྱེད་པའི་འོག་ཏུ་སྒྲུབ་པ་པོས་རིན་ཆེན་འབྱུང་ལྡན་དང་གཉིས་སུ་་་་
མེད་པའི་ང་རྒྱལ་དུ་བསྒོམས་པས་ཐབས་དང་ཤེས་རབ་རོལ་པ་བྱའོ། །དེ་བྱས་་་
པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་
ཀྱི་གདན་པདྨའི་སྟེང་དུ། ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་་་
ཡིག་འབྲུ་ཨཱ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་་་
ཤེས་ཀྱི་ས་བོན་དེ་ལས། གསུང་གི་རིགས་ཚེ་དཔག་ཏུ་མེད་པའི་སྐུ་ཕྱག་རྒྱ་བསྐྱེད་
པར་བྱའོ། །དེ་ཁ་དོག་དམར་པོ་ཞལ་གསུམ། ཞལ་དབུས་མ་སྐུ་དང་མཐུན།
གཡས་ནག །གཡོན་དཀར་བ། དབུ་སྐྲའི་ཐོར་ཚུགས་ཀྱིས་བརྒྱན་པ། ཞལ་
ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་དྲུག་་་
ཕྱག་མཚན་དྲུག་སྟེ།
ཕྱག་གཡས་དང་པོ་ན་པདྨ་དམར་པོ་འདབ་བརྒྱད་འཛིན།
45-466