རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७३
དེ་ལྟར་སྐུ་དང་གསུང་ཐུགས་རབ་སྦྱོར་བའི་དོན་དུ་གསུངས་སོ། །དཀྱིལ་འཁོར་
རྡོ་རྗེ་མི་ཕྱེད་གསུམ་ཞེས་པ་ནི། སྐུ་རྡོ་རྗེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཡིན་
ནོ༑ །དེ་བཞིན་དུ་གསུང་རྡོ་རྗེ་སོ་སོར་རྟོག་པའི་ཡེ་ཤེས་ཀྱི་ངོ་བོ་ཡིན་ནོ། །དེ་
བཞིན་དུ་ཐུགས་རྡོ་རྗེ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡིན་ནོ།
།དེ་ལྟར་ཡེ་
ཤེས་གསུམ་གྱི་ངོ་བོ་སྐུ་དང་གསུང་ཐུགས་རྡོ་རྗེ་གསུམ་དོན་དམ་པར་མི་ཕྱེད་པ།
དཀྱིལ་འཁོར་དུ་མིང་བཏགས་པ་སྒྲུབ་པ་པོ་རྣམས་ཀྱིས་བསྒོམ་པར་བྱ་བའི་ངོ་བོ་་་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་དེ་བཞིན་གཤེགས་པ་ཐམས་ཅད་དང་གཉིས་
སུ་མེད་པའི་དཀྱིལ་འཁོར་གྱི་གཟུགས་ཡིན་་ནོ། །དེ་ལྟར་དཀྱིལ་འཁོར་མི་ཕྱེད་་་་
གསུམ་གྱི་དོན་དུ་གསུངས་སོ། །སངས་རྒྱས་ཡེ་ཤེས་ཅན་ཞེས་པ་ནི། རྣམ་པར་
སྣང་མཛད་ལ་སོགས་པ་རྣམ་པ་ལྔའི་རིགས་ཀྱི་བྱེ་བྲག་གྲངས་མེད་པ་དེ་རྣམས་ནི་་
ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔའི་མི་ཕྱེད་པ་ཡིན་པར་་་་
སྨོས་སོ། །དེ་ལྟར་སངས་རྒྱས་ཡེ་ཤེས་ཅན་གྱི་དོན་དུ་གསུངས་སོ། །གསང་་་་་
ཞེས་པ་ནི་མདུན་དུ་སྨོས་པའི་དཀྱིལ་འཁོར་གྱི་ངོ་བོ། _ དཔལ་རྡོ་རྗེ་སེམས་དཔའི་
སྐུ་ཕྱག་རྒྱ་དེ་ནི་ཐབས་དང་ཤེས་རབ་རོལ་པ་བྱས་ནས། སྒྲུབ་པ་པོས་སྒྲུབ་པ་བྱ་
བའི་དུས་སུ་བསྐྱེད་པར་བྱའོ། །གཞན་ཡང་དོན་དམ་པ་དཔལ་རྡོ་རྗེ་སེམས་་་
དཔའ་ཆོས་ཀྱི་སྐུ་སྟོང་པ་ནམ་མཁའ་བཞིན་དུ་ཐམས་ཅད་ལ་ཁྱབ་ནས་གནས་པ་དེ་
ཉན་ཐོས་དང་རང་སངས་རྒྱས་ལ་སོགས་པ་སེམས་ཅན་ཐམས་ཅད་ཀྱི་ཡེ་ཤེས་དང་།
བསོད་ནམས་ཀྱི་སྐལ་བ་དང་མི་ལྡན་པའི་དབང་གིས་མི་མཐོང་སྟེ། དེ་ལྟར་་་་་་
གསང་བ་ཡིན་ནོ། །དེ་ལྟར་གསང་བའི་དོན་དུ་གསུངས་སོ། །ཉམས་ནི་རབ་་
དགའ་བཤད་དུ་གསོལ་ཞེས་པ་ནི། ཕྱིའི་རྡུལ་ཚོན་གྱི་དཀྱིལ་འཁོར་ཐམས་ཅད་
ཀྱི་ནང་ན། དཔལ་རྡོ་རྗེ་སེམས་དཔའི་སྐུ་ཕྱག་རྒྱ་དཀྱིལ་འཁོར་གྱི་ངོ་བོ་དེ་ནི།
45-63