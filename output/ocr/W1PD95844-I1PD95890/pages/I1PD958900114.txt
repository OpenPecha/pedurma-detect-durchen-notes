རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༣
མེད་པར་ཐིམ་པར་གྱུར་པར་བསམ་མོ། །ས་བོན་དེ་ལས་སྣང་བ་མཐའ་ཡས་ཀྱི་་
སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་ཡིན་ནོ། །གཞན་ཡང་སྣང་བ་
མཐའ་ཡས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ཇི་ལྟར་ལེའུ་བཞི་པའི་་
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་སྦྱར་རོ། །དེ་སྐྱེད་མ་ཐག་ཏུ་
སྐྱེད་པར་མཛད་མཁན་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྣང་བ་མཐའ་ཡས་ལ་་་
གཉིས་སུ་མེད་པའི་ངོ་བོར་འདུས་པར་བྱའོ། །དེའི་འོག་ཏུ་སྒྲུབ་པ་པོས་སྣང་བ་་
མཐའ་ཡས་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་ཚེ་་་་་
དཔག་མེད་ནི་རབ་བསྒོམས་དེའི་དོན་དུ་གསུངས་སོ། །སངས་རྒྱས་ཀུན་གྱིས་་་་་
རབ་ཏུ་དགང་ཞེས་པ་ནི། སྒྲུབ་པ་པོས་གསུང་གི་རིགས་ཀྱི་བྱེ་བྲག་གི་ཤེས་རབ་་
མ་གར་མཁན་གྱི་བུ་མོ་ལོ་ཉི་ཤུ་རྩ་ལྔ་ལོན་པ་བླངས་ཏེ། དེ་ནི་དབང་ཐམས་ཅད་
རྫོགས་པ། མཚན་དང་ཡོན་ཏན་ཐམས་ཅད་དང་ལྡན་པའོ། །དེའི་འོག་ཏུ་་་་
ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པར་བྱིན་་་་
གྱིས་བརླབ་པར་བྱའོ། །དེ་ལྟར་བྱས་པའི་འོག་ཏུ་འདོད་ཆགས་ཆེན་པོའི་སེམས་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་འོད་དུ་ཞུ་
མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །
དེའི་སྟེང་དུ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་་
སྔགས་ཀྱི་ས་བོན་ཡིག་འབྲུ་ཉིད་ཉིད་ཀྱི་རིགས་ཀྱི་ཡེ་ཤེས་དང་ཁ་དོག་དང་ལྡན་པ་
རྣམས་རིམ་པར་བསམ་མོ། །དེ་རྣམས་གཟི་བརྗིད་ཀྱི་ཕུང་པོ་འབར་ཞིང་བྱང་་་་
45-93