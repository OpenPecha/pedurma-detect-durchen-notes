7000
བསྟན་འགྱུར། རྒྱུད།
ཚུལ་ཇི་ལྟར་སྨོས་པར་སྤྱི་བོ་ལ་གནས་སུ་དབུ་རྒྱན་དུ་བསྒྲུབ་པ་པོས་བསྒོམ་པར་བྱའོ། །
དེ་སྒོམས་པའི་ཡོན་ཏན་གྱིས་རྡོ་རྗེ་ཅན་དུ་མིང་བསྟན་པ་སྟོན་པ་མི་བསྐྱོད་པ་་་
མཉེས་པར་འགྱུར་རོ། །བཤད་པར་བྱ་སྟེ། སྒྲུབ་པ་པོས་རྡོ་རྗེ་ཅན་དེ་མཉེས་
པར་འགྱུར་བའི་དུས་སུ་འཆི་བདག་གི་བདུད་བཅོམ་པར་འགྱུར་རོ། །གཞན་
ཡང་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་བླ་ན་མེད་པའི་བྱང་ཆུབ་
ཀྱི་འབྲས་བུ་ཐོབ་པོ། །དེ་ལྟར་རྡོ་རྗེ་ཅན་གྱི་དགྱེས་པར་འགྱུར་བའི་དོན་དུ་་་
གསུངས་སོ། །འདི་ནི་ཁྲོ་བོ་ཐམས་ཅད་ཀྱི་དམ་ཚིག་རྡོ་རྗེ་ཡེ་ཤེས་ཅན་ཞེས་པ་ནི།
ཡ་མན་ཏ་ཀ་ལ་སོགས་པ་ཁྲོ་བོ་རྒྱལ་པོ་ཐམས་ཅད་ཀྱི་སྤྱི་བོར་སོ་སོར་སྐྱེད་པར་་་
མཛད་མཁན་རིགས་ཀྱི་བདག་པོས་དབང་བསྐུར་བའི་ཚུལ་དུ་སྒོམ་པར་བྱ་བ་དེ་
རྡོ་རྗེའི་ཏིང་ངེ་འཛིན་གྱི་དམ་ཚིག་ཏུ་སྨོས་སོ། །གཞན་ཡང་ཡེ་ཤེས་རྡོ་རྗེ་ཅན་
དུ་མིང་བཏགས་པ་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་དང་།
གསུང་གི་དཀྱིལ་འཁོར་གསུམ་གྱི་འཁོར་ཅི་ལྟར་སྨོས་པ་དེ་དག་ཐམས་ཅད་ཀྱི་སྤྱི་
བོ་ལ་སོ་སོ་རིགས་ཀྱི་བདག་པོ་སྐྱེད་པར་མཛད་མཁན་དབང་བསྐུར་བའི་ཚུལ་དུ་་
བསྒོམ་པ་དེ་ཡང་ཏིང་ངེ་འཛིན་གྱི་དམ་ཚིག་ཏུ་སྨོས་སོ། །མདོར་བསྡུ་བ་དེ་ལྟར་
འདིར་ནི་ཁྲོ་བོ་ཐམས་ཅད་ཀྱི། དམ་ཚིག་རྡོ་རྗེ་ཡེ་ཤེས་ཅན་གྱི་དོན་དུ་གསུངས་སོ། །
གཤིན་རྗེ་གཤེད་ཀྱི་འཕྲོ་བ་བཀོད་པ་ཞེས་བྱ་བའི་ཏིང་ངེ་འཛིན་ཏོ།
།ཞེས་བྱ་
བ་ནི་མདུན་དུ་སྨོས་པའི་ཁྲོ་བོའི་རྒྱལ་པོའོ། _ །འཕྲོ་བ་བཀོད་པ་ཞེས་བྱ་བ་ནི།
བསྒྲུབ་པ་པོས་ཚུལ་ཇི་ལྟར་སྨོས་པའི་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྐུ་ཕྱག་རྒྱ་
སྒོམས་པའི་དུས་སུ་བ་སྤུའི་བུ་གའི་ལམ་གྱི་སྒོ་ནས། ཁྲོ་བོའི་རྒྱལ་པོ་ཉིད་ཀྱི་སྐུ་་་
ཕྱག་རྒྱ་ཆ་ལུགས་སྨོས་པ་ལྟ་བུ་དང་ལྡན་པའི་ཡ་མན་ཏ་ཀའི་སྐུ་ཕྱག་རྒྱ་གྲངས་མེད་
པའི་སྤྲིན་གྱི་བཀོད་པ་སྤྲོ་བ་དང་བསྡུ་བའི་ཚུལ་གྱི་ཆོ་ག་བསམ་མོ། །དོན་དེས་སྤྲོ་
45-1004