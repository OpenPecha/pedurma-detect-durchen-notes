རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وكاله
ཞིམ་པ་ཐམས་ཅད་དང་། ནང་གི་བཤང་གཅི་དང་ཆུ་བསྲེས་པར་དགང་བར་
བྱའོ༑ །དེ་ནས་དེའི་ནང་དུ་རིན་པོ་ཆེ་ཨིནྡྲ་ནཱི་ལ་དང་། ཨ་སྨ་གརྦ་དང་།
མ་ར་ག་ཏ་དང་། མཐིང་ཤིང་དང་། ཨན་དར་ཆེན་པོ་དང་། དེ་ལྟར་རིན་
པོ་ཆེ་ལྔ་གཞུག་∶གོ། །རིན་པོ་ཆེ་ལྔ་མ་རྙེད་ན། དུང་དང་། མུ་ཏིག་དང་།
ལྕགས་དང་བྱུ་རུ་དང་། གསེར་དང་རིན་པོ་ཆེ་ལྔའི་ངོ་བོ་གཞུག་▪ཀྱང་མི་འགལ་
ལོ༑ །གཞན་ཡང་རུ་ཏྲ་ཀྵ་དང་། ལུང་ཏང་དང་། བིལ་བ་དང་། ཀན་་
ཏ་ཀ་རི་དང་། པར་ཀ་ཏི་ལ་སོགས་པ་ཤིང་མེ་ཏོག་དང་། ཤིང་མེ་ཏོག་དང་་
ལྡན་པའི་ཡལ་ག་རྒྱན་གྱི་ངོ་བོར་གཞུག་གོ། །རས་བག་ལེབ་ནག་པོའི་ཡུག་གིས་་
མགུལ་ཆིངས་བྱའོ། །བུམ་པའི་ངོས་གཅིག་ཏུ་དྲི་ཆེན་གྱིས་སྔགས་ས་བོན་ཡིག་་་་
འབྲུ་ཧཱུཾ་བྲིའོ། །དེ་ལྟར་བུམ་པའི་ཆོ་གའི་དོན་དུ་བསྟན་ཏོ། །གཞན་ཡང་ཧོམ་
ཁུང་གི་ཕྱོགས་བཞི་དབུས་དང་ལྔར་རས་ནག་པོ་བ་དན་ལྔ་གཟུགས་སོ། །གཞན་
ཡང་ཧོམ་གྱི་བདག་པོའི་དཀྱིལ་འཁོར་གྱི་བསྒོམ་པ་བྱ་བའི་ཆོ་གའི་དོན་བསྟན་པར་
བྱ་སྟེ། མདུན་དུ་ཅི་ལྟར་གདན་བསྐྱེད་པ་དང་། གཞན་ཡང་བདག་པོ་ལ་
སོགས་པ་འཁོར་གྱི་ངོ་བོ་བཞི་ལྟར་སྨོས་པའི་ཚུལ་དུ་རིམ་པར་སྔགས་ས་བོན་ཡིག་་
འབྲུ་ལས་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པར་ཅི་ལྟར་སྨོས་པ་དེ་
བཞིན་དུ་འདིར་སྐྱེད་པར་བྱའོ། །དེ་མ་ཐག་ཏུ་ཅི་ལྟར་སྨོས་པའི་ཚུལ་དུ་བསྒོམ་་
པར་བྱའོ། །དེའི་འོག་ཏུ་བསྒྲུབ་པ་པོས། བདག་པོ་ཞེ་སྡང་རྡོ་རྗེ་ལ་སོགས་
པ་གང་ལས་མོས་པ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བའི་དུས་སུ།
ཉིད་ཀྱི་གསང་བའི་ཐུགས་ཀའི་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ∶། །ཡེ་ཤེས་ཀྱི་ས་བོན་གྱི་གནས་དེ་་
45-763