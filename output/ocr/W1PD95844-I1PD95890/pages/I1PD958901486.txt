རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༤༦༣
བཞིན་དུ་འདིར་བྱའོ། །དེ་ལྟ་བུའི་ངོ་བོ་སྐུའི་རིགས་རྣམ་པར་སྣང་མཛད་ཀྱི་སྐུ་་
ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་སྐུའི་རིགས་ཀྱི་བྱེ་བྲག་བྲམ་ཟེའི་རིགས་ཀྱི་བུ་མོ་བླང་ངོ་། །དེ་ལ་ལོའི་
ཚད་དང་། མཚན་དང་ཡོན་ཏན་ཐམས་ཅད་དང་ལྡན་པའོ།
།དེ་མདུན་དུ་་་
སྨོས་པ་བཞིན་དུ་རྒྱན་ཐམས་ཅད་ཀྱིས་བརྒྱན་པར་བྱའོ། །དེ་ལྟ་བུའི་ཤེས་རབ་མ་
ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབས་
པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་་
སེམས་འོ་མའི་རྒྱུན་བཞིན་དུ་འོད་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་་
གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་མེ་བསམ་མོ། །
ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་་
བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་དེ་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་་་
།དེ་
བོན་དེ་ལས་བྱང་ཆུབ་སེམས་དཔའ་བྱམས་པའི་སྐུ་ཕྱག་རྒྱ་བསྐྱེད་པར་བྱའོ།
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཞི་
པ་ལས་ཐུགས་ཀྱི་དཀྱིལ་འཁོར་གྱི་དུས་སུ། སྨོས་པ་དེ་བཞིན་དུ་འདིར་བྱའོ། །
དེ་ལྟ་བུའི་ངོ་བོ་བྱང་ཆུབ་སེམས་དཔའ་བྱམས་པའི་སྐུ་ཕྱག་རྒྱ་སྐྱེད་མ་ཐག་ཏུ་སྐྱེད་
པར་མཛད་མཁན་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱ་བྱང་ཆུབ་སེམས་
དཔའ་བྱམས་པའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་བསམ་མོ། །དེ་
45-1463