རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لدو
འཁྱུད་པའི་སྦྱོར་བས། རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་་་
འཆང་བས་རྡོ་རྗེའི་མཆོད་པ་བྱའོ།
།དེའི་དུས་སུ་ཤེས་རབ་མའི་བྷ་གའི་ཕྱག་རྒྱ་
པདྨའི་དཀར་པོའི་མཚན་ཉིད་དུ་སྨོས་སོ། །དེ་ལྟར་སྐུའི་རིགས་ཀྱི་བྱེ་བྲག་ལ་་་
གསང་བའི་པདྨ་དཀར་པོས་མཆོད་པའི་དོན་དུ་ཤེས་པར་བྱའོ། །དེ་ནས་དེ་་་
བཞིན་དུ་སྒྲུབ་པ་པོས་ཁྲུས་མཁན་གྱི་བུ་མོ་ལོ་བཅུ་གཉིས་ལོན་པ་མཚན་དང་ཡོན་་
ཏན་ཐམས་ཅད་དང་ལྡན་པ་བླང་ངོ་། །དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་
སུ་མེད་པར་བྱིན་གྱིས་བརླབ་པར་བྱའོ། །དེ་བྱས་པའི་འོག་ཏུ་འདོད་ཆགས་ཆེན་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་རིན་ཆེན་འབྱུང་་
ལྡན་དང་གཉིས་སུ་མེད་པའི་ང་རྒྱལ་འཆང་བས་རྡོ་རྗེའི་མཆོད་པ་བྱའོ། །དེའི་་་
དུས་སུ་ཤེས་རབ་མའི་བྷ་གའི་ཕྱག་རྒྱ་པདྨ་སེར་པོའི་མཚན་ཉིད་དུ་སྨོས་སོ།
།དེ་
ལྟར་རིན་པོ་ཆེའི་རིགས་ཀྱི་བྱེ་བྲག་ལ་གསང་བའི་པདྨའི་མཆོད་པ་བྱ་བའི་དོན་དུ་་
ཤེས་པར་བྱའོ། །དེ་ནས་དེ་བཞིན་དུ་སྒྲུབ་པ་པོས་གར་མཁན་གྱི་བུ་མོ་ལོ་ཉི་ཤུ་རྩ་
ལྔ་ལོན་པ་མཚན་དང་ཡོན་ཏན་ཐམས་ཅད་དང་ལྡན་པ་བླང་ངོ་། །དེ་ཡེ་ཤེས་ཀྱི་
ལྷ་མོ་ན་བཟའ་དཀར་མོ་དང་གཉིས་སུ་མེད་པར་བྱིན་གྱིས་བརླབ་པར་བྱའོ།
དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་་
པའི་སྦྱོར་བས་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་འཆང་བས་རྡོ་་་
རྗེའི་མཆོད་པ་བྱའོ། །དེའི་དུས་སུ་ཤེས་རབ་མའི་བྷ་གའི་ཕྱག་རྒྱ་པདྨ་དམར་པོའི་
མཚན་ཉིད་དུ་སྨོས་སོ། །དེ་ལྟར་གསུང་གི་རིགས་ཀྱི་བྱེ་བྲག་ལ་གསང་བའི་པདྨའི་
མཆོད་པ་བྱ་བའི་དོན་དུ་ཤེས་པར་བྱའོ། །དེ་ནས་དེ་བཞིན་དུ་དམངས་རིགས་ཀྱི་
བུ་མོ་ལོ་བཅུ་གཉིས་དང་། བཅུ་དྲུག་དང་། ཉི་ཤུ་རྩ་ལྔ་ལོན་པའི་ནང་ན་གང་
ཡང་རུང་བ་མཚན་དང་ཡོན་ཏན་ཐམས་ཅད་དང་ལྡན་པ་སྒྲུབ་པ་པོས་བླང་ངོ་། །
45-17