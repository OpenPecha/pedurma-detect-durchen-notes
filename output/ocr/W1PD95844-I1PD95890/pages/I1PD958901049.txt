१०२७
བསྟན་འགྱུར། རྒྱུད། ༼ཆུ༽ ༨༧
ཊ་ཀི་རཱ་ཛ་སྒོམ་པའི་དོན་དེ་ཏིང་ངེ་འཛིན་དུ་སྨོས་སོ། །
ཁྲོ་བོའི་རྒྱལ་པོ་ཊ་ཀི་རཱ་ཛའི་སྐུ་ཕྱག་རྒྱ་བསྐྱེད་པའི་འོག་ཏུ། ད་ནི་ཁྲོ་བོའི་
རྒྱལ་པོ་མ་ཧཱ་བ་ལའི་སྐུ་ཕྱག་རྒྱ་སྐྱེད་པའི་ཆོ་གའི་དོན་བཤད་པར་བྱ་སྟེ།
མཁའི་རྡོ་རྗེའི་དབུས་སུ་ནི། །ཉི་མའི་དཀྱིལ་འཁོར་དམ་པ་བསམ།
ནམ་་་
།སངས་་་
རྒྱས་གཟུགས་ནི་རབ་བསྒོམས་ལ། །སྟོབས་པོ་ཆེ་ནི་རབ་ཏུ་སྒོམ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། ནམ་མཁའི་རྡོ་རྗེ་བྱེ་བྲག་རྣམ་་
པ་གསུམ་དུ་བསྟན་པར་བྱ་སྟེ། ཕྱི་དང་ནང་དང་གསང་བའོ། །དེའི་དོན་ཁྲོ་
བོའི་རྒྱལ་པོ་རྡོ་རྗེ་བདུད་རྩི་དང་། ཁྲོ་བོའི་རྒྱལ་པོ་ཊ་ཀི་རཱ་ཛ་བསྒོམ་པའི་དུས་
སུ་བསྟན་པ་དེ་བཞིན་དུ་འདིར་སྦྱར་རོ། །དེ་ལྟར་ནམ་མཁའི་རྡོ་རྗེའི་དོན་དུ་་
གསུངས་སོ། །དབུས་སུ་ཉི་མའི་དཀྱིལ་འཁོར་དམ་པ་བསམ་ཞེས་པ་ནི། སྒྲུབ་
པ་པོས་དང་པོ་རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་་་་
པའི་གནས་སུ། ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་
དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་
སྨོས་པ་དེ་བཞིན་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་་
རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་ཇི་ལྟར་སྨོས་
པའི་མཚན་དང་ཡོན་ཏན་•ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་
མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་
45-1026