७३०
བསྟན་འགྱུར། རྒྱུད། ༨༦
གསུངས་སོ། །དེ་ལ་རྡོ་རྗེའི་ཐུགས་མཛད་པར་བྱིན་གྱིས་རླབ་པའི་གནས་མཛོད་
དེ་ཞེས་པ་ནི། ཕྱོགས་བཅུ་ན་བཞུགས་པའི་སངས་རྒྱས་རྣམས་ཀྱིས་མེ་ལོང་ལྟ་
བུའི་ཡེ་ཤེས་ཀྱིས་སྒྲུབ་པ་པོ་མདུན་དུ་སྨོས་པའི་ཚུལ་དུ། རྣམ་པར་སྣང་མཛད་
དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་པ་དེ་ལ་བྱིན་གྱིས་རློབ་པར་་་
མཛོད་དོ། །དེ་བྱས་པས་སྒྲུབ་པ་པོ་བདག་ཐུགས་རྡོ་རྗེར་མིང་བཏགས་པ་སངས་
རྒྱས་དཔལ་རྡོ་རྗེ་སེམས་དཔའ་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་
བདག་ཉིད་དེས་སྣོད་དུ་གྲུབ་པར་མཛོད་ཅིག་པའོ། །དེ་ལྟར་དེ་ལ་རྡོ་རྗེའི་ཐུགས་
མཛད་པས། །བྱིན་གྱིས་བརླབ་པའི་གནས་མཛད་དོའི་དོན་དུ་གསུངས་སོ། །
དེ་ལྟར་གསོལ་བ་གདབ་པའི་ཚུལ་ནི་སྒྲུབ་པ་ཆེན་པོའི་སྡོམ་པའི་ཡུལ་ཕྱིའི་དོན་དམ་
པར་བསྟན་ཏོ། །ད་ནི་མདུན་དུ་བཤད་པའི་ནང་དང་གསང་བའི་ཡན་ལག་་་
བཞིའི་ཚུལ་གྱི་བསྙེན་པའི་བསྒྲུབ་པ་བྱ་བ་དེ་མ་གྲུབ་ཀྱི་བར་དུ་གལ་ཏེ་སེམས་རྣམ་
པར་རྟོག་པ་སྐྱེས་ནས། སྒྲུབ་པ་པོས་སྒྲུབ་པ་བྱེད་པ་སྤངས་ན་བདུད་ཀྱིས་བྱིན་་་
གྱིས་རློབ་པར་འགྱུར་རོ། །དེའི་སྐྱོན་གྱི་འབྲས་བུ་ཅི་ལྟར་འགྱུར་བར་བསྟན་པར་
བྱ་སྟེ། སངས་རྒྱས་དང་ནི་རྡོ་རྗེ་ཆོས། །རྡོ་རྗེ་སེམས་དཔའ་ལ་སོགས་པ། །
རྨོངས་པས་འདའ་བར་བྱེད་ན་ནི། །འཇིགས་པར་འགྱུར་བ་གདོན་མི་ཟ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་ནི་སྐུའི་་་
རིགས་རྣམ་པར་སྣང་མཛད་ཡིན་ནོ། །རྡོ་རྗེ་ཆོས་ཞེས་པ་ནི། གསུང་གི་རིགས་
སྣང་བ་མཐའ་ཡས་རྡོ་རྗེའི་ཆོས་ཡིན་ནོ། །རྡོ་རྗེ་སེམས་དཔའ་ཞེས་པ་ནི། །
ཐུགས་ཀྱི་རིགས་མི་བསྐྱོད་པ་དང་གཉིས་སུ་མེད་པ་རྡོ་རྗེ་སེམས་དཔའ་ཡིན་ནོ།
།
སོགས་པ་འདའ་བར་བྱེད་ན་ནི་ཞེས་པ་མདུན་དུ་སྨོས་པའི་སྐུ་དང་གསུང་དང་
ཐུགས་ཀྱི་རིགས་གསུམ་ལ་སོགས་པ་སྒྲུབ་པ་པོས་ལས་ཀྱི་ཐབས་བསྒྲུབ་པར་བྱ་བའི་
45-630