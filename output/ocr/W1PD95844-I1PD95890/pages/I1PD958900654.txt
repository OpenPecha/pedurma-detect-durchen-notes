རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༣༣
བུའི་ངོ་བོ་ཉིད་ཉིད་ཀྱི་རིགས་ཀྱི་བདག་པོས་གཉིས་སུ་མེད་པར་འཁྱུད་པའི་སྦྱོར་་་
བས་སྐུ་ལ་འཛིན་པའོ། །དོན་དེས་ཡེ་ཤེས་རྡོ་རྗེ་མཆོག་འཛིན་པར་སྨོས་སོ། །
སེམས་ཅན་ཀུན་དོན་ལོངས་སྤྱོད་པ་ཞེས་པ་ནི། དེ་བཞིན་གཤེགས་པ་དེ་དག་་་་
ཐམས་ཅད་ཀྱིས་དུས་རྟག་ཏུ། ཡེ་ཤེས་ཀྱི་ཆོ་འཕྲུལ་གྱི་བྱེ་བྲག་སྣ་ཚོགས་སྤྲོ་བའི་
ཐབས་ཀྱིས། ལྷ་དང་མི་ལ་སོགས་པ་སེམས་ཅན་ཐམས་ཅད་བྱིན་གྱིས་བརླབ་་་་་
པར་མཛད་པས། ཆེ་བ་བསྐོང་བའི་དོན་མཛད་པའི་དུས་སུ། ཐུགས་རྗེ་ཆེན་
པའི་ལོངས་སྤྱོད་མཛད་པ་ཡིན་ནོ། །དེ་ལྟར་སེམས་ཅན་ཀུན་དོན་ལོངས་སྤྱོད་་་་
པོའི་འདོད་ཆགས་ཀྱིས་བསྐུལ་ནས་ཐུགས་དགྱེས་པས་ཐབས་དང་ཤེས་རབ་ཀྱི་རོལ་
པའི་དོན་དུ་གསུངས་སོ། །བྱང་ཆུབ་སེམས་དཔའ་བློ་ལྡན་གྱིས་ཞེས་པ་ནི། བླ་
ན་མེད་པའི་ཤེས་རབ་དང་ལྡན་པར་བྱང་ཆུབ་སེམས་དཔའ་འཇམ་དཔལ་སྨོས་པ་
དེ་ལ་སོགས་པ།
རིགས་གསུམ་གྱི་བྱེ་བྲག་གི། བྱང་ཆུབ་སེམས་དཔའ་གྲངས་
མེད་པ་བསྟན་ཏེ། དེ་དག་ཇི་ལྟར་རྣམ་པར་སྣང་མཛད་ལ་སོགས་པ་དེ་བཞིན་་་
གཤེགས་པ་ཐམས་ཅད་ཀྱིས། སེམས་ཅན་ཐམས་ཅད་ཀྱི་དོན་དུ་ལོངས་སྤྱོད་་
མཛད་པར་བཤད་པ་དེ་བཞིན་དུ།
བྱང་ཆུབ་སེམས་དཔའ་ཐམས་ཅད་ཀྱིས་་
མཛད་པར་སྨོས་སོ། །དེ་ལྟར་བྱང་ཆུབ་སེམས་དཔའ་བློ་ལྡན་གྱི་དོན་དུ་གསུངས་
སོ༑ །ཐུབ་པ་དོན་ཀུན་རྡོ་རྗེ་ཅན་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་་་་་་
འཛིན་ཉིད་ཀྱི་སྐུ་དང་། གསུང་དང་། ཐུགས་ཐུལ་བར་མཛད་པས་དོན་དམ་
པར་སྐུ་རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་དང་གཉིས་སུ་མེད་པའི་
ངོ་བོའི་འབྲས་བུ་ཐོབ་པར་འགྱུར་རོ། །གཞན་ཡང་སྟོན་པ་མི་བསྐྱོད་པ་རྡོ་རྗེ་་་་
འཛིན་གྱིས། སྐུ་དང་གསུང་དང་ཐུགས་རྡོ་རྗེ་གསུམ་གྱི་ཡེ་ཤེས་སྤྲོས་ནས། ཁྲོ་
བོའི་རྒྱལ་པོ་ཆེན་པོ་ཡ་མནྟ་ཀ་ལ་སོགས་པ་ཁྲོ་བོ་རྒྱལ་པོ་བཅུ་རྣམས་ཀྱིས།
སྐུ་་
45-633