བསྟན་འགྱུར། རྒྱུད། ༼ལུ༽ ༨༧
སྒྲུབ་པ་པོས་ནི་རྟག་ཏུ་བསྒྲུབ་པ་ནི། །གོང་དུ་སྨོས་པའི་བུ་མོ་དེ་དང་ལྡན་པས་་
སྒྲུབ་པ་པོས་རྡོ་རྗེ་ཆོས་སུ་མིང་བཏགས་པ་སྣང་བ་མཐའ་ཡས་ཉིད་ཡིན་ཏེ། དེ་་
ཅི་ལྟར་སྨོས་པའི་ཚུལ་གྱིས་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ།
།བསྟན་
པར་བྱ་སྟེ། སྣང་བ་མཐའ་ཡས་ཀྱི་ཡེ་ཤེས་ཀྱི་འབྲས་བུ་གཉིས་སུ་མེད་པར་མ་གྲུབ་
ཀྱི་བར་དུ་སྒྲུབ་པ་པོས་ཉིན་མཚན་རྟག་ཏུ་འདོད་ཆགས་ཆེན་པོའི་སེམས་དགའ་་་་
བས་གར་མཁན་གྱི་བུ་མོ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་
ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་་་
རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་སྟེ།
དེའི་སྟེང་དུ་དུས་འདིར་སྔགས་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དམར་
མོ་སོ་སོར་རྟོག་པའི་ཡེ་ཤེས་ཀྱི་ངོ་བོར་གཟི་བརྗིད་ཆེན་པོ་འབར་བའི་འོད་ཀྱིས་་་་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་
པར་ཐིམ་པར་གྱུར་ཏོ●། །དེས་དུས་སུ་བྱང་ཆུབ་སེམས་ཡེ་ཤེས་ཀྱི་བདུད་རྩིའི་ཁུ་
བའི་ངོ་བོ་དེ་སྒྲུབ་པ་པོས་མདུན་དུ་སྨོས་པའི་ཚུལ་དུ་སྭ་བྷཱ་བ་ཤུདྷ་སརྦ་དྷརྨ་སྭ་བྷ་་
བ་ཤུདྷོ྅ཧཾ། ཞེས་སྔགས་ཀྱི་ཚིག་བརྗོད་ཅིང་ལག་པ་གཡས་པའི་སོར་མོ་གསུམ་་
རྡོ་རྗེའི་ངོ་བོར་བརྟགས་པས་ཤེས་རབ་མའི་བྷ་གའི་དབུས་ནས་བླངས་ནས་བཟའ་
བར་བྱའོ། །དེ་ལྟར་སྒོམ་•པ་བྱས་པས་གསང་བའི་སྤྱོད་པ་སྤྱད་ཅིང་ཅི་ལྟར་སྨོས་
པའི་ཚུལ་གྱིས་སྒྲུབ་པ་བྱ་བར་བསྟནན་ཏོ། །དེ་ལྟར་རྡོ་རྗེ་ཆོས་ནི་རྣམ་སྒོམ་པས་་་
སྒྲུབ་པ་པོས་ནི་རྟག་ཏུ་སྒྲུབ་ཀྱི་དོན་དུ་གསུངས་སོ། །དེ་ནི་རྡོ་རྗེ་ཆོས་ཀྱི་བདག །
ས་བཅུ་ལ་ནི་གནས་པར་འགྱུར་ཞེས་པ་ནི། མདུན་དུ་སྨོས་པའི་རྡོ་རྗེ་ཆོས་སུ་མིང་
བཏགས་སྣང་བ་མཐའ་ཡས་དེ་སྒོམས་པས་སྒྲུབ་པ་པོ་ཉིད་རྡོ་རྗེ་ཆོས་དང་གཉིས་སུ་
མེད་པའི་ངོ་བོར་འགྲུབ་པར་འགྱུར་རོ། །བསྟན་པར་བྱ་སྟེ། བརྡའ་སྐད་ཀྱིས་
45-1408