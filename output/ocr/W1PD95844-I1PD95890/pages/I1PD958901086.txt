རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०७३
མིང་བཏགས་པ་ཐུགས་རྗེ་ཆེན་པོའི་ཞེ་སྡང་གི་ངོ་བོའི་ཐུགས་བསྐྱེད་པའོ། །རྡོ་རྗེ་
ནི་ཇི་ལྟར་སྨོས་པའི་ཚུལ་གྱི་ཡེ་ཤེས་ཀྱི་ལྷ་མོ་མ་མ་ཀིའི་ཐུགས་རྗེ་ཆེན་
གི་ཐུགས་དེ་ནི་རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་ངོ་་་་
བོར་སྨོས་སོ། །དེ་ལྟར་རྡོ་རྗེའི་དམ་ཚིག་གི་དོན་དུ་གསུངས་སོ། །ད་ནི་རྡོ་རྗེ་་
རིགས་ཀྱི་ལྷ་མོ་མ་མ་ཀི་དེའི་སྔགས་རིངས་གསུངས་པའི་ཕྱིར་སྟོན་པ་མི་བསྐྱོད་པ་་
རྡོ་རྗེ་འཛིན་དེ་དང་པོ་ཏིང་ངེ་འཛིན་ལ་སྙོམས་པར་ཞུགས་པའི་དོན་གསལ་བར་་་
བསྟན་པར་བྱ་སྟེ། ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་པ་སྟོན་པ་མི་
བསྐྱོད་པ་རྡོ་རྗེ་འཛིན་གྱིས་འཁོར་ཕུན་སུམ་ཚོགས་པ་ཐམས་ཅད་ཀྱི་ནང་དུ། ཁྲོ་
བོའི་ཚུལ་གྱིས་འདོད་ཆགས་ཆེན་པོའི་ཞེ་སྡང་གི་ཐུགས་དགྱེས་པས་ཉིད་ཀྱི་ཤེས་་་་
རབ་མ་ཡེ་ཤེས་ཀྱི་ལྷ་མོ་ཁྲོ་མོའི་གཟུགས་ཞེ་སྡང་དགའ་མ་མ་མ་ཀིར་སྨོས་པ་དེ་དང་
གཉིས་སུ་མེད་པར་འཁྱུད་པའི་སྦྱོར་བས་གསང་བའི་དབང་པོ་གཉིས་མཉམ་པར་་
སྦྱར་ནས་དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་སྔགས་ས་བོན་ཡིག་འབྲུ་ཧཱུཾ་ཁ་དོག་ནག་པོར་གྱུར་པར་་་
མཛད་དོ། །ས་བོན་དེ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མེ་སྟག་ནག་པོ་གྲངས་
མེད་པ་སྤྲིན་བཞིན་དུ་སྤྲོ་བར་མཛད་དོ། །དེས་འཇིག་རྟེན་གྱི་ཁམས་ཐམས་ཅད་
དུ་ཁྱབ་སྟེ། དེ་མ་ཐག་ཏུ་མི་དང་མི་མ་ཡིན་པའི་བགེགས་གནོད་པ་ཐམས་ཅད་་
བྱིན་གྱིས་བརླབས་པས་གནོད་པ་བྱེད་པའི་སྒྱུ་མའི་ཐབས་བཅོམ་པར་འགྱུར་རོ། །
ས་སྤོ་
དེ་ནས་མེ་སྟག་གྲངས་མེད་པ་སྤྲིན་ལྟ་བུ་དེ་སྤྲོ་བར་ལམ་ནས་སྤྲོ་བའི་གནས་སུ་་་
སྔགས་ས་བོན་ཡིག་འབྲུ་ཧཱུཾ་ལ་གཉིས་སུ་མེད་པར་བསྡུ་བར་མཛད་དོ། །དེ་མ་
ཟག་ཏུ་སྔགས་ས་བོན་ཡིག་འབྲུ་ཧཱུཾ་དེ་ཉི་མའི་དཀྱིལ་འཁོར་གྱི་ངོ་བོར་གྱུར་ཏོ། །
ཉི་མའི་དཀྱིལ་འཁོར་དེ་སྔགས་ས་བོན་ཡིག་འབྲུ་མཱཾ་དུ་གྱུར་པར་མཛད་དོ། །མེ་་
45-1063