१५००
བསྟན་འགྱུར། རྒྱུད། ལུ༡༨༧
ཆུབ་སེམས་དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་དུས་འདིར་
ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོ་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ལ་གཉིས་སུ་མེད་པར་
ཐིམ་པར་འགྱུར་རོ།
།དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་
བསམ་མོ། །དེའི་འོག་ཏུ་ཤེས་རབ་མའི་བྷ་གའི་དབུས་ནས་རྡོ་རྗེ་དབྱུང་ངོ་། །
དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཟླ་བའི་དཀྱིལ་འཁོར་གྱི་
དབུས་སུ་རི་ལུ་བཞག་གོ། །གཞན་ཡང་ལེའུ་བཅུ་གཉིས་པའི་ནང་ནས་ཐུགས་ཀྱི་
རིགས་ཀྱི་བྱེ་བྲག་གི་རི་ལུ་ནང་དུ་ཉིད་ཀྱི་བདག་པོ་སྟོན་པ་མི་བསྐྱོད་པ་རྡོ་རྗེ་འཛིན་
གྱི་སྐུ་ཕྱག་རྒྱ་བསམ་པར་ཅི་ལྟར་སྨོས་པ་དེ་བཞིན་དུ་འདིར་བསྟན་ཏོ། །ཚུལ་དེ་
ལྟ་བུས་ཤེས་རབ་མའི་དང་ལྡང་བས་གསང་བའི་དབང་པོ་མཉམ་པར་སྦྱར་ནས་ཁྲོ་
བོའི་རྒྱལ་པོ་མ་ཧ་བ་ལ་བསྒོམ་པར་བྱ་བ་ཡིན་ནོ། །བསྟན་པར་བྱ་སྟེ། ཤེས་
རབ་མ་འཆག་པའི་དུས་སུ་རང་གི་ལག་པར་རི་ལུ་བཟུང་ངོ་།
།ཡང་ན་ཁར་་
བཟུང་ཡང་མི་འགལ་ལོ་བཅག་ཟིན་པའི་འོག་ཏུ་ཤེས་རབ་མ་མདུན་དུ་སྨོས་པའི་
གནས་སུ་སྟན་●ལ་ཤེས་རབ་མ་འདུག་གོ། །དེ་མ་ཐག་ཏུ་རི་ལུ་བྷ་གའི་ནང་དུ་
བཞག་སྟེ།
གོང་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་གི་
དབུས་སུའོ།
།ཚུལ་དེ་ལྟར་མ་གྲུབ་ཀྱི་བར་དུ་སེམས་བརྟན་པས་ཕྱིན་ཅི་ལོག་གི་
རྣམ་པར་རྟོག་པ་སྤངས་ནས་བསྒོམ་པར་བྱ་བ་ཡིན་ནོ། །གཞན་ཡང་བསྒོམ་པར་
བྱ་ཞིང་སྔགས་ཀྱི་བཟླས་པ་བྱ་བ་བསྟན་པར་བྱ་སྟེ། ཧཱུཾ་ཧཱུཾ་ཨོཾ་ཨཱཿ། བསྒོམ་པ་
དང་བཟླས་པའི་ཚུལ་དེ་ལྟར་བྱ་བར་བསྟན་ཏོ། །གཞན་ཡང་རི་ལུ་གྲུབ་པའི་དུས་
སུ་གོང་དུ་སྨོས་པའི་ཚུལ་དུ་དང་པོ་མཚན་མ་གསུམ་བྱུང་ངོ་། །དེ་གསལ་བར་་་
བསྟན་པར་བྱ་སྟེ། དང་པོ་རི་ལུ་དྲོ་བར་འགྱུར་རོ། །དེའི་འོག་ཏུ་རི་ལུ་ལས་དུ་
45-1500