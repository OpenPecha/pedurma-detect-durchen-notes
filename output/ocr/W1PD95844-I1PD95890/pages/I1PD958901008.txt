རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཁའི་རྡོ་རྗེ་ནི་བྱེ་བྲག་རྣམ་པ་གསུམ་དུ་བསྟན་པར་བྱ་སྟེ། ཕྱི་དང་ནང་དང་་་་
གསང་བའོའོ། །དེ་ལ་ཕྱི་ནི་མདུན་དུ་ཅི་ལྟར་སྨོས་པ་བཞིན་དུ་སྦྱར་རོ། །ནང་ནི་
བསྒྲུབ་པ་པོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱས་ནས་དེ་དང་གཉིས་སུ་
མེད་པའི་ཐུགས་ཀ་སྟོང་པ་ནམ་མཁའི་ངོ་བོ་ཡིན་ནོ། །གསང་བའི་ནམ་མཁའ་ནི་
རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་མདུན་དུ་སྨོས་པའི་མཚན་
དང་ཡོན་ཏན་གྱི་ངོ་བོ་དང་ལྡན་པ་བླང་ངོ་། །དེའི་བྷ་གའི་ནང་གི་སྟོང་པ་ནམ་
མཁའ་བཞིན་དུ་བསམ་མོ། །དེ་ལྟར་ནམ་མཁའི་རྡོ་རྗེའི་དོན་དུ་གསུངས་སོ། །
དབུས་སུ་ནི་རྡོ་རྗེའི་དཀྱིལ་འཁོར་འོད་ཚོགས་བསམ་ཞེས་པ་ནི། བསྒྲུབ་པ་་
པོས་དང་པོ་རྡོ་རྗེ་མི་བསྐྱོད་པའི་ཕྱིའི་གནས་ཀྱི་ཚུལ་ཅི་ལྟར་སྨོས་པ་དང་ལྡན་པའི་
གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་་
པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་
སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་་
རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་མཚན་དང་ཡོན་ཏན་་་་
ཕུན་སུམ་ཚོགས་པ་དང་ལྡན་པ་བླང་ངོ༌་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་་
མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་
བསྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས། བདེ་བར་གྱུར་པའི་དུས་
སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་་་་
45-985