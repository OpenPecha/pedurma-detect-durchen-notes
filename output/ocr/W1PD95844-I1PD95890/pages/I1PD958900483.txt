७२
བསྟན་འགྱུར། རྒྱུད།༽ ༨༦7
ལག་ཏུ་རིན་ཆེན་རབ་བསྒོམས་ན་ཞེས་པ་ནི། སྒྲུབ་པ་པོས་མདུན་དུ་སྨོས་པའི་་་
ཚུལ་དུ་བསྒོམ་པ་བྱ་བའི་དུས་སུ་ལྷ་ཁང་གི་སངས་རྒྱས་དང་བྱང་ཆུབ་སེམས་དཔའ་
ལ་སོགས་པའི་རྫས་ཞིག་པའི་གསེར་གྱི་དུམ་བུ་བླང་ངོ༌་། །གསེར་གྱི་དུམ་བུ་དེ་ལ་
ཤིང་བ་ད་རིའི་ཐོག་ཏུའི་ཚད་ཀྱི་ཡིད་བཞིན་གྱི་ནོར་བུ་རིན་པོ་ཆེ་ཟུར་བརྒྱད་པ་་་་
བྱའོ།༑ །དེ་ལྟ་བུའི་ངོ་བོའི་ཚད་དུ་ཡིད་བཞིན་གྱི་ནོར་བུ་རིན་པོ་ཆེ་བྱས་པའི་འོག་
ཏུ༑ དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །དེ་་་་་་
མདུན་དུ་སྨོས་པའི་ཚུལ་གྱི་མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པའོ༎
ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་་
བརླབ་པར་བྱ་སྟེ། དེའི་འོག་ཏུ་སྒྲུབ་པ་པོས་ཉིད་ཀྱི་མདུན་དུ་•སྨོས་པའི་ཚུལ་གྱི་
ཚད་དང་དབྱིབས་ཀྱི་བདུད་རྩི་ལྔ་ལ་དཀྱིལ་འཁོར་བྱའོ། །དཀྱིལ་འཁོར་དེའི་་་་་
སྟེང་དུ་སྒྲུབ་པ་པོ་ཕྱིའི་སྟན་བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་
འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་པར་་་་་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་
བའི་ངོ་བོ་བྱང་ཆུབ་སེམས་འོད་དུ་ཞུའོ། །དེའི་འོག་ཏུ་ཤེས་རབ་མའི་བྷ་ག་ནས་
རྡོ་རྗེ་དབྱུང་ངོ་། །དེ་མ་ཐག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་་
ཀྱིས་ཡིད་བཞིན་གྱི་ནོར་བུ་རིན་པོ་ཆེ་བསྐུའོ། །དེའི་འོག་ཏུ་སྒྲུབ་པ་པོས་ཉིད་ཀྱི་
ལག་པ་གཡས་པའི་དབུས་སུ་ཡིད་བཞིན་གྱི་ནོར་བུ་བཟུང་ངོ་། །བཤད་པར་བྱ་སྟེ།
ཡིད་བཞིན་གྱི་ནོར་བུ་རིན་པོ་ཆེ་མ་གྲུབ་ཀྱི་བར་དུ་ཉིན་ལན་གསུམ་མཚན་ལན་་་་་
གསུམ་དུ་གོང་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱའོ། །དེའི་འོག་
ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཀྱིས་ཡིད་བཞིན་གྱི་ནོར་བུ་རིན་
45-462