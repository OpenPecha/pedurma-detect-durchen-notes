རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
عام عام
བྲག་ཏུ་བསྒོམ་པར་བྱའོ། །དེ་ལྟར་རྩེ་གསུམ་ཡེ་ཤེས་སྐྱོ་བ་སོགས། རྡོ་རྗེའི་བྱེ་
བྲག་གིས་བསྒོམས་ནའི་དོན་དུ་•གསུངས་སོ། །སྐུ་གསུང་ཐུགས་ནི་བསྒྲུབ་པ་ཡིས༎
བསྒོམ་པ་དེས་ནི་འགྲུབ་པར་འགྱུར་ཞེས་པ་ནི། གོང་དུ་སྨོས་པའི་ཆུང་མ་རྣམས་
དགུག་པའི་དུས་སུ། སྒྲུབ་པ་པོས་འགུགས་•པར་མཛད་མཁན་སངས་རྒྱས་སྨོས་
པ་དེ་རྣམས་ཀྱིས། སྐུ་དང་གསུང་དང་ཐུགས་གཉིས་སུ་མེད་པར་སྦྱོར་བའི་་་
བསྒོམ་པས་བསྒྲུབ་པར་བྱའོ། །བསྒོམ་པ་ཚུལ་དེ་ལྟར་བྱས་པས་དགུག་པའི་་་
འབྲས་བུ་འགྲུབ་པར་འགྱུར་རོ། །དེ་ལྟར་སྐུ་གསུང་ཐུགས་ཀྱི་བསྒྲུབ་པ་ཡིས།
བསྒོམ་པ་དེས་•ནི་འགྲུབ་པར་འགྱུར་གྱི་དོན་དུ་གསུངས་སོ། །བཅོམ་ལྡན་
འདས་ཀྱིས་དམ་ཚིག་ཆེན་པོའི་དངོས་གྲུབ་རྡོ་རྗེ་དེ་སྐད་བཀའ་སྩལ་ཏོ་ཞེས་པ་ནི།
བཅོམ་ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་འཛིན་ནོ། །དེའི་དོན་མདུན་དུ་
ཅི་ལྟར་བཤད་པ་དེ་བཞིན་དུ་འདིར་སྦྱར་རོ། །དམ་ཚིག་ཆེན་པོ་ནི་སྒྲུབ་པ་པོའི་
ཕྱིར་ཐབས་དང་ཤེས་རབ་རོལ་པ་བྱ་བའི་ཚུལ་གྱིས། གསང་བའི་ལོངས་སྤྱོད་
ཀྱིས་ངོ་བོ་བླ་ན་མེད་པའི་བདེ་བ་བྱེད་པ། ལྷ་མོ་ལ་སོགས་པ་སེམས་ཅན་ཐམས་
ཅད་ཀྱི་ཆུང་མ་འགུགས་པར་བྱ་བ་དེ་དམ་ཚིག་ཡིན་ནོ། །དེ་ལྟར་དམ་ཚིག་ཆེན་
པོའི་དོན་དུ་གསུངས་སོ། །དངོས་གྲུབ་རྡོ་རྗེ་ཞེས་པ་ནི། སྒྲུབ་པ་པོས་སེམས་་
ཅན་ཐམས་ཅད་ཀྱི་ཆུང་མ་དགུག་པར་བྱ་བའི་དུས་སུ། དཔལ་རྡོ་རྗེ་སེམས་་་་་་
དཔའ་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་ཉིད་ཉིད་ཀྱི་ཡེ་ཤེས་རྡོ་རྗེའི་་
ཆོ་འཕྲུལ་ནས་དགུག་པ་བྱ་བ་དེ་འགྲུབ་པར་འགྱུར་རོ། །དེ་ལྟར་དངོས་གྲུབ་རྡོ་་
རྗེའི་དོན་དུ་གསུངས་སོ། །དེ་སྐད་བཀའ་སྩལ་ཏོ་ཞེས་པ་ནི། ལྷ་མོ་ལ་སོགས་
པ་སེམས་ཅན་ཐམས་ཅད་ཀྱི་ཆུང་མ་དགུག་པའི་ཚུལ་གྱི་ཆོ་གའི་དོན་སྟོན་པ་མི་་་་་
བསྐྱོད་རྡོ་རྗེ་འཛིན་གྱིས་བཀའ་སྩལ་པ་སྟེ། འདི་ནི་སྡུད་པ་པོས་སྨོས་པའོ། །
45-477