རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०३
དོན་ཡོད་གྲུབ་པའི་སྐུ་ཕྱག་རྒྱ་མདུན་དུ་སྨོས་པའི་ཚུལ་དུ་ལས་ཀྱི་ངོ་བོ་འབྱུང་བ་
དང་༌་། སྐྱེ་བ་དེའི་རྡོ་རྗེའི་རོལ་པ་མཛད་པའི་གནས་ཕྱག་རྒྱར་མིང་བཏགས་པ་
དགྱེས་པར་མཛད་པ་དམ་ཚིག་སྒྲོལ་མ་ཡིན་ནོ། །དོན་དེས་ལས་ཀྱི་ཕྱག་རྒྱར་
བསྟན་ཏོ། །མདོར་བསྡུ་བ་དེ་ལྟར་གསང་བའི་དུས་བཞི་ཕྱག་རྒྱ་བཞིར་གཉིས་སུ་
མེད་པའི་ངོ་བོ་བརྡ་སྐད་དུ་སྨོས་པའི་དོན་དུ་ཤེས་པར་བྱའོ། །གཞན་ཡང་མདུན་
དུ་སྨོས་པའི་དུས་བཞིར་ཕྱག་རྒྱ་བཞིར་བརྡ་སྐད་དུ་སྨོས་པ་དེ་བཞིན་གཤེགས་པ་
བཞིའི་ལྷ་མོ་ཡིན་ནོ། །དེ་རྣམས་བསྒྲུབ་པ་པོས་ཉིད་དགའ་བའི་ལྷ་དང་།
གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས། ཐབས་དང་ཤེས་རབ་རོལ་པ་
བྱ་བའི་དུས་སུ། ཤེས་རབ་མ་ཅིག་ལ་ཕྱག་རྒྱ་བཞི་དང་གཉིས་སུ་མེད་པའི་ངོ་
བོར་བསྒོམ་པར་བྱའོ། །བསྒོམ་པ་བྱ་བའི་ཚུལ་དེ་ནི་ཡོ་ག་བཞིར་སྨོས་ཏེ། ཡོ་
ག་དང་། ཨ་ནུ་ཡོ་ག་དང་། མ་ཧཱ་ཡོ་ག་དང་། ཨ་ཏི་ཡོ་གའོ། །དེའི་དོན་
གསལ་བར་བསྟན་པར་བྱ་སྟེ། དང་པོ་སྒྲུབ་པ་པོས་འདོད་ཆགས་ཆེན་པོའི་
སེམས་ཀྱིས་ལག་པ་གཡོན་པས་ཤེས་རབ་མ་གཉིས་སུ་མེད་པར་མཉམ་པར་འཁྱུད་
པའི་སྦྱོར་བས་བྱིན་གྱིས་རླབ་པ་དེ་ནི་དམ་ཚིག་ཡིན་ནོ། །དེ་དང་གཉིས་སུ་མེད་
པའི་ངོ་བོར་བསྒོམ་པའི་དམ་ཚིག་གི་ཕྱག་རྒྱ་སངས་རྒྱས་སྤྱན་དེ་ནི། གསང་བའི་
ཡོ་ག་ཡིན་པར་གསུངས་སོ། །དེ་ལྟར་དམ་ཚིག་གི་ཕྱག་རྒྱ་བསྒོམ་པ་བྱས་པའི་་་་
འོག་ཏུ་སྒྲུབ་པ་པོས་ཤེས་རབ་དང་སོ་སོར་ཙུམ་པ་ན་བྱ་ཞིང་། གསང་བའི་་་་་་
དབང་པོ་གཉིས་མཉམ་པར་སྦྱར་ནས་ཐབས་དང་ཤེས་རབ་རོལ་པ་བྱའོ། །དེ་་་་
བྱས་པས་བདེ་བར་གྱུར་པའི་དུས་སུ་ཁུ་བའི་ངོ་བོ་བྱང་ཆུབ་སེམས་ཡབ་ཡུམ་གྱི་་་་་
ཡན་ལག་དང་ཉིང་ལག་ཐམས་ཅད་ལ་ཁྱབ་ནས་གནས་པ་དེ་འོད་དུ་ཞུ་བའི་ཚུལ་་
གྱིས་རྩའི་ལམ་ཐམས་ཅད་དུ་ཞུགས་པའི་དུས་ནི་བདེ་བར་གྱུར་པའི་ངོ་བོ་ཡིན་ནོ། །
45-603