རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لایا
པར་མཛད་མཁན། ཐུགས་ཀྱི་རིགས་མི་བསྐྱོད་པའི་སྐུ་ཕྱག་རྒྱ་མཱ་མ་ཀཱིའི་སྐུ་ཕྱག་
རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་མཱ་མ་ཀཱི་དང་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པ་བྱ་བའི་དུས་སུ་་་་
སྙིང་ཀའི་གནས་སུ་སྔགས་ས་བོན་ཡིག་འབྲུ་མོོ་བསམ་མོ། །དེ་ཁ་དོག་སྔོན་པོ་མེ་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཡེ་ཤེས་ཁུ་བའི་ངོ་བོར་་་་
འགྱུར་རོ། །དེ་ཡེ་ཤེས་ཀྱི་ས་བོན་དེ་ལས་འོད་ཟེར་གྱི་དྲ་བ་ཁ་དོག་སྔོན་པོ་མེ་་་་
ལོང་ལྟ་བུའི་ཡེ་ཤེས་ཀྱི་ངོ་བོ་བ་སྤུའི་བུ་གའི་ལཾ་གྱི་སྒོ་ནས་སྤྲོ་བ་དང་བསྡུ་བའི་ཚུལ་
དུ་བསམ་མོ། །ཚུལ་དེ་ལྟར་མ་གྲུབ་ཀྱི་བར་དུ། སེམས་རྩེ་གཅིག་པས་བསྒོམ་་
པར་བྱའོ། །དེ་གྲུབ་པའི་འོག་ཏུ་སྒྲུབ་པ་པོས་བླ་ན་མེད་པའི་བྱང་ཆུབ་མེ་ལོང་ལྟ་
བུའི་ཡེ་ཤེས་དང་གཉིས་སུ་མེད་པའི་འབྲས་བུ་འགྲུབ་པར་གྱུར་པར་སྨོས་སོ། །
གཞན་ཡང་དམ་ཚིག་སྒྲོལ་མ་བསྐྱེད་པར་བྱ་བའི་བསྒོམ་པ་བསྟན་པར་བྱ་སྟེ།
སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་ཚུལ་དེས། ཐུགས་ཀྱི་་
རིགས་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་་
ཆ་ལུགས་ཕུན་སུམ་ཚོགས་པ་ཐམས་ཅད་ནི། མདུན་དུ་ཅི་ལྟར་སྨོས་པ་དེ་བཞིན་
དུ་འདིར་སྦྱར་རོ། །དེ་ལྟ་བུའི་ངོ་བོ་ཐུགས་ཀྱི་རིགས་མི་བསྐྱོད་པའི་སྐུ་ཕྱག་རྒྱར་
གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། _ །
དེའི་དུས་སུ་ཁྲུས་མཁན་གྱི་བུ་མོ་བླང་ངོ་། །དེ་མདུན་དུ་སྨོས་པའི་ཡོན་ཏན་གྱི་ངོ་
བོ་དང་ལྡན་པའོ། །ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་
45-679