རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२९
དམ་རྫས་ཤ་ཆེན་དེ་འབར་བར་གྱུར་ཏོ། །དེ་འབར་བས་དམ་རྫས་ཤ་ཆེན་དེ་་་་
ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ཁུ་བའི་ངོ་བོར་གྱུར་པར་བསམ་
མོ༑ །དེ་ལྟར་འབར་བར་བྱིན་གྱིས་བརླབ་པའི་ཆོ་གའི་དོན་དུ་གསུངས་སོ། །
གཞན་ཡང་དམ་རྫས་ཤ་ཆེན་དུ་མིང་བཏགས་པ་ཡེ་ཤེས་ཀྱི་ཁུ་བའི་ངོ་བོར་གྱུར་མ་
ཐག་ཏུ་སྔགས་པས་སྔགས་ཀྱི་ཚིག་བརྗོད་ཅིང་བཟའ་བར་བྱའོ། །སྔགས་ཀྱི་ཚིག་
བསྟན་པར་བྱ་སྟེ། ཨོཾ་སྭ་བྷཱ་བ་ཤུདྷ་སརྦ་དྷརྨ་སྭ་བྷཱ་བ་ཤུདྷོ་ཧཾ། ཚུལ་དེ་ལྟར་་་
དམ་རྫས་ཤ་ཆེན་མ་གྲུབ་ཀྱི་བར་དུ་སེམས་བརྟན་པས་བྱང་ཆུབ་སེམས་དཔའ་སའི་
སྙིང་པོའི་སྐུ་ཕྱག་རྒྱ་ཆོ་གའི་ཚུལ་ཅི་ལྟར་སྨོས་པས་བསྐྱེད་པར་བྱ་སྟེ། དེ་དང་་་་
གཉིས་སུ་མེད་པར་བསྒོམ་པ་བྱ་ཞིང་བཟའ་བར་སྨོས་སོ། །གཞན་ཡང་དམ་རྫས་
ཤ་ཆེན་གྲུབ་པའི་དུས་སུ་མཚན་མ་གསུམ་འབྱུང་སྟེ།
དྲོ་བ་དང་དུ་བ་འབྱུང་བ་
དང་། འབར་བར་འགྱུར་བའོ། །མདོར་བསྡུ་བ་དེ་ལྟར་ཤ་ཆེན་དམ་ཚིག་་་
མཆོག་གིས་ནིའི་དོན་དུ་གསུངས་སོ། །རྡོ་རྗེ་དམ་པ་གསུམ་བསྒྲུབ་བྱ་ཞེས་པ་ནི།
མདུན་དུ་སྨོས་པའི་ཚུལ་དུ་དམ་རྫས་ཤ་ཆེན་ཟོས་པས་སྒྲུབ་པ་པོས་སྐུ་དང་།
གསུང་དང་། ཐུགས་རྡོ་རྗེ་གཉིས་སུ་མེད་པའི་ངོ་བོ་དམ་པ། དོན་དམ་པ་ཡེ་
ཤེས་ཀྱི་འབྲས་བུར་འགྲུབ་པར་འགྱུར་རོ། །དེ་ལྟར་རྡོ་རྗེ་དམ་པ་གསུམ་བསྒྲུབ་བྱ་་
བའི་དོན་དུ་གསུངས་སོ། །གཞན་ཡང་དམ་རྫས་བཤང་གཅིའི་བསྒྲུབ་པ་བྱ་བའི་
ཆོ་གའི་ཚུལ་བསྟན་པར་བྱ་སྟེ། བཤང་གཅིའི་དམ་ཚིག་མཆོག་གིས་ནི་ཞེས་པ་ནི།
སྒྲུབ་པ་པོས་མདུན་དུ་སྨོས་པའི་ཚུལ་གྱི་ཕྱི་དང་ནང་གི་གནས་ལམ་གྱི་བཞི་མདོར་་
གནས་པར་བྱའོ། །དེའི་འོག་ཏུ་ཅི་ལྟར་སྨོས་པའི་ཆོ་གའི་ཚུལ་གྱི་བནྡྷ་མཚན་དང་
ལྡན་པ་བླང་ངོ་། །སྣོད་དེའི་ནང་དུ་དམ་རྫས་ཐམས་ཅད་ཀྱི་མཆོག་བཤང་གཅི་་
བཞག་གོ། །དེའི་སྟེང་དུ་ཐུགས་རྡོ་རྗེ་མི་བསྐྱོད་པའི་སྔགས་ས་བོན་ཡིག་འབྲུ་ཧཱུཾ་་
45-529