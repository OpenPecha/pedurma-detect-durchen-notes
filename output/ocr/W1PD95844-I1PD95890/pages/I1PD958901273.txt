१२५०
བསྟན་འགྱུར། རྒྱུད། ༼༽ E
ཏོ། །དེ་ལྟར་མཛད་ནས། ཁྲོ ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྤྲོས་
པའི་ལམ་ནས་གསང་བའི་ཐུགས་ཀ་ཡེ་ཤེས་སེམས་པའི་●གནས་སུ་གཉིས་སུ་མེད་
པའི་ངོ་བོར་སླར་བསྡུ་བར་མཛད་དོ། །ཚུལ་དེ་ལྟར་འོད་ཟེར་གྱི་དྲ་བ་གྲངས་
མེད་པ་དང་། ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་གྲངས་མེད་པ་སྤྲིན་་་
བཞིན་དུ་གྲངས་མེད་པ་ཞེ་སྡང་ཆེན་པོའི་ཐུགས་བསྐྱེད་ནས་སྤྲོ་བར་མཛད་པས།
ཅི་ལྟར་སྨོས་པའི་ཚུལ་གྱི་དྲེགས་"པ་དང་། ང་རྒྱལ་དང་ལྡན་པ་ཀུན་བྱིན་གྱིས་་
བརླབ་པར་མཛད་ནས་སྤྲོ་བ་དང་གཉིས་སུ་མེད་པར་བསྡུ་བར་མཛད་པའོ། །རྡོ་
རྗེ་ནི་མེ་ལོང་ལྟ་བུའི་ཡེ་ཤེས་སྤྲོ་བ་དང་བསྡུ་བར་མཛད་པའོ། །དོན་དེས་རྡོ་རྗེའི་
ཏིང་ངེ་འཛིན་དུ་སྨོས་སོ། །སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཏིང་ངེ་འཛིན་
མཛད་པའི་དུས་སུ་ཐུགས་རྩེ་གཅིག་པར་གྱུར་ནས་གནས་པའོ། །དོན་དེས་་
སྙོམས་པར་ཞུགས་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཞེས་བྱ་བའི་ཏིང་
ངེ་འཛིན་ལ་སྙོམས་པར་ཞུགས་ནས་ཀྱི་དོན་དུ་གསུངས་སོ། །ཏིང་ངེ་འཛིན་
མཛད་པའི་འོག་ཏུ། ད་ནི་སྔགས་དང་ཁྲོ་བོའི་རྒྱལ་པོའི་དོན་གྱི་ཆོ་གའི་ཚུལ་་་
བསྟན་པར་བྱ་སྟེ། རྡོ་རྗེ་འཛིན་པ་ཐམས་ཅད་ཀྱི་དམ་ཚིག་ལས་འབྱུང་བའི་རྡོ་
རྗེའི་ཁྲོ་བོ་ཆེན་པོ་སུམ་པ་ནི། ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་
ངོ་། །ཞེས་བྱ་བ་ནི། རྡོ་རྗེ་འཛིན་པ་ཐམས་ཅད་ནི། དཔལ་རྡོ་རྗེ་སེམས་
དཔའ་ཉིད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་
པ་ཐམས་ཅད་སྨོས་པ་དེ་དག་དོན་དམ་པར་རྡོ་རྗེར་མིང་བཏགས་པ་ཉིད་ཉིད་ཡེ་
ཤེས་ཀྱི་ངོ་བོ་སྐུ་དང་གསུང་དང་ཐུགས་ཀྱིས་འཛིན་པ་ཡིན་ནོ། །དོན་དེས་རྡོ་
རྗེ་འཛིན་པ་ཐམས་ཅད་དུ་སྨོས་སོ། །གཞན་ཡང་རྡོ་རྗེར་མིང་བཏགས་པ་ནི།
དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཉིད་ཀྱི་ཐུགས་ཡིན་ནོ། །དེ་ནི་
45-1250