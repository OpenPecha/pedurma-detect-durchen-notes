476
བསྟན་འགྱུར། རྒྱུད།༼6༽ ༨༦é7
སུ་གཏགས་པ་དམངས་རིགས་ཀྱི་བུ་མོ་སྨོས་པ་དེ་བླང་ངོ་། །ཤེས་རབ་མ་དེ་ཡེ་་
ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་པར་བྱིན་གྱིས་བརླབ་པར་བྱའོ། །
དེ་མ་ཐག་ཏུ་སྒྲུབ་པ་པོས་མདུན་དུ་དོན་ཡོད་གྲུབ་པ་དང་གཉིས་སུ་མེད་པར་་་
བསྒོམ་པའི་ང་རྒྱལ་འཆང་བས་འདོད་ཆགས་ཆེན་པོའི་སེམས་དགའ་བས་ཤེས་རབ་
མ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ༎
དེ་བྱས་པས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་
གའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་ནས་དེ་ཟླ་བའི་་་
དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་སྟེང་དུ་སྔགས་ས་བོན་ཡིག་
གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་
འབྲུ་ཨ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་• ངོ་བོ་
བའི་ཡེ་ཤེས་ཀྱི་ས་བོན་དེ་ལས་གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱ་
སྤྲིན་བཞིན་དུ་བསྐྱེད་པར་བྱའོ། །དེ་སྐུ་མདོག་དམར་པོ་ཞལ་གསུམ་པ་ཞལ་་
དབུས་མ་སྐུ་དང་མཐུན། ཞལ་གཡས་ནག །གཡོན་དཀར་པོའོ། །སྐྲའི་ཐོར་
ཚུགས་ཀྱིས་བརྒྱན་པ། ཞལ་ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་
གྱིས་བརྒྱན་པ། ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་་
མེད་པར་འཁྱུད་པའི་སྦྱོར་བ་དང་ལྡན་པའོ། །ཕྱག་དྲུག་ཕྱག་མཚན་དྲུག་གོ། །
ཕྱག་གཡས་ཀྱི་དང་པོ་ན་སྐུ་དང་གསུང་དང་ཐུགས་ཀྱི་རིགས་• གསུམ་གྱིས་ཡེ་ཤེས་
དང་གཉིས་སུ་མེད་པའི་ངོ་བོར་རལ་གྲིའི་ཀྱོ་བ་འཛིན། དེ་འབར་བའི་འོད་ཀྱིས་
འབར་བར་བརྟག་གོ། །གཡོན་དང་པོ་ན་རྡོ་རྗེ་ཞགས་པ་འཛིན། ཕྱག་མཚན་
གཞན་ནི་མདུན་དུ་སྨོས་པ་དང་སྦྱར་རོ། །དེ་ལྟ་བུའི་ངོ་བོ་གསུང་གི་རིགས་སྣང་
45-516