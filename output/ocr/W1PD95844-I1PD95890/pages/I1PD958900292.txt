རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༧༡
ཅད་ཀྱི་གསུང་༌་། རྡོ་རྗེ་དམ་ཚིག་འབྱུང་བ་ཞེས་བྱ་བའི་ཏིང་ངེ་འཛིན་ཏོ། །
ཞེས་བྱ་བ་ནི་བཅོམ་ལྡན་འདས་རྡོ་རྗེ་མི་བསྐྱོད་པའོ། །དེའི་དོན་ནི་མདུན་དུ་་་་
བཤད་པ་བཞིན་འདིར་སྦྱར་རོ། །གསུང་རྡོ་རྗེ་ནི་དེ་བཞིན་གཤེགས་པ་ཚད་ཏིལ་
གྱི་འབྲུ་དང་མཉམ་པ་•གྲངས་མེད་པ་ཐམས་ཅད། དོན་དམ་པར་རྡོ་རྗེ་གསུང་
གཉིས་སུ་མེད་པའི་ངོ་བོ་ཡིན་ནོ། །དེ་དང་གཉིས་སུ་མེད་པའི་སོ་སོར་རྟོག་པའི་
ཡེ་ཤེས་ཀྱི་ངོ་བོ་གསུང་རྡོ་རྗེ་སྣང་བ་མཐའ་ཡས་སུ་བསྟན་ཏོ། །གསང་བ་ནི་་་
མདུན་དུ་བཤད་པའི་སྒོམ་པའི་ཚུལ་འབྲས་བུ་དང་བཅས་པ་དེ་ཉན་ཐོས་དང་།
རང་སངས་རྒྱས་ལ་སོགས་པ་སེམས་ཅན་ཐམས་ཅད་ལ་མི་བསྟན་པ་འདི་ནི་བསྒོམ་
པའི་མན་ངག་ཡིན་ནོ། །དོན་དེས་རྡོ་རྗེའི་གསུང་གསང་བར་བསྟན་ཏེ། དེ་་་
ལྟར་སྟོན་པ་རྡོ་རྗེ་མི་བསྐྱོད་པས་བཀའ་སྩལ་ཏོ། །དེ་ལྟར་བཅོམ་ལྡན་འདས་རྡོ་་
རྗེའི་གསུང་གསང་བས་དེ་སྐད་བཀའ་སྩལ་ཏོའི་དོན་དུ་གསུངས་སོ། །དེ་བཞིན་
གཤེགས་པ་ཐམས་ཅད་ཀྱི་གསུང་རྡོ་རྗེའི་འབྱུང་བ་ཞེས་པ་ནི་སྒྲུབ་པ་པོས་མདུན་དུ་
སྨོས་པའི་ཚུལ་དུ། གསུང་རྡོ་རྗེ་སྣང་བ་མཐའ་ཡས་བསྒོམ་པར་བྱ་བའི་དུས་སུ་་་
ཐབས་དང་ཤེས་རབ་རོལ་པ་བྱས་ནས། བདེ་བར་གྱུར་མ་ཐག་ཏུ་རྡོ་རྗེ་ལམ་གྱི་་་
སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་ལྷ་མོའི་དབུས་སུ་འོད་དུ་ཞུའོ། །
དེ་ཟླ་བའི་དཀྱིལ་འཁོར་གྱི་ངོ་བོར་འབར་བར་བསམ་མོ། །གསུང་རྡོ་རྗེའི་གསང་
བའི་དམ་ཚིག་གི་ངོ་བོ་དེ་ལས་རིགས་ལྔའི་དེ་བཞིན་གཤེགས་པ། ཡེ་ཤེས་ལྔའི་
འོད་ཟེར་གྱི་སྤྲིན་བཀོད་པ། སེམས་ཅན་ཐམས་ཅད་བྱིན་གྱིས་བརླབ་པར་བྱ་་
བའི་ཕྱིར་འབྱུང་བ་སྤྲོ་བ་དང་ང་། བསྡུ་བའི་ཚུལ་བྱ་སྟེ། དེ་དེ་བཞིན་གཤེགས་
པ་ཚད་ཏིལ་གྱི་འབྲུ་དང་མཉམ་པ་གྲངས་མེད་པ་ཐམས་ཅད། ཚད་མེད་པ་་་
ཐམས་ཅད་ཀྱི་ཡེ་ཤེས་ཀྱི་ངོ་བོ་འོད་ཟེར་གྱི་སྤྲིན་བཀོད་པ་སྒོམ་པར་བྱ་བར་སྨོས་སོ༎
45-271