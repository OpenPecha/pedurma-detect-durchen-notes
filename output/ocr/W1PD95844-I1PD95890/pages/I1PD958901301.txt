༡༢༧༨
____________བསྟན་འགྱུར། རྒྱུད།
དེ་ལྟར་ལན་གྲངས་ལྔ་བཅུ་བརྗོད་ན་ནི། ངེས་པར་རྟག་ཏུ་ཁུགས་པར་འགྱུར་
བའི་དོན་དུ་གསུངས་སོ། །ད་ནི་ནམ་མཁའི་བུ་མོར་མིང་བཏགས་པའི་རིགས་
འཛིན་གྱི་བུ་མོ་རྣམས་དགུག་པའི་སྦྱོར་བ་བསྟན་པར་བྱ་སྟེ། རྡོ་རྗེ་ཀྱོ་བ་གཟུགས་
པོ་ཆེ། །འབར་བ་རྣོན་པོ་འདྲ་བའི་འོད། །རྡོ་རྗེའི་དཀྱིལ་འཁོར་སྒོམས་ན་ནི།
ནམ་མཁའི་བུ་མོ་དགུག་པའི་མཆོག །ཅེས་པའི་དོན་བཤད་པར་བྱ་སྟེ། ཅི་
ལྟར་ཡིན་ན། རྡོ་རྗེ་ཀྱོ་བ་གཟུགས་པོ་ཆེ། །འབར་བ་ནག་པོ་འབར་བའི་
འོད་ནི། གནས་དུར་ཁྲོད་ཀྱི་དབུས་སུ་དང་པོ་ས་གཞི་མཉམ་པར་བྱའོ། །དེ་
བདུད་རྩི་ལྔས་བསྐུའོ∶། །དེའི་འོག་ཏུ་གུར་ཀུམ་དང༌་། ཨ་ཀ་རུ་ལ་སོགས་པ་་
རྫས་དྲི་ཞིམ་པོ་ཐམས་ཅད་བྱང་ཆུབ་སེམས་དང་གཅིག་ཏུ་བསྲེས་ནས་དེས་དཀྱིལ་
འཁོར་གྲུ་བཞི་ཀུན་ཏུ་ཁྲུ་རེ་དང་སོར་ལྔ་བསྐུ་བར་བྱའོ། །དེའི་འོག་ཏུ་ཨུད་པ་ལ་
སྔོན་པོ་དང་། ཀ་ར་བི་ར་དང་། ཙམ་པ་ཀ་ལ་སོགས་པ་མེ་ཏོག་དྲི་དང་ལྡན་
པ་ཀུན་དགྲམ་པར་བྱའོ། །དེའི་འོག་ཏུ་རིག་•པ་འཛིན་གྱི་བུ་མོ་དགུག་པའི་སྒྲུབ་
པ་བྱ་བའི་དཀྱིལ་འཁོར་དེའི་དབུས་སུ་སྒྲུབ་པ་པོས་སེམས་བརྟན་•པའི་བརྩོན་་་་་
འགྲུས་ཀྱིས་པད་མོའི་སྐྱིལ་མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་
བཞིའི་ཚུལ་གྱིས་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་་་་
ཕྱག་གཡས་དང་པོ་ན་གཟུགས་ཆེན་པོར་མིང་བཏགས་པ་མེ་ལོང་ལྟ་བུའི་ཡེ་ཤེས་ཀྱི་
ངོ་བོ་ཡེ་ཤེས་དེའི་ཉི་མ་སྟོང་དང་མཉམ་པར་ཚ་བ་ཆེན་པོར་བྱེད་པའི་འབར་བ་་་་
རྣོན་པོའི་འོད་འཕྲོ་བ་དང་ལྡན་པའི་རྡོ་རྗེ་ཀྱོ་བ་འཛིན་ཏེ། དོན་དེས་རྡོ་རྗེའི་ཀྱོ་
བས་གཟུགས་ཆེན་པོར་སྨོས་སོ། །ཕྱག་གཡོན་དང་པོ་ན་རྡོ་རྗེ་ཞགས་པ་འཛིན།
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་སྨོས་པ་བཞིན་དུ་འདིར་
བསྟན་ཏོ། །དེ་ལྟ་བུའི་ངོ་བོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་
45-1278