747
__ བསྟན་འགྱུར། རྒྱུད། ༼ལུ༽ ༨༧
མཉེས་ནི། དཔལ་རྡོ་རྗེ་སེམས་དཔའ་ནི། སངས་རྒྱས་རྡོ་རྗེ་ཅན་རྣམས་སུ་མིང་
བཏགས་པ་རྣམ་པར་སྣང་མཛད་དང་། རིན་ཆེན་འབྱུང་ལྡན་དང་། སྣང་བ་
མཐའ་ཡས་དང་། དོན་ཡོད་གྲུབ་པ་དང་། བཞི་གྲུབ་པ་པོས་བསྒོམ་པ་བྱ་་
བའི་དུས་སུ། དེ་དག་གི་སྤྱི་བོར་དབང་བསྐུར་བའི་སྦྱོར་བས་སྐུ་ཕྱག་རྒྱ་བསྒོམ་་་
པར་བྱ་བ་ཡིན་ནོ། །དེ་བྱས་པས་རྣམ་པར་སྣང་མཛད་ལ་སོགས་པ་སངས་རྒྱས་་
བཞི་རྡོ་རྗེ་ཅན་དུ་མིང་བཏགས་པ་སོ་སོའི་ཡེ་ཤེས་ཀྱི་ངོ་བོའི་སྐུ་ཕྱག་རྒྱ་འཛིན་པ་་་
ཡིན་ནོ། །དེ་ལྟ་བུའི་ངོ་བོའི་སངས་རྒྱས་རྡོ་རྗེ་འཛིན་པ་རྣམས་ཀྱི་སྤྱི་བོའི་གནས་
སུ་གོང་དུ་སྨོས་པའི་ཚུལ་དུ་དབང་བསྐུར་•བའི་སྒོམ་པ་བྱས་པས་མཉེས་པར་་་
འགྱུར་རོ། །དེའི་དུས་སུ་སྒྲུབ་པ་པོས་དངོས་གྲུབ་ཐམས་ཅད་ཀྱི་འབྲས་བུར་་
འགྲུབ་པར་འགྱུར་རོ། །དེ་ལྟར་རྡོ་རྗེ་སེམས་དཔའི་སྦྱོར་བ་ཡིས། སངས་རྒྱས་རྡོ་
རྗེ་ཅན་རྣམས་མཉེས་ཀྱི་དོན་དུ་གསུངས་སོ། །སངས་རྒྱས་བྱང་ཆུབ་རབ་དབྱེ་
བས༑ །རྡོ་རྗེ་འཛིན་རྣམས་མཉེས་པར་འགྱུར་ཞེས་པ་ནི།
སངས་རྒྱས་ནི་
སྐུའི་རིགས་རྣམ་པར་སྣང་མཛད་ལ་སོགས་པ་རིགས་གསུམ་ཡིན་ནོ། །བྱང་ཆུབ་
ཏུ་མིང་བཏགས་པ་ནི། དུས་འདིར་བྱམས་པ་ལ་སོགས་པ་བྱང་ཆུབ་སེམས་་་
དཔའ་བརྒྱད་ཡིན་ནོ། །དེ་བརྒྱད་བསྒྲུབ་པ་པོས་སྒོམ་པར་བྱ་བའི་དུས་སུ་ཉིད་
ཉིད་ཀྱི་རིགས་ཀྱི་བྱེ་བྲག་གི་བདག་པོ་སངས་རྒྱས་ཀྱི་སྐུ་ཕྱག་རྒྱའི་སྤྱི་བོའི་གནས་
སུ་དབང་བསྐུར་བའི་ཚུལ་དུ་བསྒོམ་པར་བྱའོ། །དེ་བྱས་པས་དུས་འདིར་རྡོ་རྗེ་
འཛིན་དུ་མིང་བཏགས་པ་བྱང་ཆུབ་སེམས་དཔའི་བརྒྱད་དུ་སྨོས་སོ། །བསྟན་
པར་བྱ་སྟེ། རྡོ་རྗེར་མིང་བཏགས་པ་ནི། གོང་དུ་སྨོས་པའི་སྐུ་དང་གསུང་དང་
ཐུགས་ཀྱི་རིགས་གསུམ་གྱི་དེ་བཞིན་གཤེགས་པ་ཡིན་ནོ། །དེ་དག་བྱང་ཆུབ་་་
སེམས་དཔའ་བརྒྱད་ཀྱི་སྤྱི་བོའི་གནས་སུ་སོ་སོའི་རིགས་ཀྱི་བདག་པོ་དབང་བསྐུར་
45-1514