རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣ ༤༣
བུ་མོ་བླང་ངོ་། །དེ་མདུན་དུ་སྨོས་པའི་ཡོན་ཏན་ཕུན་སུམ་ཚོགས་པ་ཐམས་ཅད་
དང་ལྡན་པའོ། །དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཕྱིའི་སྟན་བདེ་ཞིང་
འཇམ་པའི་སྟེང་དུ་འདུག་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་་་་་་
དགའ་བས་གཉིས་སུ་མེད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་
བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་བྷ་་
གའི་ནམ་མཁའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
དེའི་སྟེང་དུ་སྔགས་ས་བོན་ཡིག་འབྲུ་ཨ་བསམ་མོ། །ཡང་ན་སྔགས་ས་བོན་ཡིག་་
འབྲུ་པཾ་བསམས་ཡང་མི་འགལ་ལོ། །དེ་ཁ་དོག་དམར་པོ་གཟི་བརྗིད་ཀྱི་འབར་་་
ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་་་
པར་ཐིམ་པར་འགྱུར་རོ། །དེ་མ་ཐག་ཏུ་གདན་གྱི་ངོ་བོ་པདྨ་འདབ་མ་བཞི་པར་
འགྱུར་རོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་
འབར་བས་འབར་བའོ། །དེ་ལྟར་གདན་བསྐྱེད་པའི་འོག་ཏུ། སྒྲུབ་པ་པོས་དེ་་་
བཞིན་གཤེགས་པ་སྣང་བ་མཐའ་ཡས་དང་། གཉིས་སུ་མེད་པའི་ངོ་བོར་བསྒོམ་
པར་བྱས་པས། _ མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱ་སྟེ།
བྱས་པས་བདེ་བར་གྱུར་པའི་དུས་•སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་
ནམ་མཁའི་དབུས་གནས་སུ། པདྨ་འདབ་མ་བཞི་པའི་སྟེང་དུ་ཁུ་བའི་ངོ་བོ་བྱང་
ཆུབ་སེམས་འོད་དུ་ཞུ་སྟེ། དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ༎
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་
45-343