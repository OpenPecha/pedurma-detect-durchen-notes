م
བསྟན་འགྱུར། རྒྱུད། ༼ཁུ༽ ༨༧ gd
དྲུག་གོ། ། །ཕྱག་གཡས་དང་པོ་ན་རྡོ་རྗེ་རལ་གྲི་ཨུཏྤལ་སྔོན་པོའི་འདབ་མ་ལྟ་་
བུ་དཀྱིལ་འཁོར་རྡོ་རྗེ་རྒྱ་གྲམ་གྱིས་དྲངས་པའི་སྟེང་གི་དབུས་སུ་ལྷ་མོའི་གོས་ཀྱིས་
དཀྲིས་•པ་ཐུགས་ཀར་གདེགས་པའི་ཚུལ་དུ་འཛིན། ཕྱག་མཚན་གཞན་ནི་སྒྲིབ་
པ་ཐམས་ཅད་རྣམ་པར་སེལ་བའི་ཇི་ལྟར་སྨོས་པ་བཞིན་དུ་བྱའོ། །དེ་ལྟ་བུའི་ངོ་
བོ་ལྷ་མོ་རེག་རྡོ་རྗེ་མའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་མཁན་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་ལྷ་མོ་རེག་རྡོ་རྗེ་མའི་སྐུ་ཕྱག་རྒྱ་སྤྱི་བོ་ལ་དབང་བསྐུར་བའི་་་
ཚུལ་དུ་བསམ་མོ། །དེའི་འོག་ཏུ་བསྒྲུབ་པ་པོས་དེ་དང་གཉིས་སུ་མེད་པའི་ང་་་་
རྒྱལ་དུ་བསྒོམ་པར་བྱའོ། །དེ་བསྒོམ་པ་བྱས་པས་སྒྲུབ་པ་པོ་ལུས་ཀྱི་དབང་པོ་རྣོ་
བ་དང་། སྟོབས་དང་ལྡན་པར་འགྱུར་རོ། །གཞན་ཡང་མཁའ་འགྲོ་མ་ཐམས་
ཅད་དབང་དུ་གྱུར་པར་སྨོས་སོ། །ལྷ་མོ་རེག་རྡོ་རྗེ་མ་སྐུ་ཕྱག་རྒྱ་བསྐྱེད་པའི་འོག་
ཏུ༑༑ ད་ནི་ལྷ་མོ་•རྡོ་རྗེ་མའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་∶དང་
པོ་བདག་པོ་སྤྱན་རས་གཟིགས་ཀྱི་དབང་ཕྱུག་གི་ཕྱིའི་གནས་ཀྱི་ཚུལ་ཇི་ལྟར་སྨོས་པ་
དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །དེའི་དུས་སུ་
མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་
པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་ནི་མདུན་དུ་ཅི་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་སྣང་བ་
མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་
བསྒོམ་པར་བྱའོ། །དེའི་དུས་སུ་གསུང་གི་རིགས་ཀྱི་བྱེ་བྲག་མཁན་གྱི་རིགས་ཀྱི་བུ་
མོ་བླང་ངོ་།
།དེ་ནི་མཚན་དང་ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་་་
པའོ༑ །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་་
45-934