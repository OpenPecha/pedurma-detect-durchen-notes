རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لاحم
བྱམས་མའི་སྐུ་ཕྱག་རྒྱ་སྐྱེད་པར་བྱའོ། །དེ་བྱམས་མའི་སྐུ་མདོག་དང་ཞལ་དང་་་
རྒྱན་རྣམས་ཅི་ལྟར་སྨོས་པ་བཞིན་དུ་བྱའོ། །གཞན་ཡང་ཕྱག་དྲུག་ཕྱག་མཚན་་་་
དྲུག་གོ། །ཕྱག་གཡས་དང་པོ་ན་ཀླུའི་མེ་ཏོག་གི་ཡལ་ག་རིན་པོ་ཆེས་བརྒྱན་པ
ཐུགས་ཀར་འདེགས་པའི་ཚུལ་དུ་འཛིན། ཕྱག་མཚན་གཞན་ནི་བྱམས་པའི་ཅི་་་
ལྟར་སྨོས་པ་བཞིན་དུ་བྱའོ། །དེ་ལྟ་བུའི་ངོ་བོ་ལྷ་མོ་བྱམས་མའི་སྐུ་ཕྱག་རྒྱ་བསྐྱེད་
མ་ཐག་ཏུ་སྐྱེད་པར་མཛད་མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ་བྱམས་མའི་སྐུ་
ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་སྒྲུབ་པ་་་་
པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པ་བྱས་་
པས་སྒྲུབ་པ་པོས་ལུས་རྒྱས་པ་དང་གཟི་བརྗིད་དང་ལྡན་པར་འགྱུར་རོ། །གཞན་
ཡང་དྲི་ཟའི་བུ་མོ་ཐམས་ཅད་དབང་དུ་གྱུར་པར་སྨོས་སོ། །ལྷ་མོ་བྱམས་མའི་སྐུ་
ཕྱག་རྒྱ་བསྐྱེད་པའི་འོག་ཏུ། ད་ནི་ལྷ་མོ་ཀུན་ཏུ་བཟང་མོའི་སྐུ་ཕྱག་རྒྱ་བསྐྱེད་་་་
པར་བྱ་སྟེ། སྒྲུབ་པ་པོས་དང་པོ་བདག་པོ་ཀུན་ཏུ་བཟང་པོའི་ཕྱིའི་གནས་ཀྱི་ཚུལ་
ཅི་ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་ལ་འདུག་གོ། །
དེའི་དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་པར་སྣང་མཛད་ཀྱི་སྐུ་་
ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོར་་
རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་
རྒྱལ་དུ་བསྒོམ་པར་བྱའོ། །དེའི་དུས་སུ་ལྷ་མོ་གཟུགས་རྡོ་རྗེ་མ་དང་། ལྷ་མོ་་་
བྱམས་མ་བསྐྱེད་པའི་ཕྱིར་ཤེས་རབ་མ་ཅི་ལྟར་སྨོས་པ་དེ་བཞིན་དུ་བླང་ངོ་།
ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་་་་
1
45-927