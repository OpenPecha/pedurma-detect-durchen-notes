१७
བསྟན་འགྱུར། རྒྱུད། ༼རུ༽ ༨༦
དེ་ལྟར་གདན་བསྐྱེད་པའི་འོག་ཏུ་སྒྲུབ་པ་པོས་དེ་བཞིན་གཤེགས་པ་དོན་ཡོད་གྲུབ་
པ་དང་གཉིས་སུ་མེད་པའི་ང་རྒྱལ་དུ་བསྒོམས་པས་ཐབས་དང་ཤེས་རབ་རོལ་པ་་་
བྱས་ནས། བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་
བྷ་གའི་ནམ་མཁའི་དབུས་གནས་ཀྱི་རྡོ་རྗེ་རྒྱ་གྲམ་གྱི་སྟེང་དུ་ཁུ་བའི་ངོ་བོ་བྱང་ཆུབ་
སེམས་འོད་དུ་ཞུ་སྟེ། དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
དེའི་སྟེང་དུ་དང་པོ་སྔགས་ས་བོན་ཡིག་འབྲུ་ཧཱུཾ་བསམ་མོ།
།དེ་ཁ་དོག་སྔོན་པོ་མེ་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་ཞུ་ནས་ཡེ་ཤེས་ཀྱི་ཁུ་་
བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་་་
འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས། དེ་བཞིན་གཤེགས་པ་རྡོ་རྗེ་
མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་དང་། ཆ་ལུགས་
ཕུན་སུམ་ཚོགས་པ་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །
གཞན་ཡང་ཉིད་ཀྱི་ཤེས་རབ་མ་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་དེ་བཞིན་གཤེགས་པ་རྡོ་རྗེ་མི་བསྐྱོད་་་
པའི་སྐུ་ཕྱག་རྒྱ་བསྐྱེད་མ་ཐག་ཏུ་གདན་རྡོ་རྗེ་རྒྱ་གྲམ་ལ་མདུན་ཕྱོགས་ཀྱི་རྡོ་རྗེའི་་་་
སྟེང་དུ་པདྨའི་སྐྱིལ་མོའི་ཚུལ་གྱིས་བཞུགས་པར་བསམ་མོ། །དེ་བཞིན་གཤེགས་་
པ་རྣམ་པར་སྣང་མཛད་དང་། དེ་བཞིན་གཤེགས་པ་རིན་ཆེན་འབྱུང་ལྡན་དང་།
དེ་བཞིན་གཤེགས་པ་སྣང་བ་མཐའ་ཡས་དང་། འཁོར་རྣམས་ཅི་ལྟར་དེ་བཞིན་
གཤེགས་པ་སྣང་བ་མཐའ་ཡས་ཀྱི་དཀྱིལ་འཁོར་དུ་ཉིད་ཉིད་ཀྱི་སྔགས་ས་བོན་ཡིག་
འབྲུ་ལས་བསྐྱེད་པ་བཞིན་དུའོ། །གཞན་ཡང་སྐུ་ཕྱག་རྒྱ་དེའི་ཆ་ལུགས་ཕུན་སུམ་
ཚོགས་པ་ནི། མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །ཉིད་་་་་
45-346