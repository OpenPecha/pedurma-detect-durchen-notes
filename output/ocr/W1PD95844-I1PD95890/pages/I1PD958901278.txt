རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२५५
ལྟར་སྦྱོར་བ་བྱས་ནས་དཀྱིལ་འཁོར་ཟུར་གསུམ་ཀུན་ཏུ་ཁྲུ་རེ་དང་སོར་ལྔ་བདུད་
བསྟན་བསྐྱེད་ནས་འདུག་གོ། །དེའི་འོད་•ཏུ་མདུན་དུ་སྨོས་པའི་ཆོ་ག་བཞིའི་
རྩིས་བསྐུ་བར་བྱའོ། །དེའི་སྟེང་དུ་སྒྲུབ་པ་པོས་བརྩོན་འགྲུས་ཆེན་པོའི་སེམས་
ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་མདུན་དུ་སྨོས་པ་དེ་བཞིན་དུ་
འདིར་བྱའོ། །དེ་ལྟ་བུའི་ངོ་བོ་མི་བསྐྱོད་པའི་ཕྱག་རྒྱར་གྱུར་མ་ཐག་ཏུ། དེ་
དང་གཉིས་སུ་མེད་པར་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེའི་རིགས་
བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་ཅི་ལྟར་སྨོས་པའི་མཚན་དང་ཡོན་ཏན་་
དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་དུས་འོག་ཏུ་སྒྲུབ་པ་པོས་་
འདོད་ཆགས་ཆེན་པོའི་ཞེ་སྡང་གི་སེམས་དགའ་བས་གཉིས་སུ་མེད་པར་འཁྱུད་་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་
བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་་
སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་
ཡེ་ཤེས་ཀྱི་ངོ་བོ་བསྐལ་པ་ཆེན་པོའི་མེ་བཞིན་དུ་འབར་བ་ཆེན་པོས་འབར་ཞིང་་་་་
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་་
པར་ཐིམ་པར་གྱུར་ཏོ∶། །ས་བོན་དེ་ལས་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་
རྒྱ་བསྐྱེད་པར་བྱའོ། །དེ་ཁྲོ་མོའི་རྒྱལ་མོ་ཐུགས་རྗེའི་དབང་ཕྱུག་མ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཕྱག་གཡས་དང་པོ་ན་རྡོ་རྗེ་་
45-1255