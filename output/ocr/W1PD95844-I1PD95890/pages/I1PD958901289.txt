१२७७
བསྟན་འགྱུར།། རྒྱུད། ༼༽ ༨༧ APTE
ཐག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་སྤྱད་པར་བྱ་བར་
བསྟནན་ཏོ། །ཡོན་ཏན་དེས་སྣང་བ་མཐའ་ཡས་དང་གཉིས་སུ་མེད་པའི་ངོ་བོ་
དངོས་གྲུབ་ཀྱི་འབྲས་བུར་འགྱུར་བར་བསྟན་ཏོ།
།དེ་ལྟར་སངས་རྒྱས་སྐུའི་སྦྱོར་
བ་ཡི། འཁོར་ལོ་ཆེན་པོའི་སྦྱོར་བ་ཡིས་ཀྱི་དོན་དུ་གསུངས་སོ།
།རྡོ་རྗེ་སེམས་
དཔའ་རྒྱལ་ཆེན་པོ། །རྟག་ཏུ་ངེས་པར་འགུགས་པར་འགྱུར་ཞེས་པ་ནི། མདུན་
དུ་སྨོས་པའི་སྒོམ་པའི་སྦྱོར་བའི་སྔགས་ཀྱི་བསྙེན་པ་བྱས་པས་དེ་བཞིན་གཤེགས་པ་
ཐམས་ཅད་ཀྱི་རྒྱལ་པོའི་ངོ་བོ་དཔལ་རྡོ་རྗེ་སེམས་དཔའི་ཉིད་དུས་རྟག་ཏུ་འགུགས་
པར་འགྱུར་ན། ཕྱིའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་
དང་། བུ་མོ་འགུགས་པའི་དངོས་གྲུབ་ཀྱི་འབྲས་བུར་འགྱུར་བ་ནི་ངོ་མཚར་མི་
ཆེའོ༑ །བཤད་པར་བྱ་སྟེ། རྡོ་རྗེ་སེམས་དཔའ་ཁུགས་པར་འགྱུར་བ་ནི།
སྡུད་པ་པོས་ལ་དོར་བའི་ཚིག་ཏུ་སྨོས་པའོ། །མདོར་བསྡུ་བ་དེ་ལྟར་རྡོ་རྗེ་སེམས་
དཔའ་རྒྱལ་པོ་ཆེ། རྟག་ཏུ་ངེས་པར་འགུགས་པར་འགྱུར་བའི་དོན་དུ་གསུངས་
སོ༑ །ད་ནི་སྐུ་དང་གསུང་དང་ཐུགས་རིགས་གསུམ་གྱི་ཀྱོ་བ་སྒོམ་པའི་སྦྱོར་བས།
དགུག་པར་བྱ་བའི་ཆོ་གའི་དོན་བསྟན་པར་བྱ་སྟེ། འཁོར་ལོ་པད་མ་རྡོ་རྗེ་ཆེ། །
རྡོ་རྗེ་མི་ཕྱེད་གསུམ་བསྒོམས་•པས། །རྡོ་རྗེ་ཀྱོ་བའི་བྱེ་བྲག་གིས། །སྔགས་རྣམས་
ཐམས་ཅད་འགུགས་པའི་མཆོག །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། འཁོར་ལོ་ནི་སྐུའི་རིགས་དེ་བཞིན་གཤེགས་པ་རྣམ་པར་སྣང་མཛད་ཀྱི་
སྐུ་ཕྱག་•རྒྱར་མདུན་དུ་སྨོས་པའི་ཆོ་ག་བཞིའི་ཚུལ་གྱིས་གྱུར་པར་བྱའོ། །དེའི་་་
ཕྱག་གཡས་དང་པོ་ན་འཁོར་ལོའི་ཀྱོ་བ་འཛིན།
གཡོན་དང་པོ་ན་རྡོ་རྗེ་ཞགས་པ་
འཛིན༑ སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་སྨོས་པའི་
བཞིན་དུ་འདིར་བྱའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་
45-1266