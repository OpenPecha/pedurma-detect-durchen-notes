རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༢༥
ཏུ་ཡེ་ཤེས་གོང་བུའི་ངོ་བོར་གྱུར་པར་བརྟག་གོ། །ཡེ་ཤེས་ཀྱི་གོང་བུ་དེ་སྔགས་ས་
བོན་ཡིག་འབྲུ་ཨོཾ་ཨཱཿཧཱུཾ་གསུམ་དུ་གྱུར་རོ། །ས་བོན་དེ་རྣམས་ལས་རྡོ་རྗེ་གསུམ་དུ་
མིང་བཏགས་པ་སྐུ་རྣམ་པར་སྣང་མཛད་དང༌་། གསུང་རྡོ་རྗེ་སྣང་བ་མཐའ་ཡས་
དང་ཐུགས་རྡོ་རྗེ་མི་བསྐྱོད་པ་དང་དེ་ལྟར་སྐུ་གསུམ་ཡེ་ཤེས་ལྔ་དང་གཉིས་སུ་མེད་
པའི་ངོ་བོ་ཕུང་པོ་ལྔ་དང་ལྡན་པའི་ཉིད་ཉིད་ཀྱི་རིགས་ཀྱི་བྱེ་བྲག་སྤྲིན་བཞིན་དུ་་་་
བསྐྱེད་པར་བྱའོ། །དེ་དག་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པ། ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་
ব
བོ་སྐུ་ཕྱག་རྒྱ་སྤྲིན་བཞིན་དུ། བ་སྤུའི་བུ་གའི་ལམ་གྱི་སྒོ་ནས་ནམ་མཁའི་དབྱིངས་
ཐམས་ཅད་དུ་ཁྱབ་པར་སྤྲོ་བར་བྱའོ། །དེ་སྐད་ཅིག་ཙམ་བསམ་མོ། །དེའི་་
འོག་ཏུ་སྐུ་ཕྱག་རྒྱ་སྤྲིན་ལྟ་བུ་དེ་ལམ་ནས་སྤྲོས་པའི་གནས་སུ་གཉིས་སུ་མེད་པའི་ངོ་
བོར་བསྡུས་ནས་ཡེ་ཤེས་སེམས་དཔའ་ལ་ཐིམ་པར་གྱུར་པར་བསམ་མོ། །ཚུལ་དེ་
ལྟར་ནང་གི་སྤྲོ་བ་དང་བསྡུ་བའི་སྒོམ་པ་བྱ་བའི་དོན་དུ་ཤེས་པར་བྱའོ། །དེ་ནས་
གསང་བའི་སྤྲོ་བ་དང་བསྡུ་བའི་དོན་བསྟན་པར་བྱ་སྟེ་མདུན་དུ་སྨོས་པའི་དཀྱིལ་
འཁོར་གྱི་བདག་པོའི་རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །དེ་མདུན་དུ་
སྨོས་པའི་ཡོན་ཏན་གྱི་ངོ་བོ་དང་ལྡན་པའོ། །ཤེས་རབ་མ་དེ་དཀྱིལ་འཁོར་གྱི་
བདག་པོའི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་
བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས། ཤེས་་
རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
45-725