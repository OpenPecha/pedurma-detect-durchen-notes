རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クララン
མི་ཤེས་པ་སྤངས་པར་སྨོས་སོ། །དེ་ལྟར་སངས་རྒྱས་སྐུ་གསུམ་•མཆོག་སྦྱིན་པ།
ཤེས་དང་མི་ཤེས་སྤངས་པའི་དོན་དུ་གསུངས་སོ། །ཟླ་བ་ཕྱེད་ནི་ཚུན་ཆད་ཀྱིས།
མེད་པའམ་ཡང་ན་ནི་འཆི་བར་འགྱུར་ཞེས་པ་ནི་གོང་དུ་སྨོས་པའི་ཚུལ་གྱིས་སངས་
རྒྱས་ཡོན་ཏན་ཕུན་སུམ་ཚོགས་པ་དང་ལྡན་པ་དེ་དག་ཐམས་ཅད་སྒྲུབ་པ་པོས་ཅི་་
ལྟར་སྨོས་པའི་ཕུར་བུ་སྒྲུབས་པ་དེས་གལ་ཏེ་བཏབ་ན། དེའི་འོག་ཏུ་ཟླ་བ་ཕྱེད་་
ནི་ཚུན་ཆད་ཀྱིས་མེད་པའམ་འཆི་བར་འགྱུར་བར་བསྟན་ཏོ། །དེ་ནི་ལ་དོར་བའི་
ཚིག་ཏུ་སྨོས་སོ། །མདུན་དུ་སྨོས་པའི་ཚུལ་གྱི་ཕུར་བུའི་ལས་བྱས་པས་སེམས་ཅན་
ཐམས་ཅད་མེད་པའམ། འཆི་བར་འགྱུར་བ་ནི་ངོ་མཚར་མི་ཆེ་བར་བསྟན་ཏོ། །
མདོར་བསྡུ་བ་དེ་ལྟར་ཟླ་བ་ཕྱེད་ནི་ཚུན་ཆད་ཀྱིས། མེད་པའམ་ནི་འཆི་བར་་
འགྱུར་གྱི་དོན་དུ་གསུངས་སོ། །དེ་ནི་དགྲ་སྐྲད་པར་བྱ་བའི་སྦྱོར་བའི་ཆོ་གའི་
དོན་བསྟན་པར་བྱ་སྟེ། ཡང་ན་ཐོད་པ་གང་བ་དག །ཁྱད་པར་དུ་ན་མཁས་་
པས་བཙལ། །དེར་ནི་སྔགས་ཀྱི་ཚིག་བྲིས་ཏེ། །རྡོ་རྗེའི་ཚིག་གིས་བཟླས་པ་ཡིས༎
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཡང་ན་ཐོད་པ་གང་བ་
དགག །ཁྱད་པར་དུ་ནི་མཁས་པས་བཙལ་ནི། སྒྲུབ་པ་པོས་གནས་དུར་ཁྲོད་དུ་
སྒྲུབ་པ་བྱའོ། །ཡང་ན་ལམ་གྱི་བཞི་མདོར་བྱ་བ་ཡང་མི་འགལ་ལོ། །གནས་་་་
དེར་ས་གཞི་མཉམ་པར་བྱས་ལ། དེའི་འོག་ཏུ་དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་
བ་བདུད་རྩི་ལྔས་བསྐུ་བར་བྱའོ། །དེའི་སྟེང་དུ་སྒྲུབ་པ་པོས་ཁྲོ་བོ་ཆེན་པོ་ཞེ་སྡང་
གི་སེམས་བསྐྱེད་ནས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་་་
ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་
མ་དེ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ལས་
45-1337