རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७१९
དུ་སྨོས་པའི་ཡེ་ཤེས་རྡོ་རྗེར་མིང་བཏགས་པ། སྐུའི་རིགས་རྣམ་པར་སྣང་མཛད་
ཚུལ་ཅི་ལྟར་སྨོས་པས་བསྒྲུབ་པ་བྱའོ། །བསྟན་པར་བྱ་སྟེ། བླ་ན་མེད་པའི་
བྱང་ཆུབ་ཀྱི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་དུ། སྒྲུབ་པ་པོས་ཕྱིན་ཅི་
ལོག་གི་རྣམ་པར་རྟོག་པ་ཐམས་ཅད་སྤངས་ནས། སེམས་རྩེ་གཅིག་ཏུ་བཟུང་
ནས་ཉི་མ་རེ་རེ་ལ་ལན་གསུམ་རྒྱུན་མི་ཆད་པར་མདུན་དུ་སྨོས་པའི་ཆོ་གའི་ཚུལ་
གྱིས་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པས། ཡེ་
ཤེས་ཀྱི་ལྷ་མོ་བཞི་ལ་ཕྱག་རྒྱ་བཞིར་མིང་བཏགས་པ་རྣམས་ཤེས་རབ་མའི་ལུས་ལ་
གཉིས་སུ་མེད་པའི་ངོ་བོ་བསྡུ་བ་བྱ་བར་སྨོས་པ་དེའི་ཚུལ་དུ་བྱས་ནས་འདོད་་་
ཆགས་ཆེན་པོའི་སེམས་དགའ་བས་ཐབས་དང་ཤེས་རབ་རོལ་པ་བྱས་པས་དེ་་་
བཞིན་གཤེགས་པ་ཐམས་ཅད་ཀྱི་གསང་བའི་ཡེ་ཤེས་བདེ་བ་ཆེན་པོ་གཉིས་སུ་མེད་
པའི་ངོ་བོ་བྱང་ཆུབ་སེམས་སྒྲུབ་*པ་པོ་ཉིད་ཀྱི་ལུས་ལ་ཀུན་ཏུ་ཁྱབ་ནས་གནས་པ་
དེ་བསྐུལ་བར་བྱའོ། །བཤད་པར་བྱ་སྟེ། ཐབས་དང་ཤེས་རབ་རོལ་པ་བྱས་་་
ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས། ཤེས་རབ་མའི་བྷ་གའི་་་་
དབུས་སུ་བྱང་ཆུབ་སེམས་འོད་དུ་ཞུའོ། །དེ་ལྟ་བུའི་ཚུལ་གྱིས་བསྐུལ་བར་བསྟན་
ཏོ༑ །དེ་ལྟར་ཞག་གྲངས་བྱེ་བྲག་རབ་ཏུ་བསྐུལ། ངས་ནི་རྒྱས་པར་རབ་ཏུ་་་
བསྟན་གྱི་དོན་དུ་གསུངས་སོ། །གསང་བ་མཆོག་ལས་འབྱུང་བ་ལ། །ཟླ་བ་་་་་
ཕྱེད་ཀྱིས་འགྲུབ་པར་གསུངས་ཞེས་པ་ནི། མདུན་དུ་བཤད་པའི་སྒྲུབ་པ་པོ་བྱས་
པའི་ཚུལ་དེ་ནི་གསང་བའི་དམ་ཚིག་གི་བསྒྲུབ་པ་ཐམས་ཅད་ཀྱི་ནང་ན་མཆོག་ཡིན་
པར་སྨོས་སོ། །བཤད་པར་བྱ་སྟེ། ཐབས་དང་ཤེས་རབ་རོལ་པ་བྱས་པས།
དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་གསང་
བའི་ཡེ་ཤེས་བདེ་བ་ཆེན་པོ་དང་། གཉིས་སུ་མེད་པའི་ངོ་བོ་བྱང་ཆུབ་སེམས་དེ་
45-619