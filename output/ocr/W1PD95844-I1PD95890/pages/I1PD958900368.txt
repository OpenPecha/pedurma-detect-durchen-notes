རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༤༧
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པར་སྨོས་པ་དེ་བཞིན་དུ་རྟག་གོ། །དེ་ལྟ་བུའི་ངོ་བོའི་སྐུ་ཕྱག་རྒྱ་བསྐྱེད་
མ་ཐག་ཏུ་གདན་རྡོ་རྗེ་རྒྱ་གྲམ་གྱི་གཡས་ཕྱོགས་ཀྱི་རྡོ་རྗེའི་སྟེང་དུ་དེ་བཞིན་་་
གཤེགས་པ་རྣམ་པར་སྣང་མཛད་པདྨའི་སྐྱིལ་མོས་བཞུགས་པར་བསམ་མོ། །དེ་
བཞིན་དུ་གདན་རྡོ་རྗེ་རྒྱ་གྲམ་གྱི་རྒྱབ་ཀྱི་ཕྱོགས་ཀྱི་རྡོ་རྗེའི་སྟེང་དུ་དེ་བཞིན་་་
གཤེགས་པ་རིན་ཆེན་འབྱུང་ལྡན་པདྨའི་སྐྱིལ་མོའི་ཚུལ་གྱིས་བཞུགས་པར་བསམ་མོ། །
དེ་བཞིན་དུ་གདན་རྡོ་རྗེ་རྒྱ་གྲམ་གྱི་གཡོན་ཕྱོགས་ཀྱི་རྡོ་རྗེའི་སྟེང་དུ། དེ་བཞིན་་
གཤེགས་པ་སྣང་བ་མཐའ་ཡས་པདྨའི་སྐྱིལ་མོའི་ཚུལ་གྱི་བཞུགས་པར་བསམ་མོ། །
ཆོ་གའི་ཚུལ་དེ་ལྟར་འཁོར་ཕུན་སུམ་ཚོགས་པ་བསྐྱེད་མ་ཐག་ཏུ་སྒྲུབ་པ་པོས་དེ་་་་་
་གཤེགས་པ་དོན་ཡོད་གྲུབ་པ་དང་གཉིས་སུ་མེད་པའི་ང་རྒྱལ་འཆང་བས་་་་
་རྡོ་རྗེ་རྒྱ་གྲམ་གྱི་དབུས་ཀྱི་སྟེང་དུ་བདག་པོའི་ངོ་བོར་པདྨའི་ཚུལ་གྱི་བཞུགས་
པར་བསྒོམ་པར་བྱའོ། །པདྨ་ནི་མངོན་པར་ཤེས་པའི་སྦྱོར་བའི་མན་ངག་གི་དོན་
བསྟན་པར་བྱ་སྟེ། རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་ལྔའི་་་་་
དཀྱིལ་འཁོར་རྣམས་ཀྱི་སོ་སོའི་བདག་པོའི་འཁོར་དང་བཅས་པའི་སྐུ་ཕྱག་རྒྱའི་་་་་
དབང་པོ་ལྔའི་ངོ་བོ་བྱང་ཆུབ་སེམས་དཔའ་ལྔར་བརྟག་པར་བྱའོ། །མིག་གི་་་་་་
དབང་པོའི་ངོ་བོ་བྱང་ཆུབ་སེམས་དཔའ་སའི་སྙིང་པོ་ཡིན་པར་བརྟག་གོ། །དེ་་་
བཞིན་དུ་རྣ་བའི་དབང་པོའི་ངོ་བོ་བྱང་ཆུབ་སེམས་དཔའ་ཕྱག་ན་རྡོ་རྗེ་ཡིན་པར་་
བརྟག་གོ། །དེ་བཞིན་དུ་སྣའི་དབང་པོའི་ངོ་བོ་བྱང་ཆུབ་སེམས་དཔའ་ནམ་་་་་་
མཁའི་སྙིང་པོའི་ངོ་བོ་ཡིན་པར་བརྟག་གོ། །དེ་བཞིན་དུ་ལྕེའི་དབང་པོའི་ངོ་བོ་་
བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་ཕྱུག་ཡིན་པར་བརྟག་གོ། །
དེ་བཞིན་དུ་ལུས་ཀྱི་དབང་པོའི་ངོ་བོ། བྱང་ཆུབ་སེམས་དཔའ་སྒྲིབ་པ་ཐམས་་་་
45-347