クイイ
___བསྟན་འགྱུར། རྒྱུད། ༼༽ २७
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་སྨོས་པ་བཞིན་དུ་བྱའོ། །
དེ་ལྟར་བསྐྱེད་མ་ཐག་ཏུ་ཁྲོ་བོའི་རྒྱལ་པོ་པདྨནྟ་ཀའི་མདུན་ཕྱོགས་སུ་གདན་ཉི་མའི་
དཀྱིལ་འཁོར་གྱི་སྟེང་དུ་གནས་པར་བསྒོམ། དེ་ལྟར་ཁྲོ་བོའི་རྒྱལ་པོ་ཡ་མཱནྟ་ཀ་ལ་
སོགས་པ། བཛྲ་ཧཱུཾ་ཀ་ར་དང༌། པྲཛྙནྟ་ཀ་དང་བིཥཾ་ཏ་ཀ་གསང་བའི་ཐུགས་་
ཀ་ཡེ་ཤེས་སེམས་དཔའི་གནས་སུ་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཡེ་་
ཤེས་དང་ཁ་དོག་གི་ངོ་བོ་ཡིན་ནོ། །གཞན་ཡང་ཉིད་ཉིད་ཀྱི་ཤེས་རབ་མ་ཁྲོ་མོའི་
རྒྱལ་མོ་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པའོ། །དེ་བཞིན་དུ་་
མདུན་དུ་སྨོས་པའི་ཚུལ་གྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་བྱའོ། །དེ་
ལྟ་བུའི་ངོ་བོ་བསྐྱེད་མ་ཐག་ཏུ་ཁྲོ་བོའི་རྒྱལ་པོ་པདྨནྟ་ཀའི་གཡས་ཕྱོགས་སུ་གདན་
ཉི་མའི་དཀྱིལ་འཁོར་གྱི་སྟེང་དུ་ཁྲོ་མོའི་རྒྱལ་པོ་བཛྲ་ཧཱུཾ་ཀ་ར་གནས་པར་བསྒོམ།
དེ་བཞིན་དུ་ཁྲོ་བོའི་རྒྱལ་པོ་པདྨནྟ་ཀའི་རྒྱབ་ཕྱོགས་སུ་གདན་ཉི་མའི་དཀྱིལ་འཁོར་
གྱི་སྟེང་དུ་ཁྲོ་བོའི་རྒྱལ་པོ་པྲཛྙནྟ་ཀ་གནས་པར་བསྒོམ། དེ་བཞིན་དུ་ཁྲོ་བོའི་རྒྱལ་
པོ་པདྨནྟ་ཀའི་གཡོན་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་
པོ་བིཥཾ་ཏ་ཀ་གནས་པར་བསྒོམ། དེ་ལྟ་བུའི་ཚུལ་གྱིས་ཁྲོ་བོའི་རྒྱལ་པོ་པདྨནྟ་ཀའི་
དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །དེ་ནས་ཁྲོ་བོའི་རྒྱལ་པོ་བིམཾ་ཏ་
ཀའི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །དེ་ནས་ཁྲོ་བོའི་རྒྱལ་་
པོ་བིཥཾ་ཏ་ཀའི་དཀྱིལ་འཁོར་བསྒོམ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ།
དང་པོ་མདུན་དུ་སྨོས་པའི་ཚུལ་དུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་
བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་་་་
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་
45-188