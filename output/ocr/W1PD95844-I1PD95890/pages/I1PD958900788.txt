རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
264
གནོད་པ་དེ་གཞོམ་པར་བྱ་བའི་ཐབས་བསྟན་པར་བྱ་སྟེ། མདུན་དུ་སྨོས་པའི་་་་
ཚུལ་གྱི་སྲུང་བའི་འཁོར་ལོའི་ཐབས་ཀྱིས་བདུད་དང་བགེགས་ཀྱི་གནོད་པ་གཞོམ་་
པར་བྱ་བར་ཅི་ལྟར་བཤད་པ་བཞིན་དུ་འདིར་བྱའོ། །དེ་ནས་ཧོམ་གྱི་མཆོད་རྫས་
བྱ་བའི་གྲངས་ཀྱི་ཚད་བསྟན་པར་བྱ་སྟེ། མཆོད་པ་བྱ་བའི་བླུགས་གཟར་དང་།
དགང་གཟར་མདུན་དུ་སྨོས་པའི་ཚུལ་གྱིས་བན་ད་ལ་བྱའོ། _ །གཞན་ཡང་བླུགས་
གཟར་ཤིང་རེ་ཊྚ་ལ་ལུང་ཐང་གི་ཤིང་ཁྲུ་གང་དང་སོར་བཅུ་གཅིག་ཏུ་བྱའོ།
_ །
དེའི་ཡུ་བའི་རྩ་བ་དང་དཀྱིལ་དང་རྩེ་མོ་ཁྲོ་བོའི་རྡོ་རྗེ་རྩེ་དགུས་བརྒྱན་པར་བྱའོ།
།
དེ་ནས་དགང་གཟར་དང་བླུགས་གཟར་མ་རྙེད་ན། མདུན་དུ་སྨོས་པའི་ཚུལ་
དུ་སྒྲུབ་པ་པོ་ཉིད་ཀྱི་ལག་པ་གཡས་པའི་སྲིན་ལག་གསང་བའི་རྡོ་རྗེས་བརྒྱན་པས་
མཆོད་པར་བྱའོ། །དེ་ནས་མཆོད་པ་བྱ་བའི་དུས་སུ་དང་པོ་ཏིལ་ཆེན་དང་ཡུངས་
ཀར་གྱི་མར་བསྲེས་ནས་ལན་བདུན་མཆོད་པར་བྱའོ། །དེ་མ་ཐག་ཏུ་མདུན་དུ་་་
སྨོས་པའི་མཆོད་པའི་རྫས་ཀྱིས་བརྒྱད་བརྒྱ་མཆོད་དོ། །དེ་རྫོགས་པ་དང་ཏིལ་་་་
ཆེན་དང་ཡུངས་མར་བསྲེས་པས་ལན་བདུན་དགང་བའི་མཆོད་པ་བྱའོ། །དེའི་་
འོག་ཏུ་མདུན་དུ་སྨོས་པའི་མཆོད་པ་བྱའོ། །དེའི་འོག་ཏུ་རྣམ་པར་རྒྱལ་བའི་བུམ་
པའི་ཆུ་ས་གཙང་མར་བླུག་གོ། །ཡང་ན་ཆུ་ཀླུང་ཀྱང་མི་འགལ་ལོ། །དེ་མ་ཐག་
ཏུ་མདུན་དུ་སྨོས་པའི་མེ་ལྷ་དྲང་སྲོང་ཆུང་མ་དང་བཅས་པ་ཐམས་ཅད། ཧོམ་་་
ཁུང་གི་ནང་གི་དབུས་ནས་མི་སྣང་བར་གྱུར་པར་བསམ་མོ། །དེ་ནི་བཏང་བའི་་
ཚུལ་དུ་སྨོས་སོ། །དེ་ལྟར་དྲག་པོའི་ལས་བྱ་བའི་ཧོམ་གྱི་ཆོ་གའི་དོན་དུ་ཤེས་པར་
བྱའོ།༑ །གཞན་ཡང་ཞི་བ་ལ་སོགས་པའི་ཧོམ་བྱས་པའི་སྒྲུབ་པའི་མཚན་མ་བྱུང་
བའི་སོ་སོར་བསྟན་པར་བྱ་སྟེ། ཞི་བའི་ཧོམ་གྱི་མཆོད་པ་རྫོགས་པའི་འོག་ཏུ་མེ་་
འབར་བའི་ཁ་དོག་དཀར་བ་དང་རྒྱལ་མཚན་ལྟ་བུ་སྟེ། དེ་ལྟ་བུའི་ནི་འགྲུབ་པའི་
45-765