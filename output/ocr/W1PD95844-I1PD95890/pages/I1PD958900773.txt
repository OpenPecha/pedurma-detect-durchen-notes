2५०
བསྟན་འགྱུར། རྒྱུད། ༨༧
པར་བྱའོ། །དེ་ལ་མཆོད་པའི་རྫས་གསལ་བར་བྱ་སྟེ། མེ་ཏོག་དང་། སྤོས་་
དང་། མར་མེ་དང་དྲི་དང་། ལྷ་བཤོས་སོ། །དེ་ལ་མེ་ཏོག་ནི་པད་མ་དང་།
ཨུད་པ་ལ་དང་། བན་དུ་ཀ་དངང་། ཀ་ར་བི་ར་ལ་སོགས་པ་དམར་པོ་དྲི་དང་
ལྡན་པ་ཐམས་ཅད་དང་། སྤོས་ནི་གུང་ཀུ་མ་དང་། གུར་ཀུམ་ལ་སོགས་པའོ། །
མར་མེ་ནི་བ་མར་དང་། ཏིལ་མར་ལ་སོགས་པ་མར་ཅི་སྙེད་•དང་། བསྲེ་
བར་བྱ་སྟེ། དུར་ཁྲོད་ཀྱི་གོས་ལ་སྙིང་པོ་བྱའོ། ། དྲི་ནི་ཙན་དན་དམར་པོ་དང་།
གུང་ཀུ་མ་དང་། ཤ་ཆེན་དང་བསྲེས་ནས་ཆུ་དང་དཀྲུག་པར་བྱའོ། །ལྷ་
བཤོས་ནི་འབྲས་དམར་པོ་དང་། ཏིལ་དང་། མུད་ག་དང་འོ་མ་ལ་ཐུག་པ་་་་
བྱའོ༑ །གཞན་ཡང་ཁ་ཟས་ཐམས་ཅད་རྒྱ་སྐྱེགས་●ལ་སོགས་པ་ཚོན་དམར་པོས་
སྒྱུར་བར་བྱའོ། །དེ་ལྟར་མཆོད་པའི་རྫས་ཀྱི་བྱེ་བྲག་ལྔས་མཆོད་པར་བྱའོ། །
དེ་ལྟར་བྱས་པའི་འོག་ཏུ་དཀྱིལ་འཁོར་གྱི་མདུན་དུ་ཕྱིའི་སྟན་བདེ་བ་འཇམ་པའི་་་
སྟེང་དུ་འདུག་གོ། །དེ་མ་ཐག་ཏུ་དབང་དུ་བྱ་བའི་ཚུལ་དུ་སེམས་དགའ་བ་སྐྱེད་
དོ༑ །དེའི་འོག་ཏུ་སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིན་ཚུལ་གྱིས་
སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པར་སྦྱོར་བ་དང་ལྡན་པའོ། །
ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་བཤད་པ་དེ་བཞིན་དུ་
འདིར་སྦྱར་རོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱ་གྱུར་མ་ཐག་
ཏ་ངེ་དང་གཉི
ས་མེད་པའི་ང་རྒ
ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེ་མ་ཐག་ཏུ་མདུན་དུ་
སྨོས་པའི་གདན་གྱི་ངོ་བོ་པདྨ་འདབ་མ་བཞི་པ་དེའི་སྟེང་གི་དབུས་སུ་དཀྱིལ་འཁོར་
གྱི་བདག་པོའི་ཚུལ་དུ་པདྨོའི་སྐྱིལ་མོས་གནས་པའོ། །དེའི་དུས་སུ་ཉིད་ཀྱི་གསང་
བའི་ཐུགས་ཀའི་ཡེ་ཤེས་སེམས་པའི་གནས་སུ་མི་བསྐྱོད་པ་དང་། རིན་ཆེན་་
45-750