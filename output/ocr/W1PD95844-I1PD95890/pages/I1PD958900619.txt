བསྟན་འགྱུར། རྒྱུད། ༼3༽ ༨༦
འཁོར་དུ་གཉིས་སུ་མེད་པའི་ངོ་བོར་རྟག་གོ། །དེ་ལ་ལྷ་ཉི་ཤུའི་དོན་གསལ་བར་
བསྟན་པར་བྱ་སྟེ།
མདུན་དུ་བཤད་པའི་ཚུལ་དུ། རྣམ་པར་སྣང་མཛད་ལ་
སོགས་པ། དེ་བཞིན་གཤེགས་པ་ལྔའི་ཕུང་པོ་ལྔ་དང་གཉིས་སུ་མེད་པའི་ངོ་བོར་
བརྟག་གོ། །དེ་བཞིན་དུ་སངས་རྒྱས་སྤྱན་ལ་སོགས་པ་དེ་བཞིན་གཤེགས་པ་ལྔའི་
ལྷ་མོ་ལྔ་ནི་འབྱུང་བ་ལྔ་དང་གཉིས་སུ་མེད་པའི་ངོ་བོར་བརྟག་། །དེ་བཞིན་དུ་
སའི་སྙིང་པོ་ལ་སོགས་པ། བྱང་ཆུབ་སེམས་དཔའ་ལྔ་ནི་དབང་པོ་ལྔ་དང་གཉིས་
སུ་མེད་པའི་ངོ་བོར་བརྟག་གོ། །དེ་བཞིན་དུ་གཟུགས་རྡོ་རྗེ་མ་ལ་སོགས་པ་ལྷ་མོ་
ལྔ་ནི། ཡུལ་ལྔ་འདོད་པའི་ཡོན་ཏན་ལྔར་གཉིས་སུ་མེད་པའི་ངོ་བོར་བརྟག་གོ། །
དེ་ལྟར་ལྷ་ཉི་ཤུའི་ངོ་བོར་བརྟག་པར་བྱའོ། །ཡང་ན་ཉེ་བའི་བསྒྲུབ་པ་བྱ་བའི་་་
དུས་ཀྱི་རྡོ་རྗེ་སྐྱེ་མཆེད་ལ་སོགས་པ་བརྟག་པའི་བསྒོམ་པས་ལྷ་སུམ་ཅུ་སྨོས་པ་དེ་་་་
བཞིན་དུ། འདིར་•བ་ཡང་མི་འགལ་ལོ། །ཚུལ་དེ་ལྟར་སྒྲུབ་པ་པོས་ཉིད་་་་
དགའ་བའི་ལྷའི་སྐུ་ཕྱག་རྒྱའི་གཟུགས་ཀྱི་ངོ་བོ་དེ་ཉིད་ཀྱི་ལུས་དང་གཉིས་སུ་མེད་་
པའི་ངོ་བོར་གྱུར་པར་བརྟག་གོ། །དེ་ལྟར་གཉིས་པ་བརྟག་པའི་བསྒོམ་པའི་དོན་
དུ་ཤེས་པར་བྱའོ། །དེ་ལ་དགའ་བ་ནི་དེ་ལྟར་བརྟག་པའི་བསྒོམ་པ་བྱས་པའི་
འོག་ཏུ། སྒྲུབ་པ་པོས་འདོད་ཆགས་ཆེན་པོའི་སེམས་དགའ་བ་བསྐྱེད་ནས།
ཕྱིའི་འདོད་ཆགས་ཀྱི་སྤྱོད་པ་ལ་སོགས་པ་སྦྱོར་བའི་ལོངས་སྤྱོད་ཀྱི་བདེ་བ་བྱེད་པའི་
དགའ་བ་ཅི་སྙེད་པ་དེ་སྤངས་ནས། ཐབས་དང་ཤེས་རབ་གཉིས་སུ་མེད་པར་་་་
མཉམ་པར་སྦྱོར་བས་རོལ་པའི་ཆགས་པར་བྱའོ། །དེ་ལྟར་གསུམ་པ་དགའ་བའི་
དོན་དུ་ཤེས་པར་བྱའོ། །དེ་ལ་བདེ་བ་ནི་མདུན་དུ་བཤད་པའི་དཔའ་བ་བསྒོམ་་
པའི་འོག་ཏུ་ཅི་ལྟར་དེ་བཞིན་གཤེགས་པ་ཐམས་ཅད་ཀྱི་དོན་དམ་པ་བདེ་བ་ཆེན་་
པོ་གཉིས་སུ་མེད་པ་དེ་ནི། འཁོར་བའི་སྡུག་བསྔལ་གྱི་ཚོགས་ཀྱི་བྱེ་བྲག་སྣ་ཚོགས་
45-598