747
བསྟན་འགྱུར། རྒྱུད།༼3༽ ༨༦ཌ
དེ་ལྟ་བུའི་འོད་ཟེར་གྱི་དྲ་བ་རྣམས་སྤྲོ་བར་མཛད་མ་ཐག་ཏུ་འཁོར་གྱི་ངོ་བོ་སངས་
རྒྱས་དང་བཅས་པ་ཐམས་ཅད་ས་ལ་ལྷུང་ནས་བརྒྱལ་ནས་གནས་པ་མ་ལུས་པ་ལ་་
རེག་པའི་ཚུལ་གྱིས་བྱིན་གྱིས་བརླབ་པར་མཛད་དོ། །དེ་མ་ཐག་ཏུ་སོས་པར་གྱུར་
ཏེ༑ ལངས་ནས་སེམས་དགའ་བ་ཆེན་པོ་སྐྱེས་ནས། དབང་པོ་ཐམས་ཅད་་་
རྒྱས་ཤིང་སྟོབས་སུ་གྱུར་ནས། ཉིད་ཉིད་ཀྱི་གདན་ལ་འཁོད་པར་འགྱུར་རོ། །
བསྟན་པར་བྱ་སྟེ། གོང་དུ་སྨོས་པ་འཁོར་གྱི་ངོ་བོ་སངས་རྒྱས་སྲས་དང་བཅས་པ་
ཐམས་ཅད་འཇིགས་པ་ཆེན་པོས་ལྷུང་ནས་བརྒྱལ་བར་གྱུར་པ་དེ་ནི་ལ་དོར་བའི་་་
ཚིག་སྨོས་པ་སྟེ། གཞན་དུ་ན་གྲུབ་པ་པོ་རྣམས་གསང་སྔགས་ཀྱི་སྒྲུབ་པར་བྱ་བར་
དད་པ་ཆེན་པོའི་སེམས་བརྟན་པ་དང་།
ངེས་པ་བསྐྱེད་པར་བྱ་བའི་ཕྱིར་བསྟན་
ཏེ༑ དོན་དམ་པར་སྟོན་པ་དང་འཁོར་གཉིས་སུ་མེད་པའི་ངོ་བོ་ཡིན་ནོ།
།དེ་
།
ལྟར་མདོར་བསྡུས་པ་རྡོ་རྗེ་སེམས་དཔའ་རྗེས་སུ་དྲན་པའི་དོན་དུ་གསུངས་སོ།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་སྔགས་ཀྱི་དམ་
ཚིག་འདི་གསུངས་སོ། །ཞེས་བྱ་བ་ནི། དེ་ནས་ནི། སངས་རྒྱས་ཐམས་ཅད་
དང་སྲས་ཐམས་ཅད་ལྷུང་སྟེ། བརྒྱལ་བ་དེ་བསླང་མ་ཐག་ཏུ་སྟོན་པ་མི་བསྐྱོད་རྡོ་
རྗེ་འཛིན་གྱིས། སེམས་ཅན་ཐམས་ཅད་ཀྱི་དོན་གྱི་ཕྱིར། སྔགས་ཀྱི་དམ་ཚིག་
གིས་མན་ངག་འཆད་པའི་དོན་མཚོན་པའོ། །ཕྱག་ན་རྡོ་རྗེ་དེ་བཞིན་གཤེགས་པ་
ཐམས་ཅད་ཀྱི་བདག་པོ་ཞེས་པ་ནི། སྟོན་པ་ཉིད་ཀྱིས་སྔགས་ཀྱི་དམ་ཚིག་གི་མན་
ངག་བཤད་པའི་དུས་སུ་ཕྱག་གཡས་ཀྱི་དང་པོ་ན་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་
རྗེ་རྩེ་ལྔ་པ་བསྣམས་པ་དེ། ཐུགས་རྗེ་ཆེན་པོ་ཞེ་སྡང་གིས་ཁྲོ་བས་འབར་བའི་
འོད་ཟེར་གྱིས་འབར་ཞིང་ཁྲོ་བའི་སྟོབས་ཀྱིས་གསོ་བར་མཛད་དོ། །དེའི་འོག་ཏུ་
ཐུགས་ཀར་འདེབས་པའི་ཚུལ་དུ་འཛིན་ཏེ། དེའི་དོན་གྱིས་སྟོན་པ་ཉིད་ལ་སྡུད་
45-158