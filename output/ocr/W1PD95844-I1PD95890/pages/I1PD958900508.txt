རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མོ༑ །སྤྱི་བོའི་གནས་དེ་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའི་འོད་ཟེར་གྱི་
དྲ་བ་ཁ་དོག་དཀར་པོ་འཕྲོ་བ་དང་འདུ་བའི་ཚུལ་དུ་བརྟག་གོ། །དེ་མ་ཐག་ཏུ་
དོན་དམ་པར་སངས་རྒྱས་ཐམས་ཅད་ཀྱི་སྐུ་རྡོ་རྗེ་གཉིས་སུ་མེད་པའི་ངོ་བོར་ཅི་
ལྟར་སྨོས་པ་དེ་བཞིན་དུ་གཉིས་སུ་མེད་པའི་ངོ་བོའི་རྡོ་རྗེའི་སྐུར་གྱུར་པར་བསམ་མོ། །
དེ་ལྟར་སྐུར་བྱིན་གྱིས་བརླབ་པའི་སྦྱོར་བ་བྱས་པའི་འོག་ཏུ་གསུང་གི་བྱའོ།
བསྟན་པར་བྱ་སྟེ། མགུལ་པའི་དབུས་སུ་སྔགས་ས་བོན་ཡིག་འབྲུ་ཨཱ་བསམ་མོ། །
དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་
དུ་འབར་ཞིང་མགུལ་པའི་དབུས་སུ་ཐིམ་པར་གྱུར་པར་བསམ་མོ། །མགུལ་་་་
པའི་གནས་དེ་ནས་སོ་སོར་རྟོག་པའི་ཡེ་ཤེས་ཀྱི་ངོ་བོ་འོད་ཟེར་གྱི་དྲ་བ་ཁ་དོག་་་་་་
དམར་པོ་སྤྲོ་བ་དང་བསྡུ་བའི་ཚུལ་དུ་བརྟག་གོ། །དེ་མ་ཐག་ཏུ་དོན་དམ་པར་་་
སངས་རྒྱས་ཐམས་ཅད་གསུང་རྡོ་རྗེར་གཉིས་སུ་མེད་པའི་ངོ་བོར་ཅི་ལྟར་སྨོས་པ་དེ་
བཞིན་དུ་གཉིས་སུ་མེད་པའི་ངོ་བོ་རྡོ་རྗེའི་གསུང་དུ་གྱུར་པར་བསམ་མོ། །དེ་་་་
ལྟར་གསུང་བྱིན་གྱིས་བརླབ་པའི་སྦྱོར་བ་བྱས་པའི་འོག་ཏུ་ཐུགས་ཀྱི་བྱའོ། __།
བསྟན་པར་བྱ་སྟེ། སྙིང་གའི་དབུས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་་
འབར་ཞིང་སྙིང་གའི་དབུས་སུ་ཐིམ་པར་གྱུར་པར་བསམ་མོ། །སྙིང་གའི་གནས་
དེ་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་ཟེར་གྱི་དྲ་བ་ཁ་དོག་སྔོན་པོ་སྤྲོ་བ་དང་
བསྡུ་●བའི་ཚུལ་དུ་རྟག་གོ། །དེ་མ་ཐག་ཏུ་དོན་དམ་•པར་སངས་རྒྱས་ཐམས་
ཅད་ཀྱི་ཐུགས་རྡོ་རྗེར་གཉིས་སུ་མེད་པའི་ངོ་བོར་ཅི་ལྟར་སྨོས་པ་དེ་བཞིན་དུ་་་
གཉིས་སུ་མེད་པའི་ངོ་བོ་རྡོ་རྗེའི་ཐུགས་སུ་གྱུར་པར་བསམ་མོ། །ཚུལ་དེ་ལྟར་
སྦྱོར་བ་གསུམ་བྱིན་གྱིས་བརླབ་པའི་སྒོམ་པའི་དོན་དུ་བསྟན་ཏོ།
།གཞན་ཡང་
།
45-487