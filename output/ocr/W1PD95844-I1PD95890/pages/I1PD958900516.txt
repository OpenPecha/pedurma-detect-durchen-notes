རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ན༑ རྡོ་རྗེ་ཞགས་པ་འཛིན། ཕྱག་མཚན་གཞན་མདུན་དུ་སྨོས་པའི་ཚུལ་དུའོ། །
ཚུལ་དེ་ལྟར་བསྐྱེད་མ་ཐག་ཏུ། བསྐྱེད་པར་མཛད་མཁན་ཐུགས་རྡོ་རྗེ་མི་བསྐྱོད་
པའི་སྐུ་ཕྱག་རྒྱ། རྣམ་པར་སྣང་མཛད་ཀྱི་སྐུ་ཕྱག་རྒྱ་ལ་གཉིས་སུ་མེད་པར[ཐིམ་
པར་“བསམ་མོ། །དེའི་དོན་དུ་རྣམ་པར་སྣང་མཛད་དང་གཉིས་སུ་མེད་པའི་ང་
རྒྱལ་འཆང་བས། གདན་འཁོར་ལོའི་དབུས་སུ་པདྨའི་སྐྱིལ་མོའི་ཚུལ་དུ་གནས་་་
པར་བསྒོམ་པར་བྱའོ། །དེའི་དུས་སུ་སྒྲུབ་པ་པོས་ཉིད་ཀྱི་གནས་གསུམ་དུ། སྐུ་
དང་གསུང་དང་། ཐུགས་ཀྱི་ཡེ་ཤེས་ཀྱི་སྔགས་ཀྱི་ཡིག་འབྲུ་གསུམ་མདུན་དུ་སྨོས་
པའི་ཚུལ་དུ་བྱིན་གྱིས་བརླབ་པའི་སྦྱོར་བ་བྱའོ། །བྱིན་གྱིས་བརླབ་པ་བྱས་པས་སྐུ་
རྡོ་རྗེ་དང་༌། གསུང་རྡོ་རྗེ་དང་། ཐུགས་རྡོ་རྗེ་དང་གཉིས་སུ་མེད་པའི་ངོ་བོར་
ཅི་ལྟར་སྨོས་པའི་ཚུལ་དུ་གྱུར་པ་ཡིན་ནོ། །ཚུལ་དེ་ལྟར་སྦྱོར་བ་གསུམ་གྱིས་བྱིན་
གྱིས་བརླབ་པའི་བསྒོམ་པ་བྱས་པའི་འོག་ཏུ། བདག་པོའི་འཁོར་ལོ་ཀྱོ་བར་གྱུར་
པའི་ཆོ་གའི་ཚུལ་བསྟན་པར་བྱ་སྟེ། སྐུའི་རིགས་རྣམ་པར་སྣང་མཛད་ཀྱི་ཕྱག་་་་
གཡས་དང་པོ་ན་འཁོར་ལོ་རྩིབས་བརྒྱད་འཛིན་པ། དེའི་ལྟེ་བའི་དབུས་ཀྱི་སྟེང་
ན༑ སྔགས་ས་བོན་ཡིག་འབྲུ་ཨོཾ་བསམ་མོ། ། དེ་ཁ་དོག་དཀར་པོ་ཆོས་ཀྱི་་་་་་
དབྱིངས་ཀྱི་ཡེ་ཤེས་ལ་སོགས་པ་སྐུ་དང་གསུང་དང༌་། ཐུགས་ཀྱི་རིགས་གསུམ་གྱི་
ཡེ་ཤེས་དང་གཉིས་སུ་མེད་པའི་ངོ་བོར་བརྟག་གོ། །དེ་འབར་བ་ཆེན་པོས་འབར་
ཞིང་འཁོར་ལོའི་ལྟེ་བའི་དབུས་སུ་ཐིམ་པར་གྱུར་པར་བསམ་མོ། །དེ་མ་ཐག་ཏུ་་
འཁོར་ལོའི་རྩིབས[བརྒྱ་དང་•●འཁོར་ལོའི་ཀྱོ་བའི་ངོ་བོར་གྱུར་ཏོ།
།དེ་སྐུ་དང་།
གསུང་དང༌་། ཐུགས་ཀྱི་རིགས་གསུམ་གྱི་ཡེ་ཤེས་ཀྱི་འབར་བའི་འོད་ཀྱིས་འབར་
བར་སྨོས་སོ། །དེའི་འོག་ཏུ་བྲམ་ཟེའི་རིགས་ཀྱི་སྐྱེས་བུ་གཡུལ་དུ་མཚོན་ཕོག་ནས་
ཤི་བའི་བནྡྷ་དུམ་བུ་ལྔ་པ་བླང་ངོ་། །བནྡྷ་དེའི་ནང་དུ། ཀུཾ་ཀུ་མ་དང༌། གོ་
45-495