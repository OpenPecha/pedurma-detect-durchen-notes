११००
བསྟན་འགྱུར། རྒྱུད། ༨༧
པར་མཛད་པས་འབྱུང་པོའི་ལུས་ཕྱེ་མ་བཞིན་དུ་གྱུར་པར་སྨོས་སོ། །དེ་ནས་སརྦ་
བྷུ་ཏ་ནིར་•མ་ཐའི་དོན་དུ་གསུངས་སོ།
།སརྦ་དུཥྚི་པྲ་བེ་ཤ་ཡ་པྲ་བེ་ཤ་ཡ་ཞེས་་
པ་ནི། མདུན་དུ་སྨོས་པའི་སེམས་ཅན་མ་རུངས་པ་དུས་རྟག་ཏུ་གནོད་པ་བྱེད་པ་
དེ་དག་ཐམས་ཅད་ཁྲོ་བོའི་རྒྱལ་པོ་ཡ་མན་ཏ་ཀ་ཉིད་ཀྱི་ཐུགས་ཁ་ནས་ཉིད་ཀྱི་སྐུ་་་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ལྟ་བུ་སྤྲིན་བཞིན་དུ་སྤྲོ་བར་མཛད་དོ། །
དེས་འཇིག་རྟེན་གྱི་ཁམས་ཐམས་ཅད་དུ་ཁྱབ་པོ།
།དེ་མ་ཐག་ཏུ་སྐུ་ཕྱག་རྒྱའི་་་་
སྤྲིན་གྱིས་མ་རུངས་པ་ཐམས་ཅད་ལ་རེག་པས། པྲ་བེ་ཤ་ཡར་མིང་བཏགས་པ་སྐུ་
ཕྱག་རྒྱ་ལ་གཉིས་སུ་མེད་པར་བསྡུ་བར་མཛད་པ་ཡིན་ནོ། །དེ་ནས་སླར་སྤྲོ་བའི་
ལམ་ནས་སྤྲོས་པའི་གནས་སུ་གཉིས་སུ་མེད་པར་བསྡུ་བར་མཛད་པ་ལ་པྲ་བེ་ཤ་ཡ་
ཞེས་བྱའོ། །དེ་ལྟར་སརྦ་དུཎྚི་པྲ་བེ་ཤ་ཡ་པྲ་བེ་ཤ་ཡའི་དོན་དུ་གསུངས་སོ། །
མན་དྷ་ལ་མན་དེ་བེ་བ་སྭ་ཏ་ཛི་བི་ཏཱ་ན་ཏ་ཀ་ར་ཀུ་རུ་ཀུ་རུ་ཞེས་པ་ནི།
བེའི་བ་
སྭ་ཏར་མིང་བཏགས་པ་ནི་འཆི་བདག་གི་བདུད་གཤིན་རྗེའོ། །དེའི་དུས་སུ་རྟག་
ཏུ་སེམས་ཅན་ཐམས་ཅད་ཀྱི་སྲོག་འཕྲོག་པར་བྱེད་དོ། །དེའི་སྲོག་ནི་ཁྲོ་བོའི་རྒྱལ་
པོ་ཡ་མན་ཏ་ཀས་ཕྲོགས་པས་མེད་པར་མཛད་པར་བསྟན་ཏོ། །བཤད་པར་བྱ་སྟེ།
ཁྲོ་བོའི་རྒྱལ་པོ་ཡ་མན་ཏ་ཀ་ཉིད་ཀྱི་ཐུགས་ཀའི་གནས་ནས་ཉིད་ཀྱི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་ཅི་ལྟ་བུ་དང་ལྡན་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་
མཛད་དོ། །དེ་རྣམས་ཀྱི་ཕྱག་གཡས་དང་པོ་གཙོ་བོའི་རལ་གྲི་འཛིན་པའི་གནས་
ན་རྡོ་རྗེ་སྐྱོ་བ་འཛིན་ཏོ། །རྡོ་རྗེ་ཞགས་པ་ནི་མདུན་དུ་སྨོས་པའི་ཚུལ་དུ་བསྟན་ཏོ༎
དེ་ལྟ་བུའི་ངོ་བོ་སྤྲོས་མ་ཐག་ཏུ། ནམ་མཁའི་དབྱིངས་ཐམས་ཅད་དུ་ཁྱབ་པོ། །
དེ་མ་ཐག་ཏུ་བེ་སྭ་ཏར་མིང་བཏགས་པའི་འཆི་བདག་གི་བདུད་གཤིན་རྗེ་རྡོ་རྗེ་ཀྱོ་
བས་སྤྱི་བོར་བཟུང༌་། རྡོ་རྗེ་ཞགས་པས་མགུལ་ནས་བཅིངས་ཏེ། ཚུལ་དེ་ལྟར་
45-1100