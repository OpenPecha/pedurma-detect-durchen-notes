༡༢༤༢
བསྟན་འགྱུར།། རྒྱུད། ༼༽ ༨༧A7
ཐུགས་བསྐྱེད་པར་མཛད་དེ། མཾ་དུ་མིང་བཏགས་པ་ནི་སྒྲུབ་པ་པོ་ཉིད་དོ། །
ཏྲཾ་ནི་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་འཁོར་བའི་འཇིགས་པ་ཐམས་
ཅད་ལས་ཏཾ་དུ་མིང་བཏགས་པ་བསྐྱབ་པར་མཛོད་ཅེས་པའོ། །ཧཾ་ནི་མདུན་དུ་་་
སྨོས་པའི་སྒྲུབ་པ་ལ་སོགས་པ་སེམས་ཅན་ཐམས་ཅད་ཧཾ་དུ་མིང་དུ་བཏགས་པ་མེ་་
ལོང་ལྟ་བུའི་ཡེ་ཤེས་ཀྱིས་བྱིན་གྱིས་བརླབ་པར་མཛད་པས། ལུས་ལ་ནད་མེད་པ་
དང་གཟི་བརྗིད་ཀྱིས་རྒྱས་པ་དང་། སྟོབས་དང་ལྡན་པར་མཛོད་ཅེས་པའོ། །
དེ་ལྟར་ས་མ་ཡ་མཾ་ཏྲཾ་ཧཾ་གྱི་དོན་དུ་གསུངས་སོ། །ཤུད་དྷ་དུ་ལོ་ཀ་ཞེས་བྱ་བ་ནི།
ཁྲོ་བོའི་རྒྱལ་པོ་ཨརྱ་ཙ་ལ་ཁྱོད་ཀྱིས་འགྲོ་བ་སེམས་ཅན་གྱི་འཇིག་རྟེན་གྱི་ཁམས་་་་་
ཐམས་ཅད་ཉོན་མོངས་པའི་ལས་ཀྱི་སྡིག་པའི་དྲི་མ་ལྡན་པས། ཤུད་དྷ་དུ་མིང་་་
བཏགས་པ། མེ་ལོང་ལྟ་བུའི་ཡེ་ཤེས་ཀྱིས་བྱིན་གྱིས་བརླབ་པར་མཛད་པའི་བཀྲུ་
བས་བཅོམ་པར་མཛད་པའོ། །དེ་ལྟར་མཛད་ནས་བསོད་ནམས་དང་ཡེ་ཤེས་ཀྱི་
གནོད་དུ་འགྱུར་བར་སྨོས་སོ། །དེ་ལྟར་•ཤུད་དྷ་དུ་ལོ་ཀའི་དོན་དུ་གསུངས་སོ། །
ཏོ་ཤ་ཏོ་བཛྲཱི་ཞེས་བྱ་བ་ནི་བཛྲ་མིང་བཏགས་པ་རྡོ་རྗེའི་རིགས་ཁྲོ་བོ་ཨརྱ་ཨ་ཙ་ལི་་
ཉིད་ཡིན་ནོ། །དེའི་སྔགས་རིངས་བཟླས་པ་བྱས་པས་དེ་མཉེས་པར་འགྱུར་རོ། །
དེའི་དུས་སུ་སྒྲུབ་པ་པོས་ཅི་ལྟར་འདོད་པའི་དངོས་གྲུབ་ཀྱི་འབྲས་བུ་འགྲུབ་པར་་་
འགྱུར་རོ། །དེ་ལྟར་ཏོ་ཤ་ཏོ་བཛྲའི་དོན་དུ་གསུངས་སོ། །ན་མོ་སྭ་པྲ་ཏི་ཧ་ཏ་
བ་ལི་བྷྱ་ཞེས་བྱ་བ་ནི། སྒྲུབ་པ་པོས་སྔགས་ཀྱི་བཟླས་པ་བྱས་པའི་ཚུལ་གྱིས་ངག་
གི་སྒོ་ནས་ཕྱག་འཚལ་བར་སྨོས་སོ། །པྲ་ཏི་ཧ་ཏ་བ་ལི་བྱ་མིང་བཏགས་པ། ཁྲོ་
བོའི་རྒྱལ་པོ་ཨ་ཙ་ལ་ནི། ཁམས་གསུམ་གྱི་འཇིག་རྟེན་ཐམས་ཅད་ན་གནས་པའི་
ལྷ་དང་མི་ལ་སོགས་པ་སེམས་ཅན་སྨོས་པ་མ་ལུས་པ་ཐམས་ཅད་པས་ཁྱད་པར་གྱི་
སྟོབས་དང་ལྡན་པར་སྨོས་སོ། །དེ་ལྟ་བུའི་ཁྲོ་བོ་ཨརྱ་ཙ་ལ་ལ་གོང་དུ་སྨོས་པའི་་
45-1242