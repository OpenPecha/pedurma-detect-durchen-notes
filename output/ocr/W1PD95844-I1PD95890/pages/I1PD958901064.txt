རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
2007
ཤེས་ཀྱི་ངོ་བོ་གཟི་བརྗིད་ཆེན་པོ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་་
བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ∶། །ས་བོན་་
དེ་ལས་ཁྲོ་བོའི་རྒྱལ་པོ་རིག་པའི་འཁོར་ལོར་མིང་བཏགས་པ་བཛྲ་ཧཱུཾ་ཀ་རའོ། །
དེ་ལ་རིག་པའི་དོན་ནི། ལེའུ་བཞི་པ་བསྲུང་བའི་འཁོར་ལོའི་དུས་སུ་ཡེ་ཤེས་ཀྱི་་
ཐབས་ཀྱི་ངོ་བོ་དང་སྐུ་ཕྱག་རྒྱ་ངོ་བོ་དང་། ཤེས་རབ་ཐུགས་རྗེའི་དབང་ཕྱུག་་་་
མའི་ངོ་བོ་དང་། དེ་ལྟར་བྱེ་བྲག་གསུམ་དུ་རྒྱས་པར་ཇི་ལྟར་བཤད་པ་དེ་བཞིན་
དུ་འདིར་སྦྱར་རོ། །འཁོར་ལོ་ནི་ཇི་ལྟར་སྨོས་པའི་ཚུལ་དུ་བགེགས་ཀྱི་ཚོགས་མ་་
རུངས་པ་ཐམས་ཅད་གཞོམ་པའི་ཕྱིར་བསྲུང་བའི་འཁོར་ལོ་སྨོས་པ་དེ་དོན་དམ་་་་
པར་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་ཉིད་ཀྱི་སྐུ་ཕྱག་རྒྱའི་ངོ་བོར་གཉིས་སུ་མེད་
པར་བསྟན་ཏོ། །དོན་དེས་རིག་པའི་འཁོར་ལོར་མིང་བཏགས་པ་ཁྲོ་བོའི་རྒྱལ་པོ་
ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱའོ། ། དེ་ཁྲོ་མོའི་རྒྱལ་མོ་ཐུགས་རྗེ་
དབང་ཕྱུག་མ་དང་། གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པའོ། །
དེའི་སྐུ་མདོག་ཆར་སྤྲིན་ནག་པོ་ལྟ་བུ་ཞལ་གསུམ། ཞལ་དབུས་མ་སྐུ་དང་མཐུན•།
གཡས་ཤིན་ཏུ་དམར་བ། གཡོན་དཀར་བ། རལ་པ་གྱེན་དུ་རྫེས་པ། སྦྲུལ་
གྱིས་བཅིངས་པ། རབ་ཏུ་འབར་བ། སྤྱན་གསུམ་པ། སྨིན་མ་བསྐྱོད་པར་་
མཛད་པ། ཤངས་ཤིན་ཏུ་ཉག་པ། མཆེ་བའི་ཕྲེང་བ་གདེངས་པ། ཐུགས་་
རྗེ་ཆེན་པོ་ཞེ་སྡང་གི་*སྤྱན་འབར་བས་སྟེང་གི་ཕྱོགས་སུ་གཟིགས་པ། ཡན་ལག་
ཕྱག་དྲུག་ཕྱག་
དང་ཉིང་ལག་ཐམས་ཅད་སྦྲུལ་ཁ་དོག་སྣ་ཚོགས་ཀྱིས་བརྒྱན་པ།
མཚན་དྲུག་གོ། །ཕྱག་གཡས་གཡོན་དང་པོ་གཉིས་ནི་ཇི་ལྟར་ལེའུ་བཞི་པ་དཀྱིལ་
འཁོར་གྱི་དུས་སུ་རྡོ་རྗེ་ཀྱོ་བ་དང་རྡོ་རྗེ་ཞགས་པ་དང་ལྡན་པར་སྨོས་པ་དེ་བཞིན་དུ་
འདིར་བསྟན་ཏོ། །གཡས་བར་མ་ན་ཁྲོ་བོའི་རྡོ་རྗེ་རྩེ་དགུ་པ། ཐ་མ་ན་རྡོ་རྗེ།
45-1041