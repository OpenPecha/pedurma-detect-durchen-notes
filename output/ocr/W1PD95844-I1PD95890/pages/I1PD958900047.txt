२७
བསྟན་འགྱུར། རྒྱུད། ༼རུ༽ ༨༦
བུར་སྨོས་སོ། །སྐུའི་རིགས་ཀྱི་ཚུལ་དུ་མཆོད་པ་བྱས་པས་ལྷའི་བུ་མོ་དབང་དུ་་་་
འགྱུར་བའི་འབྲས་བུར་སྨོསསོ། ། །དེ་བཞིན་དུ་གསུང་གི་རིགས་ཀྱི་ཚུལ་དུ་མཆོད་
པ་བྱས་པས་བྱོལ་སོང་གི་རིགས་ཀླུའི་བུ་མོ་དབང་དུ་འགྱུར་བའི་འབྲས་བུར་སྨོས་སོ། །
དེ་བཞིན་དུ་ལས་ཀྱི་རིགས་ཀྱི་ཚུལ་དུ་མཆོད་པ་བྱས་པས་མི་དང་གནོད་སྦྱིན་དང་།
དྲི་ཟ་ལ་སོགས་པའི་བུ་མོ་རྣམས་ལས་མོས་པས་གང་འདོད་པ་དབང་དུ་འགྱུར་བའི་
འབྲས་བུར་སྨོས་སོ། །དེ་ལྟར་མདོར་བསྡུས་•པ་མཆོད་པ་བྱས་པའི་འབྲས་བུར་
འགྱུར་བའི་དོན་དུ་ཤེས་པར་བྱའོ།
།དཔག་ཚད་བརྒྱའི་ཁྱོན་ཙམ་དུ། །འཁོར་
ལོའི་དཀྱིལ་འཁོར་བསྒོམ་བྱས་ལ། །རྣམ་པར་མཁས་པས་བརྟག་པར་ནི། །
རིགས་རྣམས་རབ་ཏུ་དགོད་པར་བྱ། །ཞེས་བྱ་བའི་དོན་བཤད་པར་བྱ་སྟེ།
ཇི་
ལྟར་ཡིན་ན། དཔག་ཚད་བརྒྱའི་ཁྱོན་ཙམ་དུ། །འཁོར་ལོའི་དཀྱིལ་འཁོར་
བསྒོམ་པར་བྱ་བའི་ནི། སྒྲུབ་པ་པོས་མདུན་དུ་སྨོས་པའི་ཆོ་གའི་ས་བོན་གྱིས་་
མཆོད་པའི་ངོ་བོ་ཕུན་སུམ་ཚོགས་པ་བྱ་བའི་ཕྱིར། ཡེ་ཤེས་ཀྱི་གཞལ་ཡས་ཁང་་་
བསྐྱེད་པར་བྱས་པ་དེའི་ནང་གི་དབུས་སུ། བདག་པོ་ལ་སོགས་པ་ལྷ་དགུའི་
བཞུགས་པའི་གནས་རེའུ་མིག་དགུའི་ཚུལ་རྡོ་རྗེ་ར་བས་བསྐོར་བར་སྨོས་སོ།
གཞན་ཡང་གནས་དེའི་ཚད་ནི་དཔག་ཚད་བརྒྱའི་ཁྱོན་ཙམ་དུ་སྨོས་སོ། །བཤད་
པར་བྱ་སྟེ། ལེའུ་བཞི་པ་ཐུགས་ཀྱི་དཀྱིལ་འཁོར་ལས། ལྷ་དགུའི་གནས་རེའུ་
མིག་དགུའི་ཚུལ་ལ་བདག་པོའི་གནས་ཇི་ལྟར་སྨོས་པ་དེ་བཞིན་དུ། འཁོར་ལོ་་་་
སྒྱུར་བ་ལྟར་བདག་པོ་ཡིན་ཏེ། དེའིདེ་བཞུགས་པའི་གནས་འཁོར་ལོའི་དཀྱིལ་་་་་་
འཁོར་དུ་མིང་དུ་བཏགས་•པ་བསྒོམ་པར་བྱའོ། །ད་●ལྟར་དཔག་ཚད་བརྒྱའི་་་
ཁྱོན་ཙམ་དུ། འཁོར་ལོའི་དཀྱིལ་འཁོར་བསྒོམ་པར་བྱ་བའི་དོན་དུ་གསུངས་སོ། །
རྣམ་པར་མཁས་པས་རྟག་པར་ནི། །རིགས་རྣམས་རབ་ཏུ་དགོད་པར་བྱ་ཞེས་པ་
1
45-26