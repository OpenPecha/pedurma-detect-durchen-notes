རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२९
པར་བྱའོ། _ །གཞན་ཡང་སྒྲུབ་པ་པོས་གལ་ཏེ་ལས་ཀྱི་རིགས་དོན་ཡོད་གྲུབ་པ་ལ་་
ཉིད་དགའ་བའི་ལྷ་བྱེད་ན། དེ་དག་གཉིས་སུ་མེད་པའི་ང་རྒྱལ་གྱིས་སྦྱོར་བས་་་
བདག་པོའི་ཚུལ་དུ་སྨོས་པའི་དཀྱིལ་འཁོར་གྱི་དབུས་གནས་སུ་གནས་པས་བསྒོམ་་
པར་བྱའོ། །བསྟན་པར་བྱ་སྟེ།
བསྒོམ་པར་བྱ་བའི་དུས་སུ་དང་པོ་ནི་སྔགས་་
ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ནི་ཁ་དོག་དཀར་པོ་བྱ་བ་ལ་ནན་ཏན་གྱི་
ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུའོ༎
ས་བོན་དེ་ལས་ཟླ་བའི་དཀྱིལ་འཁོར་དུ་གྱུར་ཏོ། །དེའི་སྟེང་དུ་སྔགས་ཀྱི་ས་བོན་
ཡིག་འབྲུ་ཧ་བསམ་མོ། །དེ་ནི་ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུའོ། །ས་བོན་དེ་
ལས་རྡོ་རྗེ་རལ་གྲི་ཁ་དོག་ལྗང་གུར་གྱུར་ཏོ། །གདན་དེའི་སྟེང་དུ་གནས་པས་་་་
མདུན་དུ་སྨོས་པའི་ཚུལ་དུ་བསྒོམ་པར་བྱའོ། །གཞན་ཡང་གྲུབ་པ་པོས་གལ་ཏེ་་་
རིན་པོ་ཆེའི་རིགས་རིན་ཆེན་འབྱུང་ལྡན་ལ།
ཉིད་དགའ་བའི་ལྷ་བྱེད་ན་དེ་དང་
གཉིས་སུ་མེད་པའི་ང་རྒྱལ་གྱི་སྦྱོར་བས། བདག་པོའི་ཚུལ་དུ་མདུན་དུ་སྨོས་པའི་
དཀྱིལ་འཁོར་གྱི་དབུས་གནས་སུ་གནས་པར་བསྒོམ་པར་བྱའོ། །བསྟན་པར་བྱ་སྟེ།
བསྒོམ་པ་བྱ་བའི་དུས་སུ་དང་པོ་ནི་སྔགས་ཀྱི་ཡིག་འབྲུ་ཧཱུཾ་བསམ་མོ། །དེ་ནི་ཁ་་
དོག་དཀར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཡེ་་་་་
ཤེས་ཀྱི་ཁུ་བའི་ངོ་བོར་འོད་དུ་ཞུའོ། །ས་བོན་དེ་ལས་ཟླ་བའི་དཀྱིལ་འཁོར་དུ་་་
གྱུར་ཏོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་སྭ་བསམ་མོ། །དེ་ནི་ཁ་དོག་
སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་
བའི་ངོ་བོར་འོད་དུ་ཞུའོ། །ས་བོན་དེ་ལས་ཨུཏྤ་ལ་ཁ་དོག་སེར་པོར་གྱུར་ཏོ། །
གདན་དེའི་སྟེང་དུ་གནས་པས་མདུན་དུ་སྨོས་པའི་ཚུལ་དུ་བསྒོམ་པར་བྱའོ། །དེ་
45-29