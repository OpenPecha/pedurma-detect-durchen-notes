१३७२
བསྟན་འགྱུར། རྒྱུད། ༼ལུ༽ ༨༧
དང་གཉིས་སུ་མེད་པའི་ངོ་བོ་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་་
པོས་ཁྲོ་བོ་ཆེན་པོ་ཞེ་སྡང་གི་སེམས་བསྐྱེད་ནས་གཉིས་སུ་མེད་པར་འཁྱུད་པའི་སྦྱོར་
བ་ཐབས་དང་ཤེས་རབ་རོལ་པ་བྱའོ། །དེའི་དུས་སུ་བསྒོམ་པའི་བྱེ་བྲག་བསྟན་་་
པར་བྱ་སྟེ། སྒྲུབ་པ་པོ་ཉིད་ཀྱིས་གསང་བའི་རྡོ་རྗེའི་སྟེང་གི་དབུས་སུ་སྔགས་ས་་
བོན་ཡིག་འབྲུ་ཧཱུཾ་བསམ་མོ། ། ། དེ་ཁ་དོག་ནག་པོ་གཟི་བརྗིད་ཆེན་པོའི་འབར་བས་
འབར་ཞིང་གསང་བའི་རྡོ་རྗེ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །
དེ་ནས་གསང་བའི་རྡོ་རྗེ་མདུན་དུ་སྨོས་པའི་ཚུལ་གྱི་ཁྲོ་བོའི་རྒྱལ་པོ་ཡ་མན་ཏ་ཀ་་་
དང་གཉིས་སུ་མེད་པའི་ངོ་བོ་རྡོ་རྗེའི་ཕུར་བུར་གྱུར་པར་བརྟག་གོ། ། དེ་འབར་་
བ་ཆེན་པོའི་འོད་ཀྱིས་འབར་བའོ། །དེའི་འོག་ཏུ་ཤེས་རབ་མའི་བྷ་གའི་དབུས་སུ་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་
ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་འབར་ཞིང་ཤེས་རབ་མའི་
བྷ་ག་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། ། དེ་མ་ཐག་ཏུ་ཤེས་་་
རབ་མའི་བྷ་ག་རྡོ་རྗེ་མེའི་དཀྱིལ་འཁོར་གྱི་ངོ་བོར་གྱུར་པར་བརྟག་གོ།
།གཞན་་
ཡང་བརྡ་སྐད་ཀྱིས་བསྒོམ་པའི་མན་ངག་གི་དོན་བསྟན་པར་བྱ་སྟེ། ཕན་ཚུན་་་་
དཀྲི་བའི་ཚུལ་དུ་བྱ་བ་ནི། ཤེས་རབ་མའི་ལག་པ་གཡས་པ་དང་སྒྲུབ་པ་པོའི་་་་
ལག་པ་གཡོན་གཉིས་ཕན་ཚུན་དཀྲི་བའི་ཚུལ་དུ་བཟུང་བ་ཡིན་ནོ། །མཐེབ་མོར་
མིང་བཏགས་པ་ནི་གསང་བའི་རྡོ་རྗེའོ། །གནས་སུ་མིང་བཏགས་པ་ནི་ཤེས་རབ་
མའི་བྷ་ག་སྟེ∶། དེ་ནི་གསང་བའི་རོལ་པའི་གནས་ཏེ། གནས་དེར་གསང་
བའི་རྡོ་རྗེ་ཕུར་བུ་དང་གཉིས་སུ་མེད་པའི་ངོ་བོར་སྦྱར་བ་འམ་གཞུག་པའོ། །དེ་
ལྟར་ཕན་ཚུན་དཀྲི་བའི་ཚུལ་དུ་བཟུང་བ་ཡིན་ནོ། །མཐེ་བོར་མིང་བཏགས་པ་
ནི་གསང་བའི་རྡོ་རྗེའོ། །གནས་སུ་མིང་བཏགས་པ་ནི་ཤེས་རབ་མའི་བྷ་ག་སྟེ།
45-1362