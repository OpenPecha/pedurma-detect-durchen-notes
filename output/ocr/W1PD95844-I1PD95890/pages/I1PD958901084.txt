རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०७१
ཀྱིས་བྱིན་གྱིས་བརློབ་པར་མཛད་དོ། །བཤད་པར་བྱ་སྟེ། རྣམ་པར་སྣང་་་
མཛད་དང་། སངས་རྒྱས་སྤྱན་གྱི་ཡེ་ཤེས་གཉིས་སུ་མེད་པའི་ངོ་བོས་སྨོས་སོ། །
དེ་ལྟར་རྡོ་རྗེའི་དམ་ཚིག་བསྐུལ་མཛད་པའི་དོན་དུ་གསུངས་སོསོ། །
སངས་རྒྱས་སྤྱན་གྱི་སྔགས་རིངས་གསུངས་པའི་འོག་ཏུ། ད་ནི་མ་མ་ཀིའི་
སྔགས་རིངས་གསུངས་པའི་ཆོ་གའི་དོན་བཤད་པར་བྱ་སྟེ། དེ་ནས་བཅོམ་ལྡན་་
འདས་སྐུ་གསུམ་གྱི་དམ་ཚིག་རྡོ་རྗེ་ཁྲོ་བོ་དངོས་པོ་དང་། དངོས་པོ་མ་ཡིན་པའི་
དམ་ཚིག་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནསས། ཞེས་པ་དེ་
ནས་ནི་མདུན་དུ་སྨོས་པའི་སངས་རྒྱས་སྤྱན་གྱི་སྔགས་རིངས་གསུངས་པའི་འོག་ཏུ།
མ་མ་ཀིའི་སྔགས་རིངས་གསུངས་པའི་ཆོ་གའི་དོན་མཚོན་པའོ། །བཅོམ་ལྡལྡན་་་་་
འདས་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ལ་ཡོན་ཏན་གྱི་བསྟོད་པའི་
མཚན་བཅོམ་ལྡན་འདས་ཞེས་སྡུད་པ་པོས་སྨོས་པའོ། །དེའི་དོན་མདུན་དུ་ཅི་་་་
ལྟར་བཤད་པ་བཞིན་དུ་འདིར་སྦྱར་རོ། །སྐུ་གསུམ་གྱི་དམ་ཚིག་རྡོ་རྗེ་ཁྲོ་བོ་ཞེས་
པ་ནི། ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་དང༌་། སྤྲུལ་པའི་སྐུའོ། །
དེ་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཡིན་ནོ། །
དེ་ནས་སྐུ་གསུམ་གྱི་དོན་གསལ་བར་བསྟན་པར་བྱ་སྟེ། སྟོན་པ་མི་བསྐྱོད་པ་རྡོ་་
རྗེ་འཛིན་ཉིད་ཀྱི་ཐུགས་ནི་ཆོས་ཀྱི་སྐུ་མ་སྐྱེས་པའི་ངོ་བོ་མེད་པ་སྟོང་པ་ནམ་མཁའ་
བཞིན་དུ་ཀུན་ལ་ཁྱབ་ནས་གནས་པའོ། །གཞན་ཡང་རྣམ་པར་སྣང་མཛད་ལ་
སོགས་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པའི་་་
དངོས་གྲུབ་ཀྱི་འབྲས་བུར་སྨོས་སོ། །ལོངས་སྤྱོད་རྫོགས་པའི་སྐུ་ནི་སྟོན་པ་མི་
བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱའི་སྐུ་མདོག་དང་། ཞལ་དང་ཕྱག་དང་།
45-1061