རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༧༡
དམ་ཡང་ན། མ་མོའི་གནས་ཁང་པ་ཡང་མི་འགལ་ལོ། །དེའི་དབུས་སུ་དང་་
པོ་ས་གཞི་མཉམ་པར་བྱས་ལ། དེར་བདུད་རྩི་ལྔས་བསྐུ་•བར་བྱའོ། །དེའི་་་་
འོག་ཏུ་ཕྱིའི་ཨ་ཀུར་དང་། ཤ་ལ་ཀའི་ལོ་མ་ལ་སོགས་པ་དྲི་ཞིམ་པའི་རྫས་ཐམས་
ཅད་བསྲེས་པ་ཁྲུ་གང་དང་སོར་ལྔའི་ཚད་དུ་རྡོ་རྗེ་རྒྱ་གྲམ་བྲིའོ། །དེའི་འོག་ཏུ་་་
ཨུད་པ་ལ་སྔོན་པོ་དང་། མེ་ཏོག་ཀེ་ཏ་ཀི་དགྲམ་པར་བྱའོ།
།དེའི་འོག་ཏུ་ལྷ་་
མ་ཡིན་མོ་དང་། ཀླུ ཀླུ་མོ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་དགུག་་་་
པའི་སྒྲུབ་པ་རྡོ་རྗེ་རྒྱ་གྲམ་གྱི་སྟེང་གི་དབུས་སུ་སྒྲུབ་པ་པོ་སེམས་བརྟན་པར་བརྩོན་
འགྲུས་ཀྱིས་མོས་པའི་སྐྱིལ་མོས་འདུག་གོ། །དེའི་དུས་སུ་ཉིད་ཀྱིས་གསང་བའི་་་་
ཐུགས་ཀ་ཡེ་ཤེས་སེམས་པའི་*གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་ལས་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །བསྟན་པར་བྱ་སྟེ། ཅི་ལྟར་སྨོས་པའི་
གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་མཐིང་ག་བསམ་མོ། །དེ་མེ་ལོང་ལྟ་བུའི་
ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས།
ཡེ་
ཤེས་ཀྱི་ཁུ་བ་བཞིན་དུ་འགྱུར་རོ། །ས་བོན་དེ་ལས་རྡོ་རྗེའི་རིགས་དེ་བཞིན་་་
གཤེགས་པ་མི་བསྐྱོད་པའི་སྐུ་ཕྱག་རྒྱ་སྐྱེད་པར་བྱའོ། །དེ་ནི་མདུན་དུ་སྨོས་པའི་་
ཚུལ་དུ་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་
པ་འཛིན། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་མདུན་དུ་ཅི་ལྟར་
སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོའི་སྐུ་ཕྱག་རྒྱ་གྲངས་མེད་པ་་་
སྤྲིན་བཞིན་དུ་སྐྱེད་མ་ཐག་ཏུ་བ་སྤུའི་བུ་གའི་ལམ་གྱི་སྒོ་ནས་འཇིག་རྟེན་གྱི་ཁམས་
ཐམས་ཅད་དུ་ཁྱབ་པར་སྤྲོའོ། ། །དེ་མ་ཐག་ཏུ་ལྷ་མ་ཡིན་མོ་དང་ཀླུ་མོ་ལ་སོགས་པ་
སེམས་ཅན་ཀུན་གྱི་ཆུང་མ་རྡོ་རྗེ་ཀྱོ་བས་སྙིང་ག་ནས་བཟུང་སྟེ། རྡོ་རྗེ་ཞགས་་་་
པས་མགུལ་པ་ནས་བཅིངས་ཏེ། ཚུལ་དེ་ལྟར་དགུག་པར་བྱའོ། །དེ་མ་ཐག་ཏུ་
45-1271