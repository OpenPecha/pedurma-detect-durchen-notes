རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لام و
བོའི་རྒྱལ་པོ་ཊཀྐི་རཱ་ཛ་ལ་སོགས་པ་ནཱི་ལ་དཎྜ་དང༌་། མ་ཧཱ་བ་ལ་དང་། པདྨ་
ཀུཎྜ་ལི་གསང་བའི་ཐུགས་ཀ་ཡེ་ཤེས་སེམས་དཔའི་•གནས་སུ་ཉིད་ཉིད་ཀྱི་སྔགས་་
ཀྱི་ས་བོན་ཡིག་འབྲུ་ལས་ཡེ་ཤེས་དང་ཁ་དོག་གི་ངོ་བོ་ཡིན་ནོ། །གཞན་ཡང་ཉིད་
ཉིད་ཀྱི་ཤེས་རབ་མ་ཁྲོ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་ཡང་མདུན་དུ་སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་བྱའོ། །
དེ་ལྟ་བུའི་ངོ་བོ་བསྐྱེད་མ་ཐག་ཏུ་ཁྲོ་བོའི་རྒྱལ་པོ་ཨཱརྱ་ཨ་ཙ་ལའི་གཡས་ཕྱོགས་སུ་་་
གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་ནཱི་ལ་དཎྜ་གནས་པར་བསྒོམ།
ཐྲོ་བོའི་རྒྱལ་པོ་ཨཱརྱ་ཨ་ཙ་ལའི་རྒྱབ་ཕྱོགས་སུ་གདན་ཉི་མའི་དཀྱིལ་་་་་
འཁོར་གྱི་སྟེང་དུ། ཁྲོ་བོའི་རྒྱལ་པོ་མ་ཧཱ་བ་ལ་གནས་པར་བསྒོམ། དེ་བཞིན་་
དུ་ཁྲོ་བོའི་རྒྱལ་པོ་ཨཱརྱ་ཨ་ཙ་ལའི་གཡོན་ཕྱོགས་སུ་གདན་ཉི་མའི་དཀྱིལ་འཁོར་གྱི་་
སྟེང་དུ་ཁྲོ་བོའི་རྒྱལ་པོ་པདྨ་ཀུཎྜ་ལི་གནས་པར་བསྒོམ། དེ་ལྟ་བུའི་ཚུལ་གྱི་ཆོ་་་་
གས་ཁྲོ་བོའི་རྒྱལ་པོ་ཨཱརྱ་ཨ་ཙ་ལའི་དཀྱིལ་འཁོར་བསྒོམ་པའི་དོན་ཤེས་པར་བྱའོ། །
དེ་ནས་ཁྲོ་བོའི་རྒྱལ་པོ་པདྨ་ཀུཎྜ་ལིའི་དཀྱིལ་འཁོར་བསྒོམ་པར་བྱ་བའི་ཆོ་གའི་ཚུལ་
བསྟན་པར་བྱ་སྟེ། དང་པོ་མདུན་དུ་སྨོས་པའི་ཚུལ་དུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་
རའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་་་
མེད་པའི་ང་རྒྱལ་དུ་བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་་་་་་
དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་མེ་་་་
ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོ་འབར་ཞིང་འོད་དུ་ཞུ་སྟེ། ཡེ་ཤེས་
ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས། ཁྲོ་བོའི་རྒྱལ་པོ་པདྨ་ཀུཎྜ་ལི་བདག་
པོའི་ཚུལ་གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ་ཉིད་ཀྱི་་་
ཤེས་རབ་མ་ཁྲོ་མོའི་རྒྱལ་མོ་པདྨའི་དབང་ཕྱུག་མ་དང་གཉིས་སུ་མེད་པར་འཁྱུད་་་
45-197