བསྟན་འགྱུར། རྒྱུད། ༼རུ༽ ༨༦
ལྟར་བྱིན་གྱིས་•བརླབ་པའི་བསྒོམ་པ་བྱས་མ་ཐག་ཏུ་ཤེས་རབ་མ་དང་གཉིས་སུ་་་
མེད་པར་འཁྱུད་པའི་སྦྱོར་བའི་ཚུལ་གྱི་བྱང་ཆུབ་སེམས་དཔའ་སའི་སྙིང་པོ་བསྒོམ་
པར་བྱའོ། །བསྟན་པར་བྱ་སྟེ། ཤེས་རབ་མ་དེ་འཆག་པའི་དུས་སུ་རང་གི་་་་་
ལག་པ་གཡས་པས་འཁོར་ལོ་བཟུང་སྟེ། བཅག་པའི་འོག་ཏུ་མདུན་དུ་སྨོས་པའི་
གནས་སུ་སྟན་ལ་འདུག་སྟེ། དེ་མ་ཐག་ཏུ་བྷ་གའི་ནང་གི་དབུས་ཀྱི་བྱང་ཆུབ་་་་
སེམས་ཟླ་བའི་དཀྱིལ་འཁོར་གྱི་སྟེང་དུ་འཁོར་ལོ་བཞག་གོ། །ཚུལ་དེ་ལྟར་མ་གྲུབ་
ཀྱི་བར་དུ་ཕྱིན་ཅི་ལོག་གི་རྣམ་པར་རྟོག་པ་སྤངས་ཏེ། ཉིན་མཚན་དུ་སེམས་་་་་
བརྟན་པར་བསྒོམ་པར་བྱ་བ་ཡིན་ནོ། །གཞན་ཡང་བསྒོམ་ཞིང་སྔགས་ཀྱི་བཟླས་
པ་བྱ་བ་བསྟན་པར་བྱ་སྟེ། ཀྵི་ཨོཾ་ཨཱཿཧཱུཾ། སྔགས་དེ་མྱུར་བར་ཡང་མི་བཟླ།
བུལ་བར་ཡང་མི་བཟླ་སྟེ། སྔགས་ཀྱི་ཡིག་འབྲུ་རྣམས་གསལ་བར་བཟླའོ། །
སྔགས་ཀྱི་ཡིག་འབྲུ་དེ་རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་གཟི་་་
བརྗིད་ཀྱི་འབར་བར་བརྟག་གོ། །བསྒོམ་པ་དང་བཟླས་པ་ཚུལ་དེ་
བརྟན་ཏོ། །མདོར་བསྡུས་པ་དེ་ལྟར་འཁོར་ལོ་མེ་སྟག་འོད་འཕྲོ་མཆོག །རང་
གི་སྔགས་ཀྱི་རབ་བསྒོམས་ནས་ཀྱི་དོན་དུ་གསུངས་སོ།
།སངས་རྒྱས་ཐམས་ཅད་
བཞུགས་པའི་གནས། བསྒོམས་ནས་སངས་རྒྱས་འདྲ་བར་འགྱུར་ཞེས་པ་ནི་
མདུན་དུ་སྨོས་པའི་འཁོར་ལོའི་རིགས་འཛིན་དུ་མིང་བཏགས་པ་དེ་ནི་ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ངོ་བོ་སྐུའི་རིགས་ཀྱི་བྱེ་བྲག་གི་སངས་རྒྱས་ཐམས་ཅད་སྤྲོ་བ་
དང་བསྡུ་བར་བྱ་བའི་དོན་གྱི་གནས་ཡིན་པར་བརྟག་གོ། །དེ་ལྟ་བུའི་ངོ་བོའི་་་་
འཁོར་ལོ་སྒྲུབ་པ་པོས་བསྒོམ་པ་བྱས་པས། སྐུའི་རིགས་ཀྱི་སངས་རྒྱས་ཐམས་་་་་
ཅད་དང་། གཉིས་སུ་མེད་པའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་
ཡིན་ཏེ།
45-400
དེ་དང་འདྲ་བར་སྒྲུབ་པ་པོས་འགྲུབ་པར་འགྱུར་བར་སྨོས་སོ། །དེ་་