१०७
བསྟན་འགྱུར། རྒྱུད། 3༨༦
བྱའོ།༑ །དེ་ལྟར་བྱས་པས་ཐེག་པ་འོག་མའི་སེམས་ཅན་གསང་སྔགས་ཀྱི་ལམ་དུ་
བཙུད་པའི་འོག་ཏུ། བླ་ན་མེད་པའི་རྫུན་གྱི་ཚིག་གི་སྤྱོད་པ་སྤྱད་པས་དངོས་གྲུབ་
ཀྱི་འབྲས་བུ་ཕྱག་རྒྱ་ཆེན་པོ་འགྲུབ་པར་འགྱུར་རོ།
།དེའི་བསོད་ནམས་ཀྱིས་བླ་ན་
མེད་པའི་བརྫུན། བཤད་མཁན་བསོད་ནམས་ཀྱི་འབྲས་བུ་ཆེན་པོར་འགྱུར་རོ།
།
མདོར་བསྡུས་པ་དེ་ལྟར་རྡོ་རྗེའི་ཚིག་གི་རྫུན་སྨྲ་བས་ཀྱི་དོན་དུ་གསུངས་སོ།
།
རྒྱལ་བ་ཀུན་གྱི་གནས་རྣམས་དང་། །རྒྱལ་བ་ཐམས་ཅད་སླུ་བར་བྱ་ཞེས་པ་ནི།
བྱེ་བྲག་རྣམ་པ་གཉིས་སུ་བསླུ་བར་བྱ་བར་སྨོས་སོ། །གསང་བའི་ཡེ་ཤེས་ཀྱི་ཚུལ་
དང་། ཀུན་རྫོབ་ཏུ་འཁོར་བའི་ཚུལ་ལོ། །དེ་ལ་གསང་བའི་ཡེ་ཤེས་ཀྱི་ཚུལ་ནི།
སྒྲུབ་པ་པོས་ཐུགས་རྗེ་ཆེན་པོའི་སེམས་བསྐྱེད་ནས། སེམས་ཅན་ཐམས་ཅད་ཀྱི་་
དོན་བྱ་བའི་ཕྱིར། དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་
ལྔའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བས།
མདུན་དུ་སྨོས་པའི་ཚུལ་སེམས་ཅན་་་
ཐམས་ཅད་བྱིན་གྱིས་བརླབ་པར་བྱའོ། །དེ་དག་ཐམས་ཅད་ཀྱི་ཉོན་མོངས་པའི་
སྡིག་པའི་ཕུང་པོ་དེ་གཞོམ་པར་བྱ་བའི་ཕྱིར། སེམས་ཅན་ཐམས་ཅད་དེ་བཞིན་
གཤེགས་པ་ཐམས་ཅད་ཀྱིས་བྱིན་གྱིས་བརླབས་པ་ཡིན་ནོ། །དེ་ལྟར་བསྒོམ་པར་
བྱས་པ་དེ་ནི་བརྡ་སྐད་དེ། གསང་བའི་ཡེ་ཤེས་ཀྱི་ཚུལ་གྱིས་རྒྱལ་བ་ཐམས་ཅད་་
བསླུ་བའི་དོན་དུ་གསུངས་སོ། །དེ་ནས་ཀུན་རྫོབ་འཁོར་བའི་ཚུལ་ནི། སེམས་
ཅན་ཐམས་ཅད་འདོད་ཆགས་དང་ཞེ་སྡང་ལ་སོགས་པ་ཉོན་མོངས་པ་ཐམས་ཅད་
ཀྱི་སྡིག་པའི་ས་བོན་གྱིས་བསྐལ་པ་གྲངས་མེད་པའི་བར་དུ་འགྲོ་བ་རིས་དྲུག་གི་སྐྱེ་
བ་ལེན་ཏེ། ཤིང་རྟའི་ཕང་ལོ་བཞིན་དུ་འཁོར་བར་འཁོར་བ་ཡིན་ནོ། །སེམས་
ཅན་དེ་དག་ཐམས་ཅད་མདུན་དུ་སྨོས་པའི་བླ་ན་མེད་པའི་རྫུན་གྱི་ཚིག་གིས་ཆོས་་
བསྟན་པ་དེ་ཆོས་བསྟན་པ་དེ་བཞིན་དུ་དཔལ་རྡོ་རྗེ་སེམས་དཔའ་ལ་སོགས་པ་དེ་་
45-106