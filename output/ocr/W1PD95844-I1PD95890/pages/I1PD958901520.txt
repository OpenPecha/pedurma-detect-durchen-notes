རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لامو
སྦྱར༑ །རི་ལུ་ལྕགས་གསུམ་གྱིས་དཀྲིས་པ། །དབང་པོ་གཉིས་ཀྱི་སྦྱོར་བ་ཡིས། །
རྡོ་རྗེ་སྟོབས་པོ་ཆེར་འགྱུར་རོ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་
ཡིན་ན། གོ་རོ་ཙ་ན་ཨ་གུར་སྦྱར་བ་ཡིས། །རི་ལུ་ལྕགས་གསུམ་གྱིས་དཀྲིས་ནི།
ཚུལ་ཅི་ལྟར་སྨོས་པའི་གནས་དབེན་པ་ཆེན་པོར་ཁྲོ་བོའི་རྒྱལ་པོ་མ་ཧ་བ་ལའི་རི་་་་
ལུའི་སྦྱོར་བས་མི་སྣང་བའི་སྒྲུབ་པ་བྱའོ། །གནས་དེར་ས་གཞི་མཉམ་པར་བྱས་ལ་
དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་བ་བདུད་རྩི་ལྔས་བསྐུ་བར་བྱའོ། །དེའི་སྟེང་་
དུ་ཕྱིའི་སྟན་•བདེ་བ་འཇམ་པ་•མོས་པའི་སྐྱིལ་མོས་འདུག་གོ། ། །དེ་མ་ཐག་ཏུ་་་
མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་་་་
ཕྱག་རྒྱར་གྱུར་པར་བྱའོ། ། དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་འདིར་བྱའོ།
།དེའི་དུས་སུ་རྡོ་རྗེའི་
རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེའི་ལོ་ཚད་དང་།
མཚན་དང་ཡོན་ཏན་ཐམས་ཅད་དང་ལྡན་པ་དང་། རྒྱན་ཐམས་ཅད་ཀྱིས་་
བརྒྱན་པར་བྱའོ། །ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་
དགའ་བས་གཉིས་སུ་མེད་པའི་འཁྱུད་པའི་སྦྱར་བས་ཐབས་དང་ཤེས་རབ་རོལ་པ་
བྱས་ནས་བདེ་བར་གྱུར་པར་•དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་་
གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་རྒྱ་མཚོ་་
དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་་་་་
འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་་་་
45-1497