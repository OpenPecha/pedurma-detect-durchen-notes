རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7777
སྔགས་འདི་རྗེས་སུ་དྲན་པར་བྱ་ཞེས་པ་ཡང་གོང་དུ་བཤད་པས་འདིར་བཤད་མི་་་
དགོས༑ སྤྱན་ནམ་མ་མ་ཀི་ཡང་རུང་། །རྡོ་རྗེའི་རིགས་ཆེན་ལས་བྱུང་བ། །
ལན་གསུམ་དག་ཏུ་བརྗོད་ནས་ནི། །དེ་མ་ཐག་ཏུ་ངེས་པར་དགུག །ཅེས་བྱ་་
བའི་དོན་བཤད་པར་བྱ་སྟེ། ཅི་ལྟར་ཡིན་ན། མ་མ་ཀི་འམ་སྤྱན་དག་གིས། །
རྡོ་རྗེ་རིན་ཆེན་ལས་བྱུང་བ་ནི། མདུན་དུ་སྨོས་པའི་ཚུལ་གྱི་ཆོ་གས་དགུག་པའི་་
སྦྱོར་བ་བྱས་པས་སྐུའི་རིགས་•རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
སངས་རྒྱས་སྤྱན་དང་། རྡོ་རྗེའི་རིགས་ཆེན་དུ་མིང་བཏགས་པ་སྟོན་པ་མི་བསྐྱོད་་
པའི་ཤེས་རབ་མ་ལྷ་མོ་མ་མ་ཀི་*ཡང་ཁུགས་པར་འགྱུར་ཏེ། ཅི་ལྟར་སྨོས་པའི་
ཚུལ་ལ་དོར་བའི་ཚིག་སྨོས་སོ། །བསྟན་པར་བྱ་སྟེ། ལྷ་མོ་དང་མི་མོ་དང་།
གནོད་སྦྱིན་མོ་ལ་སོགས་པ་སེམས་ཅན་ཐམས་ཅད་ཀྱི་ཆུང་མ་ངེས་པར་ཁུགས་པར་
འགྱུར་བར་བསྟན་ཏོ། །དེ་ལྟར་སྤྱན་མའམ་མ་མ་ཀི་ཡང་རུང་། །རྡོ་རྗེ་རིན་ཆེན་
ལས་བྱུང་བའི་དོན་དུ་གསུངས་སོ།
།ལན་གསུམ་དག་ཏུ་བརྗོད་ན་ནི། །དེ་མ་
ཐག་ཏུ་ངེས་པར་འགུགས་ཞེས་པ་ནི། ཅི་ལྟར་སྨོས་པའི་ཚུལ་གྱིས་སེམས་ཅན་་་་
ཐམས་ཅད་ཀྱི་ཆུང་མ་དགུག་པར་མངོན་དུ་གྱུར་པའི་མཚན་མ་གཉིས་བྱུང་བའི་་་་
དུས་སུ། སྒྲུབ་པ་པོས་སེམས་བརྟན་པས་ཁྲོ་བོ་ཆེན་པོའི་ཞེ་སྡང་གིས། ཅི་ལྟར་
སྨོས་པའི་ཚུལ་གྱི་སྔགས་རིངས་ཤིན་ཏུ་སྒྲ་ཆེན་པོས་ལན་གསུམ་བརྗོད་པར་བྱའོ། །
དེ་བརྗོད་མ་ཐག་ཏུ་མོ་གང་བསྒྲུབ་པས་དེ་སྐད་ཅིག་གིས་ངེས་པར་ཁུགས་པར་་་
འགྱུར་བར་བསྟན་ཏོ། །དེ་ལྟར་ལན་གསུམ་དག་ཏུ་བརྗོད་ནས་ནི། དེ་མ་ཐག་
ཏུ་ངེས་པར་འགུག་གི་དོན་དུ་གསུངས་སོ། །བཅོམ་ལྡན་འདས་ཐུགས་རྡོ་རྗེས་དེ་
སྐད་གསུངས་སོ། །ཞེས་བྱ་བ་ནི་བཅོམ་ལྡན་འདས་ཐུགས་རྡོ་རྗེ་ནི་སྟོན་པ་རྡོ་རྗེ་
མི་བསྐྱོད་པ་ཉིད་དུ་སྨོས་སོ། །དེའི་དོན་མདུན་དུ་ཅི་ལྟར་བཤད་པ་དེ་བཞིན་དུ་
45-1111