७५७
བསྟན་འགྱུར། རྒྱུད།
པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པ་ཡིན་ནོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ།
།དེ་ལྟ་བུའི་ངོ་
བོ་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ། དེ་དང་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་བྲམ་ཟེའི་རིགས་
ཀྱི་བུ་མོ་བླང་ངོ་། །དེའི་ལོ་ཚད་དང་། མདོག་དང་། དབང་རྣམས་དང་།
མཚན་དང་ཡོན་ཏན་ཕུན་སུམ་ཚོགས་པ་ཇི་ལྟར་མདུན་དུ་སྨོས་པ་དེ་བཞིན་དུ་
འདིར་སྦྱར་རོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་
མེད་པའི་ངོ་བོར་བྱིན་གྱིས་རླབ་པར་བྱའོ། ། དེ་མ་ཐག་ཏུ་སྒྲུབ་པ་པོས་འདོད་་་་
ཆགས་ཆེན་པོའི་སེམས་དགའ་བས། དེ་དང་གཉིས་སུ་མེད་པར་འཁྱུད་པའི་སྦྱོར་
བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ།
རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་་་་
ཆུབ་སེམས་ཆར་པའི་རྒྱུན་བཞིན་དུ་འོད་དུ་ཞུ་ནས། རྒྱ་མཚོ་དང་མཉམ་པར་་་་
གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་
ཁ་དོག་དཀར་པོ་ཆོས་ཀྱི་དབྱིངས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་
ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་རྒྱ་མཚོ་ལ་གཉིས་
སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས་གདན་གྱི་
ངོ་བོ་འཁོར་ལོ་ཆེན་པོ་རྩིབས་བརྒྱད་པར་འགྱུར་རོ། །དེ་ཁ་དོག་དཀར་པོ་ཆོས་ཀྱི་
དབྱིངས་ཀྱི་●ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་བའོ། །དེ་
ནས་འཁོར་ལོའི་ལྟེ་བའི་དབུས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་་
དོག་དམར་སེར་ཡེ་ཤེས་ལྔ་དང་གཉིས་སུ་མེད་པའི་ངོ་བོ་འོད་དུ་ཞུ་ནས་ཡེ་ཤེས་ཀྱི་
45-656