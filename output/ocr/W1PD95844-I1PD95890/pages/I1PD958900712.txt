རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وم کا
།ཞལ་
མེ་སྟག་སྟུག་པོ་འཕྲོ་བས་སྐུ་འབར་བ། སྐུ་ཆེ་བ་འཇིགས་པ་ཆེན་པོའོ།
གསུམ་གའི་སྨིན་མ་ཁྲོས་ཏེ་བསྐྱོད་པ། ཕྱག་དྲུག །ཕྱག་མཚན་དྲུག་གོ། །
ཕྱག་གཡས་དང་པོ་ན། པདྨ་དམར་པོ་འདབ་མ་མཐའ་ཡས་པ་རྡེག་པའི་ཚུལ་དུ་
འཛིན༑ གཡས་བར་མ་ན་རྡོ་རྗེ་རལ་གྲི། ཐ་མ་ན་རྡོ་རྗེ་བཏུན་ཤིང་། སྟུས་
པའི་ཚུལ་དུ་འཛིན། ཕྱག་གཡོན་དང་པོ་ན་རྡོ་རྗེ་དྲིལ་བུ། བར་མ་ན་རྡོ་རྗེ་་་་
དགྲགྲ་སྟ། ཐ་མ་ན་རྡོ་རྗེའི་ཞགས་པ་སྡིགས་མཛུབ་ལ་བཀྲིས་པ་ཐུགས་ཀར་འཛིན་
པའོ།༑ །དེ་ལྟ་བུའི་ཁྲོ་བོའི་རྒྱལ་པོ་པདྨནྟ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ།
བསྐྱེད་པར་མཛད་མཁན་ཞེ་སྡང་རྡོ་རྗེའི་སྐུ་ཕྱག་རྒྱ་ཁྲོ་བོའི་རྒྱལ་པོ་པདྨནྟ་ཀའི་སྤྱི་
བོ་ལ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་སྒྲུབ་པ་པོས་ཁྲོ་བོའི་
རྒྱལ་པོ་ཆེན་པོ་པདྨནྟ་ཀ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེ་ལྟར་ན་པདྨནྟ་ཀའི་བསྒོམ་པའི་དོན་དུ་ཤེས་པར་བྱའོ། །ད་ནི་རྡོ་རྗེའི་རིགས་
ཀྱི་བྱེ་བྲག་ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀ་བསྒོམ་པའི་དོན་དུ་བསྟན་པར་བྱ་སྟེ།
མདུན་དུ་སྨོས་པའི་ཚུལ་དུ་ཞེ་སྡང་རྡོ་རྗེའི་སྐུ་ཕྱག་རྒྱར་གྱུར་པ་•བྱའོ། །དེའི་
འོག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་
ཁྲུས་མཁན་གྱི་བུ་མོ་བླང་ངོ་། །དེའི་ལོ་ཚད་དང་། མདོག་དང་། དབང་
རྣམས་དང་། མཚན་དང་ཡོན་ཏན་ཕུན་སུམ་ཚོགས་པ་ཅི་ལྟར་མདུན་དུ་སྨོས་པ་
དེ་བཞིན་དུ་འདིར་ལྡན་པར་བྱ་བ་ཡིན་ནོ། །ཤེས་རབ་མ་ཡེ་ཤེས་ཀྱི་ལྷ་མོ་ཞེ་སྡང་
དགའ་མ་དང་། གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་་
མ་ཐག་ཏུ་སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་གཉིས་སུ་མེད་པར་འཁྱུད་པའི་་
སྦྱོར་བས། ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་་་
པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་
45-691