རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०१
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་་
གཉིས་སུ་མེད་པའི་ངོ་བོར་ཐིམ་པར་འགྱུར་རོ། །གསང་བའི་ཡེ་ཤེས་ཀྱི་ས་བོན་
དེ་ལས་གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ།
།དེ་
སྐུ་མདོག་དམར་པོ་ཞལ་གསུམ་པ། ཞལ་དབུས་མ་སྐུ་དང་མཐུན།
ཞལ་
གཡས་ནག་པོ། གཡོན་དཀར་པོ། སྐྲའི་ཐོར་ཚུགས་ཀྱིས་བརྒྱན་པ།
ཞལ་
ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ།
ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་པདྨ་དམར་པོ་འདབ་་
བརྒྱད་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། ཕྱག་མཚན་གཞན་
ནི་མདུན་དུ་སྨོས་པ་དང་སྦྱར་རོ། །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་པར་
མཛད་མཁན་རིན་ཆེན་འབྱུང་ལྡན་གྱི་སྐུ་ཕྱག་རྒྱ། _ གསུང་གི་རིགས་སྣང་བ་
མཐའ་ཡས་ཀྱི་སྐུ་ཕྱག་རྒྱ་ལ་གཉིས་སུ་མེད་པར་ཐིམ་པར་བསམ་མོ། །དེའི་འོག་
ཏུ་གསུང་གི་རིགས་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་འཆང་བས་
གདན་པདྨའི་དབུས་སུ་པདྨའི་སྐྱིལ་མོའི་ཚུལ་དུ་གནས་པར་བསྒོམ་པར་བྱའོ། །
སྒྲུབ་པ་པོས་དེའི་དུས་སུ་ཉིད་ཀྱི་གནས་གསུམ་དུ། སྐུ་དང་། གསུང་དང་།
ཐུགས་ཀྱི་ཡེ་ཤེས་ཀྱི་སྔགས་ཀྱི་ས་བོན་ཡིག་འབྲུ་གསུམ་གྱིས་མདུན་དུ་སྨོས་པའི་ཚུལ་
དུ་བྱིན་གྱིས་བརླབ་པའི་སྦྱོར་བ་བྱའོ། ། བྱིན་གྱིས་རློབ་པའི་སྦྱོར་བ་དེ་བྱས་པས།
སྐུ་རྡོ་རྗེ་དང་༌། གསུང་རྡོ་རྗེ་དང་༌། ཐུགས་རྡོ་རྗེ་དང་གཉིས་སུ་མེད་པའི་ངོ་་་
བོའི་ཚུལ་དུ་ཇི་ལྟར་སྨོས་པའི་དེ་བཞིན་དུ་འགྱུར་བར་སྨོས་སོ། །ཚུལ་དེ་ལྟར་་་་
སྦྱོར་བ་གསུམ་གྱིས་བྱིན་གྱིས་བརླབ་པའི་སྦྱོར་བ་བྱས་པའི་འོག་ཏུ། བདག་པོའི་
པདྨ་ཀྱོ་བར་འགྱུར་བར་བྱ་བའི་ཚུལ་གྱིས་ཆོ་ག་བསྟན་པར་བྱ་སྟེ། གསུང་གི་་་་་
45-501