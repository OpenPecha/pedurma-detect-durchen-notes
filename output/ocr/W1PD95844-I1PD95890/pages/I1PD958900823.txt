བསྟན་འགྱུར། རྒྱུད། ༼ཁུ༽ ༨༧ hy
རང་གི་རྡོ་རྗེ་རབ་ཏུ་བརྟག་གི་དོན་དུ་གསུངས་སོ། །དུས་གསུམ་སངས་རྒྱས་་་་་
སེམས་ཅན་རྣམས། །སྐུའི་དཀྱིལ་འཁོར་ཞུགས་པ་དག །གཤིན་རྗེ་གཤེད་ཀྱི་་
མདོག་འདྲ་བ། །སངས་རྒྱས་རྣམས་ནི་སླར་སྤྲོ་བྱ། །ཞེས་བྱ་བའི་དོན་བཤད་་
པར་བྱ་སྟེ། ཅི་ལྟར་ཡིན་ན། དུས་གསུམ་སངས་རྒྱས་སེམས་ཅན་རྣམས། །
སྐུའི་དཀྱིལ་འཁོར་ཞུགས་པ་དག་ནི།
ཐེག་པ་ཆེན་པོ་གསང་སྔགས་ཀྱི་ཚུལ་གྱི་
དུས་གསུམ་གྱི་དོན་མདུན་དུ་ཅི་ལྟར་སྨོས་པ་དེ་བཞིན་དུ་འདིར་བསྟན་ཏོ། །
བཤད་པར་བྱ་སྟེ། ཡ་མན་ཏ་ཀའི་གསང་བའི་ཐུགས་ཀ་ཡེ་ཤེས་སེམས་པའི་
གནས་ནས་རྣམ་པར་སྣང་མཛད་ལ་སོགས་པ་•རིགས་ལྔའི་བྱེ་བྲག་གི་སངས་རྒྱས་་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་་་
སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་སངས་རྒྱས་ཀྱི་སྐུ་ཕྱག་རྒྱ་སྤྲིན་
བཞིན་དུ་བསྐྱེད་པར་བྱའོ། །དེ་མ་ཐག་ཏུ་བ་སྤུའི་བུ་གའི་ལམ་གྱི་སྒོ་ནས་འཇིག་
རྟེན་གྱི་ཁམས་ཐམས་ཅད་དུ་ཁྱབ་པར་སྤྲོའོ། །དེའི་འོག་ཏུ་ལྷ་དང་མི་ལ་སོགས་་
པ་སེམས་ཅན་ཐམས་ཅད་མདུན་དུ་སྨོས་པའི་ཚུལ་དུ་རིམ་པར་སངས་རྒྱས་ཀྱི་སྐུ་་་
ཕྱག་རྒྱ་སྤྲིན་ལྟ་བུས་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེ་མ་ཐག་
ཏུ་སྤྲོས་པའི་ལམ་ནས་སྤྲོ་བའི་གནས་སུ་བདག་པོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་
ཕྱག་རྒྱའི་དཀྱིལ་འཁོར་དུ་མིང་བཏགས་པ་ལ་གཉིས་སུ་མེད་པའི་ངོ་བོར་བཞུགས་
པ་འམ་བསྡུ་བར་གསུངས་སོ། །དེ་ལྟར་དུས་གསུམ་སངས་རྒྱས་སེམས་ཅན་རྣམས། །
སྐུའི་དཀྱིལ་འཁོར་ཞུགས་པ་དག་གི་དོན་དུ་གསུངས་སོ། །གཤིན་རྗེ་གཤེད་ཀྱི་་་་
མདོག་འདྲ་བར། །སངས་རྒྱས་རྣམས་ནི་སླར་མི་སྤྲོ། །ཞེས་པ་ནི་མདུན་དུ་་་་་
སྨོས་པའི་དྲག་པོ་ལམ་གྱི་བསྒྲུབ་པར་•བྱ་བའི་ཕྱིའི་གནས་དུར་ཁྲོད་སྨོས་པ་དེའི་་་
45-800