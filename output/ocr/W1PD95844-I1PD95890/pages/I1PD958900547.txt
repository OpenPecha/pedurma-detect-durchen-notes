५२७
བསྟན་འགྱུར། རྒྱུད། ༼3༽ ༨༦ 67
གྲུབ་སྨོས་པ་ཐམས་ཅད་ཀྱི་ནང་ན། དགུག་པ་བྱས་ནས་གསང་བའི་མཆོད་པ་
བཟའ་བའི་ཚུལ་གྱིས་གྲུབ་པའི་དངོས་གྲུབ་ཀྱིས་འབྲས་བུ་འདི་ནི་དངོས་གྲུབ་་་
ཐམས་ཅད་གཉིས་སུ་མེད་པའི་ངོ་བོ་སྟེ། སྙིང་པོའི་ངོ་བོ་ཡིན་ནོ། །བཤད་
པར་བྱ་སྟེ། གསང་བ་ནི་དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་
དང་ཐུགས་རྡོ་རྗེ་གསུམ་གྱི་ཡེ་ཤེས་གཉིས་སུ་མེད་པ་དེ་ནི་དོན་དམ་པ་སྟོང་པ་ནམ་
མཁའ་ལྟ་བུ་ཀུན་ལ་ཁྱབ་ནས་གནས་པའོ། །དེ་ཉན་ཐོས་དང་། རང་སངས་
རྒྱས་དང་། ཚངས་པ་དང་། ཁྱབ་འཇུག་དང་།
དབང་ཕྱུག་ཆེན་པོ་ལ་
སོགས་པ་གང་གིས་ཀྱང་སྐལ་བ་དང་མི་ལྡན་པས་མི་མཐོང་བ་ཡིན་ཏེ། དོན་
དེས་གསང་བར་སྨོས་སོ། །བསྡུས་པ་ནི་གོང་དུ་བཤད་པའི་གསང་བའི་ངོ་བོ་དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཐམས་ཅད་ཀྱི་དངོས་གྲུབ་ཀྱི་འབྲས་བུ་
ཆོས་ཀྱི་སྐུར་འདུས་པར་བསྟན་ཏོ། །དེ་ལྟར་འདི་ནི་དངོས་གྲུབ་ཐམས་ཅད་ཀྱི།
གསང་བའི་སྙིང་པོ་བསྡུས་པ་ཡིན་གྱི་དོན་དུ་གསུངས་སོ། །བཅོམ་ལྡན་འདས་
ཀྱིས་གསང་བ་ཆེན་པོའི་དམ་ཚིག་དེ་སྐད་བཀའ་སྩལ་ཏོ། །ཞེས་པ་ནི། བཅོམ་
ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་འཛིན་དུ་སྨོས་སོ། །དེའི་དོན་ནི་ཇི་ལྟར་
མདུན་དུ་བཤད་པ་དེ་བཞིན་དུ་འདིར་སྦྱར་རོ། །གསང་བ་ཆེན་པོ་ཞེས་པ་ནི།
སྔགས་དང་། ཕྱག་རྒྱ་དང༌་། དཀྱིལ་འཁོར་ཐམས་ཅད་ཀྱི་བསྒོམ་པ་དང་།
མན་ངག་ལ་སོགས་པ་གསང་བར་སྨོས་པའི་ནང་ན། མདུན་དུ་སྨོས་པའི་སྐུ་དང་།
གསུང་དང་། ཐུགས་རྡོ་རྗེ་གསུམ་གྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་དོན་དམ་
པར་འདུས་པའི་ངོ་བོ་དེ་ནི་གསང་བ་ཆེན་པོ་ཡིན་ནོ། །དེ་ལྟར་གསང་བ་ཆེན་་་
པོའི་དོན་དུ་གསུངས་སོ། །དམ་ཚིག་ཞེས་པ་ནི།
གོང་དུ་བཤད་པའི་སེམས་་་
ཅན་ཐམས་ཅད་ཀྱི་ཆུང་མ་དམ་ཚིག་ཏུ་མིང་བཏགས་པ་བཀུག་པའི་འོག་ཏུ་སྒྲུབ་པ་
45-526