རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०११
རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་
བུ་མོ་ཇི་ལྟར་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་ཀྱི་
ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། ། །དེའི་
འོག་ཏུ་སྒྲུབ་པ་པོས་ཐུགས་རྗེ་ཆེན་པོ་ཞེ་སྡང་གི་སེམས་དགའ་བས་གཉིས་སུ་མེད་་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་་་་
པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་་་་
སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས། རྒྱ་མཚོ་དང་མཉམ་པར་གྱུར་པར་
བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་་་་
དམར་པོ་ཅུང་ཟད་སེར་བ། ཡེ་ཤེས་ལྔ་དང་གཉིས་སུ་མེད་པའི་ངོ་བོ་གཟི་བརྗིད་
ཆེན་པོས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་ཀྱི་སེམས་
རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ∶། །ས་བོན་དེ་ལས་གདན་ཐམས་
ཅད་ཀྱི་ནང་ན་དམ་པ་ཉི་མའི་དཀྱིལ་འཁོར་དུ་གྱུར་ཏོ∶། །དེ་ལྟར་དབུས་སུ་
ནི་ཉི་མའི་དཀྱིལ་འཁོར་དམ་པ་བསམ་གྱི་དོན་དུ་གསུངས་སོ། །སངས་རྒྱས་་་
གཟུགས་ནི་རབ་བསྒོམས་ལ། ། རྡོ་རྗེ་སྔོན་པོ་རྣམ་པར་སྒོམ་ཞེས་པ་ནི། སྒྲུབ་་
པ་པོས་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་
གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་་
ཉི་མའི་དཀྱིལ་འཁོར་གྱི་སྟེང་དུ་དབུས་སུ་བྱང་ཆུབ་སེམས་ཀྱི་ཆར་གྱི་རྒྱུན་བཞིན་དུ་
འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་
ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་གཟི་བརྗིད་ཆེན་པོས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་
སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ། །ས་བོན་དེ་ལས་ཁྲོ་་་
45-1031