རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
イイミ
དཔའ་ལྔ་གྲངས་མེད་པ་སྤྲིན་བཞིན་དུ་སྤྲོས་པ་དེ་དག་ཐམས་ཅད་ཀྱི་སྐུ་ཕྱག་རྒྱ་
གནས་ནས་མཉམ་པ་ཉིད་ཀྱི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོར་འོད་ཟེར་གྱི་
ཚོགས་སྤྲོ་བར་བསམ་མོ། །འོད་ཟེར་གྱི་ཚོགས་དེ་གཟི་བརྗིད་ཀྱི་འོད་ཀྱི་ངོ་བོར་
གྱུར་པར་བརྟག་གོ། །གཟི་བརྗིད་ཀྱི་འོད་དེ་མདུན་དུ་སྨོས་པའི་ཐུགས་ཀའི་་
ལུས་ལ་ཐིམ་པར་གྱུར་པར་བསམ་མོ། །དེ་ལྟར་འོད་ཟེར་ལྔ་ཡི་སྦྱོར་བ་ཡིས།
གནས་ན་སེམས་ཅན་སྐལ་བ་དང་མི་ལྡན་པ་སྡུག་བསྔལ་ཅན་གྱི་སྤྱི་བོར་ཕབ་ནས་
དེར་ནི་གཟི་བརྗིད་འབབ་པར་བྱའི་དོན་དུ་གསུངས་སོ། །ད་ནི་སེམས་ཅན་སྐལ་
བ་དང་མི་ལྡན་པའི་སྡུག་བསྔལ་ཅན་དེ་དག་ཡེ་ཤེས་ཀྱི་འོད་ཟེར་གྱི་གཟི་བརྗིད་་
ཀྱིས་བྱིན་གྱིས་བརླབ་པ་བྱས་པའི་འོག་ཏུ། བསོད་ནམས་ཀྱི་སྐལ་བ་དངོས་གྲུབ་
ཀྱི་འབྲས་བུ་ཐོབ་པར་འགྱུར་བ་བསྟན་པར་བྱ་སྟེ། དེ་ནི་དེ་མ་ཐག་ཏུ་ཡང་། །
སངས་རྒྱས་ཀུན་གྱི་ཐུགས་སུ་བྱོན། །འཇམ་དཔལ་གྱི་ནི་མདོག་དང་འདྲ། །
ལས་ཐབས་བྱེད་པར་དེ་འགྱུར་ཏེ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན་དེ་ནི་དེ་མ་ཐག་ཏུ་ཡང་སངས་རྒྱས་ཀུན་གྱི་ཐུགས་སུ་བྱོན་ནི། མདུན་དུ་
སྒྲུབ་པ་པོས་
ཐུགས་རྗེ་ཆེན་པོའི་ཐུགས་བསྐྱེད་ནས། ཚུལ་ཅི་ལྟར་སྨོས་པའི་མཉམ་པ་ཉིད་ཀྱི་
སྨོས་པའི་སྐལ་བ་དང་མི་ལྡན་པ་སྡུག་བསྔལ་ཅན་གྱི་སེམས་ཅན་ལ།
ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་འོད་ཟེར་གྱི་ཚོགས་ཀྱི་གཟི་བརྗིད་ཀྱི་འོད་
སྤྲོས་པས་བྱིན་གྱིས་བརླབས་པའི་འོག་ཏུ་སྐད་ཅིག་གིས་དཔལ་རྡོ་རྗེ་སེམས་པ་ལ་
སོགས་པ་སངས་རྒྱས་ཐམས་ཅད་ཀྱི་བླ་ན་མེད་པའི་ཤེས་རབ་ཀྱི་ངོ་བོར་འཇམ་་
དཔལ་སྨོས་པའི་དོན་དེས་སངས་རྒྱས་ཀུན་གྱི་ཐུགས་སུ་བྱོན་པ་ཡིན་ནོ། །འཇམ་
དཔལ་ཇི་ལྟ་བ་བཞིན་དུ་མདུན་དུ་སྨོས་པའི་སེམས་ཅན་འགྱུར་བར་བསྟན་ཏོ། །
དེ་ལྟར་དེ་ནི་དེ་མ་ཐག་ཏུ་ཡང་སངས་རྒྱས་ཀུན་གྱི་ཐུགས་སུ་བྱོན་གྱི་དོན་དུ་་་་
45-883