རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०५
ད་ནི་རང་གི་ལུས་བསྲུང་བ་དང་། ཁྲོ ་བོ་ཐམས་ཅད་ཀྱི་རྒྱལ་པོ་གཙུག་
གཏོར་དུ་མིང་བཏགས་པ་བཛྲ་ཧཱུཾ་ཀ་རའི་དམ་ཚིག་གི་བསྒོམ་པས་བཀའི་འཁོར་་་་
ལོའི་སྦྱོར་བ་བྱ་བའི་དོན་བསྟན་པར་བྱ་སྟེ། སྐུ་གསུང་ཐུགས་ཀྱི་རྡོ་རྗེ་ནི། །རང་
སྔགས་དོན་གྱི་ཡོན་ཏན་གྱི། །དེ་ནས་གཙུག་ཏོར་དམ་ཚིག་གི། །བཀའ་འཁོར་
ལོ་སྦྱོར་བ་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སྐུ་་་་
གསུང་ཐུགས་ཀྱི་རྡོ་རྗེ་ནི། །རང་སྔགས་དོན་གྱི་ཡོན་ཏན་གྱིས་ཞེས་པ་ནི། བསྒྲུབ་་
པ་པོས་དང་པོ་མདུན་དུ་སྨོས་པའི་ཆོ་ག་བཞིའི་ཚུལ་གྱིས། དཔལ་རྡོ་རྗེ་སེམས་་་
དཔའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཤེས་རབ་མ་ཡེ་ཤེས་ཀྱི་ལྷ་མོ་དང་་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་
ཚོགས་པ་ཐམས་ཅད་ནི། མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ། །
དེ་ལྟ་བུའི་ངོ་བོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཉིད་ཀྱི་གསང་བའི་
ཐུགས་ཡེ་ཤེས་སེམས་དཔའི་གནས་ནས། སྐུ་རྡོ་རྗེ་དང་༌། གསུང་རྡོ་རྗེ་དང་།
ཐུགས་རྡོ་རྗེ་དང་དེ་ལྟར་རིགས་གསུམ་གྱི་སྔགས་ས་བོན་ཡིག་འབྲུ་སྤྲིན་བཞིན་དུ་སྤྲོ་
བར་བྱའོ། །དེ་ནས་སྤྲོ་བའི་དོན་གསལ་བར་བསྟན་པར་བྱ་སྟེ། དང་པོ་སྔགས་
ཀྱི་ས་བོན་ཡིག་འབྲུ་ཨོཾ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་་་
བརྗིད་ཆེན་པོའི་འབར་བས་འབར་བ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་ནས་
སྤྲོ་བར་བྱ་སྟེ། དེ་བསྒྲུབ་པ་པོ་ཉིད་ཀྱི་ལུས་ལ་གཡས་ནས་བསྐོར་ཞིང་གནས་པར་
བསམ་མོ།
།དེའི་འོག་ཏུ་སྔགས་ཀྱི་ས་བོན་ཡིག་འབྲུ་ཨ་ཁ་དོག་དམར་པོ་སོ་སོར་
རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོས་འབར་བས་འབར་བ་སྤྲིན་བཞིན་དུ་
བ་སྤུའི་བུ་གའི་ལམ་གྱི་སྒོ་ནས་སྤྲོ་བར་བྱ་སྟེ། དེ་མདུན་དུ་སྨོས་པའི་ཚུལ་དུ་སྒྲུབ་
45-805