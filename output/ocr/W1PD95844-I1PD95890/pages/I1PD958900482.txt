རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༤༦ ༡
དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་•ནས་ཤེས་རབ་མའི་བྷ་་་་
གའི་དབུས་གནས་ཀྱི་རིན་པོ་ཆེའི་གདན་གྱི་སྟེང་དུ་ཁུ་བའི་ངོ་བོ་བྱང་ཆུབ་སེམས་་
འོད་དུ་ཞུ་ནས། དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་སྭ་བསམ་མོ།
།དེ་ཁ་དོག་སེར་པོ་མཉམ་པ་
ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་
ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་
འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས་རིན་པོ་ཆེའི་རིགས།
རིན་
ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་སེར་པོ། ཞལ་
གསུམ་པ་ཞལ་དབུས་མ་སྐུ་དང་མཐུན། གཡས་ནག་པོ་གཡོན་དཀར་བའོ། །
དབུ་སྐྲའི་ཐོར་ཚུགས་ཀྱིས་བརྒྱན་པ་ཞལ་ཅུང་ཟད་བཞད་པ། རིན་པོ་ཆེ་སྣ་་
ཚོགས་ཀྱི་རྒྱན་གྱིས་བརྒྱན་པ། ཕྱག་དྲུག་ཕྱག་མཚན་དྲུག་པ། ཕྱག་གཡས་
དང་པོ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ་འཛིན། བར་མ་ན་རྡོ་རྗེ་
རྩེ་ལྔ་ཐ་མ་ན་འཁོར་ལོ་རྩིབས་བརྒྱད། གཡོན་དང་པོ་རྡོ་རྗེ་དྲིལ་བུ་དང་བཅས་
པས་སྤྲུལ་པའི་མཱ་མ་ཀཱིའི་ནུ་མ་འཛིན། བར་མ་ན་པདྨ་སེར་པོ་འདབ་མ་བརྒྱད།
ཐ་མ་ན་རྡོ་རྗེ་རལ་གྲི་ཨུཏྤ་ལ་སྔོན་པོའི་འདབ་མ་ལྟ་བུའོ། །ཚུལ་དེ་ལྟར་བསྐྱེད་མ་
ཐག་ཏུ། བསྐྱེད་པར་མཛད་མཁན་ཐུགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་རིན་
ཆེན་རྡོ་རྗེ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ལ་གཉིས་སུ་མེད་པར་ཐིམ་པར་་་
བསམ་མོ། །དེའི་འོག་ཏུ་སྒྲུབ་པ་པོས་རིན་ཆེན་འབྱུང་ལྡན་དང་གཉིས་སུ་མེད་
པའི་ང་རྒྱལ་འཆང་བས། རིན་པོ་ཆེའི་གདན་གྱི་དབུས་སུ་པདྨའི་སྐྱིལ་མོའི་ཚུལ་
དུ་བཞུགས་པར་རབ་ཏུ་བསྒོམ་མོ། །མདོར་བསྡུ་བ་དེ་ལྟར་མཁའ་དབྱིངས་རིན་
ཆེན་དབུས་གནས་པར། རིན་ཆེན་རྡོ་རྗེ་རབ་ཏུ་བསྒོམ་གྱི་དོན་དུ་གསུངས་སོ། །
d
45-461