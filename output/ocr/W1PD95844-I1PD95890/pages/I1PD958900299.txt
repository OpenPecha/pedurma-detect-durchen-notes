བསྟན་འགྱུར། རྒྱུད། ༼རུ༽ ༨༦ng g
མཛད་ལ་སོགས་པ། རིགས་ལྔའི་བྱེ་བྲག་གི་དེ་བཞིན་གཤེགས་པ། ཚད་ཏིལ་
གྱི་འབྲུ་དང་མཉམ་པ་གྲངས་མེད་པ། རྣམས་ཀྱི་ཐུགས་ཀྱི་ངོ་བོར་གཉིས་སུ་མེད་
པར་གནས་པ་ཡིན་ནོ། །དེ་དང་གཉིས་སུ་མེད་པར་མཉམ་པར་སྟོན་པ་རྡོ་རྗེ་
བསྐྱོད་པ་སྨོས་སོ། །དེ་བསྒོམ་པས་སྒྲུབ་པ་པོ་དེ་དང་མཉམ་པར་འགྱུར་རོ། །
དེ་ལྟར་སྟོན་པ་རྡོ་རྗེའི་ཐུགས་འདྲ་བར་གསུངས་སོ།
།ཡེ་ཤེས་ཡོན་ཏན་རྒྱ་མཚོར་
འགྱུར་ཞེས་པ་ནི། སྟོན་པ་རྡོ་རྗེ་མི་བསྐྱོད་པ་མེ་ལོང་ལྟ་བུའི་ཡེ་ཤེས་ལ་སོགས་པ།
ཡེ་ཤེས་ལྔ་གཉིས་སུ་མེད་པའི་གཟུགས་ཀྱི་ཕྱག་རྒྱ་དེས། ཡེ་ཤེས་ལྔའི་ཡོན་ཏན་
གྱི་ཐབས་ཀྱི་བྱེ་བྲག་སྣ་ཚོགས་ཀྱིས་སེམས་ཅན་ཐམས་ཅད་ཀྱི་དོན་མཛད་པས།
དོན་དེས་སྟོན་པ་རྡོ་རྗེ་མི་བསྐྱོད་པ་ཉིད་ཡོན་ཏན་རྒྱ་མཚོར་སྨོས་སོ། །དེ་ལྟར་ཡེ་
ཤེས་ཡོན་ཏན་རྒྱ་མཚོར་འགྱུར་གྱི་དོན་དུ་གསུངས་སོ། །ཡེ་ཤེས་ལྔ་ལྡན་བསྟེན་ན་
ནི༑ རྡོ རྡོ་རྗེ་བསྐལ་པ་གསུམ་དུ་གནས་ཞེས་པ་ནི།
དོན་ནི་མདུན་དུ་ཇི་ལྟར་་་
བཤད་པ་བཞིན་འདིར་སྦྱར་རོ།། །བཅོམ་ལྡན་འདས་རྡོ་རྗེའི་ཐུགས་གསང་བས་་
དེ་སྐད་བཀའ་སྩལ་ཏོ། །དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་དམ་ཚིག །
རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །ཞེས་པ་ནི། བཅོམ་ལྡན་འདས་ནི་སྟོན་
པ་མི་བསྐྱོད་རྡོ་རྗེ་འཛིན་ཡིན་པར་སྨོས་ཏེ། དེའི་དོན་མདུན་དུ་ཇི་ལྟར་བཤད་པ་
དང་འདིར་སྦྱར་རོ། །རྡོ་རྗེའི་ཐུགས་ནི་དེ་བཞིན་གཤེགས་པ། ཚད་ཏིལ་གྱི་
འབྲུ་དང་མཉམ་པ་གྲངས་མེད་པ་ཐམས་ཅད་དོན་དམ་པར་རྡོ་རྗེའི་ཐུགས་སུ་་་
གཉིས་སུ་མེད་པར་སྨོས་སོ། །དེ་དང་གཉིས་སུ་མེད་པའི་རྡོ་རྗེའི་ཐུགས་མེ་ལོང་་
ལྟ་བུའི་ཡེ་ཤེས་ཀྱི་ངོ་བོ། རྡོ་རྗེ་མི་བསྐྱོད་པ་ཡིན་པར་བསྟན་ཏོ། །གསང་བ་ནི་
གོང་དུ་སྨོས་པའི་བསྒོམ་པའི་ཚུལ་དེ་འབྲས་བུ་དང་བཅས་པ་ཉན་ཐོས་དང་རང་་་
སངས་རྒྱས་ལ་སོགས་པ། སེམས་ཅན་ཐམས་ཅད་ལ་མི་བསྟན་ཏེ་འདི་ནི་བསྒོམ་
45-278