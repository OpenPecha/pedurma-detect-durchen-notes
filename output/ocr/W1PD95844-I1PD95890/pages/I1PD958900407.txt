༣ ༨ ༦
_____ བསྟན་འགྱུར། རྒྱུད། ༼རུ༽ ༨༦
དུ་བསྒོམ་པ་བྱས་པས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་བྷ་གའི་དབུས་ཀྱི་གདན་
ཟླ་བའི་དཀྱིལ་འཁོར་གྱི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་སྟེང་དུ་སྔགས་ས་བོན་
ཡིག་འབྲུ་མུཾ་བསམ་མོ། ། དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་འབར་ཞིང་འོད་དུ་ཞུ་།
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་
བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་
ཀྱི་ས་བོན་དེ་ལས་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་པར་བྱ་
སྟེ།༑ སྐུ་མདོག་སྔོན་པོ། ཞལ་གསུམ་པ། དབུས་སྐུ་དང་མཐུན། ཞལ་་་་
གཡས་དཀར་བ། གཡོན་དམར་བ། དབུ་སྐྲ་འཁྱིལ་པའི་ཚུལ། ཞལ་རྣམས་
འཛུམ་པ། ཕྱག་དྲུག །ཕྱག་མཚན་དྲུག་ལ། ཕྱག་གཡས་དང་པོ་ན། རྡོ་
རྗེ་རལ་གྲི་ཐུགས་ཀར་འཛིན་པའི་ཚུལ། བར་མ་ན་འཁོར་ལོ་རྩིབས་བརྒྱད།
ཐ་མ་ན་པདྨ་འདབ་མ་•བརྒྱད། གཡོན་དང་པོས་ལྷ་མོ་སྙིང་རྗེ་མའི་ནུ་མ་འཛིན།
བར་མ་ན་ཡིད་བཞིན་གྱི་ནོར་བུ་རིན་པོ་ཆེ། ཐ་མ་ན་ཨུད་པ་ལ་སྔོན་པོའོ། །
ཡན་ལག་དང་ཉིང་ལག་ཐམས་ཅད་རིན་པོ་ཆེ་སྣ་ཚོགས་ཀྱིས་བརྒྱན་པའོ།
།ཚུལ་
དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་མཁན་སྐུ་དང་གསུང་དང་ཐུགས་རྡོ་རྗེ་
གཉིས་སུ་མེད་པའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བྱང་ཆུབ་སེམས་དཔའ་་་་་
འཇམ་དཔལ་གྱི་སྤྱི་བོར་དབང་བསྐུར་བའི་ཚུལ་དུ་བཞུགས་པར་བསམ་མོ། །
དེའི་འོག་ཏུ་སྒྲུབ་པ་པོས་བྱང་ཆུབ་སེམས་དཔའ་འཇམ་དཔལ་དང་གཉིས་སུ་མེད་
པའི་ང་རྒྱལ་དུ་བསྒོམས་པས། གདན་ཟླ་བའི་དཀྱིལ་འཁོར་དེའི་སྟེང་དུ་བཟང་་
པོའི་●སྐྱིལ་མོས་བཞུགས་སོ།
།མདོར་བསྡུ་བ་དེ་ལྟར་སྐུ་དང་གསུང་ཐུགས་རྡོ་རྗེ་
45-386