م
བསྟན་འགྱུར། རྒྱུད། ༨༧
དེའི་སྐུ་མདོག་བན་དུ་ཀའི་མེ་ཏོག་ལྟར་ཤིན་ཏུ་དམར་བ་དེ་བསྐལ་པའི་མེའི་དུས་་
ཅི་ལྟ་བ་དེ་བཞིན་དུ། ལྷའི་བུའི་བདུད་ཀ་མ་དེ་བ་ལ་སོགས་པ་བགེགས་ཐམས་་
ཅད་ཀྱི་གནོད་པ་སྐྲག་པའི་ཕྱིར་སྐུ་ཕྱག་རྒྱ་ཀུན་ནས་འབར་བ་ཆེན་པོའི་འོད་འབྱུང་
བའོ། །དོན་དེས་ཁྲོ་བོ་ཆེན་པོར་སྨོས་སོ། །དེ་ལྟར་ཁྲོ་བོ་ཆེན་པོ་རྟ་མགྲིན་ནི།
བསྐལ་པའི་མེ་བཞིན་རབ་ཏུ་འབར་གྱི་དོན་དུ་གསུངས་སོ།
།ཞལ་གསུམ་གདུག་
པ་ཞབས་ཀྱིས་གནོན། །སྦྱོར་བས་རྟག་ཏུ་བསམ་པར་བྱ་ཞེས་པ་ནི། མདུན་
དུ་སྨོས་པའི་ཚུལ་དུ་ཁྲོ་བོའི་●རྒྱལ་པོ་ཆེན་པོ་རྟ་མགྲིན་གྱི་སྐུ་ཕྱག་རྒྱ་བསྐྱེད་པ་དེ་
ནི་ཞལ་གསུམ་པ་ཞལ་དབུས་མ་སྐུ་དང་མཐུན། དེའི་སྤྱི་བོ་རྟ་མགྲིན་གྱི་ཁ་དོག་
ལྗང་གུ་བསྐྱོད་པ་རྡོ་རྗེ་རལ་པའི་ཚོགས་དང་ལྡན་པའོ། །ཞལ་གཡས་གནག་པ།
གཡོན་དཀར་བ། རལ་པ་གྱེན་དུ་རྫེས་པ། རབ་ཏུ་འབར་བ། ཀླུའི་རྒྱལ་པོ་
ཀུ་ལེ་ཀས་བཅིངས་པ། ཀླུའི་རྒྱལ་པོ་བ་སུ་གས་མགུལ་པ་བརྒྱན་པ།
ཀླུའི་རྒྱལ་
པོ་པདྨས་གཡས་སུ་སེ་རལ་གར་བརྒྱན་པ། ཀླུའི་རྒྱལ་པོ་ཀར་ཀོ་ཏས་སྐ་རགས་་་
བྱས་པ། གཞན་ཡང་ཡན་ལག་དང་ཉིང་ལག་ཐམས་ཅད་སྦྲུལ་ཁ་དོག་སྣ་ཚོགས་
ཀྱི་བྱེ་བྲག་གིས་བརྒྱན་པར་སྨོས་སོ། །སྐུ་ཆེ་བ་འཇིགས་པ་ཆེན་པོ་མཛད་པ།
ཞལ་གསུམ་གྱི་སྨིན་མའི་ཁྲོ་གཉེར་ཡང་ནས་ཡང་དུ་བསྐྱོད་པ། ཕྱག་དྲུག་ཕྱག་
མཚན་དྲུག་གོ། །ཕྱག་གཡས་དང་པོ་ན་ཐོད། ཕྲེང་བ་འཛིན་པ། གཡོན་
དང་པོ་ན་པདྨ་ཁ་དོག་སྣ་ཚོགས་ཀྱི་ཕྲེང་བ་འཛིན། ཁྲོ་མོའི་རྒྱལ་མོ་ཁྲོ་གཉེར་
མའི་ཕྱག་གཡས་དང་པོ་ན་ཐོད་པ་ལྕང་ལོ་ཅན་འཛིན། གཡོན་དང་པོ་ན་རྒྱུ་མའི་
ཕྲེང་བ་འཛིན། ཕྱག་མཚན་གཞན་ནི་བྱེ་བྲག་སྣ་ཚོགས་སུ་སྨོས་སོ། །ཞབས་
གཡས་བརྐྱང་བ་དང་། གཡོན་བསྐུམ་པའི་ཚུལ་གྱིས་གདུག་པར་མིང་བཏགས་པ་
ལྟ་བུའི་བདུད་ཀ་མ་དེ་བ་གནོན་པར་མཛད་དེ། ཞབས་གཡས་ཀྱིས་མགོ་གནོན།
45-942