རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༤༢༣
བྱ་སྟེ། གོང་དུ་སྨོས་པའི་འཇིགས་པ་ཆེན་པོ་བྱེད་པའི་ཁྲོ་བོའི་རྒྱལ་པོ་ཡ་མན་ཏ་
ཀའི་སྐུ་ཕྱག་རྒྱ་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་་་་་་
གཤིན་རྗེ་ལ་སོགས་པ་སེམས་ཅན་ཐམས་ཅད་སྐྲག་པར་བྱེད་པར་བསྟན་ཏོ། །དེ་
ལྟར་རྡོ་རྗེའི་དེ་བཞིན་གཤེགས་པ་ཐམས་ཅད་སྐྲག་པར་བྱེད་པའི་ཁྲོ་བོའི་དོན་དུ་་་
གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་མི་བསྐྱོད་
པ་རྡོ་རྗེ་འཛིན་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་་
བསྟན་ཏོ། །དེ་ལྟ་བུའི་སྐུ་གསུང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་་་་་
བོའི་སྐུའི་རིགས་ཁྲོ་བོའི་རྒྱལ་པོ་ཡ་མན་ཏ་ཀ་དང་དེའི་སྔགས་སུ་བསྟན་ཏོ། །དེ་
ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི།
གོང་དུ་སྐུ་རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་གསུམ་ཅི་ལྟར་བཤད་
པ་དེ་བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ཕྱུང་
ངོ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་གོང་དུ་སྨོས་པའི་ཁྲོ་བོའི་་་
རྒྱལ་པོ་ཡ་མན་ཏ་ཀ་དེའི་སྔགས་རིངས་ཅི་ལྟར་སྨོས་པའི་ཚུལ་གྱི་སྐུ་དང་གསུང་་་་་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་ཕྱུང་བ་ཡིན་ནོ། །ད་ནི་ཁྲོ་
བོའི་རྒྱལ་པོ་ཡ་མན་ཏ་ཀའི་སྔགས་རིངས་སེམས་ཅན་ཐམས་ཅད་ཀྱི་བུ་མོ་དགུག་
པས་དབང་དུ་མཛད་པ་དང་གནོན་པར་མཛད་པའི་ངོ་བོ་དེ་བསྟན་པར་བྱ་སྟེ།
ཨོཾ་ཧྲཱིཿཥྚི་བི་ཀྲི་ཏ་ན་ན་སརྦ་ཤ་ཏྲྰཾ་ན་ཤ་ཡ་བྷཾ་ཡ་མ་ར་ཡ་ཧཱུཾ་ཧཱུྃ་ཕཊ་ཕཊ་སྭཱ་ཧཱ།
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨོཾ་ནི་སྒྲུབ་པ་པོས་དང་
པོ་སྔགས་ཀྱི་ས་བོན་ཡིག་འབྲུ་ཨོཾ་བརྗོད་པར་བྱ་སྟེ། དེ་ནི་དེ་བཞིན་གཤེགས་པ་་
ཐམས་ཅད་ཀྱི་སྐུ་རྡོ་རྗེའི་ཡེ་ཤེས་དང་གཉིས་སུ་མེད་པའི་ངོ་བོའི་སྐུའི་རིགས་རྣམ་་
པར་སྣང་མཛད་བསྐྱེད་པའི་ས་བོན་ཡིན་ཏེ། དེ་བརྗོད་པས་སྒྲུབ་པ་པོས་ཆོས་ཀྱི་
45-1423