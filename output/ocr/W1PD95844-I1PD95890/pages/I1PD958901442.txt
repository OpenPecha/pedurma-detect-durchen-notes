རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
770
སྟེ༑ བཤང་གཅིའི་དམ་ཚིག་ལ་སོགས་པས། །དབང་པོ་གཉིས་ནི་སྦྱོར་བ་ཡིས༎
སངས་རྒྱས་བྱང་ཆུབ་གནས་ཞི་བ། །དེ་ཉིད་བླ་ན་མེད་པ་འགྲུབ། །ཅེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། བཤང་གཅིའི་དམ་ཚིག་ལ་
སོགས་པས། །དབང་པོ་གཉིས་ཀྱིས་སྦྱོར་བ་ཡིས་ནི་མདུན་དུ་སྨོས་པའི་བཤང་
གཅི་ལ་སོགས་པ་བདུད་རྩི་ལྔ་དང་། གཞན་ཡང་ཤ་ཆེན་ལ་སོགས་པ་ཤ་ལྔ་དག་
རྫས་དེ་དམ་•བསྒྲུབ་པ་བྱ་བའི་དུས་སུ། ཚུལ་ཅི་ལྟར་སྨོས་པའི་ཤེས་རབ་མ་་་
བླངས་ལ། སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ
མེད་པའི་འཁྱུད་པའི་སྦྱོར་བས་གསང་བའི་དབང་པོ་གཉིས་མཉམ་པར་སྦྱར་བས།
ཐབས་དང་ཤེས་རབ་རོལ་པ་བྱ་ཞིང་དམ་རྫས་ཀྱི་བསྒྲུབ་པ་བྱ་བར་སྨོས་སོ། །དེ་
ལྟར་བཤང་གཅིའི་དམ་ཚིག་ལ་སོགས་པས། དབང་པོ་གཉིས་ནི་སྦྱོར་བ་ཡིས་ཀྱི་
དོན་དུ་གསུངས་སོ། །སངས་རྒྱས་བྱང་ཆུབ་གནས་ཞི་བ། །དེ་ཉིད་བླ་ན་མེད་
པ་འགྲུབ་ཅེས་པ་ནི་ཅི་ལྟར་སྨོས་པའི་ཚུལ་གྱི། དམ་རྫས་ཀྱི་བསྒྲུབ་པ་བྱས་པས་་
བླ་ན་མེད་པ་དེ་ཁོ་ན་ཉིད་དུ་མིང་བཏགས་པ་དེ་བཞིན་གཤེགས་པ་ཐམས་ཅད་ཀྱི་
ཡེ་ཤེས་ཀྱི་དངོས་གྲུབ་ཐམས་ཅད་ཀྱི་འབྲས་བུ་དང་གཉིས་སུ་མེད་པའི་ངོ་བོ་ཡིན་ཏེ།
དེ་ནི་མདུན་དུ་སྨོས་པའི་ཚུལ་གྱི་སངས་རྒྱས་དང་བྱང་ཆུབ་ཏུ་མིང་བཏགས་པ་དོན་
དམ་པར་ཆོས་ཀྱི་དབྱིངས་ཀྱི་དབང་ཕྱུག་མ་དང་གཉིས་སུ་མེད་པའི་ངོ་བོ་ཆོས་ཀྱི་་
སྐུ་ཡིན་ཏེ། དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་འགྲུབ་པར་བསྟན་ཏོ། །
བཤད་པར་བྱ་སྟེ། ཆོས་ཀྱི་སྐུ་ནི་འཁོར་བའི་ཉོན་མོངས་པ་ཐམས་ཅད་ཀྱི་ནད་
ཀྱི་སྡུག་བསྔལ་གྱི་བྱེ་བྲག་སྣ་ཚོགས་དང་སྡིག་པ་ཐམས་ཅད་དང་བྲལ་བ་ཡིན་ཏེ།
དོན་དེས་ཆོས་ཀྱི་སྐུ་ཞི་གནས་སུ་མིང་བཏགས་པ་བདེ་བ་དང་ཡིད་བདེ་བ་ཐམས་་
ཅད་རྫོགས་པའི་ངོ་བོར་བསྟན་ཏོ། །མདོར་བསྡུ་བ་དེ་ལྟར་སངས་རྒྱས་བྱང་ཆུབ་
45-1419