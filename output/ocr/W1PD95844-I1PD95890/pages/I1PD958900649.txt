७२२
བསྟན་འགྱུར། རྒྱུད། 3༨༦
ཐམས་ཅད་བྱིན་གྱིས་བརླབ་པར་བྱ་བའི་ཕྱིར་ཡེ་ཤེས་ཀྱི་ཆོ་འཕྲུལ་སྤྲོ་བའི་གནས་དེ་
ཉིད་བླ་ན་མེད་པའི་བྱང་ཆུབ་ཀྱི་འབྲས་བུའི་བདག་ཉིད་ཡིན་ཏེ། དོན་དེས་རྡོ་་་
རྗེར་སྨོས་སོ། །དེ་ནས་འཛིན་པའི་སྒྲུབ་པ་པོས་མདུན་དུ་སྨོས་པའི་ཚུལ་དུ་ཡེ་་་་
ཤེས་རྡོ་རྗེར་མིང་བཏགས་པ་སྐུའི་རིགས་རྣམ་པར་སྣང་མཛད་བསྒོམ་པ་བྱ་བའི་་་་
དུས་ཅི་ལྟར་སྐུ་རྡོ་རྗེ་དང༌་། གསུང་རྡོ་རྗེ་གཉིས་སུ་མེད་པའི་ངོ་བོར་འཛིན་པ་དེ་
བཞིན་དུ་ཐུགས་རྡོ་རྗེས། སྐུ་རྡོ་རྗེ་དང་གསུང་རྡོ་རྗེ་གཉིས་སུ་མེད་པའི་ངོ་བོར་་
འཛིན་པ་ཡིན་ནོ། །དོན་དེས་འཛིན་པར་སྨོས་སོ། །དཔལ་དང་ལྡན་ནི། མེ་
ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་གྱི་ངོ་བོ་ཁྲོ་བོ་ཆེན་པོ་གཞན་གྱིས་མི་ཐུབ་པ་ལ་་་་་
སོགས་པ་རྡོ་རྗེའི་རིགས་ཀྱི་བྱེ་བྲག་གི་ཁྲོ་བོ་ཆེན་པོ་ཐམས་ཅད་སྤྲུལ་པ་མཛད་པས།
འཇིག་རྟེན་གྱི་མེས་པོ་ཆེན་པོ་ཚངས་པ་ལ་སོགས་པ་ལྷ་རྣམས་དང་། གནོད་སྦྱིན་
དང་། སྲིན་པོ་དང་། འབྱུང་བོ་དང་། ཤ་ཟ་དང་། སྐར་མ་དང་།
མཁའ་འགྲོ་དང་གཙོར་སྨོས་པ་དེ་དག་དང་། གཞན་ཡང་སེམས་ཅན་མ་ལུས་པ་
ཐམས་ཅད་མདུན་དུ་སྨོས་པའི་ཁྲོ་བོའི་རྒྱལ་པོ་རྣམས་ཀྱིས་ཡེ་ཤེས་ཀྱི་རྫུ་འཕྲུལ་གྱི་་
སྟོབས་ལ་སོགས་པ་ཐབས་ཀྱི་བྱེ་བྲག་སྣ་ཚོགས་ཀྱིས་གོང་དུ་སྨོས་པའི་སེམས་ཅན་མ་
ལུས་པ་དེ་དག་གི་སྒྱུ་མ་དང་སྟོབས་དང་། ཆོ་འཕྲུལ་གྱི་སྤྲུལ་པ་དང་། སེམས་
དང་། དེ་དག་ལ་སོགས་པ་དཔལ་གྱི་ངོ་བོ་བཅོམ་ནས་རྒྱལ་བ་ཐོབ་པའོ། །དོན་
དེས་མེ་ལོང་ལྟ་བུ་ཡེ་ཤེས་ཀྱི་ངོ་བོ་དཔལ་དུ་མིང་བཏགས་པ་རྣམ་པར་སྣང་མཛད་
ཀྱི་ཐུགས་ལ་ལྡན་པ་ཡིན་ནོ། །རྡོ་རྗེ་མི་ཕྱེད་གསུམ་བསྒོམས་པས་ཅི་ལྟར་མདུན་དུ།
རྣམ་པར་སྣང་མཛད་ཀྱི་སྐུ་དང་། གསུང་རྡོ་རྗེ་གསུམ་གྱི་ཡེ་ཤེས་དང་མི་ཕྱེད་་་་
པར་བསྒོམས་པ་དེ་བཞིན་དུ། ཐུགས་རྡོ་རྗེ་གསུམ་གྱི་ཡེ་ཤེས་དང་མི་ཕྱེད་པར་བྱ་
བ་བསྟན་ཏོ། །མདོར་བསྡུ་བ་དེ་ལྟར་རྡོ་རྗེ་ཐུགས་འཛིན་དཔལ་དང་ལྡན།
45-628