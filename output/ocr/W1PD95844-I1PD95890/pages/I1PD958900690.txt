རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کا کا
པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་
གཉིས་སུ་མེད་པར་འཁྱུད་པའི་སྦྱོར་བས། ཐབས་དང་ཤེས་རབ་རོལ་པ་བྱའོ། །
དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་*སྒོ་ནས་ཤེས་རབ་མའི་བྷ་
གའི་དབུས་སུ་ཁུ་བའི་ངོ་བོ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །
དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་་་་
སྔགས་ས་བོན་ཡིག་འབྲུ་མཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་དུ།
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་པར་་་
འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས་ཞེ་སྡང་དགའ་མའི་སྐུ་ཕྱག་རྒྱ་
སྤྲིན་བཞིན་དུ་བསྐྱེད་པར་བྱའོ། །དེའི་སྐུ་མདོག་དང༌་། ཞལ་དང་། ཕྱག་
དང་། ཕྱག་མཚན་དང༌། རྒྱན་རྣམས་དང་། ཆ་ལུགས་ཕུན་སུམ་ཚོགས་པ་
ནི༑ ཉིད་ཀྱི་བདག་པོ་ཞེ་སྡང་རྡོ་རྗེའི་ཅི་ལྟར་སྨོས་པ་དེ་བཞིན་དུ་བྱའོ། །དེ་
ལྟ་བུའི་ངོ་བོ་ཞེ་སྡང་དགའ་མའི་སྐུ་ཕྱག་རྒྱ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་
ནས་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བའོ། །དེ་མ་ཐག་ཏུ་ལྷ་་་་
དང་མི་ལ་སོགས་པ་སེམས་ཅན་དུ་སྨོས་པ་ཐམས་ཅད་ཀྱི་ནང་ན། སེམས་ཅན་་་
གང་ཡང་རུང་སྟེ། ཕྱིན་ཅི་ལོག་པའི་ཞེ་སྡང་དང་ལྡན་པས་སོ་སོར་གསོད་པའི་་་
ལས་བྱེད་པ་དེ་དག་ཐམས་ཅད་ལ་རེག་པའི་ཚུལ་གྱིས་ཞེ་སྡང་དགའ་མའི་སྐུ་ཕྱག་་
རྒྱ་སྤྲིན་གྱིས་ཉིད་ཀྱི་སྐུ་ལ་བསྡུ་བར་བྱའོ། །དེའི་འོག་ཏུ་སར་▪སྤྲོ་བའི་ལམ་དུ་་་་
སྒྲུབ་པ་པོ་ཞེ་སྡང་རྡོ་རྗེ་དང་གཉིས་སུ་མེད་པའི་ངོ་བོར་ལུས་ལ་གཉིས་སུ་མེད་པར་
བསྡུ་བར་སྨོས་སོ། །བཤད་པར་བྱ་སྟེ། ཞེ་སྡང་ནི་བླ་ན་མེད་པའི་ཞེ་སྡང་དོན་
དམ་པར་དེ་བཞིན་གཤེགས་པ་ཐམས་ཅད་ཀྱི་ཐུགས་རྗེའི་ངོ་བོ་བདུད་དང་་་
45-669