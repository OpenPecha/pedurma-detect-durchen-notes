རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༤༢ ༡
གྱིས་བརྒྱན་པ། ཕྱག་དྲུག་ཕྱག་མཚན་དྲུག་ལ། ཕྱག་གཡས་དང་པོ། ཐེ་་་་་
ཙོམ་གཅོད་པའི་ཕྱག་རྒྱ་གུང་མོ་དང་མཐེ་བོ་ཐུགས་ཀར་རྩེ་སྤྲད་པ། གཡོན་དང་
པོ་ཉོན་མོངས་པ་དང་བདུད་རྣམས་གནོད་པའི་ངོ་བོས་གནོན་པའི། ཕྱག་རྒྱ་་
གཡས་བར་མ་ན་འཁོར་ལོ་རྩིབས་བརྒྱད། ཐ་མ་ན་པདྨ་འདབ་བརྒྱད་དོ། །
གཡོན་བར་མ་ན་རྡོ་རྗེ་དྲིལ་བུ་དང་བཅས་པས་ལྷ་མོ་རེག་རྡོ་རྗེ་མའི་ནུ་མ་འཛིན།
ཐ་མ་ན་རྡོ་རྗེ་རལ་གྲི་ཨུཏྤལ་སྔོན་པོ་འདབ་མ་ལྟ་བུའོ། །ཚུལ་དེ་ལྟ་བུ་བསྐྱེད་མ་
ཐག་ཏུ། བསྐྱེད་པར་མཛད་མཁན་ཐུགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བྱང་་་་
ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བའི་སྤྱི་བོའི་གནས་སུ་དབང་
བསྐུར་བའི་ཚུལ་དུ་བཞུགས་པར་བསམ་མོ། །དེའི་འོག་ཏུ་སྒྲུབ་པ་པོས་བྱང་ཆུབ་
སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་དང་གཉིས་སུ་མེད་པའི་ང་རྒྱལ་
འཆང་བས། གདན་ཟླ་བའི་དཀྱིལ་འཁོར་གྱི་དབུས་སུ་སེམས་དཔའི་སྐྱིལ་མོའི་་་
ཚུལ་དུ་འདུག་པར་བྱའོ། །དེའི་སྒྲུབ་པ་པོས་ལྷ་གང་གི་རྫས་ཞིག་པའི་ལྕགས་དུམ་
བུ་བླང་། ཡང་ན་གསེར་དུམ་བུ་བླངས་ཡང་མི་འགལ་ལོ།
།དེ་ལ་རྡོ་རྗེ་རལ་གྲི་
རིང་ཐུང་གི་ཚད་ནི་གུང་མོ་དང་སྲིན་ལག་སོར་གྱི་ཚད་དུ་བྱ། ། འཐུག་སྲབ་ནི་བ་
ད་རི་ལུའི་ལོ་མ་དང་མཉམ་པའོ། །དེ་ལྟ་བུའི་ཚད་དུ་རྡོ་རྗེ་རལ་གྲི་བྱས་པའི་འོག་
ཏུ༑ དེའི་དུས་སུ་རྡོ་རྗེ་རིགས་ཀྱི་ཤེས་རབ་མ་བླང་ངོ་། །དེ་མདུན་དུ་སྨོས་་་་
པའི་མཚན་དང་ཡོན་ཏན་ཐམས་ཅད་དང་འདིར་ལྡན་པར་བྱ་བ་ཡིན་ནོ། །ཤེས་
རབ་མ་དེ་ཡེ་ཤེས་ཀྱི་ལྷ་མོ་རེག་རྡོ་རྗེ་མ་དང་གཉིས་སུ་མེད་པའི་ངོ་བོར་བྱིན་གྱིས་་
བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཉིད་ཀྱི་མདུན་དུ། སྨོས་པའི་ཚུལ་
དུ་བདུད་རྩི་རྣམ་པ་ལྔའི་དཀྱིལ་འཁོར་བྱའོ། །དཀྱིལ་འཁོར་དེའི་སྟེང་དུ་སྒྲུབ་པ་
པོ་ཕྱི་གདན་བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་འདོད་ཆགས་་་
45-421