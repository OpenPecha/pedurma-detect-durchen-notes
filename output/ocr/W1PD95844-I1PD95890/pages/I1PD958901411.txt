१३८८
བསྟན་འགྱུར། རྒྱུད། ༼ལུ༽ ༨༧
གསད་པའི་བྱ་བའི་ཕྱིར་སེམས་དད་པ་བསྐྱེད་པ་དང་། བརྟན་པའི་དོན་དུ་སྨོས་
སོ༑ །མདོར་བསྡུ་བ་དེ་ལྟར་བྱང་ཆུབ་སེམས་དཔའ་གྲགས་ཆེན་གནོན་གྱི་དོན་་
དུ་གསུངས་སོ།
།སྐུ་གསུང་ཐུགས་ཀྱི་རྡོ་རྗེ་རྣམས། །གནོན་པར་རབ་ཏུ་བཤད་
པ་ཡིན། །ཞེས་པ་ནི། མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་
གསུམ་གྱི་རྡོ་རྗེ་ཕུར་བུ་བཤད་པ་དེ་བཏབ་པས།
ཅི་ལྟར་སྨོས་པའི་དགྲའི་ལུས་
དང་ངག་དང་ཡིད་གསུམ་མེད་པར་འགྱུར་བ་ཡིན་ནོ།
།དེའི་དུས་སུ་རྡོ་རྗེ་སློབ་་
དཔོན་དང་གསད་པར་བྱ་བའི་དགྲ་དེ་སྐུ་དང་ཐུགས་དང་གཉིས་སུ་མེད་པའི་་་
དངོས་གྲུབ་ཀྱི་འབྲས་བུ་ཐོབ་པར་བཤད་དོ། །དེ་ལྟར་སྐུ་དང་གསུང་ཐུགས་ཀྱི་རྡོ་
རྗེ་རྣམས། གནོན་པར་རབ་ཏུ་བཤད་པ་ཡིན་གྱི་དོན་དུ་གསུངས་སོ། །འདི་ནི་
སྔགས་རྣམས་ཐམས་ཅད་ཀྱི། །ཕུར་བུ་དེ་ཉིད་ལས་བྱུང་བ། །སྐུ་གསུང་ཐུགས་
ནི་མཆོག་སྦྱིན་པའི། །སྔགས་ཀྱི་དེ་ཉིད་བསྡུས་པའོ། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། འདི་ནི་སྔགས་རྣམས་ཐམས་ཅད་ཀྱི། །ཕུར་བུ་
དེ་ཉིད་ལས་བྱུང་བ་དེ་ནི། སྔགས་ཐམས་ཅད་དུ་མིང་བཏགས་པ། ཞི་བ་སྒྲུབ་
པའི་སྔགས་དང་། རྒྱས་པ་སྒྲུབ་པའི་སྔགས་དང་། དབང་སྒྲུབ་པའི་སྔགས་ལ་
སོགས་པ་སྒྲུབ་པ་ཐམས་ཅད་ཀྱི་ནང་ན། ཅི་ལྟར་སྨོས་པའི་རྡོ་རྗེ་ཕུར་བུའི་སྔགས་
བྱ་བས་རྡོ་རྗེ་སློབ་དཔོན་གྱིས་གང་ཡང་རུང་བ་གསད་པ་དེ་དང་། བདག་གཉིས་
ཀ་དེ་ཁོ་ན་ཉིད་དུ་མིང་བཏགས་པ་བླ་ན་མེད་པའི་འབྲས་བུ་འབྱུང་བ་འགྲུབ་པར་
སྨོས་སོ། །དེ་ལྟར་འདི་ནི་སྔགས་རྣམས་ཐམས་ཅད་ཀྱི། ཕུར་བུ་དེ་ཉིད་ལས་
བྱུང་བའི་དོན་དུ་གསུངས་སོ། །སྐུ་གསུང་ཐུགས་ནི་མཆོག་སྦྱིན་པ་ཞེས་པ་ནི།
མདུན་དུ་སྨོས་པའི་སྒོམ་པ་དང་སྦྱོར་བ་དང་། སྔགས་ཀྱི་བཟླས་པའི་ཆོ་གའི་ཚུལ་
གྱི༑ རྡོ་རྗེ་ཕུར་བུ་སྒྲུབ་པའི་འོག་ཏུ། རིགས་གསུམ་གྱི་དེ་བཞིན་གཤེགས་པ་
45-1388