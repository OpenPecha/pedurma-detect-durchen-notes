རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
764
གཞན་མདུན་དུ་སྨོས་པ་བཞིན་ནོ། །དེ་ལྟ་བུའི་ཚུལ་དུ་དོན་ཡོད་གྲུབ་པའི་སྐུ་་་་
ཕྱག་རྒྱ་བསྐྱེད་མ་ཐག་ཏུ། བསྐྱེད་པར་མཛད་མཁན་དཔལ་རྡོ་རྗེ་སེམས་དཔའི་་
སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ།
།དེ་མ་ཐག་ཏུ་སྒྲུབ་པ་པོས་
དོན་ཡོད་གྲུབ་པ་དང་། གཉིས་སུ་མེད་པར་ང་རྒྱལ་བསྒོམ་པར་བྱའོ། །དེའི་་
འོག་ཏུ་དཔལ་རྡོ་རྗེ་སེམས་དཔའ་ལ་ཇི་ལྟར་སྨོས་པ་བཞིན་དུ་གདན་ཟླ་བའི་དཀྱིལ་
འཁོར་གྱི་སྟེང་དུ་བཞུགས་པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་
ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
མཐིང་ནག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
སྟེ། ༑ ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་སྔགས་ཀྱིས་སྐྱེས་བུར་་་
མཚན་བཏགས་པ། རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་་་་་་
མདོག་མཐིང་ནག་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་་་་
འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་་
མདུན་དུ་ཇི་ལྟར་སྨོས་པ་བཞིན་འདིར་སྦྱར་རོ། །དེ་ལྟར་བསྐྱེད་མ་ཐག་ཏུ་དོན་་
ཡོད་གྲུབ་པའི་མདུན་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ་གནས་པར་
སྒོམ་མོ། །དེ་ལྟར་རྡོ་རྗེ་མི་བསྐྱོད་པ་ལ་སོགས་པ། རྣམ་པར་སྣང་མཛད་དང་།
རིན་ཆེན་འབྱུང་ལྡན་དང་། སྣང་བ་མཐའ་ཡས་གསང་བའི་ཐུགས་ཀ་ཡེ་ཤེས་་་་
སེམས་དཔའི་གནས་སུ། ཉིད་ཉིད་ཀྱི་སྔགས་ཀྱི་ས་བོན་གྱི་ཡིག་འབྲུ་ལས། ཡེ་
ཤེས་དང་ཁ་དོག་གི་ངོ་བོ་ཡིན་ནོ། །གཞན་ཡང་ཉིད་ཉིད་ཀྱི་ཤེས་རབ་མ་ཡེ་ཤེས་
ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་བཞིན་་
དུ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་སྨོས་པ་བཞིན་བྱའོ། །དེ་་
ལྟ་བུའི་ངོ་བོ་བསྐྱེད་མ་ཐག་ཏུ། དོན་ཡོད་གྲུབ་པའི་གཡས་ཕྱོགས་སུ་གདན་ཟླ་་་
45-165