རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
དེ་ལྟར་རིགས་གསུམ་ལ་མིང་རྡོ་རྗེར་སྨོས་སོ། །བདག་པོ་ནི་སངས་རྒྱས་སྤྱན་ལ་་
སོགས་པ་ཡེ་ཤེས་ཀྱི་ལྷ་མོ་བཞིའི་བདག་པོ་བསྐྱེད་པར་མཛད་མཁན་རིགས་གསུམ་
དེ་བཞིན་གཤེགས་པ་ཅི་ལྟར་སྨོས་པའི་ཚུལ་དེ་བསྟན་ཏོ། །འདོད་ཆགས་དེ་ཉིད་
ཀྱི་དོན་ནི་རྣམ་པར་སྣང་མཛད་ལ་སོགས་པ་རིགས་གསུམ་གྱི་དེ་བཞིན་གཤེགས་པ་
་་ཀྱི་ལྷ་མོ་རིམ་པར་བསྐྱེད་པར་བྱ་བའི་དུས་སུ།
སྒྲུབ་པ་པོས་གཉིས་སུ་་
མེད་པའི་བླ་ན་མེད་པའི་འདོད་ཆགས་ཀྱི་ང་རྒྱལ་གྱིས། དེ་ཁོ་ན་ཉིད་ཀྱི་དོན་་་་
ཐབས་དང་ཤེས་རབ་རོལ་པ་བྱ་བའི་དོན་དེ་འདོད་ཆགས་དེ་ཉིད་ཀྱི་དོན་དུ་སྨོས་སོ། །
བསྒོམ་པ་ནི་མདུན་དུ་སྨོས་པའི་ཚུལ་དུ། ཐབས་དང་ཤེས་རབ་རོལ་པ་བྱས་པ་་་
དེའི་འོག་ཏུ་ཅི་ལྟར་སྨོས་པའི་ཚུལ་གྱི། གསང་བ་ཡེ་ཤེས་ཀྱི་ས་བོན་དེ་ལས་་་་
སངས་རྒྱས་སྤྱན་ལ་སོགས་པ་ལྷ་མོ་བཞིའི་སྐུ་ཕྱག་རྒྱ་བསྐྱེད་པ་དེའི་འོག་ཏུ། དེ་་
རྣམས་མདུན་དུ་ཇི་ལྟར་གཉིས་སུ་མེད་པའི་ང་རྒྱལ་དུ་བསྒོམ་པའི་དོན་དེ་འདིར་་་
བསྟན་ཏོ། །མདོར་བསྡུ་བ་དེ་ལྟར་རྡོ་རྗེའི་བདག་པོ་ཐམས་ཅད་ནི། །འདོད་་
ཆགས་དེ་ཉིད་དོན་བསྒོམ་པའི་དོན་དུ་གསུངས་སོ། །སེམས་ཅན་ཀུན་ལ་ཕན་་་་
འདོད་པའི། །འདོད་ཆགས་བྱང་ཆུབ་རྫོགས་པར་མཛད། །ཞེས་པ་ནི་སྒྲུབ་པ་
པོས་བླ་ན་མེད་པའི་འདོད་ཆགས་ཀྱིས། ཅི་ལྟར་སྨོས་པའི་ཚུལ་གྱིས་ཐབས་དང་
ཤེས་རབ་རོལ་པ་བྱས་པས། སངས་རྒྱས་སྤྱན་ལ་སོགས་པ་ལྷ་མོ་བཞི་བསྐྱེད་པར་
བྱས་པ། དེ་མ་ཐག་ཏུ་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་བའི་དོན་
དེས་འདོད་ཆགས་ལས་ལྷ་མོ་བཞི་བྱུང་བར་སྨོས་སོ། །བྱང་ཆུབ་ནི་སྒྲུབ་པ་པོས་་
ལྷ་མོ་བཞི་གྲུབ་པའི་འོག་ཏུ། མདུན་དུ་སྨོས་པའི་ཚུལ་དུ་ཉིད་ཉིད་ཀྱི་ཡེ་ཤེས་་་་
དང་གཉིས་སུ་མེད་པ། བླ་ན་མེད་པའི་བྱང་ཆུབ་ཀྱི་འབྲས་བུ་འགྲུབ་པར་འགྱུར་
རོ༑ །དོན་དེས་བྱང་ཆུབ་རྫོགས་པར་སྨོས་སོ། །སེམས་ཅན་ཀུན་ལ་ཕན་་་
45-681