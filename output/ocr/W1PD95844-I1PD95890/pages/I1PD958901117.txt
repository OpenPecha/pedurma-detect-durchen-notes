70م
བསྟན་འགྱུར། རྒྱུད། ༨༧
སོ༑ །ཧསྟ་ཞེས་པ་ནི། ཚུལ་ཇི་ལྟར་སྨོས་པའི་ཕྱག་བཞི་ན་རྡོ་རྗེ་རལ་གྲི་ལ་་་་
སོགས་པ་ཕྱག་མཚན་བཞི་འཛིན་པའོ། །དེ་ལྟར་ཧསྟའི་དོན་དུ་གསུངས་སོ། །
ཙ་ཏུར་མུ་ཁ་ཞེས་པ་ནི་ཞལ་བཞི་ཡིན་ཏེ། ཞལ་དབུས་མ་ཁ་དོག་སྔོན་པོའོ། །
དེ་ནི་ཐུགས་རྗེ་ཆེན་པོའི་ཞེ་སྡང་གི་ངོ་བོ་ཡིན་ཏེ། དེ་བཞད་པའི་ཚུལ་གྱིས་དགྲ་
བགེགས་མ་རུངས་པའི་སེམས་ཅན་ཐམས་ཅད་གནོན་པའི་མཛོད་པར་སྨོས་སོ། །
ཞལ་གཡས་པའི་ཁ་དོག་ནི་སྐབས་འདིར་དཀར་པོ་སྟེ། དེ་ནི་ཞེ་སྡང་ཆེན་པོའི་ང་
རྒྱལ་གྱི་ངོ་བོ་སྐྱོབས་•པར་མཛད་པའི་ཚུལ་གྱི་དགྲ་བགེགས་མ་རུངས་པའི་སེམས་་
ཅན་ཐམས་ཅད་མྱོས་པར་མཛད་པར་སྨོས་སོ། ། རྒྱབ་ཞལ་ནི་དུས་འདིར་ཁ་དོག་
དམར་པོ་སྟེ། དེ་ནི་ཞེ་སྡང་ཆེན་པོའི་འདོད་ཆགས་ཀྱི་ངོ་བོ་གད་མོ་བཞད་པའི་་
ཚུལ་གྱིས་དགྲ་བགེགས་མ་རུངས་པའི་སེམས་ཅན་ཐམས་ཅད་གསོད་པར་མཛད་་་
པར་སྨོས་སོ། །ཞལ་གཡོན་པ་ནི་དུས་འདིར་ཁ་དོག་ལྗང་གུ་སྟེ། དེ་ནི་ཞེ་སྡང་
ཆེན་པོའི་ཁྲོ་བོའི་ངོ་བོ་ལྡང་བར་མཛད་པའི་ཚུལ་གྱིས་དགྲ་བགེགས་མ་རུངས་པའི་
སེམས་ཅན་ཐམས་ཅད་གསོལ་བར་མཛད་པར་སྨོས་སོ། །དེ་ལྟར་ཞལ་བཞིའི་་་་་
དོན་དུ་གསུངས་སོ། །ཙ་ཏུར་བུ་ཙ་ཞེས་པ་ནི། ཁྲོ་བོའི་རྒྱལ་པོ་ཡ་མན་ཏ་ཀའི་
དུས་འདིར་མདུན་དུ་སྨོས་པའི་ཚུལ་གྱི་ཕྱག་བཞིར་རལ་གྲི་དང་གཏུན་ཤིང་དང་་་་
དགྲ་སྟ་དང་ཞགས་པ་དང་། དེ་ལྟར་རྡོ་རྗེ་མཚོན་ཆ་བཞི་དང་ལྡན་པར་སྨོས་སོ། །
དེ་ལྟར་ཙ་ཏུར་བུ་ཙའི་དོན་དུ་གསུངས་སོ། །ཤ་ཙ་ར་ཞེས་པ་ནི། དུས་འདིར་
ཁྲོ་བོའི་རྒྱལ་པོ་ཡ་མན་ཏ་ཀའི་ཡེ་ཤེས་དྲུག་གི་ཆོ་འཕྲུལ་གྱི་སྤྲུལ་པའི་ཞབས་དྲུང་དུ་
སྨོས་སོ། །དེ་གསལ་བར་བསྟན་པར་བྱ་སྟེ། ཞབས་གཡས་དང་པོ་ནི་ཆོས་ཀྱི་་་་་
དབྱིངས་ཀྱི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་ངོ་བོ་ཡིན་ཏེ།
དེས་འཇིག་རྟེན་གྱི་་
མེས་པོ་ཚངས་པ་ཆེན་པོ་ཆུང་མ་དང་བཅས་པའི་སྙིང་གར་གནོན་པར་སྨོས་སོ། །
45-1094