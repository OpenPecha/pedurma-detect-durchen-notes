རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གཞན་ཡང་རྡོ་རྗེ་སྤྱང་ཀི་ལ་སོགས་པ་རྡོ་རྗེའི་མཁའ་འགྲོ་ཡི་སྤྲིན་ལྟ་བུ་ཀུན་ནི་ཞལ་
གཅིག་པ་ཕྱག་གཉིས་པར་སྨོས་སོ། །དེ་དག་ཐམས་ཅད་ཀྱིས་མཚོན་ཆའི་བྱེ་བྲག་
སྣ་ཚོགས་འཛིན་པ་དེས། ཁྲོ་བོ་ཆེན་པོས་དགྲའི་གཟུགས་བརྙན་ཚུལ་ཅི་ལྟར་་་་་
སྨོས་པར་ཀླད་པ་དང་ཁྲག་ལ་སོགས་པ་ཐམས་ཅད་དྲངས་མ་ཐག་ཏུ་དུམ་བུ་དུམ་་
བུར་གཏུབས་པར་བསྒོམ་མོ། །དེ་མ་ཐག་ཏུ་དགྲ་བོ་འཆི་བར་གྱུར་པར་བསྟན་ཏོ༎
དེ་ལྟར་བྱས་པའི་འོག་ཏུ་ཚུལ་ཇི་ལྟར་སྨོས་པའི་རྡོ་རྗེ་སྲིན་པོ་ལ་སོགས་པ་རྡོ་རྗེ་་
མཁའ་འགྲོ་ཀུན་སྤྲོ་བའི་ལམ་ནས་སྤྲོ་བའི་གནས་སུ་གཉིས་སུ་མེད་པར་བསྡུ་བར་
བ་ཡིན་ནོ། །དེ་ལྟར་མཚོན་ཆ་སྣ་ཚོགས་ཐོགས་པ་ཡིས། །དེ་ལྟར་བསྒོམས་
ན་དགྲ་རྣམས་འཆིའི་དོན་དུ་གསུངས་སོ། །དེ་ལྟར་རབ་ཏུ་བསྒོམས་ན་ནི། །
སངས་རྒྱས་རྡོ་རྗེ་འཛིན་པ་ཡང་། །ཟླ་བ་ཕྱེད་ནི་ཚུན་ཆད་ཀྱིས། །འཆི་བར་
【གྱུར་པ་*གདོན་མི་ཟ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་
དེ་ལྟར་རབ་ཏུ་བསྒོམས་ན་ནི། སངས་རྒྱས་རྡོ་རྗེ་འཛིན་པ་ཡང་ནི་སངས་རྒྱས་ནི་
རྣམ་པར་སྣང་མཛད་ལ་སོགས་པ་སངས་རྒྱས་ཐམས་ཅད་དོ། ། རྡོ་རྗེ་འཛིན་ནི་་་
སྟོན་པ་མི་བསྐྱོད་པ་ཉིད་དོ། །གཞན་ཡང་རྡོ་རྗེ་འཛིན་པ་ནི་ཁྲོ་བོའི་རྒྱལ་པོ་བཛྲ་
ཧཱུཾ་ཀ་ར་ལ་སོགས་པ་ཁྲོ་བོའི་རྒྱལ་པོ་བཅུར་སྨོས་སོ། །བསྒྲུབ་པ་པོས་མདུན་དུ་་་
སྨོས་པའི་སྒོམ་པའི་སྦྱོར་བས་དེ་དག་ཐམས་ཅད་ཀྱང་འཆི་བར་གྱུར་ན།
སེམས་
ཅན་ཕྲ་མོ་འཆི་བར་གྱུར་པ་ལྟ་ངོ་མཚར་ཅི་ཆེའོ། །དེ་ནི་ལ་དོར་བའི་ཚིག་གོ། །
དེ་ལྟར་རབ་ཏུ་བསྒོམས་ན་ནི། །སངས་རྒྱས་རྡོ་རྗེ་འཛིན་པ་ཡང་གི་དོན་དུ་་་
གསུངས་སོ།
།ཟླ་བ་ཕྱེད་ནི་ཚུན་ཆད་ཀྱིས། །འཆི་བར[འགྱུར་བ་•གདོན་མི་ཟ།།
ཞེས་པ་ནི། ཚུལ་ཅི་ལྟར་སྨོས་པའི་བསྒོམ་པ་བྱས་པས་ཟླ་བ་ཕྱེད་རྫོགས་མ་ཐག་་
ཏུ་སྒྲུབ་པ་པོའི་དགྲ་གདོན་མི་ཟ་བར་འཆི་བར་འགྱུར་བར་སྨོས་། །དེ་ལྟར་ཟླ་
45-895