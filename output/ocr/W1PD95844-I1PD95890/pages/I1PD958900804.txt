རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
かくク
ཉིད་ཉིད་ཀྱི་ཡེ་ཤེས་ཀྱི་མེ་འབར་བའི་འོད་ཀྱིས་རབ་ཏུ་འབར་བའི་དོན་གྱིས་
གཏུམ་པར་སྨོས་སོ། །འཇིགས་པའི་གཟུགས་ནི་མདུན་དུ་སྨོས་པའི་མི་སྡུག་པ་
གཏུམ་པའི་སྐུའི་• གཟུགས་དེས་མ་རུངས་པའི་སེམས་ཅན་ཐམས་ཅད་ཤིན་ཏུ་་་
འཇིགས་པར་བྱེད་པར་བསྒོམ་པར་བྱའོ། །དེ་ལྟར་མི་སྡུག་འཇིགས་པ་གཏུམ་
པའི་གཟུགས་ཀྱི་དོན་དུ་གསུངས་སོ། །ད་ནི་ཁྲོ་བོའི་རྒྱལ་པོ་རྣམས་ཀྱི་སྐུ་ཕྱག་རྒྱ་
སྤྲིན་ལྟ་བུ་དེ་དག་གི་མཚོན་ཕུན་སུམ་ཚོགས་པ་དང་།
མཚོན་དེ་ལས་ཅི་བྱེད་པ་
བསྟན་པར་བྱ་སྟེ། མཚོན་ཆ་སྣ་ཚོགས་མཆོག་འཛིན་པ། །གསོད་པའི་དོན་་་
རྣམས་འབའ་ཞིག་སེམས། །གདུག་པ་རྣམས་ནི་གསོད་པ་དང་། །རྡོ་རྗེ་སེམས་
དཔའ་འང་གསོད་པར་བསྒོམ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན་མཚོན་ཆ་སྣ་ཚོགས་མཆོག་འཛིན་པ་ནི། ཡ་མན་•ཏ་ཀ་ལ་སོགས་པ་ཁྲོ་་
བོའི་རྒྱལ་པོ་བཅུའི་ཕྱག་རྒྱ་སྤྲིན་བཞིན་དུ་སྤྲོ་བར་བྱ་སྟེ་དེ་དག་ཐམས་ཅད་ཀྱིས་རྡོ་
རྗེ་དང་། འཁོར་ལོ་དང་། རལ་གྲི་དང་། དབྱུག་པ་དང་། རྡོ་རྗེ་གཏུན་
ཤིང་ལ་སོགས་པ་མཚོན་ཆའི་བྱེ་བྲག་གཟི་བརྗིད་ཀྱིས་འབར་བ་འཛིན་པ་ཡིན་ནོ། །
དེ་ལྟར་མཚོན་ཆ་སྣ་ཚོགས་མཆོག་འཛིན་པའི་དོན་དུ་གསུངས་སོ། །གསད་པའི་
དོན་རྣམས་འབའ་ཞིག་སེམས་ཞེས་པ་ནི། ཚུལ་ཇི་ལྟར་སྨོས་པའི་ཁྲོ་བོའི་རྒྱལ་པོ་
དེ་རྣམས་ཀྱིས་སློབ་དཔོན་སྨོད་པ་ལ་སོགས་པ་སེམས་ཅན་མ་རུངས་པ། གསད་
པའི་ཕྱིར། ཞེ་སྡང་གི་སེམས་རྩེ་གཅིག་པར་བྱ་བ་ཡིན་ནོ། །དེ་ལྟར་གསད་་་་་
པའི་དོན་རྣམས་འབའ་ཞིག་སེམས་ཀྱི་དོན་དུ་གསུངས་སོ། །གདུག་པ་རྣམས་ནི་
གསོད་པ་དང་ཞེས་པ་ནི། ཁྲོ་བོའི་རྒྱལ་པོ་དེ་རྣམས་ཀྱིས་མཚོན་ཆ་བྱེ་བྲག་སྣ་་་་
ཚོགས་འཛིན་པ་དེས། མ་རུངས་པའི་སེམས་ཅན་གྱི་སྟེང་དུ་ཆར་བཞིན་དུ་ཕབ་
ནས་གསད་པའོ། །དེའི་དུས་སུ་རྣམ་པར་ཤེས་པའི་སེམས་སྲོག་གི་དབང་པོའི་ངོ་
45-781