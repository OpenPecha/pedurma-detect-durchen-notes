རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བར་སྨོས་སོ། །དེའི་དུས་སུ་སྒྲུབ་པ་པོའི་ཚུལ་དུ་ཤ་ཙི་ལ་སོགས་པ་ལྷ་མོ་ཐམས་་
ཅད་འཇིག་པར་འགྱུར་རོ། །གོས་ལུག་པར་གྱུར་ནས་ཐལ་མོ་སྦྱར་ནས་ངེས་པར་
འོང་ངོ་། །དེའི་འོག་ཏུ་སྒྲུབ་པ་པོས་ཤ་ཙི་ལ་སོགས་པ་ལྷ་མོ་ཐམས་ཅད་རིམ་པར་
ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་སྟེ།
དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་རང་གི་སྨོས་པས་ལྷ་མོ་་་་་་
རྣམས་སྤྱད་པར་བྱའོ། །དེ་ལྟར་དགུག་པའི་དངོས་གྲུབ་ཀྱི་འབྲས་བུ་ལོངས་སྤྱོད་
པའི་འོག་ཏུ། སྒྲུབ་པ་པོ་ཉིད་ཀྱི་ཐུགས་ཀྱི་རིགས་མི་བསྐྱོད་པ་དང་གཉིས་སུ་མེད་
པའི་ངོ་བོར་གྲུབ་པར་སྨོས་སོ། །དེ་ལ་ལྷ་མོ་རྣམས་འགུག་པར་མཛད་མཁན་ནི།
སངས་རྒྱས་ཡེ་ཤེས་ཀྱི་བློ་དང་ལྡན་པ་རྣམས་སུ་བསྟན་ཏོ། །མདོར་བསྡུ་བ་དེ་་་་
ལྟར་སངས་རྒྱས་ཡེ་ཤེས་བློ་ལྡན་གྱི། སྐུ་གསུང་ཐུགས་ཀྱི་སྐྱོ་བ་དང་གི་དོན་དུ་་་་
གསུངས་སོ། །རླུང་གི་དཀྱིལ་འཁོར་མཆོག་གནས་པར། །སངས་རྒྱས་དགུག་་
པ་དམ་པ་ཡི། །དམ་ཚིག་ལས་བྱུང་ཕྱོགས་བཅུ་པ། ། རྡོ་རྗེས་དགུག་ཅིང་སྤྱད་
པར་བྱ། །ཞེས་བྱ་བའི་དོན་བཤད་པར་བྱ་བའི་སྟེ། ཅི་ལྟར་ཡིན་ན། རླུང་
གི་དཀྱིལ་འཁོར་མཆོག་གནས་པར། །སངས་རྒྱས་དགུག་པ་དམ་པ་ཡིས་ནི།
སྒྲུབ་པ་པོས་མདུན་དུ་སྨོས་པའི་བསྒོམ་པ་བྱ་བའི་དུས་སུ་སྔགས་ཀྱི་ས་བོན་ཡིག་
འབྲུ་ཡཾ་ལས་ཡེ་ཤེས་ཀྱི་རླུང་གི་དཀྱིལ་འཁོར་བསྐྱེད་པ་དེ། གདན་ཁྲི་ཐམས་ཅད་
ཀྱི་ནང་ན་ཤུགས་ཆེ་བ་དང་༌། སྟོབས་ཀྱི་ངོ་བོ་དེ་སྐད་ཅིག་ཙམ་གྱི་འཇིག་རྟེན་གྱི་
ཁམས་ཐམས་ཅད་དུ་འགྲོ་བ་དང་། འོང་བར་ནུས་པར་འགྱུར་རོ། །དེའི་དོན་
གྱི་རླུང་གི་དཀྱིལ་འཁོར་གདན་གྱི་ངོ་བོ་མཆོག་ཡིན་པར་སྨོས་སོ། །དེ་ནས་དགུག་
པ་ཐམས་ཅད་ཀྱི་ནང་ན་མདུན་དུ་སྨོས་པའི་ཚུལ་གྱིས་སྐུ་རྡོ་རྗེ་རྣམ་པར་སྣང་་་
མཛད་ཀྱི་སྐུ་ཕྱག་རྒྱ་▪སྤྲིན་བཞིན་དུ་བསྐྱེད་མ་ཐག་ཏུ་རླུང་གི་དཀྱིལ་འཁོར་ལ་
45-491