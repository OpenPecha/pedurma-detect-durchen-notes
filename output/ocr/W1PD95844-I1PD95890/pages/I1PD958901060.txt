རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༠༣༧
རྗེ་མི་བསྐྱོད་པའི་སྐུ། ཕྱག་རྒྱ་ཁྲོ་བོའི་རྒྱལ་པོ་ཨརྱ་ཨ་ཙ་ལའི་སྐུ་ཕྱག་རྒྱ་སྤྱི་བོར་་
དབང་བསྐུར་•བའི་ཚུལ་དུ་བསྒོམ་པར་བྱའོ།
།དེ་ལྟར་སངས་རྒྱས་གཟུགས་ནི་་
རབ་སྒོམས་ལ། མི་གཡོའི་མཆོག་ནི་བསྒོམ་པར་བྱའི་དོན་དུ་གསུངས་སོ།
ཁྲོས་ཤིང་འཇིགས་པའི་ཟུར་གྱིས་ལྟ། །གཏུམ་པོ་རལ་གྲི་ཞགས་པ་བསྣམས།
མེ་སྟག་འབར་བ་མང་པོ་འཕྲོ། །མི་གཡོ་རྡོ་རྗེ་བསྒོམ་པར་བྱ། །ཞེས་བྱ་བའི་་་
དོན་བཤད་པར་བྱ་སྟེ། ཅི་ལྟར་ཡིན་ན། ཁྲོས་ཤིང་འཇིགས་པ་ཟུར་གྱིས་ལྟ། །
ཁྲོ་བོའི་རྒྱལ་པོ་མི་གཡོ་བའི་སྤྱན་ཁྲ་བོས་གཟིགས་པས། འཇིགས་པར་མཛད་་་་་
པས་དོན་དེས་ཟུར་གྱིས་ལྟ་ཞེས་སྨོས་སོ། །གཞན་ཡང་ལྷ་མ་ཡིན་ཐམས་ཅད་ཞེ་་
སྡང་གི་ཐུགས་བརྟན་པས། འཇོམས་པར་མཛད་པས་ཁྲོས་པར་སྨོས་སོ། །དེ་
ལྟར་ཁྲོས་ཤིང་ཟུར་གྱིས་ལྟའི་དོན་དུ་གསུངས་སོ། །གཏུམ་པོ་རལ་གྲི་ཞགས་པ་
བསྣམས༑ །ཞེས་པ་ནི་མདུན་དུ་སྨོས་པའི་ཚུལ་གྱི་རལ་གྲི་དངང་། ཞགས་པ་
ལ་སོགས་པ་མཚོན་ཆ་ཁྲོས་ཏེ་འཛིན་པའོ། །དེ་ལྟར་གཏུམ་པོ་རལ་གྲི་ཞགས་
པ་བསྣམས་པའི་དོན་དུ་གསུངས་སོ། །མེ་སྟག་•མང་པོས་འབར་ཞེས་པ་ནི།
མདུན་དུ་སྨོས་པའི་ཨརྱ་ཨ་ཙ་ལའི་སྐུ་ཕྱག་རྒྱའི་ཀུན་ནས་མེ་ལོང་ལྟ་བུའི་ཡེ་ཤེས་ཀྱི་
ངོ་བོ་མེ་སྟག་སྟུག་པོ་སྤྲིན་བཞིན་དུ་སྒྲུབ་པ་པོས་སྤྲོ་བར་བྱའོ། །དེ་སྤྲོས་པས་་་་་་
བསྐལ་པའི་མེ་བཞིན་དུ་རབ་ཏུ་འབར་བར་བསམ་མོ། །དེ་ལྟར་མེ་སྟག་མང་པོས་
འབར་བའི་དོན་དུ་གསུངས་སོ། །མི་གཡོ་རྡོ་རྗེ་སྒོམ་པར་བྱ་ཞེས་པ་ནི། སྒྲུབ་པ་
པོས་མདུན་དུ་སྨོས་པའི་ཚུལ་གྱི་ཁྲོ་བོའི་རྒྱལ་པོ་ཨརྱ་ཨ་ཙ་ལའི་སྐུ་ཕྱག་རྒྱ་ཆ་ལུགས་
ཕུན་སུམ་ཚོགས་པ་དང་ལྡན་པའི་ངོ་བོ་སྒོམ་པར་བྱའོ། །དེ་བསྒོམས་པས་ལྷ་མ་་
ཡིན་ཐམས་ཅད་འཇོམས་པར་འགྱུར་རོ། །མདོར་བསྡུ་བ་དེ་ལྟར་མི་གཡོ་རྡོ་རྗེ་་་
བསྒོམ་པར་བྱའི་དོན་དུ་གསུངས་སོ། །མི་བསྐྱོད་དམ་ཚིག་དབུ་རྒྱན་ལ། _ །
།
།
45-1037