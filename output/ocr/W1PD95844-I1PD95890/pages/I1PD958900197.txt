کالا و
བསྟན་འགྱུར། ། རྒྱུད། ༼3༽ ༨༦ g
ཤེས་རབ་ཡེ་ཤེས་ཀྱི་ལྷ་མོ་བྱམས་མ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ།
།སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་སྨོས་
པ་བཞིན་བྱའོ། །དེ་ལྟར་བྱམས་པའི་སྐུ་ཕྱག་རྒྱ་བསྐྱེད་མ་ཐག་ཏུ། བསྐྱེད་པར་
མཛད་མཁན་ཕྱག་ན་རྡོ་རྗེའི་སྐུ།
ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་
བྱའོ༑ ། དེ་མ་ཐག་ཏུ་སྒྲུབ་པ་པོས་བྱམས་པ་དང་གཉིས་སུ་མེད་པའི་ང་རྒྱལ་དུ་
བསྒོམ་པར་བྱའོ། །དེའི་འོག་ཏུ་ཕྱག་ན་རྡོ་རྗེ་ལ་ཇི་ལྟར་སྨོས་པ་བཞིན་དུ།
གདན་ཟླ་བའི་དཀྱིལ་འཁོར་གྱི་སྟེང་དུ་བཞུགས་པར་བརྟག་། །དེ་མ་ཐག་ཏུ་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཁྲྀ་
བསམ་མོ། །ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་
ལས༑སྔགས་ཀྱི་སྐྱེས་བུར་མཚན་བཏགས་པ་སའི་སྙིང་པོའི་སྐུ་ཕྱག་རྒྱ་བསྐྱེད་
པར་བྱ་སྟེ། སྐུ་མདོག་དཀར་པོ་ཤེས་རབ་མ་ཡེ་ཤེས་ཀྱི་ལྷ་མོ་གཟུགས་རྡོ་རྗེ་མ་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །།སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་གཞན་མདུན་དུ་ཇི་ལྟར་སྨོས་པ་བཞིན་བྱའོ། །དེ་ལྟར་
བསྐྱེད་མ་ཐག་ཏུ། བྱམས་པའི་མདུན་ཕྱོགས་སུ་གདན་ཟླ་བའི་དཀྱིལ་འཁོར་གྱི་་
སྟེང་དུ་གནས་པར་བསྒོམ་མོ། །དེ་ལྟར་སའི་སྙིང་པོ་ལ་སོགས་པ་ཕྱག་ན་རྡོ་རྗེ་་་
དང་། འཇིག་རྟེན་དབང་ཕྱུག་དངང་། སྒྲིབ་པ་ཐམས་ཅད་རྣམ་པར་སེལ་བ་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཉིད་ཀྱི་སྔགས་ཀྱི། ས་བོན་
གྱི་ཡིག་འབྲུ་ལས་ཡེ་ཤེས་དང་ཁ་དོག་གི་ངོ་བོ་ཡིན་ནོ། །གཞན་ཡང་ཉིད་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་སེམས་མ་རྡོ་རྗེ་མ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །དེ་བཞིན་དུ་སྨོས་པའི་ཚུལ་གྱི་སྐུ་ཕྱག་རྒྱའི་ཆ་ལུགས་
45-176