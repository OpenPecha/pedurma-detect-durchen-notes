རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ནི༑ རྡོ་རྗེའི་ར་བའི་ནང་གི་གནས་སུ་བདག་པོ་ལ་སོགས་པ་དེ་བཞིན་གཤེགས་
པ་རིགས་ལྔ་རིམ་པས་ཉིད་ཉིད་ཀྱི་ཡེ་ཤེས་ཀྱི་ལྷ་མོ་དང་ལྡན་པ་དགུ་མ་གྲུབ་ཀྱི་བར་
དུ་རྒྱུན་མི་ཆད་པར་རྟག་ཏུ་སྐུ་ཕྱག་རྒྱ་དགོད་པར་བྱའོ། །ཡང་ན་ཉིད་ཉིད་ཀྱི་་་
རང་བརྟགས་ཀྱི་ཕྱག་རྒྱ་ཉིད་ཉིད་ཀྱི་གནས་སུ་དགོད་པར་བྱ་ཡང་མི་འགལ་ལོ། །
རྒྱུད་ནས་འབྱུང་བ་བཞིན་དུ་སློབ་དཔོན་གྱི་བསྒོམ་པའི་མན་ངག་ཐོས་པ་མི་བརྗེད་
པར་ཤེས་པ་དེ་ནི་རྣམ་པར་མཁས་པ་ཡིན་ནོ།
།དེ་ལྟར་རྣམ་པར་མཁས་པས་་་་
རྟག་པར་ནི། རིགས་རྣམས་རབ་ཏུ་དགོད་པར་བྱ་བའི་དོན་དུ་གསུངས་སོ། །
པདྨ་རྡོ་རྗེ་འཁོར་ལོ་དང་། །རལ་གྲི་ཨུཏྤལ་མཁས་པས་བསྒོམ། །དཔག་ཚད་་
འབུམ་བརྒྱའི་ཁྱོན་ཙམ་ལ། །གྲུ་བཞི་ཤིན་ཏུ་མཛེས་པ་ཡི། །ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིནན་ན། པདྨ་རྡོ་རྗེ་འཁོར་ལོ་དང་། །རལ་གྲི་་་་
ཨུཏྤལ་མཁས་པས་བསྒོམ་ནི། སྒྲུབ་པ་པོས་བསྒོམ་པའི་སེམས་ཀྱིས་གསུང་གི་་
རིགས་སྣང་བ་མཐའ་ཡས་ཉིད་དགའ་བའི་ལྷ་དེ་དང་གཉིས་སུ་མེད་པའི་ང་རྒྱལ་་་
གྱིས་སྦྱོར་བས། དེ་བདག་པོའི་ཚུལ་དུ་མདུན་དུ་སྨོས་པའི་དཀྱིལ་འཁོར་དཔག་་
ཚད་བརྒྱའི་ཚད་རེའུ་མིག་དགུའི་ཚུལ་གྱི་དབུས་ན་གནས་པར་བསྒོམ་པར་བྱའོ། །
བསྟན་པར་བྱ་སྟེ། བསྒོམ་པ་བྱ་བའི་དུས་སུ་དང་པོ་ནི་སྔགས་ཀྱི་ས་བོན་ཡིག་་་་
འབྲུ་ཧཱུཾ་བསམ་མོ། །དེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་ཁ་དོག་དཀར་པོ་ཡེ་
ཤེས་ཀྱི་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུའོ། །ས་
བོན་དེ་ལས་ཟླ་བའི་དཀྱིལ་འཁོར་དུ་གྱུར་ཏོ། །དེའི་སྟེང་དུ་སྔགས་ཀྱི་ས་བོན་་་་
ཡིག་འབྲུ་ཨ་བསམ་མོ། །དེ་ནི་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ། །ས་བོན་དེ་
ལས་པདྨ་དམར་པོ་འདབ་བརྒྱད་དུ་གྱུར་ཏོ། །གདན་དེའི་སྟེང་དུ་གནས་པས་་་་
45-27