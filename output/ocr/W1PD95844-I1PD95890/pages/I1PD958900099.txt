བསྟན་འགྱུར། རྒྱུད། 3༽ ༨༦
ཡིན་ནོ། །དེ་བཞིན་དུ་བྱང་ཆུབ་ནི་མཱ་མ་ཀཱི་ལ་སོགས་པ་སངས་རྒྱས་ཐམས་ཅད་
ཀྱི་ཡེ་ཤེས་ཀྱི་ལྷ་མོ་དེ་རྣམས་ཀྱི་ཡེ་ཤེས་མི་ཕྱེད་པ་ཡིན་ནོ། །དེ་གཉིས་སུ་མེད་་་་
པའི་ངོ་བོ་ནི་ཆོས་ཀྱི་སྐུ་ཡིན་པར་སྨོས་སོ། །དེ་དང་མཉམ་པར་སྒྲུབ་པ་པོ་འགྲུབ་
ཡང་དག་དམ་ཚིག་བཤད་པར་བྱ་ཞེས་པ་ནི།
སྟོན་པ་མི་བསྐྱོད་པ་རྡོ་རྗེ་འཛིན་་
པར་འགྱུར་རོ། །དེ་ལྟར་སངས་རྒྱས་བྱང་ཆུབ་སྒྲུབ་པའི་དོན་དུ་གསུངས་སོ། །
གྱིས་རྡོ་རྗེ་དམ་ཚིག་གི་ཏོག་ལ་སོགས་པའི་བྱང་ཆུབ་སེམས་དཔའ་སེམས་དཔའ་་་་
ཆེན་པོ་རྣམས་ཀྱིས་གསོལ་བ་བཏབ་མ་ཐག་ཏུ། བོད་པའི་ཚུལ་དུ་གསུང་གི་སྒོ་་་
ནས་དེ་ཁོ་ན་ཉིད་ཀྱི་དམ་ཚིག་གིས་གསུངས་པ་ཡིན་ནོ། །སྒྲུབ་པ་པོ་རྣམས་ལ་་་
དངོས་གྲུབ་དབང་ཆེན་པོའི་འབྲས་བུ་ནོར་དབྲོག་པར་བྱ་བའི་བསྒོམ་པའི་ཆོ་གའི་
ཚུལ་དམ་ཚིག་ཡིན་པར་སྨོས་སོ། །གཞན་ཡང་དེ་གྲུབ་པའི་འོག་ཏུ་བདག་དང་་་
གཞན་གྱི་དོན་གྲུབ་པར་བྱེད་པའི་སྤྱོད་པར་འགྱུར་རོ། །དེ་ལ་བདག་གི་དོན་ནི་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་གནས་པའི་ལྷ་དང་མི་ལ་་་
སོགས་པའི་སེམས་ཅན་མ་ལུས་པ་ཐམས་ཅད་ཀྱི་འབྱོར་པ་ཕུན་སུམ་ཚོགས་པ་
གཅིག་ཏུ་བསྡུས་པ་དེ་དང་མཉམ་པ་འགྲུབ་པར་འགྱུར་རོ། །དེ་ལྟར་བདག་གི་་་
དོན་གྲུབ་པར་བྱེད་པའི་དོན་དུ་ཤེས་པར་བྱའོ། །དེ་ནས་གཞན་གྱི་དོན་ནི་སྒྲུབ་་
པ་པོས་མདུན་དུ་སྨོས་པའི་ནོར་དགུག་པ་གྲུབ་པའི་འོག་ཏུ། ཐུགས་རྗེ་ཆེན་པོའི་
སེམས་བསྐྱེད་ནས་རྣམ་པར་དག་པའི་བྱེ་བྲག་རྣམ་པ་གསུམ་བསྒོམ་པས། སེམས་
ཅན་ཐམས་ཅད་དབུལ་བའི་སྡུག་བསྔལ་གྱིས་ཉམ་ཐག་པ་དེ་རྣམས་ལ་སྒྲུབ་པ་པོས་
ནོར་སྦྱིན་པས་རེ་བ་སྐོང་བར་བྱ་བ་ཡིན་ནོ། །དེའི་དུས་སུ་སྦྱིན་པ་དང་། སྦྱིན་
པར་བྱེད་པ་དང་། ལེན་པ་པོ་གསུམ་ནི་དངོས་པོ་མེད་པ་ཡིན་པར་བརྟག་གོ། །
དེ་ལྟར་གཞན་གྱི་དོན་བསྒྲུབ་པའི་དོན་དུ་ཤེས་པར་བྱའོ།
།བཤད་པར་བྱ་སྟེ།
45-78