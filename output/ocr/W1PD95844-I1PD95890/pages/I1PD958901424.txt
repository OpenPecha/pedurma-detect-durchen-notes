རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7007
དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་་་
འབར་ཞིང་སྤྱི་བོའི་གནས་སུ་ཐིམ་པར་གྱུར་པར་བསམ་མོ། །དེའི་འོག་ཏུ་མགུལ་
པའི་དབུས་སུ་སྔགས་ཀྱི་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དམར་པོ་སོ་
སོར་རྟོག་པའི་ཡེ་ཤེས་ཀྱི་ངོ་བོའི་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་མགུལ་
པར་ཐིམ་པར་གྱུར་པར་བསམ་མོ། །དེའི་འོག་ཏུ་སྙིང་གའི་དབུས་སུ་སྔགས་ས་་་
བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་མཐིང་ག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
གཟི་བརྗིད་ཀྱི་ཕུང་པོ་བཞིན་དུ་འབར་ཞིང་སྙིང་གར་ཐིམ་པར་གྱུར་པར་བསམ་མོ༎
ཚུལ་དེ་ལྟར་སྔགས་ཀྱི་སྦྱོར་བའི་བསམ་གཏན་བྱས་པས་སྒྲུབ་པ་པོས་སངས་རྒྱས་སུ་
མིང་བཏགས་པ་སྐུའི་རིགས་རྣམ་པར་སྣང་མཛད་དུ་སྨོས་པ་དེ་དང་གཉིས་སུ་མེད་
པའི་ངོ་བོའི་འབྲས་བུར་གྱུར་པར་བསྟནན་ཏོ། །དེ་ལྟར་བསམ་གཏན་རྡོ་རྗེའི་སྦྱོར་
བ་ཡིས། དེ་ནི་སངས་རྒྱས་འོད་འདྲར་འགྱུར་གྱི་དོན་དུ་གསུངས་སོ། །དེ་•ནི་
དཔལ་རྡོ་རྗེ་སེམས་དཔའ་ཁྱད་པར་དུ་སྒོམ་པས་སྒྲུབ་པ་བྱ་བའི་ཆོ་གའི་དོན་བསྟན་
པར་བྱ་སྟེ། ཁྲུས་མཁན་གྱི་ནི་བདག་ཉིད་ཆེ། །བུ་མོ་ཨུད་དཔལ་མཐིང་གའི་་
མདོག །རྡོ་རྗེ་སེམས་དཔའི་སྦྱོར་བ་ཡིས། །དེ་ནི་རྟག་ཏུ་སྒྲུབ་པར་བྱ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཁྲུས་མཁན་གྱི་ནི་བདག་
ཉིད་ཆེ། །བུ་མོ་ཨུད་པ་ལ་མཐིང་གའི་མདོག་ནི། རྡོ་རྗེའི་རིགས་ཀྱི་སྒྲུབ་པ་བྱ་
བ་ཕྱིའི་གནས་ནི་དབེན་པ་ཆེན་པོ་སྟེ། རྩྭ་དུར་བ་ལ་སོགས་པ་རྩྭ་སྣུམ་པ་འཇམ་
པ་ཕུན་སུམ་ཚོགས་པ་དང་། མཚོ་དང་མཚེའུ་ཕུན་སུམ་ཚོགས་པ་དང་ལྡན་པའོ།།
གནས་དེ་ས་གཞི་མཉམ་པར་བྱའོ། །དེའི་འོག་ཏུ་མདུན་དུ་སྨོས་པའི་བན་ད་་
དུམ་བུ་ལྔ་པ་མཚན་ཐམས་ཅད་རྫོགས་པ་བླང་ངོ་། །བན་ད་དེར་བཤང་གཅི་
ལ་སོགས་བདུད་རྩི་ལྔ་བཞག་གོ། །དེའི་འོག་ཏུ་ཅི་ལྟར་སྨོས་པའི་ཚོགས་ཁྲོ་བོའི་
45-1401