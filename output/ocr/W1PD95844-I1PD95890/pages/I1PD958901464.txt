རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
11
དེ་ལྟར་སྐྱེད་པའི་འོག་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་་་་་
པར་བྱའོ། །དེ་ལྟར་ལས་ཀྱི་རྡོ་རྗེར་རབ་འབར་བ། མེ་སྟག་མང་པོ་འཁྲིགས་་
པ་ཅན་གྱི་དོན་དུ་གསུངས་སོ། །དབུས་སུ་རྡོ་རྗེ་བསམས་ནས་ནི། །ཆུ་གནན་
པའི་མཆོག་ཡིན་ནོ། །ཞེས་བྱ་བ་ནི་སྒྲུབ་པ་པོས་ཉིད་ཀྱི་མདུན་དུ་ནམ་མཁའ་ལ་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་འབར་བ་ཆེན་པོའི་་
འོད་ཀྱིས་འབར་བའོ། །ས་བོན་དེ་ལས་རྡོ་རྗེ་རྩེ་གསུམ་པའི་རྒྱ་གྲམ་དུ་གྱུར་པར་
བརྟག་གོ། །དེ་རྡོ་རྗེ་རྒྱ་གྲམ་དེའི་བུམ་པའི་སྟེང་གི་དབུས་སུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་འབར་བ་ཆེན་་
པོའི་འོད་ཀྱིས་འབར་བའོ། །ས་བོན་དེ་ལས་རྡོ་རྗེ་རྩེ་ལྔ་པ་འགྲེང་བར་གྱུར་པར་
བརྟག་གོ། །དེ་འབར་བ་ཆེན་པོའི་འོད་ཀྱིས་འབར་བའོ། །ཚུལ་དེ་ལྟར་གདན་
རྡོ་རྗེ་བསྐྱེད་མ་ཐག་ཏུ་སྒྲུབ་པ་པོས་རྡོ་རྗེ་རྩེ་ལྔ་པའི་སྟེང་གི་དབུས་སུ་ལངས་པའི་་་
ཚུལ་དུ་གནས་པར་བསམ་མོ། །དེ་ལྟར་བྱས་ནས་ཆུའི་སྟེང་དུ་བསྒོམ་པར་བྱའོ། །
དེའི་དབུས་སུ་སྒྲུབ་པ་པོ་ཉིད་ཀྱི་སྙིང་གའི་དབུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། ། །དེ་ཁ་དོག་དམར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་་
པོའི་འོད་ཀྱིས་འབར་བའོ། །ས་བོན་དེ་ལས་རྡོ་རྗེ་རྩེ་དགུ་པར་གྱུར་པར་བསམ་མོ། །
དེ་འབར་བ་ཆེན་པོའི་འོད་ཀྱིས་འབར་ཞིང་སྤྲིན་བཞིན་དུ་ཆུ་ཀུན་དང་མཉམ་པར་
ཁྱབ་པར་སྤྲོའོ། །ཚུལ་དེ་ལྟར་བསྒོམས་ནས་ཆུ་ཐང་བཞིན་དུ་གནན་པའི་དངོས་
གྲུབ་ཀྱི་འབྲས་བུར་འགྱུར་ཏེ། དེའི་དུས་སུ་སེམས་བརྟན་པར་བྱས་ལ་བསྒོམ་་་་་
པར་བྱའོ། །བསྟན་པར་བྱ་སྟེ། གོང་དུ་སྨོས་པའི་དངོས་གྲུབ་ཀྱི་འབྲས་བུ་གྲུབ་
པའི་འོག་ཏུ། དུས་ནམ་འདོད་པ་ན་རྒྱ་མཚོ་ཆེན་པོ་ལ་སོགས་པ། ཆུ་ཐམས་
ཅད་ཀྱི་སྟེང་དུ་ཅི་ལྟར་སྐམ་ལ་འགྲོ་བ་བཞིན་དུ་འགྲོ་བར་འགྱུར་རོ། །མདོར་
45-1441