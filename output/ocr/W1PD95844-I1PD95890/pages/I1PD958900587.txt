५७७
བསྟན་འགྱུར། རྒྱུད། ༼3༽ ༨༦g 67
དམ་ཚིག་གི་བསྒྲུབ་པ་བྱས་པས། རྡོ་རྗེ་སྤྱན་ལ་སོགས་པ་མངོན་པར་ཤེས་པ་ལྔའི་
བྱེ་བྲག་གི་འབྲས་བུ་དུས་ཅིག་ཏུ་འགྲུབ་པར་འགྱུར་རོ། །བཤད་པར་བྱ་སྟེ།
དམ་ཚིག་གི་བསྒྲུབ་པ་བྱས་པས་འགྲུབ་པས་དོན་དེས་དམ་ཚིག་གི་མངོན་པར་ཤེས་
པ་སྨོས་སོ། །དེ་ལྟར་དམ་ཚིག་གི་མངོན་པར་ཤེས་པའི་དོན་དུ་གསུངས་སོ། །
དེ་སྐད་བཀའ་སྩལ་ཏོ་ཞེས་པ་ནི།
དམ་ཚིག་གི་མངོན་པར་ཤེས་པ་བསྒྲུབ་པ་བྱ་་
བའི་ཆོ་གའི་ཚུལ་གྱི་དོན་སྟོན་པ་རྡོ་རྗེ་མི་བསྐྱོད་པ་བཀའ་སྩལ་པ་སྡུད་པ་པོས་སྨོས་
སོ༑ །རྡོ་རྗེའི་སྤྱན་དང༌། རྡོ་རྗེའི་སྙན་དང༌་། རྡོ་རྗེའི་ཐུགས་དང་། རྡོ་་
རྗེའི་གནས་དང་། རྡོ་རྗེའི་རྫུ་འཕྲུལ་ལོ། །སངས་རྒྱས་མངོན་ཤེས་ལྔ་གྲུབ་པ། །
སངས་རྒྱས་སྐུ་དང་འདྲ་བར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན། རྡོ་རྗེའི་སྤྱན་དང་། རྡོ་རྗེའི་སྙན་དང་། རྡོ་རྗེའི་ཐུགས་དང་།
རྡོ་རྗེའི་གནས་དང༌་། རྡོ་རྗེའི་རྫུ་འཕྲུལ་ལོ། །ནི་དེ་ལྟར་མངོན་པར་ཤེས་པ་
ལྔའི་བྱེ་བྲག་གི་བསྒྲུབ་པ་སྨོས་པའི་དོན་མདུན་དུ་རྒྱས་པར་བཤད་པས་འདིར་་་
བཤད་མི་དགོས་སོ། །སངས་རྒྱས་མངོན་ཤེས་ལྔ་གྲུབ་པ་ཞེས་པ་ནི། མདུན་དུ་
བཤད་པའི་དམ་རྫས་ཀྱི་མངོན་པར་ཤེས་པ་ཡིན་ཏེ། དེ་དོན་ཅིག་པས་སངས་
རྒྱས་ཉིད་ཀྱི་མངོན་པར་ཤེས་པར་མིང་བཏགས་པ་ཏེ་བསྟན་ཏོ། །དེའི་དོན་
གསལ་བར་བསྟན་པར་བྱ་སྟེ། དམ་རྫས་བསྒྲུབ་པ་བྱ་བ་མདུན་དུ་སྨོས་པའི་ཚུལ་
དུ་བཟའ་བར་བྱ་བའི་དོན་གྱིས་ནི་དམ་ཚིག་གི་མངོན་པར་ཤེས་པར་མིང་བཏགས་
པའོ།༑ །དེ་སངས་རྒྱས་ཀྱི་མངོན་པར་ཤེས་པ་ཞེས་ཅིའི་ཕྱིར་སྨོས་ཞེ་ན།
མདུན་དུ་སྨོས་པའི་དམ་ཚིག་གི་བསྒྲུབ་པ་བཟའ་བའི་དུས་སུ། སྒྲུབ་པ་པོས་
སངས་རྒྱས་སྐུ་རྡོ་རྗེ་རྣམ་པར་སྣང་མཛད་དང་། གཉིས་སུ་མེད་པའི་ང་རྒྱལ་དུ་
བསྒོམ་པ་བྱ་ཞིང་དམ་རྫས་བསྒྲུབ་པ་བྱས་པས་ཅི་ལྟར་སྨོས་པའི་ཚུལ་གྱིས་མངོན་
45-566