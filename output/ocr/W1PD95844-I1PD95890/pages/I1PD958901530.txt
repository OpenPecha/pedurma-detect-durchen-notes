རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7400
ཚུལ་ཇི་ལྟར་སྨོས་པའི་རི་•ལུ་སྒྲུབ་པའི་འབྲས་བུ་གྲུབ་པའི་འོག་ཏུ་སྒྲུབ་པ་པོས་དེ་
སྟོབས་ཆེན་པོ་དང་ཡེ་ཤེས་སུ་མིང་བཏགས་པ་སྟོང་ཆེན་པོའི་འཇིག་རྟེན་གྱི་ཁམས་
ན༑ གནས་པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་སྟོབས་གང
སྨོས་པ་དེའི་སྟོང་འགྱུར་དང་། ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་ཐམས་
ཅད་དེ་རེ་རེའི་ཡེ་ཤེས་ཀྱི་སྟོབས་དང་ལྡན་པར་བསྟན་ཏོ། །བསྟན་པར་བྱ་སྟེ།
གོང་དུ་སྨོས་པའི་ཡེ་ཤེས་ཀྱི་སྟོབས་ཀྱི་ཆོ་འཕྲུལ་གྱིས་བྱིན་གྱིས་བརླབས་པས་སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། གནས་པའི་ལྷ་དང་མི་ལ་་
སོགས་པ་སེམས་ཅན་ཐམས་ཅད་བྲན་བཞིན་དུ་མཛད་པས། དོན་དེས་དཔལ་
དང་ལྡན་པ་ཡིན་ནོ། །སྒྲུབ་པ་པོ་དེ་ལྟ་བུའི་ཡོན་ཏན་དང་ལྡན་པར་འགྱུར་རོ། །
མདོར་བསྡུ་བ་དེ་ལྟར་དེ་ནི་དཔལ་དང་ལྡན་པའི་ཡེ་ཤེས་སྟོབས་དང་འདྲ་བར་་་
འགྱུར་གྱི་དོན་དུ་གསུངས་སོ། །དཔག་ཚད་བྱེ་བ་བཅུ་གང་བའི། །རྡོ་རྗེའི་
སྟེང་དུ་འགྲོ་བར་འགྱུར། །སྟོང་གསུམ་བདག་པོ་དཔལ་ལྡན་པའི། །སངས་
རྒྱས་འོད་དང་འདྲ་བར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་
ཡིན་ན། དཔག་ཚད་བྱེ་བ་བཅུ་གང་བའི། །རྡོ་རྗེའི་སྟེང་དུ་འགྲོ་བར་འགྱུར། །
གོང་དུ་སྨོས་པའི་ཡེ་ཤེས་ཀྱི་སྟོབས་དང་ལྡན་པའི་ངོ་བོར་འབྲས་བུར་གྱུར་པའི་འོག་
ཏུ༑ མིའི་འཇིག་རྟེན་ནས་བཟུང་སྟེ། སྟེང་གི་ཕྱོགས་སུ་དཔག་ཚད་བྱེ་བ་་
བཅུའི་གྲངས་ཀྱི་ཚད་དུ་རྡོ་རྗེ་འགྲོ་བར་མིང་བཏགས་པ་སྒྲུབ་པ་པོའི་ཡེ་ཤེས་ཀྱི་ཆོ་
འཕྲུལ་གྱིས་འགྲོ་བར་འགྱུར་བར་བསྟན་ཏོ། །དེ་ལྟར་དཔག་ཚད་བྱེ་བ་བཅུ་གང་
བའི་རྡོ་རྗེ་སྟེང་དུ་འགྲོ་བར་འགྱུར་གྱི་དོན་དུ་གསུངས་སོ། །སྟོང་གསུམ་བདག་པོ་
དཔལ་ལྡན་པའི། །སངས་རྒྱས་འོད་དང་འདྲ་བར་འགྱུར་ཞེས་པ་ནི། གོང་དུ་
སྨོས་པའི་ཚུལ་དུ་དཔག་ཚད་བྱེ་བ་བཅུ་གྲངས་ཀྱི་ཚད་དུ་གང་བར་འགྲོ་ནུས་པར་་
45-1507