७५
བསྟན་འགྱུར། རྒྱུད། s༨༦
ཐམས་ཅད་དུ། །སྐུའི་སྤྲིན་རྣམས་སྤྲོ་བ་དང་ནི་སྒྲུབ་པ་པོས་མདུན་དུ་སྨོས་པའི་་
ཆོ་ག་བཞིའི་ཚུལ་དེས་ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱར་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི། མདུན་དུ་ཇི་
ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་སྐུ་ཕྱག་རྒྱར་གྱུར་མ་ཐག་ཏུ།
དེ་དང་གཉིས་སུ་མེད་པའི་ང་རྒྱལ་འཆང་བས་ཉིད་ཀྱི་གསང་བའི་ཐུགས་ཁ་ཡེ་ཤེས་
སེམས་དཔའི་གནས་ནས། ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་དཔལ་་
རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་ནི་དེ་བཞིན་གཤེགས་པའི་སྐུ་་་
ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་དོན་གསལ་བར་བསྟན་པར་བྱ་སྟེ།
ཧཱུྃ་ཨོཾ་ཨཱཿསྭཱ་ཧཱ། སྔགས་ཀྱི་ས་བོན་ཡིག་འབྲུ་རྣམས་སོ་སོ་རིགས་ཀྱི་ཡེ་ཤེས་ཀྱི་ཁ་་
དོག་དང་ལྡན་པར་རིམ་པར་བསམ་མོ། །དེ་གཟི་བརྗིད་ཀྱི་ཕུང་པོ་བཞིན་དུ་འོད་
དུ་ཞུ་ན་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །ས་བོན་དེ་ལས་ཚུལ་ཇི་ལྟར་སྨོས་་་་
པའི་སྐུ་ཕྱག་རྒྱ་སྤྲིན་ལྟ་བུ། ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པ། གཞན་ཡང་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་དང་། ཆ་ལུགས་
ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་
བུའི་ངོ་བོ་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ། སྟོང་ཆེན་པོའི་་་
འཇིག་རྟེན་གྱི་ཁམས་ཐམས་ཅད་ཀྱི་སངས་རྒྱས་ཀྱི་ཞིང་ཡོད་པ་ཀུན་གྱི་གནས་སུ་་་
ཁྱབ་པར་སྤྲོ་བ་ཡིན་ནོ། །དེ་མ་ཐག་ཏུ་ཞིང་ཁམས་དེ་དག་ན་གནས་པའི་སངས་
རྒྱས་ཐམས་ཅད་ལ་རེག་པའི་ཚུལ་གྱིས་གཉིས་སུ་མེད་པར་བསྡུ་བར་བསམ་མོ།
དེའི་འོག་ཏུ་སྐུ་ཕྱག་རྒྱ་སྤྲིན་ལྟ་བུ་སངས་རྒྱས་ཐམས་ཅད་དང་གཉིས་སུ་མེད་པ་དེ་
།
45-654