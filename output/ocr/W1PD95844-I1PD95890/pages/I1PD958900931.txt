བསྟན་འགྱུར། རྒྱུད། ༼༨༧ 67
གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་
མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་་་
བསྒོམ་པར་བྱའོ། །དེའི་དུས་རྡོ་རྗེ་རིགས་ཀྱི་བྱེ་བྲག་ནི་ཁྲུས་མཁན་གྱི་བུ་མོ་་
བླང་ངོ་། །དེ་མདུན་དུ་སྨོས་པའི་མཚན་དང་ཡོན་ཏན་གྱི་ངོ་བོ་དང་ལྡ
ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་་
བརླབ་པར་བྱའོ། །དེའི་འོག་ཏུ་བསྒྲུབ་•པ་པོས་འདོད་ཆགས་ཆེན་པོའི་སེམས་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་་
མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །དེ་་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་
ཡིག་འབྲུ་མཱཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་་་་
བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་མ་
མ་ཀིའི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་ནག་པོའོ། །བསྟན་པར་་
བྱ་སྟེ། རྡོ་རྗེ་མཁའ་མི་བསྐྱོད་པར་སྨོས་སོ། །སྤྱན་རྒྱལ་མོ་ཆེ་ནི་མ་མ་ཀི་སྟོན་
པ་རྡོ་རྗེ་མི་བསྐྱོད་པའི་ཤེས་རབ་མ་སྟེ། མཉེས་པར་མཛད་དོ། །གཞན་ཡང་
དཀྱིལ་འཁོར་གྱི་ལྷ་ཐམས་ཅད་ཀྱི་ཡུམ་བསྐྱེད་པའི་གནས་ཀྱི་ངོ་བོའོ། །དོན་དེས་
རྒྱལ་མོ་ཆེན་མོར་སྨོས་སོ། །དེ་ཞལ་གསུམ་པ་སྒྲུབ་པ་པོས་མ་གྲུབ་ཀྱི་བར་དུ་རྟག་
ཏུ་བསྒོམ་པར་བྱའོ། །དེ་ལྟར་རྡོ་རྗེ་མཁའ་སྤྱན་རྒྱལ་མོ་ཆེ། ཞལ་གསུམ་དུ་ནི་
45-908