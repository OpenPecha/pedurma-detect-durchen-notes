རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གཉིས་སུ་མེད་པར་ཐིམ་པར་འགྱུར་རོ། །དེ་བྱས་པས་པདྨ་ཆེན་པོར་མིང་
བཏགས་པ་སོ་སོར་རྟོག་པའི་ཡེ་ཤེས་ཀྱི་ངོ་བོར་གྱུར་པར་བརྟག་གོ། །དེ་ལྟར་
ཉིད་ཀྱི་རིགས་ཚེ་དཔག་ཏུ་མེད་པའི་ཡེ་ཤེས་ཀྱི་པདྨའི་ངོ་བོར་བསྒོམ་པར་བྱའོ། །
དེ་ལྟར་པདྨ་ཆེན་པོའི་རིགས་བསྒོམས་ཏེའི་དོན་དུ་གསུངས་སོ། །པདྨའི་མཆོག་་
ནི་བསྒྲུབ་པ་ནི། སྒྲུབ་པ་ཐམས་ཅད་ཀྱི་ནང་ན་དེ་བཞིན་གཤེགས་པ་ཐམས་་་
ཅད་ཀྱི་བླ་ན་མེད་པའི་འདོད་ཆགས་ཀྱི་ངོ་བོ་སོ་སོར་རྟོག་པའི་ཡེ་ཤེས་དང་གཉིས་
སུ་མེད་པ་པདྨའི་སྒྲུབ་པ་འདི་ནི་མཆོག་ཡིན་པར་སྨོས་སོ། །དེ་ལྟར་པདྨའི་མཆོག་
འདི་བསྒྲུབ་པ་ནིའི་དོན་དུ་གསུངས་སོ། །ཡེ་ཤེས་རྡོ་རྗེ་དག་གིས་བྱ་ཞེས་པ་ནི།
མདུན་དུ་སྨོས་པའི་པདྨ་སྔགས་ཀྱི་ས་བོན་ཡིག་འབྲུ་ཨས་བྱིན་གྱིས་བརླབ་པའི་སྒོམ་
པ་བྱས་མ་ཐག་ཏུ་པདྨའི་ལྟེ་བའི་དབུས་ཀྱི་སྟེང་དུ། སྔགས་ས་བོན་ཡིག་འབྲུ་ཨཱ་་
བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་་་
ཀྱིས་འབར་ཞིང་འོད་དུ་ཞུ་ནས། ཟངས་མའི་པདྨ་འདབ་བརྒྱད་ལ་ཐིམ་ནས་
དབུས་ན་གནས་པར་བརྟག་གོ། །ཡེ་ཤེས་ཀྱི་ས་བོན་དེ་ལས་ཉིད་ཀྱི་རིགས་ཚེ་་་་
དཔག་ཏུ་མེད་པའི་སྐུ་ཕྱག་རྒྱ་•བསྐྱེད་པར་བྱའོ། །དེའི་ཚད་ཏིལ་གྱི་འབྲུ་དང་
མཉམ་པའམ་ཡང་ན་ཡུངས་ཀར་གྱི་འབྲུ་ཙམ་ཡང་མི་འགལ་ལོ། །དེ་ཁ་དོག་་་་་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་དེ་ཉིད་ཀྱི་ཤེས་རབ་མ། ཡེ་ཤེས་ཀྱི་ལྷ་
མོ་ན་བཟའ་དཀར་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་
རྣམས་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཇི་ལྟར་མདུན་དུ་
སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་གསུང་གི་རིགས་ཚེ་དཔག་ཏུ་མེད་་
པ་ཉིད་ཀྱི་སྐུ་ཕྱག་རྒྱའི་གཟུགས་བསྐྱེད་པའི་འོག་ཏུ། དེའི་སྐུ་ཕྱག་རྒྱ་སོ་སོར་རྟོག་
45-469