རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३७५
འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱ་སྟེ། འོད་ཟེར་གྱི་དྲ་བ་་
རྣམས་ཀྱི་ཉིད་ཉིད་ཀྱི་ཞིང་ཁམས་ན་གནས་པའི། སངས་རྒྱས་མ་ལུས་པ་ཐམས་
ཅད་ལ་རེག་པའི་ཚུལ་གྱི། ལྕགས་ཀྱུ་བཞིན་དུ་དགུག་པར་བྱའོ། །དེ་དགུག་མ་
ཐག་ཏུ་འོད་ཟེར་གྱི་དྲ་བ་རྣམས་དང་བཅས་པ་ཡེ་ཤེས་ཀྱི་འཁོར་ལོའི་གནས་སུ་་་་་
གཉིས་སུ་མེད་པའི་ངོ་བོར་བཞུགས་པར་བྱའོ། །དེ་བཅུག་པའི་འོག་ཏུ་སྔར་སྨོས་
པའི་འཁོར་ལོ་འབར་བའི་འོད་དང་གཉིས་སུ་མེད་པར་འབར་བར་འགྱུར་བར་་་་་
བསྒོམ་པར་སྨོས་སོ། །དེ་ལྟར་སངས་རྒྱས་འཇུག་པ་རབ་བསྒོམས་ནའི་དོན་དུ་་་་
གསུངས་སོ། །སངས་རྒྱས་ཉིད་དང་འདྲ་བར་འགྱུར་ཞེས་པ་ནི། སྒྲུབ་པ་པོས་
མདུན་དུ་སྨོས་པའི་ཡེ་ཤེས་ཀྱི་འཁོར་ལོ་ལ། སངས་རྒྱས་ཐམས་ཅད་བཀུག་ནས་
བཅུག་སྟེ། གཉིས་སུ་མེད་པར་བསྒོམས་པར་སངས་རྒྱས་ཐམས་ཅད་ཀྱི་ཡེ་ཤེས་་
ཀྱི་དངོས་གྲུབ་ཀྱི་འབྲས་བུ་གཉིས་སུ་མེད་པའི་ངོ་བོར་གྲུབ་པ་འགྱུར་རོ། །དེ་་་་
ལྟར་སངས་རྒྱས་ཉིད་དང་འདྲ་བར་འགྱུར་གྱི་དོན་དུ་གསུངས་སོ། །ད་ནི་མདུན་
དུ་སྨོས་པའི་བ་དན་ཡེ་ཤེས་ཀྱི་འཁོར་ལོ། དེའི་གནས་སུ་སྐུ་རྡོ་རྗེ་རྣམ་པར་
སྣང་མཛད་བསྒོམ་པར་བྱ་བའི་ཆོ་ག་བསྟན་པར་བྱ་སྟེ། སངས་རྒྱས་དཀྱིལ་་
འཁོར་དབུས་གནས་པར། །བདག་གི་ལུས་ལ་སྣང་མཛད་དགོད། །སྙིང་ཀར་
ཡི་གེ་ཨཾ་བསམས་ལ། །སྔགས་ལ་རྣམ་པར་ཤེས་པ་བསྒོམ། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་དཀྱིལ་འཁོར་དབུས་གནས་་
པར།༑ །བདག་གི་ལུས་ལ་སྣང་མཛད་དགོད་ནི། མདུན་དུ་སྨོས་པའི་ཚུལ་གྱི་
རྡོ་རྗེ་མི་བསྐྱོད་པ་དང་༌་། གཉིས་སུ་མེད་པའི་ང་རྒྱལ་དུ་བསྒོམས་པས། ཡེ་་་་་
ཤེས་ཀྱི་འཁོར་ལོ་སངས་རྒྱས་ཐམས་ཅད་དང་གཉིས་སུ་མེད་པའི་ངོ་བོ་སངས་རྒྱས་
ཀྱི་དཀྱིལ་འཁོར་དུ་མིང་བཏགས་པ་དེ་དབུས་གནས་སུ་སྔགས་ས་བོན་ཡིག་འབྲུ་ཨོཾ་
45-365