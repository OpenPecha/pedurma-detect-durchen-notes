རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ودم
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་
པར་འགྱུར་རོ། །ས་བོན་དེ་ལས་གདན་ཐམས་ཅད་ཀྱི་ནང་ན་དམ་པ་ཟླ་བའི་
དཀྱིལ་འཁོར་དཀར་པོར་གྱུར་པར་བསམ་མོ། །དེ་ལྟ་བུས་ནི་ཟླ་བའི་དཀྱིལ་་་
འཁོར་དམ་པ་བསམ་པའི་དོན་དུ་གསུངས་སོ། །སངས་རྒྱས་གཟུགས་ནི་རབ་ཏུ་
བསྒོམས་ལ་སྤྱན་གྱི་མཆོག་ནི་རབ་ཏུ་བསྒོམས་ཞེས་པ་ནི། སྒྲུབ་པ་པོས་མདུན་
དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་
སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ཀྱི་གདན་དུ་ཟླ་བའི་དཀྱིལ་་
འཁོར་གྱི་སྟེང་གི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་་
བོན་ཡིག་འབྲུ་ལ་བསམ་མོ་དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
གཟི་བརྗིད་ཆེན་པོའི་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་དུ་བྱང་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་ཏོ། །ས་་
བོན་དེ་ལས་རྣམ་པར་སྣང་མཛད་དང་ཐབས་དང་ཤེས་རབ་རོལ་པས་དགྱེས་པར་
བྱེད་པའི་དོན་གྱིས་སྤྱན་གྱི་མཆོག་ཏུ་སྨོས་པ་སངས་རྒྱས་སྤྱན་གྱི་སྐུ་ཕྱག་རྒྱ་བསྐྱེད་
པར་བྱའོ། །ཞལ་གསུམ་པ་ཞལ་དབུས་མ་སྐུ་དང་མཐུན། _ གཡས་ནག་པོ།
གཡོན་ཤིན་ཏུ་དམར་བ། ཐོར་ཚུགས་ལྷའི་མེ་ཏོག་གི་བྱེ་བྲག་སྣ་ཚོགས་ཀྱིས་་་
བཅིངས་པ། ཞལ་ཅུང་ཟད་བཞད་པ། ཕྱག་དྲུག་ཕྱག་མཚན་དྲུག་གོ། །
ཕྱག་གཡས་དང་པོ་ན་འཁོར་ལོ་རྩིབས་བརྒྱད་པ་ཁ་དོག་དཀར་པོ་རིན་པོ་ཆེ་སྣ་་
ཚོགས་ཀྱིས་སྤྲས་པ་འཛིན་པར་བསྒོམ། བར་མ་ན་རྡོ་རྗེ་རྩེ་ལྔ་ཐ་མ་ན་ཨུཏྤ་ལ་
དཀར་པོ། གཡོན་དང་པོ་ན་རིན་པོ་ཆེའི་ཡལ་ག །བར་མ་ན་རྡོ་རྗེ་དྲིལ་བུ།
ཐ་མ་ན་རྡོ་རྗེ་རལ་གྲི། དེ་ལྟ་བུའི་ངོ་བོ་སངས་རྒྱས་སྤྱན་གྱི་སྐུ་ཕྱག་རྒྱ་སྐྱེད་མ་
45-981