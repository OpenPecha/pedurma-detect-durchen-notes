100
____ བསྟན་འགྱུར། རྒྱུད།༼31 ༨༦75
འཛམ་བུ་ནཱ་དའི་འོད་དང་འདྲ། །ཞེས་བྱ་བའི་དོན་བཤད་པར་བྱ་སྟེ། ཅི་་་་་
ལྟར་ཡིན་ན། དེ་ནི་དེ་མ་ཐག་ཏུ་ཡང་།
།བྱང་ཆུབ་ཡེ་ཤེས་འོད་འདྲར་འགྱུར་
ནི༑ མདུན་དུ་སྨོས་པའི་ཚུལ་དུ་རི་ལུ་གྲུབ་པའི་མཚན་མ་གསུམ་བྱུང་མ་ཐག་ཏུ་
སྒྲུབ་པ་པོ་ཅི་ལྟར་བྱང་ཆུབ་སེམས་དཔའ་འཇིག་རྟེན་དབང་ཕྱུག །དོན་དམ་་་་་
པར་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པའི་ངོ་བོ་བླ་་
ན་མེད་པའི་བྱང་ཆུབ་དེ་སོ་སོར་རྟོག་པའི་ཡེ་ཤེས་ལ་སོགས་པ་ཡེ་ཤེས་ལྔའི་གཟི་་་་
བརྗིད་ཀྱི་འོད་དང་ལྡན་པ་ཡིན་ནོ། །བསྟན་པར་བྱ་སྟེ། བླ་ན་མེད་པའི་བྱང་
ཆུབ་ཡེ་ཤེས་ཀྱི་འོད་དང་གཉིས་སུ་མེད་པའི་ངོ་བོ་བྱང་ཆུབ་སེམས་དཔའ་འཇིག་་་
རྟེན་དབང་ཕྱུག་གི་སྐུ་ཕྱག་རྒྱ་ལས་གཟི་བརྗིད་ཀྱི་འོད་འཕྲོ་བར་བསྟན་པ་དེ་བཞིན་
དུ་སྒྲུབ་པ་པོའི་ཡེ་ཤེས་ཀྱི་གཟི་བརྗིད་ཀྱི་འོད་དང་མཉམ་པར་སྨོས་སོ། །མདོར་་
བསྡུས་པ་དེ་ལྟར་དེ་ནི་དེ་མ་ཐག་ཏུ་ཡང་། བྱང་ཆུབ་ཡེ་ཤེས་འོད་འདྲར་གྱུར་གྱི་
དོན་དུ་གསུངས་སོ། །ཉི་མ་ཤར་བའི་འོད་འདྲ་ཞིང་། །འཛམ་བུ་ནཱ་དའི་འོད་
དང་འདྲ་ཞེས་པའི་དོན་ནི། བྱང་ཆུབ་སེམས་དཔའ་བྱམས་པའི་རི་ལུའི་རིག་པ་
འཛིན་གྲུབ་པའི་དུས་སུ་ཇི་ལྟར་བཤད་པ་བཞིན་དུ་འདིར་སྦྱར་རོ། །ད་ནི་རྡོ་རྗེ་
རིགས་ཀྱི་བྱང་ཆུབ་སེམས་དཔའ་ཕྱག་ན་རྡོ་རྗེའི་རི་ལུའི་རིག་པ་འཛིན་བསྒྲུབ་པར་
བྱ་བའི་ཆོ་གའི་དོན་བསྟན་པར་བྱ་སྟེ། ཡང་ན་བྱང་ཆུབ་སེམས་དཔའ་ནམ་་་་་་
མཁའི་སྙིང་པོ་བསྒོམ་པར་བྱ་བ་ཡང་མི་འགལ་ལོ། །ཧཱུཾ་ནི་རི་ལུ་ཙ་ན་ཀའི། །
འབྲུ་ཚད་ཙམ་དུ་བསམས་ནས་ནི། །དབུས་སུ་རང་གི་ལྷའི་གཟུགས། _ །
བསམས་ཏེ་ཁར་བཅུག་རབ་བསྒོམས་ན། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིནན་ན། ཧཱུཾ་ནི་རི་ལུ་ཙ་ན་ཀའི། །འབྲུ་ཚད་ཙམ་དུ་བསམས་ནས་ནི། །
ཞེས་པ་དང་པོ་སྒྲུབ་པ་པོས་མདུན་དུ་སྨོས་པའི་ཆོ་ག་བཞི་ཡི་ཚུལ་གྱིས་ཐུགས་རྡོ་རྗེ་
45-440