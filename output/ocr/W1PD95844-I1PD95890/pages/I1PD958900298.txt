རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
للح
པ་ཉིད་ཀྱི་ཡེ་ཤེས་ཀྱི་ངོ་བོ་ཁ་དོག་སེར་པོའོ། །ལས་ཀྱི་རིགས་ཀྱི་བྱེ་བྲག་གི་འོད་
ཟེར་གྱི་དྲ་བ། བྱ་བ་ནན་ཏན་གྱི་ཡེ་ཤེས་ཀྱི་ངོ་བོ། ཁ་དོག་ལྗང་ཁུའོ། ། །ཚུལ་
དེ་ལྟ་བུའི་རིགས་ལྔའི་ཡེ་ཤེས་ཀྱི་འོད་ཟེར་གྱི་དྲ་བ་རྣམས་གྲངས་མེད་པར་རྡོ་རྗེ་མི་
བསྐྱོད་པའི་སྐུ་ཕྱག་རྒྱའི་ཡན་ལག་དངང་། ཉིང་ལག་གི་གནས་ནས་སྤྲོས་པ་དེ་རྒྱན་
གྱི་ངོ་བོར་བསམ་མོ། །དེ་ལྟར་ཁ་དོག་རྣམ་ལྔར་བསྒོམ་པར་བྱ་བའི་དོན་དུ་་
གསུངས་སོ། །རྡོ་རྗེ་ཀུན་དང་རྒྱལ་བའི་གནས་ཞེས་པ་ནི། རྡོ་རྗེ་མི་བསྐྱོད་པ་
ལ་སོགས་པ། དེ་བཞིན་གཤེགས་པ་ལྔའི་ཐབས་ཀྱི་བྱེ་བྲག་སྣ་ཚོགས་ཀྱི་ཡེ་ཤེས།
རྡོ་རྗེ་འགྱིང་བའི་སྟོབས་ཀྱིས།
བདུད་བགེགས་རྣམས་ཕམ་པར་འཛད་དེའི་དོན་
གྱིས་རྒྱལ་བ་ཡིན་པར་སྨོས་སོ། །དེ་ལྟར་རྒྱལ་བ་ཐམས་ཅད་ཀྱི་གསང་བའི་གནས་
ནི༑ གོང་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་དེའོ། །དེ་ལྟར་
རྡོ་རྗེ་ཀུན་དང་རྒྱལ་བའི་གནས་ཀྱི་དོན་དུ་གསུངས་སོ། །ཡེ་ཤེས་རྡོ་རྗེ་དག་གིས་
བྱ་ཞེས་པ་ནི། སྒྲུབ་པ་པོས་བྱང་ཆུབ་ཀྱི་སེམས་ཟླ་བའི་དཀྱིལ་འཁོར་ལས། རྡོ་
རྗེའི་རིགས་ལ་སོགས་པ་རིགས་ལྔའི་དེ་བཞིན་གཤེགས་པའི་འོད་ཟེར་གྱི་དྲ་བ་་་
རྣམས་ཀྱི་མིང་ཡེ་ཤེས་རྡོ་རྗེར་བཏགས་པ་དེ་བསྒོམ་པ་བཏང་བའི་དུས་སུ། དོན་
དམ་པར་རང་བཞིན་མེད་པར་བསྒོམ་པར་བྱའོ། །དེ་ལྟར་ཡེ་ཤེས་རྡོ་རྗེ་དག་གིས་
བྱའི་དོན་དུ་གསུངས་སོ། །སྟོན་པ་རྡོ་རྗེའི་ཐུགས་འདྲ་བ། །ཡེ་ཤེས་ཡོན་ཏན་
རྒྱ་མཚོར་འགྱུར། །ཡེ་ཤེས་ལྔ་ལྡན་བསྟེན་ན་ནི། །རྡོ་རྗེའི་བསྐལ་པ་གསུམ་དུ་
གནས༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིནན་ན། སྟོན་པ་
རྡོ་རྗེའི་ཐུགས་འདྲ་བ་ནི། རྡོ་རྗེ་ནི་དོན་དམ་པར་མེ་ལོང་ལྟ་བུ་ལ་སོགས་པ་དེ་་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་ངོ་བོ། ཆོས་ཀྱི་སྐུ་ཐམས་ཅད་ལ་ཁྱབ་
པ་དེ་རྡོ་རྗེར་མིང་སྨོས་སོ། །བསྟན་པར་བྱ་སྟེ། ཆོས་ཀྱི་སྐུ་དེ་ནི་རྣམ་པར་སྣང་
45-277