རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
34
གཤེགས་པ་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་འཆང་བས་པདྨའི་
ལྟེ་བའི་དབུས་ཀྱི་སྟེང་དུ་པདྨའི་སྐྱིལ་མོས་བཞུགས་པར་བདག་པོའི་ངོ་བོར་བསྒོམ་
པར་བྱའོ། །གཞན་ཡང་ལས་ཀྱི་རིགས་ཀྱི་བྱེ་བྲག་གི་མངོན་པར་ཤེས་པ་གྲུབ་པར་
བྱ་བའི་ཕྱིར་བསྒོམ་པའི་ཆོ་ག་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་
ཆོ་ག་བཞིའི་ཚུལ་གྱི། དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་
པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ནི་མདུན་དུ་ཇི་ལྟར་་་་
སྨོས་པ་དེ་བཞིན་དུ་འདིར་སྦྱར་རོ། །དེ་ཉིད་ཀྱི་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་དེ་
བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་གཉིས་སུ་མེད་་་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་དམངས་རིགས་ཀྱི་བུ་མོ་བླང་ངོ་། །
དེ་མདུན་དུ་སྨོས་པའི་ཡོན་ཏན་ཕུན་སུམ་ཚོགས་པ་ཐམས་ཅད་དང་ལྡན་པའོ། །
དེ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་པའི་ངོ་བོར་བྱིན་གྱི་བརླབ་
པར་བྱའོ། །དེའི་འོག་ཏུ་སྒྲུབ་པ་པོས་ཕྱི་སྟན་བདེ་ཞིང་འཇམ་པ་ལ་འདུག་གོ། །
དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་
པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་་་
པའི་དུས་སུ་རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་
གའི་ནམ་མཁའི་དབུས་གནས་སུ་འོད་དུ་ཞུའོ།། །དེའི་སྟེང་དུ་སྔགས་ས་བོན་ཡིག་
འབྲུ་ཧ་བསམ་མོ། །དེ་ཁ་དོག་ལྗང་ཁུ་གཟི་བརྗིད་ཀྱི་འབར་ཞིང་འོད་དུ་ཞུའོ། །
ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་པར་་་་
འགྱུར་རོ། །དེ་མ་ཐག་ཏུ་གདན་གྱི་ངོ་བོ་རྡོ་རྗེ་རྒྱ་གྲམ་དུ་གྱུར་ཏོ། །དེ་ཁ་དོག་
ལྗང་ཁུ་ལ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་བས་འབར་བའོ༎
45-345