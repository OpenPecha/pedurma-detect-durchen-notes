༡༤༤༢
བསྟན་འགྱུར། རྒྱུད། ༼ལུ༽ ༨༧
བསྡུ་བ་དེ་ལྟར་དབུས་སུ་རྡོ་རྗེ་བསམས་•ནས་ནི། ཆུ་མནན་པའི་མཆོག་ཡིན་
ནོའི་དོན་དུ་གསུངས་སོ། །ད་ནི་དཀྱིལ་འཁོར་བྲི་བ་ལ་སོགས་པ་དུས་ནམ་ཡང་
རུང་རླུང་ཆེན་པོ་འབྱུང་བ་དང་། གཞན་ཡང་གནོད་པ་ཐམས་ཅད་འབྱུང་་་་
བ་མནན་པར་བྱ་བའི་སྒོམ་པའི་ཕྱག་རྒྱའི་སྦྱོར་བའི་ཆོ་གའི་དོན་བསྟན་པར་བྱ་སྟེ།
དཀྱིལ་འཁོར་དག་ནི་བྲི་བ་ན། །རླུང་ལ་སོགས་པ་བྱུང་ན་ནི། །མཆེ་བའི་ཕྱག་
རྒྱ་བཅིངས་ནས་སུ། །གདུག་པའི་དགྲ་ནི་དྲན་པར་བྱ། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིནན་ན། དཀྱིལ་འཁོར་དག་ནི་བྲི་བ་ན། །རླུང་
ལ་སོགས་པ་བྱུང་ན་ནི། །རླུང་ལ་སོགས་པ་བདུད་དང་བགེགས་ཀྱི་ཚོགས་མ་་
རུངས་པ་ཐམས་ཅད་ཀྱིས་གནོད་པ་བྱེད་ན། སྒྲུབ་པ་པོས་གནས་དུར་ཁྲོད་དུ་དེ་
མནན་པའམ་མེད་པར་བྱ་བའི་སྒྲུབ་པ་བྱའོ།
།ཡང་ན་དབེན་པ་ཆེན་པོར་བྱས་་་
ཀྱང་མི་འགལ་ལོ། །གནས་དེར་དཀྱིལ་འཁོར་གྲུ་བཞི་པ་ཀུན་ཏུ་ཁྲུ་རེ་དང་སོར་་
ལྔ་བདུད་རྩི་ལྔས་བསྐུ་བར་བྱའོ། །དེའི་འོག་ཏུ་སྒྲུབ་པ་པོས་བརྩོན་འགྲུས་ཆེན་་་
པོའི་སེམས་བརྟན་པ་བསྐྱེད་ནས་དེའི་སྟེང་དུ་འདུག་གོ། ། །དེའི་འོག་ཏུ་མདུན་དུ་
སྨོས་པའི་ཆོ་ག་བཞི་ལས་ཀྱི་རྡོ་རྗེར་མིང་བཏགས་པ་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་་་
ལིའི་སྐུ་ཕྱག་རྒྱ་སྐྱེད་པར་བྱའོ། །དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་
པའི་ང་རྒྱལ་དུ་སྒོམས་པར་བྱའོ། །བསྟན་པར་བྱ་སྟེ། སྒྲུབ་པ་པོས་ཚུལ་དེ་
ལྟར་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་བསྒོམ་པ་དང་། དེའི་བཟླས་པའི་བསྙེན་
པ་ཟླ་བ་དྲུག་ཏུ་བྱའོ། །དེ་རྫོགས་པའི་དུས་སུ་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལི་
མངོན་དུ་གྱུར་ཏོ∶། །དེའི་འོག་ཏུ་སྒྲུབ་པ་པོ་ལ་ཡེ་ཤེས་ཆེན་པོའི་མཐུའི་བྱིན་་
གྱིས་བརླབས་སྟོབས་སུ་འགྱུར་བར་བསྟན་ཏོ། །དེའི་འོག་ཏུ་རླུང་ལ་སོགས་པ་
བདུད་དང་བགེགས་ཀྱི་ཚོགས་མ་རུངས་པ་ཐམས་ཅད་ཀྱི་གནོད་པ་ཐམས་ཅད་་
45-1442