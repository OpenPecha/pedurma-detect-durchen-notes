१००७
བསྟན་འགྱུར། རྒྱུད། ༼ལུ༽ ༨༧
ང་རྒྱལ་དུ་སྒོམ་པས་ཁྲོ་བོའི་རྒྱལ་པོ་པད་མན་ཏ་ཀའི་སྔགས་རིངས་ཁྲོ་བོ་ཆེན་པོ་་་
བརྩོན་འགྲུས་ཀྱིས་བཟླ་ཞིང༌་། བན་དའི་ནང་དུ་བཞག་པའི་བདུད་རྩི་དེས་ཀུན་
ཏུ་ཁྲུ་གང་དང་སོར་ལྔ་བསྐུ་བའི་པད་མའི་ངོ་བོའི་དཀྱིལ་འཁོར་བྱའོ། །དེ་ནས་་
ཙན་དན་དངང་། ཨ་ཀ་རུ་ལ་སོགས་པ་རྫས་དྲི་དང་ལྡན་པ་ཐམས་ཅད་ཅིག་ཏུ་་་
བསྲེས་ལ། མདུན་དུ་སྨོས་པའི་བན་དའི་ནང་དུ་བཞག་ལ་གཏོར་བར་བྱའོ། །
གཞན་ཡང་པད་མ་དང་། ཙམ་པ་ཀ་ལ་སོགས་པ་མེ་ཏོག་དྲི་དང་ལྡན་པ་ཐམས་
ཅད་དགྲམ་པར་བྱའོ། །དེའི་འོག་ཏུ་སྒྲུབ་པ་པོས་སེམས་བརྟན་པ་བསྐྱེད་ནས་་་་
དཀྱིལ་འཁོར་དེའི་སྟེང་གི་དབུས་སུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་་་
མོས་འདུག་གོ། ། དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དོན་་་་
དམ་པར་དེ་བཞིན་གཤེགས་པ་ཐམས་ཅད་ཀྱི་ཆོས་འབྱུང་བའི་གནས་གསུང་ཡིན་ཏེ།
དེ་དང་གཉིས་སུ་མེད་པའི་ངོ་བོ་སྣང་བ་མཐའ་ཡས་སྐུ་ཕྱག་རྒྱ་ཆོས་འཛིན་པའོ། །
དོན་དེས་ཆོས་ཐམས་ཅད་འཛིན་པར་མིང་བཏགས་པ་སྣང་བ་མཐའ་ཡས་ཉིད་དུ་
སྨོས་སོ། །རྒྱལ་པོ་ཞེས་པ་ནི་འཇིག་རྟེན་གྱི་ཁམས་ཐམས་ཅད་ན་གནས་པའི་ལྷ་་
དང་མི་ལ་སོགས་པ་སེམས་ཅན་ཐམས་ཅད་ལ་བྱེ་བྲག་སྣ་ཚོགས་ཀྱི་ཆོས་སྟོན་པར་་
མཛད་པས་འཁོར་ལོས་སྒྱུར་བར་རྒྱལ་པོ་བཞིན་དུ་འདུལ་བར་མཛད་པའོ། ____ །
དོན་དེས་སྣང་བ་མཐའ་ཡས་ཉིད་རྒྱལ་པོར་སྨོས་སོ། །བསྟན་པར་བྱ་སྟེ། སྣང་
བ་མཐའ་ཡས་གྲུབ་པའི་དུས་སུ་འདོད་པར་མིང་བཏགས་པ་བླ་ན་མེད་པའི་བྱང་
ཆུབ་ཀྱི་འབྲས་བུ་ལ་སོགས་པ་སྒྲུབ་པ་པོས་དངོས་གྲུབ་ཀྱི་འབྲས་བུ་གང་དང་གང་
འདོད་པ་འགྲུབ་པ་ཡིན་ནོ། །གྲོལ་བར་མིང་བཏགས་པ་མདུན་དུ་སྨོས་པའི་་་
དངོས་གྲུབ་ཀྱི་འབྲས་བུའི་ཡོན་ཏན་གྱིས་འཁོར་བར་འདོད་ཆགས་དང་ཞེ་སྡང་
ལ་སོགས་པ་ཉོན་མོངས་པ་ཐམས་ཅད་ཀྱི་བཅིང་བས་བཅིངས་པ་ལས་གྲོལ་བར་་་
45-1406