རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०९५
ཞབས་གཡས་པ་བར་མ་ནི་མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་ངོ་བོ་
ཡིན་ནོ། །དེ་འཆི་བདག་གི་བདུད་གཤིན་རྗེ་ཆུང་མ་དང་བཅས་པའི་སྙིང་གར་
གནོན་པར་མཛད་པར་སྨོས་སོ། །ཞབས་གཡས་པའི་ཐ་མ་ནི། སོ་སོར་རྟོག་
པའི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་ངོ་བོ་ཡིན་ཏེ། དེས་ཀླུའི་རྒྱལ་པོ་མཐའ་་
ཡས་ཆུང་མ་དང་བཅས་པའི་སྙིང་གར་གནོན་པར་སྨོས་སོ། །ཞབས་གཡོན་དང་
པོ་ནི་མཉམ་པ་ཉིད་ཀྱི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་ངོ་བོ་ཡིན་ཏེ།
མགོན་པོ་ནག་པོའི་ཆུང་མ་དང་བཅས་པའི་སྙིང་གར་གནོན་པར་སྨོས་སོ།
དེས་
_ །
ཞབས་གཡོན་བརེ་མ་ནི། བྱ་བ་ནན་ཏན་གྱི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་
ངོ་བོ་ཡིན་་ཏེ། དེས་བགེགས་ཀྱི་རྒྱལ་པོ་བི་ན་ཡ་ཀ་ཆུང་མ་དང་བཅས་པའི་སྙིང་
གར་གནོན་པར་སྨོས་སོ། །ཞབས་གཡོན་ཐ་མ་ནི་ཡེ་ཤེས་ལྔ་དང་གཉིས་སུ་མེད་
པའི་ངོ་བོ་ཡེ་ཤེས་ཆེན་པོ་སྨོས་པ་དེའི་ཆོ་འཕྲུལ་གྱི་སྤྲུལ་པའི་ངོ་བོ་ཡིན་ཏེ། དེས་
གཟའ་ཀུན་གྱི་བདག་པོ་གཟའ་ཆེན་པོ་ཕུར་བུ་ཆུང་མ་དང་བཅས་པའི་སྙིང་གར་་་
གནོན་པར་སྨོས་སོ། །ཚུལ་དེ་ལྟར་ཡེ་ཤེས་དྲུག་གི་ཆོ་འཕྲུལ་གྱི་སྤྲུལ་པ་ལ་ཙ་ར་་
ནའི་དོན་དུ་གསུངས་སོ། །གྷད་ཚ་གྷད་ཚ་ཞེས་པ་ནི། མདུན་དུ་སྨོས་པའི་་་་་
འཇིག་རྟེན་གྱི་མེས་པོ་ཚངས་པ་ཆེན་པོ་ལ་སོགས་པ་ཆུང་མ་དང་བཅས་པ་ཞབས་་
ནར་མིང་བཏགས་པ་ཞབས་དྲུག་བསྒོམ་པ་བྱ་བར་སྨོས་སོ། །དེ་ལྟར་ཤ་ཏ་ཙ་ར་
དྲུག་གིས་གནོན་པར་སྨོས་པ་དེ་དག་གི་འཁོར་ཐམས་ཅད་ཁྲོ་བོའི་རྒྱལ་པོ་ཡ་མན་་
ཏ་ཀའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་ལྡན་པ་ཅི་ལྟར་སྨོས་པ་དེ་ལྟ་བུ་
དང་ལྡན་པའི་སྤྲུལ་པའི་སྐུ་ཕྱག་རྒྱས་དགུག་པར་བྱ་བའི་ཕྱིར་སྤྲིན་བཞིན་དུ་སྤྲོ་བར་
མཛད་པའི་དོན་དེ། བྷད་ཚ་གྷད་ཚ་སྨོས་སོ།
།སརྦ་དུཥྚ་པྲ་ན་པ་ཧ་རི་ནི་ཞེས་
པ་ནི། ཁྲོ་བོའི་རྒྱལ་པོ་ཡ་མན་ཏ་ཀས་ལྷ་དང་། ཀླུ་དང་། གནོད་སྦྱིན་དང་།
45-1095