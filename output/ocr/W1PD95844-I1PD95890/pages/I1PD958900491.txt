བསྟན་འགྱུར། རྒྱུད། 3༽༨༦67
པའི་ཡེ་ཤེས་རྡོ་རྗེའི་ངོ་བོ་འོད་ཟེར་གྱི་དྲ་བ་ཁ་དོག་དམར་པོ་གྲངས་མེད་པ་སྤྲོ་བ་་
དང་བསྡུ་བའི་ཚུལ་དུ་བསྒོམ་པར་བྱའོ།
།དེ་ལྟར་ཡེ་ཤེས་རྡོ་རྗེ་དག་གིས་བྱའི་
དོན་དུ་གསུངས་སོ། །ཆོས་ཀྱི་སྐུར་ནི་རབ་སྦྱོར་བ་ཞེས་པ་ནི། མདུན་དུ་སྨོས་
པའི་ཚུལ་དུ་སྒྲུབ་པ་པོས་པདྨའི་ནང་དུ་ཚེ་དཔག་ཏུ་མེད་པ་ཉིད་ཀྱི་སྐུ་ཆོས་སུ་མིང་
བཏགས་པ་དེ་བསྐྱེད་མ་ཐག་ཏུ་པདྨ་དང་གཉིས་སུ་མེད་པར་སྦྱོར་བར་བསྒོམ་པར་
བྱའོ༑ །གཞན་ཡང་ཇི་ལྟར་འཁོར་ལོ་དང་རྡོ་རྗེ། རིན་པོ་ཆེའི་རིག་པ་འཛིན་་་
གྲུབ་པའི་དུས་སུ། དངོས་གྲུབ་ཀྱི་འབྲས་བུར་གྱུར་པའི་བྱེ་བྲག་གསུམ་སྨོས་པ་དེ་
བཞིན་དུ་འདིར་བསྟན་ཏོ། །མདོར་བསྡུ་བ་དེ་ལྟར་ཆོས་ཀྱི་སྐུར་ནི་རབ་སྦྱོར་བའི་
དོན་དུ་གསུངས་སོ། །ད་ནི་ལས་ཀྱི་རིགས་དོན་ཡོད་གྲུབ་པ་ཉིད་ཀྱི་རལ་གྲིའི་་་་
རིག་པ་འཛིན་བསྒྲུབ་པའི་བྱ་བའི་ཆོ་གའི་ཚུལ་བསྟན་པར་བྱ་སྟེ། མཁའ་་་་་་
དབྱིངས་དམ་ཚིག་དབུས་གནས་པར། །གདོན་མི་ཟ་བར་མཆོག་རབ་བསྒོམ། །
ལག་ཏུ་རལ་གྲི་རབ་བསྒོམས་ན། །རལ་གྲིའི་རིག་པ་འཛིན་པར་འགྱུར། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མཁའ་དབྱིངས་དམ་ཚིག་་་་
དབུས་གནས་པར། །གདོན་མི་ཟ་བར་རབ་ཏུ་སྒོམ་ནི། དེའི་དོན་མདུན་དུ་ཇི་
ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལ་ཤེས་རབ་མ་གར་མཁན་གྱི་་་་་་
རིགས་བླང་ངོ་། །དེ་མདུན་དུ་སྨོས་པའི་མཚན་དང་ཡོན་ཏན་ཕུན་སུམ་ཚོགས་པ་
དང་ལྡན་པའོ། །ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་
བོར་བྱིན་གྱིས་བརླབ་པར་བྱའོ། །དེའི་བྷ་གའི་ནང་སྟོང་པ་ཚད་མེད་པ་ནམ་་་་་
མཁའི་ངོ་བོར་བསམ་མོ།
།དེའི་དབུས་སུ་སྒྲུབ་པ་པོས་ལས་ཀྱི་རིགས་དོན་ཡོད་་་
གྲུབ་པ་བསྒོམ་པར་བྱའོ། །དེ་ནས་བསྒོམ་པ་བྱ་བའི་ཆོ་ག་གསལ་བར་བསྟན་པར་་
བྱ་སྟེ། དང་པོ་སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྣང་བ་་་་
45-470