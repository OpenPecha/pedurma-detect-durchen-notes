༧༨༦
བསྟན་འགྱུར། རྒྱུད། ༼༽ ༨༧
ནམ་མཁའི་དབྱིངས་ཀྱི་དབུས་སུ་ནི། །འཁོར་ལོ་རྡོ་རྗེ་འབར་བས་བརྒྱན། །
།
རྣམ་པའི་མཆོག་རྣམས་ཀུན་ལྡན་པ། །རྣམ་པར་སྣང་མཛད་རབ་ཏུ་བསྒོམ།
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ནམ་མཁའི་དབྱིངས་ཀྱི་
དབུས་བྱེ་བྲག་རྣམ་པ་གསུམ་དུ་བསྟན་པར་བྱའོ། །ཕྱི་དང་ནང་དང་གསང་བའོ།།
དེ་ལ་ཕྱི་ནི་ཅི་ལྟར་སྨོས་པ་བཞིན་དུ་འདིར་སྦྱར་རོ།
།ནང་གི་ནམ་མཁའ་ནི་སྒྲུབ་
པ་ཉིད་དཔལ་རྡོ་རྗེ་སེམས་དཔའ་དང་གཉིས་སུ་མེད་པའི་ང་རྒྱལ་དུ་བསྒོམ་པའི་
ཐུགས་ཀའི་སྟོང་པ་ནམ་མཁའི་ངོ་བོར་སྨོས་སོ། །གསང་བའི་ནམ་མཁའ་ནི་
ཐུགས་ཀྱི་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་ལ་སོགས་པ་རིགས་ངན་གྱི་བུ་མོ་
གང་ཡང་རུང་བ་བླང་ངོ་། །དེ་མདུན་དུ་སྨོས་པའི་ཚུལ་གྱི་ཡོན་ཏན་ཕུན་སུམ་་་
ཚོགས་པ་ཐམས་ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་དེ་དང་
གཉིས་སུ་མེད་པར་འཁྱུད་པའི་སྦྱོར་བ་བྱ་སྟེ། དེའི་བྷ་གའི་ནང་སྟོང་པ་ཚད་མེད་
པ་ནམ་མཁའ་བཞིན་དུ་བསམ་མོ། །མདོར་བསྡུ་བ་དེ་ལྟར་ནམ་མཁའི་དབྱིངས་
ཀྱི་དབུས་སུའི་དོན་དུ་གསུངས་སོ། །འཁོར་ལོ་རྡོ་རྗེ་འབར་བས་བརྒྱན་ཞེས་པ་ནི་
སྔར་བཤད་པའི་ཤེས་རབ་མ་དང་ལྡན་པར་འདོད་ཆགས་ཆེན་པོ་སེམས་ཞེ་སྡང་གི་
ངོ་བོ་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་་
སུ་རྡོ་རྗེ་ལམ་གྱི་སྒོ་ནས་བྱང་ཆུབ་སེམས་ཆར་གྱི་རྒྱུན་བཞིན་འོད་དུ་ཞུ་ནས་རྒྱ་མཚོ་
དང་མཉམ་པར་གྱུར་རོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔ་དང་གཉིས་
སུ་མེད་པའི་ངོ་བོའོ། །དེ་གཟི་བརྗིད་འབར་ཞིང་འོད་དུ་ཞུ་ནས་བྱང་ཆུབ་སེམས་
ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ། །ས་བོན་དེ་ལས་འཁོར་ལོ་་་
45-786