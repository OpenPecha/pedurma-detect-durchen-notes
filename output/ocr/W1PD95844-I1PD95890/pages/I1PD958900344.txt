རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३२३
འབར་བསམ། །རྣམ་པར་སྣང་མཛད་རབ་བསྒོམས་ལ། །སྐུ་གསུང་ཨོཾ་ནི་
བསྒོམ་པར་བྱ། །ཨོཾ་ཞེས་པའི་དོན་བཤད་པར་བྱ་སྟེ།
ཇིལྟར་ཡིན་ན། ནམ་
མཁའི་དབྱིངས་ཀྱི་དབུས་གནས་སུ། །སངས་རྒྱས་དཀྱིལ་འཁོར་འོད་འབར་
བསམ་ནི། སྒྲུབ་པ་པོས་མདུན་དུ་བཤད་པའི་ཆོ་ག་བཞིའི་ཚུལ་གྱིས། རྣམ་
པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་ཕྱག་རྒྱ་དེའི་ཆ་ལུགས་ཕུན་
སུམ་ཚོགས་པ་ནི། མདུན་དུ་ཇི་ལྟར་མོས་པ་བཞིན་དུ་འདིར་སྦྱར་རོ། །དེ་ལྟ་
བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ།
སྒྲུབ་པ་པོས་་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་བྲམ་ཟེའི་རིགས་ཀྱི་
བུ་མོ་བླངས་ཏེ། ལོ་བཅུ་དྲུག་ལོན་པ། ཁ་དོག་མེ་ཏོག་ཙམ་པ་ཀ་འདྲ་བ། །
དབང་ཐམས་ཅད་རྫོགས་པ། མཚན་དང་ཡོན་ཏན་ཐམས་ཅད་དང་ལྡན་པའོ། །
དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་། གཉིས་སུ་མེད་པའི་ངོ་བོར་བྱིན་གྱིས་
བརླབ་པར་བྱ་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་
གཉིས་སུ་མེད་པར་འཁྱུད་པའི་སྦྱོར་བས། ཐབས་དང་ཤེས་རབ་རོལ་པ་བྱས་ནས།
བདེ་བར་འགྱུར་བའི་དུས་སུ། རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་
སེམས༑ ཤེས་རབ་མའི་བྷ་གའི་ནམ་མཁའི་དབུས་སུ་འོད་དུ་ཞུའོ། །དེའི་
སྟེང་དུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་གཟི་བརྗིད་
འབར་ཞིང་འོད་དུ་ཞུ་ནས།ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ།
གཉིས་སུ་མེད་པའི་ངོ་བོར་ཐིམ་པར་འགྱུར་རོ། །དེ་མ་ཐག་ཏུ་སངས་རྒྱས་དཀྱིལ་
འཁོར་དུ་མིང་བཏགས་པ་འོད་ཀྱི་དཀྱིལ་འཁོར་འབར་བ་ཆོས་ཀྱི་དབྱིངས་ཀྱི་ཡེ་་་་
ཤེས་ཀྱི་ངོ་བོ། ཁ་དོག་དཀར་པོར་འགྱུར་རོ། །དེ་ལྟར་ནམ་མཁའི་དབྱིངས་ཀྱི་
དབུས་སུ་ནི། སངས་རྒྱས་དཀྱིལ་འཁོར་འབར་བ་བསམ་གྱི་དོན་དུ་གསུངས་སོ། །
45-323