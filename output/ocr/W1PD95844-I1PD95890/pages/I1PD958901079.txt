7046
བསྟན་འགྱུར། རྒྱུད། ༼ལུ་ 신
ཅིང་བརྟན་པར་བཞུགས་པའོ། །སིད་དྷ་ལོ་ཙ་ནི་ཞེས་བྱ་བ་ནི། ཡེ་ཤེས་ཀྱི་ལྷ་
མོ་དེས་ཞི་བའི་ལས་ལ་སོགས་པ་དངོས་གྲུབ་ཀྱི་འབྲས་བུ་ཐམས་ཅད་བསྒྲུབ་པ་པོ་་
ལ་འགྲུབ་པར་མཛད་དོ། །གཞན་ཡང་སྤྱན་དུ་མིང་དུ་བཏགས་པའི་སྐུའི་རིགས་
རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་་་
སྤྱན་དུ་གཉིས་སུ་མེད་པར་སྨོས་སོ། །སརྦ་ཨརྠ་ས་དྷ་ནི་ཞེས་བྱ་བ་ནི། མདུན་
དུ་སྨོས་པའི་སངས་རྒྱས་སྤྱན་ཡིན་ཏེ། དེས་བསྒྲུབ་པ་པོས་ཅི་དང་ཅི་འདོད་པའི་
དངོས་གྲུབ་ཀྱི་འབྲས་བུ་ཐམས་ཅད་འགྲུབ་པར་མཛད་པའོ། །སྭཱ་ཧཱ་ཞེས་བྱ་བ་ནི་
སྒྲུབ་པ་པོས་ཇི་ལྟར་སྨོས་པའི་ཚུལ་གྱིས་བསྒོམ་པར་བྱས་པས་སངས་རྒྱས་སྤྱན་དང་
ཉིད་ཀྱི་རིགས་ཀྱི་བདག་པོ་རྣམ་པར་སྣང་མཛད་དུ་བཅས་པའི་ཐུགས་མཉེས་པར་
འགྱུར་རོ། །དེའི་དུས་སུ་མདུན་དུ་སྨོས་པའི་དངོས་གྲུབ་ཀྱི་འབྲས་བུ་འགྲུབ་པར་
འགྱུར་བའོ། །ད་ནི་སངས་རྒྱས་སྤྱན་གྱི་སྔགས་རིངས་ཀྱི་ཡོན་ཏན་བསྟན་པར་བྱ་
སྟེ། ༑ འདི་ནི་གསུངས་མ་ཐག་ཏུ་ཡང་། །འབྱོར་པ་ཀུན་ལ་དགྱེས་པ་རྣམས། །
མཉེས་ཤིང་རབ་ཏུ་དགྱེས་གྱུར་ནས། །སངས་རྒྱས་རྡོ་རྗེ་རྗེས་སུ་དྲན། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། འདི་ནི་གསུངས་མ་ཐག་ཏུ་ཡང་། །
འབྱོར་པ་ཀུན་ལ་དགྱེས་པ་རྣམས་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཇི་་
ལྟར་སྨོས་པའི་ཚུལ་གྱི་●ཏིང་ངེ་འཛིན་མཛད་པའི་འོག་ཏུ། སངས་རྒྱས་སྤྱན་གྱི་
སྔགས་རིངས་སྐུ་གསུང་ཐུགས་རྡོ་རྗེ་གཉིས་སུ་མེད་པའི་ངོ་བོ་དེ་གསུངས་པའོ། །
དེ་ལྟར་འདི་ནི་དེའི་དོན་དུ་གསུངས་པའོ། །དེ་མ་ཐག་ཏུ་འཇིག་རྟེན་གྱི་ཁམས་་
ཐམས་ཅད་ན་གནས་པའི་སེམས་ཅན་རིམས་ལ་སོགས་པ་ནད་ཐམས་ཅད་དང་།
བགེགས་ཀྱི་གནོད་པས་ཉམ་ཐག་པ་དེ་དག་ཐམས་ཅད་ཞི་བ་ལ་སོགས་པ་ཅི་ལྟར་་
རེ་བ་སྐྱེས་པའི་དངོས་གྲུབ་ཀྱི་དོན་ཐམས་ཅད་ཀྱི་འབྲས་བུ་ཕུན་སུམ་ཚོགས་པར་་་
45-1056