१२७०
བསྟན་འགྱུར། རྒྱུད། ༼༽ ༨༧ a870
བསྟན་པར་བྱ་སྟེ། སངས་རྒྱས་རྡོ་རྗེའི་སྐུ་གསུམ་ལ། །རྡོ་རྗེ་སེམས་དཔའ་རྣམ་
པར་སྒོམ། །རྡོ་རྗེ་ཀྱོ་བ་ཞགས་པ་འཛིན། །སངས་རྒྱས་དགུག་པ་དམ་པའོ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་རྡོ་རྗེའི་སྐུ་་
གསུམ་ལ། །རྡོ་རྗེ་སེམས་དཔའ་རྣམ་པར་སྒོམ་པ་ནི། གར་མཁན་གྱི་རིགས་སུ་
སྐྱེས་པའི་བུད་མེད་གཡུལ་དུ་མཚོན་ཕོག་ནས་ཤི་བ་དང་། ཡང་ན་བུ་བྱུང་བའི་
དུས་སུ་ཤི་བའི་བན་ད་ཡང་རུང་སྟེ།
དུམ་བུ་གསུམ་པའམ་ལྔ་པོ་མཚན་ཐམས་
ཅད་དང་ལྡན་པ་བླང་ངོ་། །དེ་ནས་སྒྲུབ་པ་པོས་སྐྱེད་མོས་ཚལ་ལོ་མ་དང་།
མེ་ཏོག་དང་། ཤིང་ཏོག་ཕུན་སུམ་ཚོགས་པ་དང་ལྡན་པའི་གནས་ཡིད་དུ་འོང་
བའི་སར་དགུག་པའི་སྒྲུབ་པ་བྱའོ།
།ལྡན་•ལྷ་གང་དུ་བྱ་ཡང་མི་འགལ་ལོ། །
བན་དྷ་དེའི་ནང་དུ་སྒྲུབ་པ་པོ་དེ་ཉིད་ཀྱི་ལག་པ་གཡོན་པ་དང་། རྐང་པ་གཡོན་
པའི་སྲིན་ལག་གི་ཁྲག་དང་། པད་མ་རག་ཏ་དང་། གོ་རོ་ཙ་ན་དང་། འུག་
པའི་ཀླད་པ་དང་། ཁྲག་དང་གུར་གུམ་དང་། ད་ཏུ་རའི་ཤིང་ཏོག་གི་ཁུ་བ་་་
དང་ལམ་གྱི་བཞི་མདོའི་སེམས་ཅན་ཐམས་ཅད་ཀྱི་རྐང་རྗེས་ཀྱི་ས་དང་། རྫས་དེ་
ཀུན་གཅིག་ཏུ་བསྲེས་ནས་བཏགས་ལ་ཤེས་རབ་མའི་པད་མའི་ཆུ་དང་དཀྲུག་པར་
བྱའོ༑ །ཡང་ན་བུང་བུའི་ཆུ་དང་དཀྲུག་པར་བྱ་ཡང་མི་འགལ་ལོ། །རྫས་དེས་
དཔལ་རྡོ་རྗེ་སེམས་པའི་•སྐུ་ཕྱག་རྒྱའི་གཟུགས་བྱ་རྒོད་ཀྱི་མཇུག་སྒྲོའི་སྦ་བའི་་
ཕྱོགས་ཀྱིས་བྲི་བར་བྱ་སྟེ། ཞལ་གསུམ་པ། ཕྱག་དྲུག་ཕྱག་མཚན་དྲུག་པ།
རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཐོར་ཚུགས་ཀྱིས་དབུ་བརྒྱན་པ།
ཞལ་ཅུང་ཟད་བཞད་པ། ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་་་
དང་པོ་ན་ཞགས་པ་འཛིན། ཕྱག་མཚན་གཞན་ནི་ཅི་ལྟར་སྨོས་པའི་ཚུལ་དུ་བྱའོ།།
དེའི་ཞབས་གཉིས་ཀྱི་འོག་ཏུ་མདུན་དུ་སྨོས་པའི་མི་མ་ཡིན་པ་རྣམས་ཀྱི་ཆུང་མའམ།
45-1260