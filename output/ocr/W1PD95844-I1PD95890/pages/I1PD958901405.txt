༡༣༨༢
བསྟན་འགྱུར། རྒྱུད། ༼ལུ༽ ༨༧
ཀླས་པར་མིང་བཏགས་པ་འཇིག་རྟེན་གྱི་ཁམས་གྲངས་མེད་པ་ཐམས་ཅད་དོ། །
དེ་ལ་ནམ་མཁས་ཁྱབ་པ་དེ་ན་གནས་པའི་ལྷ་དང་མི་ལ་སོགས་པ་སེམས་ཅན་་་
དེ་དག་མ་ལུས་པ་དེ་དག་གདོན་མི་ཟ་བར་ངེས་པར་མེད་པར་འགྱུར་བ་ཡིན་ན།
གཞན་མདུན་དུ་སྨོས་པའི་དགྲ་རྣམས་མེད་པར་འགྱུར་བ་ནི་ངོ་མཚར་མི་ཆེ་བར་
བསྟན་ཏོ། །མདོར་བསྡུ་བ་དེ་ལྟར་མཁའ་དབྱིངས་རྡོ་རྗེ་མཐས་ཀླས་པར། གནོན་
པར་འགྱུར་བ་གདོན་མི་ཟའི་དོན་དུ་གསུངས་སོ།
།བཅོམ་ལྡན་འདས་ཀྱིས་རྡོ་རྗེ་
ཕུར་བུ་ཆེན་པོ་དེ་སྐད་བཀའ་སྩལ་ཏོ། །ཞེས་བྱ་བ་ནི། རྡོ་རྗེ་ཕུར་བུ་ཆེན་པོ་ནི།
རིགས་གསུམ་གྱི་རྡོ་རྗེ་ཕུར་བུ་དེ་ནི་ལྟར་སྨོས་པའི་ཚུལ་གྱི་སོ་སོ་སྐུ་དང་གསུང་དང་
ཐུགས་རྡོ་རྗེ་ཡེ་ཤེས་དང་གཉིས་སུ་མེད་པའི་ངོ་བོ་ཡིན་ནོ། །དོན་དེས་རྡོ་རྗེའི་ཕུར་
བུ་ཆེན་པོར་སྨོས་སོ། །བཅོམ་ལྡན་འདས་ནི་མདུན་དུ་སྨོས་པའི་རིགས་གསུམ་གྱི་
རྡོ་རྗེ་ཕུར་བུ་བསྒོམ་པའི་སྦྱོར་བ་དངང་། སྔགས་ཀྱི་བཟླས་པ་བྱ་བ་ལ་སོགས་པ་་་
སྒྲུབ་པ་བྱ་བའི་ཆོ་གའི་དོན་དེས་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱིས་བཀའ་
སྩལ་པའོ། །དེ་ལྟར་བཅོམ་ལྡན་འདས་ཀྱིས་བཀའ་སྩལ་ཏོའི་དོན་དུ་གསུངས་སོ། །
དེ་ནི་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་
པའི་སངས་རྒྱས་ཐམས་ཅད་ཀྱིས་མདུན་དུ་སྨོས་པའི་རིགས་གསུམ་གྱི་རྡོ་རྗེ་ཕུར་
ད་ཐོས་མ་ཐག་ཏུ་ཐུགས་མཉེས་ཤིང་དགྱེས་པར་གྱུར་ཏེ། དེའི་དུས་སུ་
སྟོན་པ་མི་བསྐྱོད་པ་རྡོ་རྗེ་འཛིན་གྱིས་བཀའ་སྩལ་ནས། ཅང་མི་གསུང་བར་་་
བཞུགས་པ་ལ་དེ་མ་ཐག་ཏུ་བསྟོད་པ་མཛད་པ་བསྟན་པར་བྱ་སྟེ། དེ་ནས་སངས་
རྒྱས་སྐུ་གསུམ་མཆོག །སེམས་ཅན་ཁམས་ལ་ཕན་མཛད་པ། །མཉེས་ཤིང་
རབ་ཏུ་དགྱེས་གྱུར་ནས། །གསུང་ནི་འདི་སྐད་ཅེས་གསོལ་ཏོ། །ཞེས་བྱ་བའི་་
དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་སྟོན་པ་མི་བསྐྱོད་པ་རྡོ་རྗེ་
45-1382