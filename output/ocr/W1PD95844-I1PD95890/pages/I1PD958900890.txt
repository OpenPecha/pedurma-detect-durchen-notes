རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لا عام
བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་*དབྱིངས་ཀྱི་ཡེ་ཤེས་ཀྱི་་
ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ༎
ས་བོན་དེ་ལས་སངས་རྒྱས་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ་བསྐྱེད་
པར་བྱབྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེ་དག་ཐམས་ཅད་ཀྱི་ཕྱག་གཡས་གཡོན་
དང་པོ་གཉིས་ཀྱིས་རིན་པོ་ཆེ་ཤེལ་གྱི་བུམ་པ་རིན་པོ་ཆེ་སྣ་ཚོགས་ཀྱིས་སྤྲས་པ་ཡེ་
ཤེས་ཀྱི་བདུད་རྩིའི་ཆུས་བཀང་བ་འཛིན་པའོ། །གཞན་སྐུ་མདོག་དང་ཞལ་དང་།
ཕྱག་དང་ཕྱག་མཚན་དང་། རྒྱན་རྣམས་ནི་སྤྲོ་བར་མཛད་མཁན་བདག་པོ་ཇི་་་་
ལྟར་སྨོས་པ་དེ་བཞིན་ནོ།
།དེ་ལྟ་བུའི་ངོ་བོས་སངས་རྒྱས་རྣམ་པར་སྣང་མཛད་་
ཀྱི་སྐུ་ཕྱག་རྒྱ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་ནས་གོང་དུ་སྨོས་པའི་སྒྲུབ་པ་
པོ་ཉིད་ཀྱི་མདུན་གྱི་ནད་པ་དེའི་སྟེང་གི་ནམ་མཁའི་གནས་སུ་སྤྲོ་བར་བྱབྱའོ། །དེ་
ལྟར་བ་སྤུའི་རྣམས་ཀྱི་བུ་ག་ནས་མཁས་པས་སངས་རྒྱས་སྤྲིན་རྣམས་སྤྲོའི་དོན་དུ་་་
གསུངས་སོ། །སངས་རྒྱས་སྤྲིན་རྣམས་དེའི་ཚེ། དེ་ལ་དབང་བསྐུར་རབ་ཏུ་་་་
གསོལ་ཞེས་པ་ནི། ཚུལ་ཇི་ལྟར་སྨོས་པའི་སངས་རྒྱས་རྣམ་པར་སྣང་མཛད་ཀྱི་སྐུ་
ཕྱག་རྒྱ་སྤྲིན་བཞིན་དུ་སྤྲོས་པས་དེ་དག་ཐམས་ཅད་ཀྱིས་བུམ་པ་ཡེ་ཤེས་ཀྱི་བདུད་་
རྩིའི་ཆུས་བཀང་བ་འཛིན་པས་དུས་གཅིག་ཏུ་ནད་པའི་སྤྱི་བོའི་སྟེང་དུ་འབབ་པའི་
ཚུལ་གྱིས་དབང་བསྐུར་བ་རབ་ཏུ་གསོལ་བར་བསྒོམ་མོ། །དེ་ལྟར་སངས་རྒྱས་་་་
སྤྲིན་རྣམས་དེའི་ཚེ། དེ་ལ་དབང་བསྐུར་རབ་ཏུ་གསོལ་གྱི་དོན་དུ་གསུངས་སོ། །
བསམ་གཏན་རྡོ་རྗེ་དེ་ཡིས་ནི། །ནད་པ་དཔལ་དང་ལྡན་པར་འགྱུར། །ཞེས་བྱ་
བ་ནི་བསམ་གཏན་རྡོ་རྗེ་དེ་ཡིས་ནི་ཇི་ལྟར་སྨོས་པའི་ཚུལ་གྱིས། ནད་པ་ཡེ་ཤེས་
ཀྱི་གོང་བུས་བྱིན་གྱིས་བརླབས་པ་དང་། དེའི་འོག་ཏུ་སངས་རྒྱས་ཀྱི་སྤྲིན་རྣམས་
45-867