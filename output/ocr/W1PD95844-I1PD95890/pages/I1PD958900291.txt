२२०
བསྟན་འགྱུར། རྒྱུད། ༼རྩི༽ ༨༦ da
འཇིག་རྟེན་དབང་ཕྱུག་གི་སྐུ་ཕྱག་རྒྱ་སྤྲོ་བ་དང་། བསྡུ་བ་བྱའོ། །དེ་ལྟར་
གསུང་གི་དམ་ཚིག་གི་དོན་དུ་གསུངས་སོ། །སླུ་བའི་མཆོག་ནི།
འཇིག་རྟེན་
དབང་ཕྱུག་བསྒོམས་ནས། གྲུབ་པའི་འོག་ཏུ་རིག་པ་ཐམས་ཅད་ཀྱི་ངོ་བོ་བླ་ན་
མེད་པའི་གསུང་གིས། ཚངས་པ་དང་ཁྱབ་འཇུག་དང་། དབང་ཕྱུག་ཆེན་
པོ་ལ་སོགས་པ་ཕ་རོལ་གྱི་རྒོལ་བ་ཐམས་ཅད་ཕྱིན་ཅི་ལོག་ལས། བསླུས་ནས་
འཇོམས་པར་འགྱུར་རོ། །དེ་ལྟར་གསུང་གི་དམ་ཚིག་སླུ་བའི་མཆོག་གི་དོན་དུ་་་
གསུངས་སོ། །ཆོས་ཀྱི་ཚིག་གི་ལམ་གནས་པ། །རྡོ་རྗེ་ཆོས་ནི་འདྲ་བར་འགྱུར། །
ཡེ་ཤེས་ལྔ་ལྡན་བསྟེན་ན་་ནི། །རྡོ་རྗེ་བསྐལ་པ་གསུམ་དུ་གནས། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན་ཆོས་ཀྱི་ཚིག་གི་ལམ་གནས་པ་ནི།
དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག །ཚད་ཏིལ་གྱི་འབྲུ་
དང་མཉམ་པ་དང་། གྲངས་མེད་པའི་དེ་བཞིན་གཤེགས་པ་རྣམས་ཀྱི་གསུང་།
དོན་དམ་པར་གཉིས་སུ་མེད་པའི་ངོ་བོ་སྣང་བ་མཐའ་ཡས་ཡིན་པར་སྨོས་སོ། །
དེ་ལྟར་ཆོས་ཀྱི་ཚིག་གི་དོན་དུ་གསུངས་སོ། །ལམ་གནས་པ་ནི་སྒྲུབ་པ་པོས་གོང་
མ་བཞིན་དུ་སྒོམ་པའི་ཆོ་ག་བྱའོ། །དེ་ལྟར་ཆོས་ཀྱི་ཚིག་གི་ལམ་གནས་པའི་དོན་
དུ་གསུངས་སོ། ། རྡོ་རྗེ་ཆོས་དང་འདྲ་བར་འགྱུར་ཞེས་པ་ནི། རྡོ་རྗེ་ཆོས་ནི་་་་
སྣང་བ་མཐའ་ཡས་ཡིན་ཏེ། སྒྲུབ་པ་པོ་གྲུབ་མ་ཐག་ཏུ་དེ་དང་འདྲ་བར་འགྱུར་རོ། །
དེ་ལྟར་རྡོ་རྗེ་ཆོས་དང་འདྲ་བར་འགྱུར་གྱི་དོན་དུ་གསུངས་སོ། །ཡེ་ཤེས་ལྔ་ལྡན་
བསྟེན་ན་ནི། །རྡོ་རྗེ་བསྐལ་པ་གསུམ་དུ་གནས་ནི་ཞེས་པ་ནི་མདུན་དུ་ཇི་ལྟར་
བཤད་པའི་དོན་བཞིན་འདིར་སྦྱར་རོ། །དེ་ལྟར་ཡེ་ཤེས་ལྔ་ལྡན་བསྟེན་ན་ནི།
རྡོ་རྗེ་བསྐལ་པ་གསུམ་དུ་གནས་ཀྱི་དོན་དུ་གསུངས་སོ། །བཅོམ་ལྡན་འདས་ཀྱིས་
རྡོ་རྗེའི་གསུང་གསང་བ་དེ་སྐད་བཀའ་སྩལ་ཏོ། །དེ་བཞིན་གཤེགས་པ་ཐམས་་་་
45-270