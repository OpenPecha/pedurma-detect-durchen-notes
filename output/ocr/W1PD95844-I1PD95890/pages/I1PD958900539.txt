477
བསྟན་འགྱུར། རྒྱུད། ༼3༽ ༨༦67
པས་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་མེད་པའི་ངོ་བོར་བྱིན་གྱིས་་་་
བརླབ་པར་བྱའོ། །དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་ཉིད་
ཀྱི་མོས་པས་སེམས་ཅན་ཐམས་ཅད་ཀྱི་ཆུང་མ་སྤྱད་པར་བྱའོ། །དེ་ལྟར་དགུག་་་
པའི་དངོས་གྲུབ་ཀྱི་འབྲས་བུ་ལོངས་སྤྱོད་པའི་འོག་ཏུ་སྒྲུབ་པ་པོ་ཉིད་ལས་ཀྱི་རིགས་
དོན་ཡོད་གྲུབ་པ་དང་གཉིས་སུ་མེད་པའི་ངོ་བོར་འགྲུབ་པར་འགྱུར་བར་སྨོས་སོ། །
གཞན་ཡང་རལ་གྲིའི་ཀྱོ་བ་ཁྱད་པར་དུ་བསྒོམ་པའི་དོན་བསྟན་པར་བྱ་སྟེ།
བདག་པོ་དོན་ཡོད་གྲུབ་པ་ཉིད་ཀྱི་ཕྱག་གཡས་དང་པོ་ན་རལ་གྲིའི་ཀྱོ་བ་འཛིན་པ་
དེ་བཞིན་དུ་དོན་ཡོད་གྲུབ་པས་གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱ་་
སྤྲིན་བཞིན་དུ་སྤྲོ་བ་མཛད་པ་དེ་དག་ཐམས་ཅད་ཀྱི་ཕྱག་གཡས་དང་པོ་ན་རལ་་་་་
གྲིའི་ཀྱོ་བ་འཛིན་པ་དེའི་དབུས་གནས་ནསས། བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་
འོད་ཟེར་གྱི་དྲ་བ་ཉིད་ཀྱི་རིགས་ཀྱི་ཁ་དོག་དང་ལྡན་པ་སྤྲིན་བཞིན་དུ་སྤྲོ་བ་དང་་་
བསྡུ་བའི་ཚུལ་དུ་བསྒོམ་པ་བྱ་བར་སྨོས། མདོར་བསྡུ་བ་དེ་ལྟར་རལ་གྲི་ལ་སོགས་
ཀྱི་དོན་དུ་གསུངས་སོ། །དགུག་པའི་ནི་མཆོག་འདི་བྱ་ཞེས་པ་ནི། སྒྲུབ་པ་་་་་
པོས་མདུན་དུ་བཤད་པའི་རིགས་ལྔའི་བྱེ་བྲག་གི། དེ་བཞིན་གཤེགས་པ་དགུག་་
པའི་བསྒྲུབ་པ་ཅི་ལྟར་སྨོས་པའི་དེ་བཞིན་དུ་ཆོ་གས་བྱ་བ་ཡིན་ནོ། །དེ་བསྟན་་་
པར་བྱ་སྟེ། དགུག་པའི་བསྒྲུབ་པ་གྲུབ་མ་ཐག་ཏུ་སྒྲུབ་པ་པོ་ཉིད་བླ་ན་མེད་པའི་
ཡེ་ཤེས་ཀྱི་འབྲས་བུར་འགྲུབ་པར་འགྱུར་བའི་དོན་གྱིས་དགུག་པའི་སྒྲུབ་པ་མཆོག་
ཏུ་སྨོས་སོ། །དེ་ལྟར་དགུག་པ་ཡི་ནི་མཆོག་འདི་བྱའི་དོན་དུ་གསུངས་སོ། །
ཁམས་གསུམ་གྱི་དམ་ཚིག་དགུག་པའོ་ཞེས་པ་ནི་མདུན་དུ་སྨོས་པའི་རིགས་ལྔའི་བྱེ་
བྲག་གི་དེ་བཞིན་གཤེགས་པ་དང་། གཉིས་སུ་མེད་པའི་ང་རྒྱལ་དུ་བསྒོམས་པས་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཀྱི་ཁམས་གསུམ་་་་་
45-518