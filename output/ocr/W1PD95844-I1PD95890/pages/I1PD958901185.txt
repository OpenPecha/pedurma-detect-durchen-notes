११७२
བསྟན་འགྱུར། རྒྱུད།
བདུད་རྩི་ལྔ་ལས་ཀུན་ཏུ་ཁྲུ་གང་སོར་གསུམ་བསྐུ་བའི་ཚུལ་དུ་དཀྱིལ་འཁོར་བྱའོ། །
དེའི་འོག་ཏུ་སྒྲུབ་པ་པོས་བརྩོན་འགྲུས་ཆེན་པོའི་སེམས་བརྟན་པ་བསྐྱེད་ནས།
དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་ཆོས་རྡོ་རྗེར་མིང་བཏགས་པ་
སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་་་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་་
ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་སྨོས་པ་བཞིན་དུ་འདིར་
བྱའོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ།
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གསུང་གི་
རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་ཅི་ལྟར་སྨོས་པའི་མཚན་དང་།
ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་
མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་པར་བྱའོ། །དེའི་འོག་ཏུ་་་
སྒྲུབ་པ་པོས་འདོད་ཆགས་ཆེན་པོ་ཞེ་སྡང་གི་སེམས་དགའ་བས་གཉིས་སུ་མེད་པར་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་་་་
དུས་སུ། རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་
ཆར་གྱི་རྒྱུན་བཞིན་དུ། འོད་དུ་ཞུ་ནས། དེ་རྒྱ་མཚོ་དང་མཉམ་པར་གྱུར་པར་
བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེའི་ཁ་དོག་
བན་དུའི་མེ་ཏོག་ལྟར་དམར་བ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཆེན་
པོས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་་་
མཚོ་ལ་ཐིམ་པར་འགྱུར་རོ། །ས་བོན་དེ་ལས་ཁྲོ་བོའི་རྒྱལ་པོ་ཧ་ཡཾ་གྲི་བའི་སྐུ་ཕྱག་
རྒྱ་བསྐྱེད་པར་བྱའོ། །དེ་ཁྲོ་མོའི་རྒྱལ་མོ་ཁྲོ་གཉེར་མ་དང་། གཉིས་སུ་མེད་་་་
པར་འཁྱུད་པའི་སྦྱོར་བ་དང་ལྡན་པའོའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
45-1162