____བསྟན་འགྱུར། རྒྱུད།
དཔག་མེད་པ་རབ་ཏུ་བསྒོམ། །སྙིང་ཀར་ཡི་གེ་ཨ་བསམས་ཏེ།
།རྡོ་རྗེ་ཐིག་
ལེར་གྱུར་པར་དགོད་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
སངས་རྒྱས་དཀྱིལ་འཁོར་དབུས་གནས་པར། ཚེ་དཔག་མེད་པ་རབ་ཏུ་བསྒོམ་པ་
ནི༑ སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་ཚུལ་གྱི་ཚེ་དཔག་ཏུ་་་
མེད་པའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་ཀྱི་ཤེས་རབ་མ་ཡེ་ཤེས་
ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ།
ཆ་ལུགས་ཕུན་སུམ་ཚོགས་པ་ནི་ཅི་ལྟར་མདུན་དུ་སྨོས་པ་བཞིན་དུ་འདིར་སྦྱར་རོ། །
དེ་ལྟ་བུའི་ངོ་བོ་ཚེ་དཔག་ཏུ་མེད་པའི་སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཤེས་རབ་མ་ཡེ་ཤེས་ཀྱི་ལྷ་མོ་
ན་བཟའ་དཀར་མོའི་བྷ་གའི་དབུས་སུ་སྔགས་ས་བོན་ཡིག་འབྲུ་ཨ་བསམ་མོ། །དེ་
ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་འབར་ཞིང་།
ཡེ་ཤེས་ཀྱི་ཁུ་་
བའི་ངོ་བོར་འོད་དུ་ཞུའོ། །ཡེ་ཤེས་ཀྱི་ས་བོན་དེ་ལས་སངས་རྒྱས་དཀྱིལ་འཁོར་་
དུ་མིང་བཏགས་པ་པདྨ་འདབ་བརྒྱད་པར་གྱུར་ཏེ། པདྨ་དེ་གཟི་བརྗིད་ཀྱི་་་་་་
འབར་བའོ། །དེ་ལྟར་གདན་པདྨ་བསྐྱེད་མ་ཐག་ཏུ་ལྟེ་བའི་དབུས་སུ་སྒྲུབ་པ་པོས་
མདུན་དུ་སྨོས་པའི་ཚུལ་གྱི་ཚེ་དཔག་ཏུ་མེད་པའི་ང་རྒྱལ་འཆང་བ་པདྨའི་སྐྱིལ་མོའི་
ཚུལ་དུ་བཞུགས་པར་བསྒོམ་པར་བྱའོ། །དེ་ལྟར་སངས་རྒྱས་དཀྱིལ་འཁོར་དབུས་
གནས་པརར། ཚེ་དཔག་མེད་པ་རབ་ཏུ་བསྒོམ་གྱི་དོན་དུ་གསུངས་སོ། །སྙིང་་་
ཀར་ཡི་གེ་ཨ་བསམས་ཏེ། ཞེས་པ་ནི་སྒྲུབ་པ་པོས་ཚེ་དཔག་ཏུ་མེད་པའི་བསྒོམ་་
པ་བྱས་པའི་དུས་སུ། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ་སྔགས་ས་བོན་ཡིག་འབྲུ་ཨ་བསམ་མོ། ། དེ་ཁ་དོག་དམར་པོ་སོ་སོར་རྟོག་་་་
པའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པ་བསྒོམ་པར་བྱའོ། །དེ་ལྟར་སྙིང་་་
45-370