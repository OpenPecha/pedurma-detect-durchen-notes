རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१५२०
གོང་དུ་སྨོས་པའི་སྒྲུབ་པ་བྱ་བའི་ཕྱིའི་གནས་ས་གཞིའི་མཉམ་པར་བྱའོ། །དེའི་
འོག་ཏུ་ཅི་ལྟར་སྨོས་པའི་མཚན་མ་ཐམས་ཅད་དང་ལྡན་པའི་བན་དའི་ནང་དུ་་་
བདུད་རྩི་ལྔ་བཞག་གོ། །གཞན་ཡང་ཕྱིའི་ག་བུར་དང་། ཙན་དན་དང་། ཤ་
ལ་ཀི【ནི་ན་•ཀ་དང་། གུར་གུམ་དང་ལ་སོགས་པ་རྫས་དྲི་དང་ལྡན་པ་ཐམས་
ཅད་བླངས་ལ། གོང་དུ་སྨོས་པའི་བདུད་རྩི་ལྔ་དང་བསྲེས་ཏེ། རྫས་དེས་བསྐུ་•
བའི་དཀྱིལ་འཁོར་གྲུ་བཞི་པ་ཀུན་ཏུ་ཁྲུ་གསུམ་པ་བྱའོ། །དེ་ནས་དཀྱིལ་འཁོར་་་
དེའི་སྟེང་དུ་པད་མ་དང་། ཀུ་མུ་ཏ་དང༌། ཨུད་པ་ལ་དང་། ཙམ་པ་ཀ་་་་་
དང་། ཡུ་ཏི་ཀ་ལ་སོགས་པ་མེ་ཏོག་གི་བྱེ་བྲག་སྣ་ཚོགས་དྲི་དང་ལྡན་པ་དགྲམ་མོ༎
དེ་བཞིན་དུ་ག་པུར་ལ་སོགས་པ་སྤོས་དྲི་དང་ལྡན་པ་ཐམས་ཅད་བསྲེག་གོ། །དེ་
བཞིན་དུ་བའི་མར་གྱི་མར་མེ་ལྔ་བཞག་གོ།
།དེའི་འོག་ཏུ་དབབ་པར་བྱ་བའི་་་་
སྣོད་ཀྱི་ངོ་བོ་བུ་མོའམ། ཁྱེའུ་ཚུལ་ཇི་ལྟར་སྨོས་པ་དཀྱིལ་འཁོར་གྱི་དབུས་སུ་་་
བཞག་གོ། །དེའི་འོག་ཏུ་སྒྲུབ་པ་པོས་དཔལ་རྡོ་རྗེ་སེམས་དཔའ་ཉིད་ལ་སོགས་པ་
དེ་བཞིན་གཤེགས་པ་ཐམས་ཅད་སྔར་སྨོས་པའི་གནས་ཀྱི་བྱེ་བྲག་ཏུ་སྔགས་དགོད་
པའི་སྦྱོར་བའི་ཏིང་ངེ་འཛིན་གྱིས་བསྐུལ་བར་བྱ་བར་བསྟན་ཏོ། །མདོར་བསྡུ་•
བ་དེ་ལྟར་རྡོ་རྗེ་སེམས་དཔའ་ལ་སོགས་ཀུན། སྔགས་ཀྱི་བསམ་གཏན་གྱིས་་
བསྐུལ་བའི་དོན་དུ་གསུངས་སོ། ། རྡོ་རྗེ་གསུང་གི་ཀ་བཞིན་དུ། །ལས་རྣམས་་
སྣ་ཚོགས་བྱེད་པར་འགྱུར་ཞེས་པ་ནི། གོང་དུ་སྨོས་པའི་ཆོ་གའི་ལས་ཀྱི་བསྒོམ་པ་
བྱས་པས། པྲ་དབབ་པར་བྱ་བའི་སྣོད་ཀྱི་ངོ་བོར་བུ་མོའམ་ཁྱེའུ་ལུས་དང་གཉིས་
སུ་མེད་པའི་གནས་སུ་ཡེ་ཤེས་ཀྱི་ངོ་བོ་ཅི་ལྟར་སྨོས་པའི་དེ་བཞིན་གཤེགས་པ་དེ་
བསྐུལ་བར་གྱུར་པ་ཡིན་ནོ། །དེའི་དུས་སུ་བསྒྲུབ་•པ་པོ་ལ་འདས་པ་དང་ད་་་་་
ལྟར་དང་མ་འོངས་པའི་འགྲུབ་པ་དང་། མི་འགྲུབ་པའི་དོན་གྱི་བྱེ་བྲག་སྣ་ཚོགས།
45-1527