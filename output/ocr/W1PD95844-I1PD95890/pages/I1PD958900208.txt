རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クイン
བའི་ཆོ་གའི་ཚུལ་བསྟན་པར་བྱ་སྟེ། དང་པོ་མདུན་དུ་སྨོས་པའི་ཚུལ་དུ་ཁྲོ་བོའི་་
རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ།
གསང་བའི་ཐུགས་ཀ་ཡེ་་་
ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་
ཤིན་ཏུ་དམར་བ་སོ་སོར་རྟོག་པའི་ཡེ་ཤེས་ཀྱི་ངོ་བོ་འབར་བའི་ཆེན་པོས་འབར་་
ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོའི་ས་བོན་དུ་གྱུར་པ་དེ་ལས་ཁྲོ་བོའི་
རྒྱལ་པོ་པདྨནྟ་ཀའི་བདག་པོའི་ཚུལ་གྱི་སྐུ་ཕྱག་རྒྱ་བསྐྱེད་པར་བྱ་སྟེ།
བནྡུ་ཀའི་མེ་ཏོག་ལྟར་དམར་བ་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོའི་ཁྲོ་གཉེར་མ་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་་་
ཕུན་སུམ་ཚོགས་པ་གཞན་མདུན་དུ་སྨོས་པ་བཞིན་དུ་བྱའོ། །དེ་ལྟ་བུའི་ཚུལ་དུ་་
ཁྲོ་བོའི་རྒྱལ་པོ་པདྨནྟ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་ཁྲོ་
བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་
བྱའོ།༑ །དེ་མ་ཐག་ཏུ་སྒྲུབ་པ་པོས་ཁྲོ་བོའི་རྒྱལ་པོ་པདྨནྟ་ཀ་གཉིས་པའི་ང་རྒྱལ་
དུ་བསྒོམ་པར་བྱ་སྟེ། དེའི་འོག་ཏུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་སྨོས་པའི་་་་་་
གདན་ཉི་མའི་དཀྱིལ་འཁོར་གྱི་སྟེང་དུ་བཞུགས་པར་བརྟག་གོ། །དེ་མ་ཐག་ཏུ་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །ཁ་དོག་ནག་པོས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འབར་བ་ཆེན་
པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་་་
ལས་སྔགས་ཀྱི་སྐྱེས་བུར་མཚན་བཏགས་པ་ཁྲོ་བོའི་རྒྱལ་པོ་ཆེན་པོ་ཡ་མཱནྟ་ཀའི་སྐུ་་
ཕྱག་རྒྱ་བསྐྱེད་པར་བྱ་སྟེ། སྐུ་མདོག །སྤྲིན་ནག་པོ་ལྟ་བུ་ཉིད་ཀྱི་ཤེས་རབ་མ་
ཁྲོ་མོའི་རྒྱལ་མོ་རོ་ལང་མ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
45-187