རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२३१
དང་མི་ལ་སོགས་པ་སེམས་ཅན་གཏི་མུག་གི་སེམས་དང་ལྡན་པ་ཐམས་ཅད་ལ།
སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་ལྟ་བུས་རེག་པའི་ཚུལ་གྱིས་བྱིན་
གྱིས་བརླབས་ནས་གཉིས་སུ་མེད་པའི་ངོ་བོར་བསྡུ་བར་མཛད་དོ། །དེའི་འོག་ཏུ་
ལྷ་དང་མི་ལ་སོགས་པའི་སེམས་ཅན་ཕྱིན་ཅི་ལོག་གི་འདོད་ཆགས་དང་ལྡན་པ་་་
ཐམས་ཅད་ལ་གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ལྟ་བུས་རིག་•
པའི་ཚུལ་གྱིས་བྱིན་གྱིས་བརླབས་ནས་གཉིས་སུ་མེད་པའི་ངོ་བོར་བསྡུ་བར་མཛད་
པར་སྨོས་སོ། །དེའི་འོག་ཏུ་ལྷ་དང་མི་ལ་སོགས་པའི་སེམས་ཅན་ཕྱིན་ཅི་ལོག་གི་
ཞེ་སྡང་དང་ལྡན་པ་ཐམས་ཅད་ལ། ཐུགས་ཀྱི་རིགས་དཔལ་རྡོ་རྗེ་སེམས་དཔའི་
སྐུ་ཕྱག་རྒྱ་སྤྲིན་ལྟ་བུར་རེག་པའི་ཚུལ་གྱིས་བྱིན་གྱིས་བརླབས་ནས་གཉིས་སུ་མེད་་་
པའི་ངོ་བོར་བསྡུ་བར་མཛད་པར་སྨོས་སོ། །དེ་ལྟར་བྱིན་གྱིས་བརླབས་པར་་་
མཛད་པའི་ཚུལ་གྱིས་བསྡུས་མ་ཐག་ཏུ་སྐུ་དང་གསུང་དང་ཐུགས་ཀྱི་རིགས་གསུམ་
གྱི་སྐུ་ཕྱག་རྒྱ་སྤྲིན་ལྟ་བུ། སེམས་ཅན་ཐམས་ཅད་དང་གཉིས་སུ་མེད་པའི་ཚུལ་་་
སྟོན་པ་མི་བསྐྱོད་པ་རྡོ་རྗེ་འཛིན་གྱིས་སྤྲོ་བར་མཛད་པའི་གནས་སུ་གཉིས་སུ་མེད་་
པའི་ངོ་བོར་བསྡུ་བར་མཛད་པར་སྨོས་སོ། །དེ་ལྟར་མདོར་བསྡུ་བ། དེ་བཞིན་
གཤེགས་པ་ཐམས་ཅད་ཀྱི་རྡོ་རྗེའི་སྐྱེས་བུ་མཆོག་ཅེས་བྱ་བའི་ཏིང་ངེ་འཛིན་ལ་་་་་་
སྙོམས་པར་ཞུགས་ཏེ་ཞེས་པའི་དོན་དུ་གསུངས་སོ། །དེ་བཞིན་གཤེགས་པ་་་་་་
ཐམས་ཅད་ཀྱི་རྡོ་རྗེའི་སྔགས་ཀྱི་རིག་པའི་སྐྱེས་བུའི་ལེའུ་འདི་གསུངས་སོ། །ཞེས་
པ་ནི་དེ་བཞིན་གཤེགས་པ་ཐམས་ཅད་ནི། རྡོ་རྗེ་མི་བསྐྱོད་པ་ཉིད་ལ་སོགས་པ་་་
རིགས་ལྔའི་བྱེ་བྲག་ཚད་ཏིལ་གྱི་འབྲུ་དང་མཉམ་པ་གྲངས་མེད་པའི་དེ་བཞིན་་་
གཤེགས་པ་སྨོས་པ་སྟེ། དེ་ལྟར་དེ་བཞིན་གཤེགས་པ་ཐམས་ཅད་ཀྱི་དོན་དུ་་
གསུངས་སོ། །རྡོ་རྗེ་སྔགས་ཀྱི་ཞེས་པ་ནི། མེ་ལོང་ལྟ་བུའི་ཡེ་ཤེས་ལ་སོགས་པ་
45-231