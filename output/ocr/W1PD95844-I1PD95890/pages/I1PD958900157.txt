736
དོན་མཚོན་པའོ།
བསྟན་འགྱུར། རྒྱུད། ༼3༽ ༨༦
།དེ་ལྟར་དེ་གནས་ཀྱི་དོན་དུ་གསུངས་སོ། །རྒྱལ་པོ་རྡོ་རྗེ་་་་
འཛིན་ཞེས་པ་ནི། མདུན་དུ་ཇི་ལྟར་བཤད་པ་བཞིན་འདིར་སྦྱར་རོ། །ཉོན་་་
མོངས་ཀུན་གྱི་རྒྱ་མཚོ་གཙོ་ཞེས་པ་ནི། སྒྲུབ་པ་པོ་ལ་སོགས་པ་སེམས་ཅན་ཐམས་
ཅད་འདོད་ཆགས་དང་། ཞེ་སྡང་དང༌། གཏི་མུག་དང་ང་རྒྱལ་དང་ཕྲག་དོག་
ལ་སོགས་པ་ཉོན་མོངས་པའི་ཕུང་པོ་བརྒྱད་ཁྲི་བཞི་སྟོང་གི་ངོ་བོ་རྒྱ་མཚོ་ལྟ་བུར་
ལྟུང་བ། སྟོན་པ་མི་བསྐྱོད་པ་རྡོ་རྗེ་འཛིན་ཁྱོད་ཀྱིས་ཡེ་ཤེས་ཀྱི་ཆོ་འཕྲུལ་གྱི་་་
བསྒྱིངས་པའི་བྱེ་བྲག་སྣ་ཚོགས་སྤྲོས་ནས། བྱིན་གྱིས་བརླབས་པའི་ཐབས་ཀྱི་་
སྟོབས་ཀྱིས་བརྩོན་འགྲུས་ཀྱི་གྲུའི་ངོ་བོས་བསྒྲལ་བར་མཛད་པ་དེའི་དོན་གྱིས་་་
སེམས་ཅན་ཐམས་ཅད་ཀྱི་གཙོ་བོ་ཡིན་པར་སྨོས་སོ། །འབར་བ་དྲག་པོ་ཞེས་པ་ནི།
སྟོན་པ་མི་བསྐྱོད་པ་རྡོ་རྗེ་འཛིན་ཐུགས་རྗེ་ཆེན་པོའི་ལྕགས་ཀྱུས་ཐུགས་བསྐུལ་ཏེ།
མེ་ལོང་ལྟ་བུའི་ཡེ་ཤེས་ཀྱི་མེ་འབར་བའི་འོད་སྤྲོས་པས་སྐུ་ཕྱག་རྒྱ་རབ་ཏུ་འབར་བ་
ཡིནན་ཏེ། འབར་བའི་འོད་སྤྲོས་པ་དེས་སྒྲུབ་པ་པོ་རྣམས་བྱིན་གྱིས་བརླབས་པས།
ཉོན་མོངས་པའི་ཕུང་པོའི་ངོ་བོ་བསྲེག་པར་མཛད་པས་དེའི་འོག་ཏུ་གྲུབ་པའི་དུས་
ཇི་ལྟར་དེ་བཞིན་གཤེགས་པ་ཐམས་ཅད་ཡེ་ཤེས་གྱི་ཕུང་པོ་དང་ལྡན་པ་་་་
དེའི་ངོ་བོར་གྱུར་ཏོ། །གཞན་ཡང་ཐུགས་རྗེ་ཆེན་པོ་ཞེ་སྡང་གིས་ཁྲོས་ཏེ་འབར་་
བའི་འོད་འཕྲོས་པས། སྒྲུབ་པ་པོ་•རྣམས་ལ་གནོད་པ་བྱེད་པའི་བགེགས་ཀྱི་་་་་
ཚོགས་ཐམས་ཅད་བསྲེགས་ནས་མེད་པར་མཛད་དོ།
།དེའི་དོན་གྱིས་འབར་བ་་
དྲག་པོར་སྨོས་སོ། །སྤྱན་མཛེས་པས་ཞེས་པ་ནི། སྟོན་པ་མི་བསྐྱོད་རྡོ་རྗེ་་་་
འཛིན་ཤེས་རབ་མ་ལྷ་མོ་མཱ་མ་ཀཱི་དང་། ཐབས་དང་ཤེས་རབ་རོལ་པ་མཛད་་་་
ཅིང་མདུན་དུ་སྨོས་པའི་ཚུལ་གྱིས་སེམས་ཅན་ཐམས་ཅད་ཉོན་མོངས་པའི་རྒྱ་མཚོ་
ལས་སྒྲོལ་བར་མཛད་པས། ཐུགས་དགྱེས་པར་གྱུར་ཏེ། ཡེ་ཤེས་ཀྱི་སྤྱན་པདྨ་
45-136