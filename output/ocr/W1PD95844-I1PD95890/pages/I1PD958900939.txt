کارم
བསྟན་འགྱུར། རྒྱུད། ༼ཁུ༽ ༨༧AC7
ང་རྒྱལ་དུ་བསྒོམ་པར་བྱའོ། །དེའི་དུས་སུ་ཅི་ལྟར་སའི་སྙིང་པོའི་བསྐྱེད་པའི་ཤེས་
རབ་མ་སྨོས་པ་དེ་བཞིན་དུ་བླང་ངོ༌་། །ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་་་་
རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་
ཏུ་བསྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་་་་་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་
སེམས་འོ་མའི་རྒྱུན་བཞིན་དུ་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་་
གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་མཻ་བསམ་མོ། །དེ་
ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བའི་བཞིན་དུ་་་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །
ས་བོན་དེ་ལས་བྱམས་པའི་སྐུ་ཕྱག་རྒྱ་བསྐྱེད་པར་བྱའོ། །དེ་ནི་སྐུ་མདོག་དང་།
ཞལ་དང་རྒྱན་རྣམས། རྣམ་པར་སྣང་མཛད་ཀྱི་ཅི་ལྟར་སྨོས་པ་བཞིན་
གཞན་ཡང་ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་ཀླུའི་མེ་ཏོག་རྡོ་
རྗེས་སྤྲས་པ་འཛིན། བར་མ་ན་པདྨ་འདབ་བརྒྱད་ཐ་མ་•འཁོར་ལོ་རྩིབས་བརྒྱད་དོ། །
གཡོན་དང་པོ་ན་རྡོ་རྗེ་དྲིལ་བུ། བར་མ་ན་རྡོ་རྗེ་ལྕགས་ཀྱུ་ཐ་མ་ན་རྡོ་རྗེ་ཞགས་
པའོ།༑ །དེ་ལྟ་བུའི་ངོ་བོ་བྱམས་པའི་སྐུ་ཕྱག་རྒྱ་བསྐྱེད་མ་ཐག་ཏུ། སྐྱེད་པར་་
མཛད་མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ་བྱམས་པའི་སྐུ་ཕྱག་རྒྱའི་སྤྱི་བོ་ལ་་
དབང་བསྐུར་བའི་ཚུལ་དུ་བསམ་མོ། །དེའི་བསྒྲུབ་པ་པོས་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །བྱམས་པའི་སྐུ་ཕྱག་རྒྱ་བསྐྱེད་པའི་འོག་ཏུ་ད་་
ནི་ཀུན་ཏུ་བཟང་པོའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་དང་པོ་རྣམ་་་་
པར་སྣང་མཛད་ཀྱི་ཕྱིའི་གནས་ཀྱི་ཚུལ་ཅི་ལྟར་སྨོས་པ་དང་ལྡན་པའི་གནས་༴
།
45-916