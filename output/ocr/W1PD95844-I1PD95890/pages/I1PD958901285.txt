१२७२
བསྟན་འགྱུར། རྒྱུད། ༼ལུ༽ ༨༧ E
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་
པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་་་
སེམས་འོ་མའི་རྒྱུན་བཞིན་དུ་འོད་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་་
གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ།
གཟི་བརྗིད་ཕུང་པོ་བཞིན་དུ་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་
གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་དཔལ་རྡོ་རྗེ་སེམས་་་་་
དཔའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །ཕྱག་གཡས་དང་པོ་ན་རྡོ་
རྗེའི་ཀྱོ་བ་འཛིན་ནོ། །གཡོན་དང་པོ་ན་རྡོ་རྗེ་ཞགས་པ་འཛིན།
སྐུ་ཕྱག་རྒྱའི་
ཕུན་སུམ་ཚོགས་པ་བཞིན་ནི་མདུན་དུ་ཇི་ལྟར་སྨོས་པ་བཞིན་དུ་འདིར་བསྟན་ཏོ། །
དེ་ལྟ་བུའི་ངོ་བོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་
མཛད་མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ་དཔལ་རྡོ་རྗེ་སེམས་དཔའི་•སྐུ་་་་
ཕྱག་རྒྱ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ཚུལ་དེ་ལྟར་དཔལ་
རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོ་དེ་དང་གཉིས་སུ་མེད་
པའི་ང་རྒྱལ་དུ་སྒོམ་•པར་བྱའོ། །དེའི་དུས་སུ་མདུན་དུ་སྨོས་པའི་སྦྱོར་བ་དང་
ལྡན་པའི་བན་དྷ་དེ་སྒྲུབ་པ་པོས་རྐང་པ་གཡོན་པ་སྐུམ་པའི་འོག་ཏུ་ཁ་སྦུབ་ཏུ་་་
བཞག་གོ། །རྐང་པ་གཡས་པ་བརྐྱང་བར་བྱའོ། །དེའི་དུས་སུ་སྒྲུབ་པ་པོ་ཉིད་
ཀྱི་གསང་བའི་ཐུགས་ཀ་ཡེ་ཤེས་སེམས་པའི་●གནས་སུ་སྔགས་ཀྱི་ས་བོན་ཡིག་འབྲུ་
ཨཱ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་
ཀྱི་ཕུང་པོར་འབར་ཞིང་། འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །
45-1262