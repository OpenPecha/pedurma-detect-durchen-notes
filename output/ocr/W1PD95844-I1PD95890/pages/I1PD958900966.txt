རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༤༣
གཡོན་གྱིས་བརླ་གཉིས་གནོན་ནོ། །དེ་ལྟར་གདུག་པ་གནན་པའི་ཚུལ་དུ་སྦྱོར་་་་
བས་སྒྲུབ་པ་པོས་མ་གྲུབ་ཀྱི་བར་དུ། དུས་རྟག་ཏུ་བསྒོམ་པར་བྱ་བར་སྨོས་སོ། །
དེ་ལྟ་བུའི་ངོ་བོ་ཁྲོ་བོའི་རྒྱལ་པོ་རྟ་མགྲིན་གྱི་སྐུ་ཕྱག་རྒྱ་བསྐྱེད་མ་ཐག་ཏུ།
སྐྱེད་་
པར་མཛད་མཁན་སྣང་བ་མཐའ་ཡས་ཀྱི་སྐུ་ཕྱག་རྒྱ་ཁྲོ་བོ་ཆེན་པོ་རྟ་མགྲིན་གྱི་སྐུ་
ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟར་ཁྲོ་བོའི་རྒྱལ་པོ་རྟ་
མགྲིན་གྱི་སྐུ་ཕྱག་རྒྱའི་གཟུགས་བསྐྱེད་མ་ཐག་ཏུ། དེ་དང་གཉིས་སུ་མེད་པའི་ང་
རྒྱལ་དུ་བསྒོམ་པར་བྱའོ། །དེ་བསྒོམ་པ་བྱས་པས་བསྒྲུབ་པ་པོས་ལྷའི་བུའི་བདུད་
གཞོམ་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བས་སྨོས་སོ། །དེ་ལྟར་་་་
ཞལ་གསུམ་གདུག་པ་ཞབས་ཀྱིས་གནོན། སྦྱོར་བར་རྟག་ཏུ་བསམ་པར་བྱ་བའི་་
དོན་དུ་གསུངས་སོ། །ཁྲོ་བོའི་རྒྱལ་པོ་རྟ་མགྲིན་གྱི་སྐུ་ཕྱག་རྒྱ་བསྐྱེད་པའི་འོག་ཏུ།
ད་ནི་ཁྲོ་བོའི་རྒྱལ་པོ་རྡོ་རྗེའི་བདུད་རྩིའི་སྐུ་ཕྱག་རྒྱ་བསྐྱེད་པར་བྱ་བའི་ཆོ་གའི་དོན་
བསྟན་པར་བྱ་སྟེ། རྡོ་རྗེ་བདུད་རྩི་ཁྲོ་བོ་ཆེ། །མེ་སྟག་འཕྲོ་བ་རབ་ཏུ་འཁྲུག །
དྲག་པོ་རྡོ་རྗེ་འབར་བ་འདྲ། །འཇིགས་པ་དག་ཀྱང་འཇིགས་པར་བྱེད།
།ཞེས་
བྱ་བའི་དོན་བཤད་པར་བྱ་སྟེ་ཅི་ལྟར་ཡིན་ན། རྡོ་རྗེ་བདུད་རྩི་ཁྲོ་བོ་ཆེ། །མེ་་
སྟག་འཕྲོ་བ་རབ་ཏུ་འཁྲུག་ནི། བསྒྲུབ་པ་པོས་དང་པོ་རྡོ་རྗེ་མི་བསྐྱོད་པའི་ཕྱིའི་་
གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་བདེ་བ་འཇམ་པ་་
ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་་་
བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་
སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །
དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་
45-943