७८
བསྟན་འགྱུར། རྒྱུད། ༼རུ༽ ༨༦
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་འབྲས་བུ་དང་གཉིས་སུ་མེད་པ་སྟེ།
དོན་དེའི་ཕྱིར་ཉམས་དགའ་བ་ཡིན་ནོ། །གཞན་ཡང་མདུན་དུ་སྨོས་པའི་དཀྱིལ་
འཁོར་བསྒོམ་པས་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐོབ་པའི་དུས་སུ་ཉམས་་་
དགའ་བར་འགྱུར་རོ། །དེ་ལྟར་ཉམས་དགའ་བའི་དོན་དུ་གསུངས་སོ། །ད་ནི་
མདུན་དུ་སྨོས་པའི་དཀྱིལ་འཁོར་བསྐྱེད་ནས་བསྒོམ་པར་བྱ་བའི་ཆོ་ག་བསྟན་པར་
བྱ་སྟེ། ནམ་མཁའ་དབྱིངས་ཀྱི་དབུས་གནས་པར། །སངས་རྒྱས་དཀྱིལ་འཁོར་
བསྒོམ་པར་བྱ། །རྡོ་རྗེ་མི་བསྐྱོད་རབ་བསྒོམས་ནས། །ཕྱག་དུ་རྡོ་རྗེ་བསྒོམ་་་་་
པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ནམ་མཁའ་
དབྱིངས་ཀྱི་དབུས་གནས་པར་ནི། ལེའུ་གསུམ་པ་ལས་སྨོས་པའི་ཚུལ་དུ་ཕྱི་དང་
ནང་དང་གསང་བ་ཡིན་ནོ། །དེ་ལ་ཕྱི་ནི་སྟོང་གསུམ་གྱི་སྟོང་ཆེན་པོའི་འཇིག་་་་
རྟེན་གྱི་ཁམས་མ་ལུས་པ་ཐམས་ཅད་ན་སྟོང་པའི་ངོ་བོ་ཐམས་ཅད་ལ་ཁྱབ་ནས་་་་་
གནས་པའོའོ། །དེ་ལྟར་ཕྱིའི་ནམ་མཁའི་དོན་དུ་གསུངས་སོ། །ནང་གི་ནི་ཡེ་་་་་
ཤེས་ཀྱི་གཞལ་ཡས་ཁང་སྟོང་པའི་ངོ་བོ་ཡིན་ནོ། །གཞན་ཡང་སྙིང་ག་ཡང་མི་་་་
འགལ་ལོ། །དེ་ལྟར་ནང་གི་ནམ་མཁའི་དོན་དུ་གསུངས་སོ། །གསང་བའི་ནི་་
ཤེས་རབ་མའི་བྷ་གའི་ནང་སྟོང་པའི་ངོ་བོ་ཡིན་ནོ། །དེ་ལྟར་གསང་བའི་ནམ་་་་
མཁའི་དོན་དུ་གསུངས་སོ། །ནམ་ཀའི་•བྱེ་བྲག་རྣམ་པ་གསུམ་གྱི་དབུས་གནས་
སུ་བསྒོམ་པར་བྱའོ། །དེ་ལྟར་མདོར་བསྡུས་པ་ནམ་མཁའ་དབྱིངས་ཀྱི་དབུས་
གནས་པར་གྱི་དོན་དུ་གསུངས་སོ།
།སངས་རྒྱས་དཀྱིལ་འཁོར་བསྒོམ་པར་བྱ་་་་་
ཞེས་པ་ནི། སྒྲུབ་པ་པོས་དཔལ་རྡོ་རྗེ་སེམས་དཔའ་བསྒོམ་པར་བྱའོ། །དེའི་་་
ཐུགས་ཀྱི་དངོས་གྲུབ་ཀྱི་འབྲས་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འགྲུབ་པར་བྱ་་་་
བའི་ཕྱིར་བསྒོམ་པར་བྱ་བར་སྨོས་སོ། །བཤད་པར་བྱ་སྟེ། ཡུལ་སྟོང་ཆེན་པོའི་
45-64