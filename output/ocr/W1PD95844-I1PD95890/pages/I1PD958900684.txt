རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७७३
དུ་ནི་ཁྲོ་བོའི་རྒྱལ་པོ་ཆེན་པོ་བཅུ་སོ་སོའི་བསྐྱེད་པར་མཛད་མཁན། རྣམ་པར་
སྣང་མཛད་ལ་སོགས་པ་རིགས་གསུམ་གྱི་བྱེ་བྲག་གི་དེ་བཞིན་གཤེགས་པ་རྡོ་རྗེར་
མིང་བཏགས་པའི་གདན་གྱི་ངོ་བོ་དཀྱིལ་འཁོར་དེ་ནི་ཁྲོ་བོའི་རྒྱལ་པོ་ཆེན་པོ་ཐམས་
ཅད་ཀྱི་ཉིད་ཉིད་ཀྱི་རིགས་ཀྱི་ཡེ་ཤེས་ཀྱི་དཀྱིལ་འཁོར་རོ། །གདན་དེ་ལ་རིམ་
པས་གནས་པར་སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་ཁྲོ་བོའི་རྒྱལ་པོ་ཆེན་པོ་
དང་གཉིས་སུ་མེད་པའི་ང་རྒྱལ་དུ་བསྒོམས་པས་སྔགས་ཀྱི་བཟླས་པ་བྱའོ། །དེ་
ལྟར་རང་གི་རྡོ་རྗེའི་དཀྱིལ་འཁོར་དུ། སྔགས་ཀྱི་ཡི་གེའི་སྒྲ་གྲག་པའི་དོན་དུ་
གསུངས་སོ། །ཁྲོ་བོའི་དམ་ཚིག་ཡེ་ཤེས་ཀྱིས། །དེ་ནི་ཁྲོ་བོའི་བཟླས་པར་
གསུངས་ཞེས་པ་ནི། ཁྲོ་བོའི་རྒྱལ་པོ་རྣམས་ཀྱི་བསྒོམས་པ་དང་། བཟླས་པ་བྱ་
བའི་དུས་སུ་ཐབས་དང་ཤེས་རབ་རོལ་པ་བྱའོ། །དོན་དེས་ཁྲོ་བོའི་དམ་ཚིག་ཏུ་་
སྨོས་སོ། །དེ་ནི་ཁྲོ་བོའི་ཟླས་པར་གསུངས་ནི། མདུན་དུ་སྨོས་པའི་ཚུལ་གྱི་ཁྲོ་
བོའི་རྒྱལ་པོ་རྣམས་ཀྱི་ནང་ན། གང་གི་བཟླས་པ་བྱེད་པ་དེའི་ཡེ་ཤེས་ཀྱི་ང་རྒྱལ་
གྱི་ངོ་བོར་གནས་པ་ཡིན་ནོ། །དེ་ལྟར་ཁྲོ་བོའི་དམ་ཚིག་ཡེ་ཤེས་ཀྱིས། །དེ་ནི་་
ཁྲོ་བོའི་ཟླས་པར་གསུངས་ཀྱི་དོན་དུ་གསུངས་སོ། །ད་ནི་གཏི་མུག་གི་རིགས་ཀྱི་་
ཟླས་པ་བྱ་བའི་ཚིག་གི་དོན་བསྟན་པར་བྱ་སྟེ། འདོད་ཆགས་དོན་གྱིས་མྱོས་་་་
གྱུར་པ། ཐམས་ཅད་སྐྱོབ་ཅིང་ཕན་པར་དགའ། །སེམས་ཅན་གཏི་མུག་་་་་་
གནས་ལ་བཞག །དེ་ནི་གཏི་མུག་ཟླས་པར་གསུངས། །ཞེས་བྱ་བའི་དོན་་
བཤད་པར་བྱ་སྟེ། ཅི་ལྟར་ཡིན་ན། འདོད་ཆགས་དོན་གྱིས་མྱོས་གྱུར་པ། །
ཐམས་ཅད་སྐྱོབ་ཅིང་ཕན་པར་དགའ་"ནི། སྒྲུབ་པ་པོས་དང་པོ་ཆོ་ག་བཞིའི་་་་
ཚུལ་གྱིས། གཏི་མུག་གི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་་་་
བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་་
45-663