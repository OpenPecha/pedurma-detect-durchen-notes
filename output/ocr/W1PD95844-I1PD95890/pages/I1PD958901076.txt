རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7049
ཏུ་རིམས་ལ་སོགས་པ་ནད་ཐམས་ཅད་དང་། གཞན་ཡང་བགེགས་ཀྱི་གནོད་་་་་
པས་ཉམ་ཐག་པའི་སེམས་ཅན་ཐམས་ཅད་བྱིན་གྱིས་བརླབ་པར་མཛད་དོ། །དེ་
ལྟར་བྱིན་གྱིས་བརླབ་པར་མཛད་པས་ཅི་ལྟར་སྨོས་པའི་ནད་དང་གནོད་པ་དེ་དག་
མེད་པར་འགྱུར་རོ། །དེ་ལྟར་མཛད་ནས་འོད་ཟེར་སྤྲིན་ལྟ་བུ་གྲངས་མེད་པ་དེ་་
སླར་སྤྲོ་བའི་ལམ་ནས་སྤྲོ་བའི་གནས་སུ་སྔགས་ཀྱི་ས་བོན་ཡིག་འབྲུ་ཨོཾ་དེ་ལ་གཉིས་
སུ་མེད་པར་བསྡུ་བ་མཛད་དོ། །དེ་མ་ཐག་ཏུ་སྔགས་ས་བོན་ཡིག་འབྲུ་ཨོཾ་ཟླ་བའི་
དཀྱིལ་འཁོར་གྱི་ངོ་བོར་གྱུར་ཏོ∶། །ཟླ་བའི་དཀྱིལ་འཁོར་དེ་སྔགས་ས་བོན་ཡིག་
འབྲུ་ལཾ་དུ་གྱུར་པར་མཛད་དོ། །དེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་་
དཀར་པོ་གཟི་བརྗིད་ཕུང་པོ་བཞིན་དུ་འབར་བའོ། །ས་བོན་དེ་ལས་སངས་རྒྱས་
སྤྱན་གྱི་སྐུ་ཕྱག་རྒྱར་གྱུར་པར་མཛད་དེ། སྐུ་མདོག་དང་ཞལ་དང་ཕྱག་དང་།
ཕྱག་མཚན་དང་། རྒྱན་རྣམས་མདུན་དུ་ཇི་ལྟར་སྨོས་པ་དང་ལྡན་པ་གྲངས་མེད་
པ་བཞིན་དུ། བ་སྤུའི་བུ་གའི་ལམ་གྱི་སྒོ་ནས་སྤྲོས་ནས། འཇིག་རྟེན་གྱི་ཁམས་
ཐམས་ཅད་དུ་ཁྱབ་པོ། །དེ་མ་ཐག་ཏུ་མདུན་དུ་སྨོས་པའི་སེམས་ཅན་ཐམས་ཅད་
བྱིན་གྱིས་བརླབ་པར་མཛད་དོ། །དེ་བྱིན་གྱིས་བརླབས་པས་ཞི་བ་བདེ་བ་དང་།
ཡིད་བདེ་བ་ཐམས་ཅད་ཀྱི་འབྲས་བུ་ཐོབ་པར་འགྱུར་རོ། །དེ་ལྟར་མཛད་པས་
སངས་རྒྱས་སྤྱན་གྱི་སྐུའི་ཕྱག་རྒྱ་སྤྲིན་ལྟ་བུ་དེ། སྤྲོ་བའི་ལམ་ནས་གསང་བའི་་
ཐུགས་ཁ་ཡེ་ཤེས་སེམས་དཔའི་གནས་སུ་གཉིས་སུ་མེད་པར་བསྡུ་བ་མཛད་དོ། །
ཚུལ་དེ་ལྟར་འོད་ཟེར་གྱི་སྤྲིན་གྲངས་མེད་པ་དང་། དེ་བཞིན་དུ་སངས་རྒྱས་སྤྱན་
གྱི་སྐུ་ཕྱག་རྒྱའི་སྤྲིན་གྲངས་མེད་པ་སྤྲོ་བ་མཛད་ནས་ཐུགས་རྗེ་ཆེན་པོའི་ཐུགས་་
བསྐྱེད་ནས། ཇི་ལྟར་སྨོས་པའི་ཚུལ་གྱིས་སེམས་ཅན་ཐམས་ཅད་བྱིན་གྱིས་བརླབ་
པའི་སྤྲོ་བ་དང་གཉིས་སུ་མེད་པར་བསྡུ་བ་མཛད་པའི་དོན་དེ་ཏིང་ངེ་འཛིན་དུ་་
45-1053