རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
དུས་སུ་ཕྱི་དང་ནང་གི་ཀུན་རྫོབ་ཀྱི་ཆོས་ཐམས་ཅད། དོན་དམ་པའི་ཚུལ་དུ་མ་་
སྐྱེས་པའི་ངོ་བོར་སྨོས་པར་བསྒོམ་པར་བྱའོ། །བཤད་པར་བྱ་སྟེ། དཔལ་རྡོ་རྗེ་
སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཐུགས་རྗེ་ཆེན་པོའི་
ཞེ་སྡང་གི་ངོ་བོ། བདུད་དང་བགེགས་ཀྱི་ཚོགས་ཐམས་ཅད་གཞོམ་པའི་ཕྱིར་
ཐུགས་ལ་ང་རྒྱལ་ཆེན་པོ་འཆང་བ་དེ། མཉམ་པ་ཉིད་ཀྱི་ཡེ་ཤེས་ཀྱི་བདག་ཉིད་་
ངོ་བོ་མེད་པའི་ཚུལ་གྱིས་ཆོས་ཐམས་ཅད་དང་རང་རིག་པ་ཤེས་པའི་སྒྲུབ་པ་པོ་་་་་
མཁས་པས་བཟླས་པ་བྱ་བར་བསྟན་ཏོ། །དེ་ལྟར་དོན་རྟོགས་པའི་བཟླས་པ་ནི། །
ངོ་བོ་ཉིད་མེད་བཟང་པོ་ཡིས་ཀྱི་དོན་དུ་གསུངས་སོ། །སངས་རྒྱས་དུས་གསུམ་་་
རྣམ་བརྟག་པ། །དེ་ནི་རིན་ཆེན་བཟླས་པར་བཤད་ཞེས་པ་ནི། མདུན་དུ་་
བཤད་པའི་ཚུལ་གྱི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་ཆེན་འབྱུང་ལྡན་གྱི་སྐུ་་་་
ཕྱག་རྒྱ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་པའི་རིན་ཆེན་འབྱུང་ལྡན་
དེའི་དུས་གསུམ་གྱི་ཚུལ་རིགས་ལྔའི་སངས་རྒྱས་ཐམས་ཅད་སྨོས་པ་དེ་དག་ཅི་ལྟར་
སྨོས་པའི་ཚུལ་གྱི་ང་རྒྱལ་བསྟན་པ་དང་། གཉིས་སུ་མེད་པའི་ངོ་བོར་བརྟག་གོ། །
བཤད་པར་བྱ་སྟེ། རིན་ཆེན་འབྱུང་ལྡན་གྱི་བསྒོམ་པ་དང་བཟླས་པའི་ཅི་ལྟར་་་་
སྨོས་པར་བྱ་བ་ཡིན་ནོ། །དོན་དེས་རིན་ཆེན་བཟླས་པར་སྨོས་སོ། །དེ་ལྟར་་་་
དུས་གསུམ་སངས་རྒྱས་རྣམ་བརྟག་པ། །དེ་ནི་རིན་ཆེན་བཟླས་པར་བཤད་ཀྱི་་་་
དོན་དུ་གསུངས་སོ། །དེ་ལྟར་རིན་པོ་ཆེའི་རིགས་ཀྱི་བསྒོམ་པ་དང་། བཟླས་་
པ་བྱས་པའི་འོག་ཏུ། ལས་ཀྱི་རིགས་ཀྱི་བསྒོམ་པ་དང་བཟླས་པའི་དོན་བསྟན་་་་
པར་བྱ་སྟེ། །སངས་རྒྱས་ཞིང་རྣམས་ཐམས་ཅད་དུ། །སྐུའི་སྤྲིན་རྣམས་སྤྲོ་བ་་
དང་། །བཞུད་ཅིང་བྱོན་པའི་རྡོ་རྗེ་དག །དེ་ནི་ཐོགས་མེད་ཟླས་པར་གསུངས། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་ཞིང་རྣམས་
45-653