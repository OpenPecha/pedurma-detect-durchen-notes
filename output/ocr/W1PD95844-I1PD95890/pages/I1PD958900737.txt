བསྟན་འགྱུར། རྒྱུད། ༨༧
ཤེས་ཀྱི་ཁུ་བའི་ངོ་བོར་གྱུར་རོ། །ཡེ་ཤེས་ཀྱི་ས་བོན་དེ་ལས་རྡོ་རྗེ་རྒྱ་གྲམ་དུ་གྱུར་
རོ༑ །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་
བ་ཡིན་ནོ། །དེ་ལྟར་གདན་རྡོ་རྗེར་གྱུར་མ་ཐག་ཏུ་སྒྲུབ་པ་པོ་མི་བསྐྱོད་པ་དང་་
གཉིས་སུ་མེད་པའི་ང་རྒྱལ་གྱིས་གདན་རྡོ་རྗེའི་སྟེང་གི་དབུས་སུ་གནས་པར་སྨོས་སོ། །
དེ་ལྟར་ཡེ་ཤེས་རྡོ་རྗེ་ཅན་རྣམས་ཀྱི་རྡོ་རྗེ་སྙིང་ཁའི་དབུས་སུ་བསྒོམ་གྱི་དོན་དུ་་་
གསུངས་སོ། །རྡོ་རྗེའི་དཀྱིལ་འཁོར་དབུས་གནས་པར། །རྡོ་རྗེའི་སྔགས་
དོན་བསྒོམ་•པར་བྱ་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཡེ་ཤེས་རྡོ་རྗེ་
ཅན་དུ་མིང་བཏགས་པ་མི་བསྐྱོད་པ་དེ་དང་གཉིས་སུ་མེད་པའི་ངོ་བོར་བསྒོམ་པས།
གདན་རྡོ་རྗེའི་དབུས་ཀྱི་སྟེང་ན་གནས་པའི་དུས་སུ། ཉིད་ཀྱི་གསང་བའི་ཐུགས་
ཀ་ཡེ་ཤེས་སེམས་དཔའི་●གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་
དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བའི་ངོ་བོར་གྱུར་རོ། །ས་བོན་དེ་ལས་དཀྱིལ་འཁོར་དུ་མིང་་་
བཏགས་པ་རྡོ་རྗེ་རྩེ་ལྔའི་ངོ་བོར་གྱུར་པར་བསམ་མོ། །དེའི་སྟེང་དུ་དབུས་སུ་་་་
སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་
ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་
བོར་གྱུར་རོ། །ཡེ་ཤེས་ཀྱི་ས་བོན་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་
བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་
ངོ་བོ་ཉིད་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ། མི་བསྐྱོད་པའི་་
མདུན་དུ་རྡོ་རྗེ་རྩེ་ལྔ་རྒྱ་གྲམ་གྱི་རྩེ་མོའི་དབུས་སུ་པདྨོའི་ཚུལ་དུ་གནས་པར་བསམ་
45-714