47
menབསྟན་འགྱུར། རྒྱུད། 3༽ ༨༦ g 67
ཆེན་པོའི་རིགས་བསྒོམས་ཏེ། །རྡོ་རྗེ་མཆོག་འདི་བསྒྲུབ་པ་ནི། །ཡེ་ཤེས་རྡོ་རྗེ་
དག་གི་བྱ། །རྡོ་རྗེའི་སྐུ་ནི་རབ་སྦྱོར་བ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། རྡོ་རྗེ་ཆེན་པོའི་རིགས་བསྒོམས་ཏེ་ནི། མདུན་དུ་བཤད་པའི་
ཚུལ་དུ་སྒྲུབ་པ་པོ་ཉིད་ཀྱི་ལག་པ་གཡས་པར་རྡོ་རྗེ་འཛིན་པའི་དུས་སུ་རྡོ་རྗེའི་བུམ་
པའི་དབུས་ཀྱི་སྟེང་དུ། ཉིད་ཀྱི་རིགས་ཡེ་ཤེས་མི་བསྐྱོད་པའི་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་རྡོ་རྗེ་ལ་གཉིས་སུ་མེད་་
པར་ཐིམ་པར་འགྱུར་རོ། །དེ་བྱས་པས་རྡོ་རྗེ་ཆེན་པོར་མིང་བཏགས་པ་མེ་ལོང་་
ལྟ་བུའི་ཡེ་ཤེས་ཀྱི་ངོ་བོར་གྱུར་པར་བརྟག་གོ། ། དེ་ལྟར་ཉིད་ཀྱི་རིགས་ཡེ་ཤེས་མི་
བསྐྱོད་པའི་ཡེ་ཤེས་རྡོ་རྗེའི་ངོ་བོར་བསྒོམ་པར་བྱའོ། །དེ་ལྟར་རྡོ་རྗེ་ཆེན་པོ་་་་་་
རིགས་བསྒོམས་ཏེའི་དོན་དུ་གསུངས་སོ། །རྡོ་རྗེ་མཆོག་འདི་བསྒྲུབ་པ་ནི་ཞེས་པ་
ནི༑ ཡེ་ཤེས་རྡོ་རྗེ་ཐམས་ཅད་ཀྱི་ནང་ན་མེ་ལོང་ལྟ་བུའི་ཡེ་ཤེས་འདི་ཡི་རྡོ་རྗེ་་་
བསྒྲུབ་པ་མཆོག་ཡིན་པར་སྨོས་སོ། །དེ་ལྟར་རྡོ་རྗེ་མཆོག་འདི་བསྒྲུབ་པའི་དོན་དུ་
གསུངས་སོ། །ཡེ་ཤེས་རྡོ་རྗེ་དག་གིས་བྱ་ཞེས་པ་ནི། མདུན་དུ་སྨོས་པའི་རྡོ་རྗེ་
སྔགས་ཀྱི་ས་བོན་ཡིག་འབྲུ་ཧཱུཾ་གི་བྱིན་གྱིས་བརླབ་པའི་སྒོམ་པ་བྱས་པས། དེ་མ་་
ཐག་ཏུ་རྡོ་རྗེ་བུམ་པའི་དབུས་ཀྱི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་
ཞུ་སྟེ། རྡོ་རྗེའི་ནང་དུ་ཐིམ་ནས་དབུས་ན་གནས་པར་བརྟག་གོ། །ཡེ་ཤེས་ཀྱི་
ས་བོན་དེ་ལས་ཉིད་ཀྱི་རིགས་ཡེ་ཤེས་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །
དེའི་ཚད་ཏིལ་གྱི་འབྲུ་དང་མཉམ་པའོ།
།ཡང་ན་ཡུངས་ཀར་ཙམ་ཡང་མི་འགལ་
ལོ༑ །ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་ཀྱི་ཤེས་རབ་ཡེ་ཤེས་ཀྱི་
45-458