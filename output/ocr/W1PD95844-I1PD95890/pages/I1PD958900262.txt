རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०१
ཀྱི་ཁུ་བའི་ངོ་བོར་འགྱུར་རོ། །དེ་མ་ཐག་ཏུ་པདྨ་འདབ་བརྒྱད་ཆོས་ཀྱི་དཀྱིལ་་་་
འཁོར་ལ་མིང་བཏགས་པ་ལ་གཉིས་སུ་མེད་པར་ཐིམ་པར་འགྱུར་བར་བསམ་མོ། །
དེ་ཐིམ་མ་ཐག་ཏུ་པདྨའི་གནས་དེ་ནས་སྐུ་དང་གསུང་དང་ཐུགས་ཀྱི་རིགས་གསུམ་
གྱི་ཡེ་ཤེས་ཀྱི་འོད་ཟེར་གྱི་དྲ་བ་རྣམས་བ་སྤུའི་བུ་གའི་ལམ་ནས། འཇིག་རྟེན་གྱི་
ཁམས་ཐམས་ཅད་དུ་ཁྱབ་པར་སྤྲོས་ནས། སེམས་ཅན་ཐམས་ཅད་བྱིན་གྱིས་་་་་་
བརླབས་ནས་བསྡུ་བར་བསྒོམ་མོ། །གཞན་ཡང་འོད་ཟེར་གྱི་དྲ་བ་རྣམས་སོ་སོ་་་
རིགས་ཀྱི་བྱེ་བྲག་གི་ཁ་དོག་དང་སེམས་ཅན་བྱིན་གྱིས་བརླབ་པའི་དོན་གསལ་བར་
བསྟན་པར་བྱ་སྟེ། སྐུའི་རིགས་ཀྱི་འོད་ཟེར་གྱི་དྲ་བ་ཁ་དོག་དཀར་པོ། ཆོས་་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་
གནས་པའི། ལྷ་དང་། མི་ལ་སོགས་པ་སེམས་ཅན་ཐམས་ཅད་ལ་རེག་པའི་་་
ཚུལ་གྱིས།
བྱིན་གྱིས་བརླབས་པ་བྱས་ཏེ། དེ་མ་ཐག་ཏུ་ཉོན་མོངས་པའི་གཏི་
མུག་གི་དབང་གིས་སྡིག་པ་བསགས་པ་བཅོམ་པར་འགྱུར་རོ། །དེའི་འོག་ཏུ་་་
གསུང་གི་རིགས་ཀྱི་བྱེ་བྲག་གི་འོད་ཟེར་གྱི་དྲ་བ་ཁ་དོག་དམར་པོ་སོ་སོར་རྟོག་པའི་
ཡེ་ཤེས་ཀྱི་ངོ་བོ་སྤྲོས་མ་ཐག་ཏུ། འཇིག་རྟེན་གྱི་ཁམས་ཐམས་ཅད་ན་གནས་པའི།
ལྷ་དང་མི་ལ་སོགས་པ་སེམས་ཅན་ཐམས་ཅད་ལ་རེག་པའི་ཚུལ་གྱིས། བྱིན་གྱིས་
བརླབས་པར་བྱས་པས་དེ་མ་ཐག་ཏུ། ཉོན་མོངས་པ་འདོད་ཆགས་ཀྱི་དབང་་་་་
གིས་སྡིག་པ་བསགས་པ་བཅོམ་པར་འགྱུར་རོ། །དེའི་འོག་ཏུ་ཐུགས་ཀྱི་རིགས་ཀྱི་
བྱེ་བྲག་གི་འོད་ཟེར་གྱི་དྲ་བ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྤྲོས་མ་
ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི། ལྷ་དང་མི་ལ་སོགས་
པ་སེམས་ཅན་ཐམས་ཅད་ལ་རེག་པའི་ཚུལ་གྱིས། བྱིན་གྱིས་བརླབས་པ་བྱས་་་་་
པས་དེ་མ་ཐག་ཏུ་ཉོན་མོངས་པ་ཞེ་སྡང་གི་དབང་གིས་སྡིག་པ་བསགས་པ་བཅོམ་་
45-241