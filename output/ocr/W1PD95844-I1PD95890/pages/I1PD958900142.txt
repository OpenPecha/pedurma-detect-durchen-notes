རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དཔའ་དང་། ཀྲི་ཡ་དང་། ཡོ་ག་དང་། གཞན་ཡང་ཕྱིའི་ཏིརྦི་ཀའི་ཆོས་ཀྱི་
སྤྱོད་པ་སྨོས་པ་དང་། དེ་ཐམས་ཅད་ཀྱི་ནང་ན། སྲོག་གཅོད་པ་ལ་སོགས་པ་
དམ་ཚིག་གི་སྡོམ་པ་བཤད་པ་འདི་ནི། སྤྱོད་པའི་མཆོག་ཡིན་པར་སྨོས་སོ།
དེ་ལྟར་སྤྱོད་པའི་མཆོག་གི་དོན་དུ་གསུངས་སོ། །རིགས་ཀྱི་བུ་འདི་ལྟ་སྟེ།
བཞིན་གཤེགས་པའི་སྤྱོད་པ་ནི། སྔགས་ཀྱི་སྤྱོད་པའོ། །ཞེས་པ་ནི། རིགས་
དེ་
ཀྱི་བུའི་དོན་བདེ་སྟེ་བཤད་མི་དགོས་སོ། །འདི་ལྟ་སྟེ། དེ་བཞིན་གཤེགས་པའི་
སྤྱོད་པ་ནི། །ཞེས་པ་ནི། དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་
བྲག་གི་དེ་བཞིན་གཤེགས་པ་གྲངས་མེད་པར་སྨོས་སོ། །སྲོག་གཅོད་པ་ལ་སོགས་
པ་དེ་རྣམས་ཀྱི་དམ་ཚིག་གི་སྡོམ་པའི་དོན་གྱི་སྤྱོད་པ་སྒྲུབ་པ་པོ་རྣམས་ཀྱིས་སྤྱད་་་་
པར་བྱ་བ་ཡིན་ནོ། །དེ་ལྟར་དེ་བཞིན་གཤེགས་པའི་སྤྱོད་པའི་དོན་དུ་གསུངས་སོ༎
སྔགས་ཀྱི་སྤྱོད་པའོ་ཞེས་པ་ནི། _ མདུན་དུ་བཤད་པའི་དེ་བཞིན་གཤེགས་པའི་་་་་
སྤྱོད་པ་དེ་ནི། ཐེག་པ་ཆེན་པོའི་གསང་སྔགས་ཀྱི་སྤྱོད་པ་ཡིན་པར་སྨོས་སོ། །
དེ་ལྟར་སྔགས་ཀྱིས་སྤྱོད་པའོ་ཞེས་པའི་དོན་དུ་གསུངས་སོ། །ད་ནི་དམ་ཚིག་གི་་
སྡོམ་པའི་ངོ་བོ་བསྟན་པར་བྱ་སྟེ། རིགས་ཀྱི་བུ་འདི་ལྟ་སྟེ། དཔེར་ན་ནམ་་་་་
མཁའ་ནི་ཐམས་ཅད་ཀྱི་རྗེས་སུ་སོང་བ་སྟེ། དེ་བཞིན་དུ་ཆོས་ཐམས་ཅད་ཀྱང་།
ནམ་མཁའི་ཁོངས་སུ་གཏོགས་པའོ། །དེ་ཉིད་ཀྱང་འདོད་པའི་ཁམས་ན་མི་་་་
གནས་གཟུགས་ཀྱི་ཁམས་ན་མི་གནས། གཟུགས་མེད་པའི་ཁམས་ན་མི་གནས།
འབྱུང་བ་ཆེན་པོ་བཞི་ལ་ཡང་མི་གནས་སོ། །རིགས་ཀྱི་བུ་ཆོས་ཐམས་ཅད་དེ་
ལྟར་རྗེས་སུ་རིག་པར་བྱའོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་་
ཡིན་ན། འདི་ལྟ་སྟེ་་ནི། དམ་ཚིག་གི་སྡོམ་པ་དོན་དམ་པར་བཤད་པར་བྱ་
བའི་དོན་མཚོན་པའོ། །དེ་ལྟར་འདི་སྟེའི་དོན་དུ་གསུངས་སོ། །རིགས་ཀྱི་བུ་
45-121
།