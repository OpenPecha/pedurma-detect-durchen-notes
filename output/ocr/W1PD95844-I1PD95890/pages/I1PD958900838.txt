རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སངས་རྒྱས་གྲངས་མེད་པ་ཐམས་ཅད་བསྐྱེད་པར་བྱའོ།
774
།དེ་ནས་བསྐྱེད་པར་བྱ་
བའི་ཆོ་ག་བསྟན་པར་བྱ་སྟེ། དང་པོ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
དུ་ཞུ་ནས། ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །དེའི་འོག་ཏུ་སྔགས་ས་བོན་་་
ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །
དེའི་འོག་ཏུ་སྔགས་ས་བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་མཉམ་པའི་•
ཉིད་ཀྱི་ཡེ་ཤེས་ཀྱི་ངོ་བོར་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་
བའི་ངོ་བོར་གྱུར་ཏོ། །དེའི་འོག་ཏུ་སྔགས་ས་བོན་ཡིག་འབྲུ་ཨ་བསམ་མོ། །དེ་
ཁ་དོག་དམར་པོ་སོ་སོར་རྟོགས་པའི་ཡེ་ཤེས་ཀྱི་ངོ་བོར་གཟི་བརྗིད་ཀྱིས་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་འགྱུར་རོ། །དེའི་འོག་ཏུ་སྔགས་ས་བོན་
ཡིག་འབྲུ་ཧ་བསམ་མོ། །དེ་ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་་་་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །
དེ་ལྟར་ཡེ་ཤེས་ཀྱི་ས་བོན་རྣམས་ཀྱི་རིམ་པར་རྡོ་རྗེ་མི་བསྐྱོད་པ་ལ་སོགས་པ་རིགས་
ལྔའི་བྱེ་བྲག་གིས་སངས་རྒྱས་གྲངས་མེད་པ་ཐམས་ཅད་ཀྱི་སྐུ་ཕྱག་རྒྱ་བསྐྱེད་པར་་་
བྱའོ།༑ །དེ་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་་་་
འཁྱུད་པའི་སྦྱོར་བ་དང་ལྡན་པའོ། ། ཉིད་ཉིད་ཀྱི་ཆ་ལུགས་ཕུན་སུམ་ཚོགས་པ་་་
ཐམས་ཅད་ནི། མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་་་
ལྟ་བུའི་ངོ་བོའི་སངས་རྒྱས་ཐམས་ཅད་ཅི་ལྟར་སྨོས་པའི་ཚུལ་གྱིས་ནམ་མཁའི་་་
དབྱིངས་གང་བར་རྣམ་པར་བསྒོམ་བྱ་བར་བསྟན་ཏོ། །དེ་ལྟར་སངས་རྒྱས་་
ཐམས་ཅད་ཀྱིས། །ཡོངས་སུ་གང་བར་རྣམ་པར་བསྒོམ་གྱི་དོན་དུ་གསུངས་སོ། །
45-815