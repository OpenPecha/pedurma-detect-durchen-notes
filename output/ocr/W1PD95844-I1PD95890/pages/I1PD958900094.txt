རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
미국
ཞེ་སྡང་གི་འདོད་ཆགས་ཀྱི་སེམས་དགའ་བས་ཐབས་དང་ཤེས་རབ་རོལ་པ་བྱའོ། །
དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་
དབུས་སུ་ཆར་གྱི་རྒྱུན་བཞིན་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་
འོད་དུ་ཞུ་མ་ཐག་ཏུ་བྱང་ཆུབ་སེམས་རྒྱ་མཚོ་ཆེན་པོ་དང་མཉམ་པར་གྱུར་པར་་་་་
བསམ་མོ། །གནས་དེ་ལས་ཡེ་ཤེས་ཀྱི་མེ་སྟག་འབར་བའི་འཕྲེང་བའི་འོད་གྲངས་
མེད་པར་སྤྲོ་བར་སྨོས་སོ། །གཞན་ཡང་བྱང་ཆུབ་སེམས་རྒྱ་མཚོ་ཆེན་པོའི་སྟེང་དུ་
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་དེ་འབར་བ་ཆེན་པོས་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བའི་ངོ་
བོ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །
ས་བོན་དེ་ལས་བཛྲ་ཧཱུཾ་དཀར་ལ་སོགས་པ་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་རྣམས་
ཀྱི་ནང་ན་གང་མོས་པ་དེའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེ་ཉིད་ཁྲོ་་
མོའི་རྒྱལ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །གཞན་
ཡང་ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན། ཕྱག་གཡོན་དང་པོ་ན་རྡོ་རྗེ་་
ཞགས་པ་འཛིན། གཞན་སྐུ་མདོག་དང་། ཞལ་དང་། ཕྱག་དང་། ཕྱག་
མཚན་དང་། ཆ་ལུགས་ཕུན་སུམ་ཚོགས་པ་ན། ལེའུ་བཞི་པའི་དཀྱིལ་འཁོར་
གྱི་དུས་སུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོའི་ཁྲོ་བོའི་
རྒྱལ་པོ་སྐུ་ཕྱག་རྒྱ་སྤྲིན་ཕུང་ལྟ་བུ་རྣམས་མ་རུངས་པ་དགུག་པའི་•ཕྱིར་བསྐལ་པའི་
མེ་བཞིན་དུ་འབར་བའི་འོད་རབ་ཏུ་འབར་ཞིང་ཕྱོགས་བཅུར་བཏང་བར་བྱའོ། །
དེ་མ་ཐག་ཏུ་རྡོ་རྗེ་སློབ་དཔོན་སྨོད་པ་དང་། གཞན་ཡང་བགེགས་ཀྱི་རྒྱལ་པོ་བྱི་
ནཱ་ཡ་ཀ་ལ་སོགས་པ་བགེགས་ཀྱི་ཚོགས་རྣམས་རྡོ་རྗེ་ལྕགས་ཀྱུས་སྙིང་ག་ནས་བཟུང་།
རྡོ་རྗེ་ཞགས་པས་མགུལ་པ་ནས་བཅིངས་ཏེ། ཚུལ་དེ་ལྟར་དགུག་པར་བསམ་མོ། །
45-73