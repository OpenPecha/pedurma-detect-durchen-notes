རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ལྔ་ལ་སོགས་པས་བརྒྱན་ནི། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་
ཚུལ་གྱི་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་•དང་གཉིས་སུ་མེད་པར་འཁྱུད་པའི་སྦྱོར་བ་དང་
བཅས་པའི་ཆ་ལུགས་ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་དེ་བཞིན་དུ་་
འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ་
གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། དེའི་དུས་སུ་ཉིད་ཀྱི་རིགས་ཀྱི་་
བྱེ་བྲག་གི་བུ་མོ་བླང་སྟེ། མདུན་དུ་སྨོས་པའི་ཡོན་ཏན་ཕུན་སུམ་ཚོགས་པ་དང་་
ལྡན་པའོ། །དེ་ཉིད་ཀྱི་རིགས་ཀྱི་•ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་་་་
བོར་བྱིན་གྱིས་•བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཕྱིའི་སྟན་བདེ་ཞིང་
འཇམ་པ་ལ་འདུག་སྟེ། དེ་མ་ཐག་ཏུ་མདུན་དུ་སྨོས་པའི་ཆོ་གས་ཐབས་དང་ཤེས་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེའི་ལམ་གྱི་
སྒོ་ནས་ཤེས་རབ་མའི་བྷ་གའི་ནམ་མཁའི་དབུས་སུ་ཁུ་བའི་ངོ་བོ་བྱང་ཆུབ་སེམས་་
འོད་དུ་ཞུའོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་་་་
སྔོན་པོ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ། བྱང་ཆུབ་སེམས་ལ་གཉིས་སུ་་་
མེད་པར་ཐིམ་པར་འགྱུར་རོ། །དེ་མ་ཐག་ཏུ་གདན་གྱི་ངོ་བོ་རྡོ་རྗེ་རྩེ་ལྔ་པར་གྱུར་
ཏོ༑ །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ལ་སོགས་པ། ཡེ་ཤེས་ལྔའི་ངོ་
བོའི་དོན་དེས་རྡོ་རྗེ་ཆེན་པོར་སྨོས་སོ། །གཞན་ཡང་ཡེ་ཤེས་རྣམ་པ་ལྔའི་གཟི་་་་
བརྗིད་ཀྱི་འབར་བ་སོ་སོའི་རིགས་ཀྱི་དེ་བཞིན་གཤེགས་པའི་ཁ་དོག་དང་ལྡན་པས་
རྡོ་རྗེ་དེས་བརྒྱན་པའོ། ཡེ་ཤེས་རྣམ་པ་ལྔའི་འབར་བ་སོ་སོ་རིགས་ཀྱི་བྱེ་བྲག་གི་
ཁ་དོག་བསྟན་པར་བྱ་སྟེ། རྡོ་རྗེ་རིགས་ཀྱི་བྱེ་བྲག་ནི་མེ་ལོང་ལྟ་བུའི་ཡེ་ཤེས་ཀྱི་ཁ་
དོག་སྔོན་པོའོ། །སྐུའི་རིགས་ཀྱི་བྱེ་བྲག་གི་འབར་བ་ནི། ཆོས་ཀྱི་དབྱིངས་ཀྱི་་
45-349