༡༣༤༤
བསྟན་འགྱུར། རྒྱུད།
རུངས་པ་ཐམས་ཅད་བྱིན་གྱིས་བརླབ་པར་མཛད་པའི་ཕྱིར་སྤྲོ་བར་མཛད་དོ།
དེ་མ་ཐག་ཏུ་བདུད་བགེགས་མ་རུངས་པའི་ཚོགས་ཀྱི་ཕུང་པོ་དང་། དབང་པོ་
དང་། སྒྱུ་མ་དང་། ཐབས་ཀྱི་སྟོབས་ལ་སོགས་པ་ཐམས་ཅད་བཅིང་བར་་
འགྱུར་བར་གསུངས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་འཆིང་བའི་དོན་དུ་གསུངས་སོ། །རྡོ་རྗེ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ནས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་་་
གྱིས་འཁོར་ཐམས་ཅད་ཀྱི་ནང་དུ་ཞེ་སྡང་ཆེན་པོའི་ཐུགས་དགྱེས་པས་ཅི་ལྟར་སྨོས་
པའི་ཚུལ་གྱི་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ【མཱ་མ་ཀཱི་●དང་གཉིས་སུ་མེད་པར་
འཁྱུད་པའི་སྦྱོར་བས་གསང་བའི་དབང་པོ་གཉིས་མཉམ་པར་སྦྱར་བར་མཛད་ནས།
དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་པའི་གནས་སུ་མེ་ལོང་ལྟ་བུའི་ཡེ་ཤེས་ལ་
སོགས་པ་རིགས་གསུམ་གྱི་ཡེ་ཤེས་དང་གཉིས་སུ་མེད་པའི་ངོ་བོ་སྔགས་ཀྱི་ས་བོན་
ཡིག་འབྲུ་ཧཱུཾ་ཁ་དོག་ནག་པོར་གྱུར་པར་མཛད་དོ། །ས་བོན་དེ་ལས་འབར་བའི་་
འོད་གྲངས་མེད་པ་བ་སྤུའི་ལམ་གྱི་སྒོ་ནས་སྤྲོ་བར་མཛད་དོ། །དེས་ཁམས་གསུམ་
གྱི་གནས་ཐམས་ཅད་དུ་ཁྱབ་བོ། །དེ་མ་ཐག་ཏུ་ཅི་ལྟར་སྨོས་པའི་བདུད་དང་
བགེགས་ཀྱི་ཚོགས་མ་རུངས་པ་ཐམས་ཅད་བྱིན་གྱིས་བརླབ་པར་མཛད་ནས།
ཕུང་པོ་དང་། དབང་པོ་དང་། སྒྱུ་མའི་ཐབས་ཀྱི་སྟོབས་ལ་སོགས་པ་ཐམས་་
ཅད་བཅིང་བ་ཞེས་པ་སྟེ། མེད་པར་འགྱུར་བར་སྨོས་སོ། །དེ་ལྟར་མཛད་ནས་
འབར་བའི་འོད་གྲངས་མེད་པ་དེ་སྤྲོས་པའི་ལམ་ནས་•སྤྲོ་བར་གནས་ཀྱི་སྔགས་ཀྱི་
ས་བོན་ཡིག་འབྲུ་ཧཱུཾ་དེ་ལས་གཉིས་སུ་མེད་པའི་སླར་བསྡུ་བར་མཛད་དོ། །དེ་མ་
ཐག་ཏུ་སྔགས་ཀྱི་ས་བོན་ཡིག་འབྲུ་ཧཱུཾ་དེ་གཟི་བརྗིད་འབར་བའི་འོད་ཀྱིས་འབར་་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་རྒྱ་མཚོ་དང་མཉམ་པར་འགྱུར་རོ། །ས་
45-1344