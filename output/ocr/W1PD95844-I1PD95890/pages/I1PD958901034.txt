རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
2017
བའི་ནམ་མཁའ་ནི་གསུང་གི་རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་་
མདུན་དུ་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །དེའི་བྷ་གའི་
ནང་གི་གནས་ནམ་མཁའ་བཞིན་དུ་བསམ་མོ། །དེ་ལྟར་ནམ་མཁའ་རྡོ་རྗེའི་་
དོན་དུ་གསུངས་སོ། །དབུས་སུ་ཉི་མའི་དཀྱིལ་འཁོར་དམ་པ་བསམ་ཞེས་པ་ནི།
སྒྲུབ་པ་པོས་དང་པོ་སྣང་བ་མཐའ་ཡས་ཀྱི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་
ལྡན་པའི་གནས་སུ་ཕྱི་སྟན་•བདེ་བ་འཇམ་པ་ལ་འདུག་གོ། །དེའི་དུས་སུ་མདུན་
དུ་སྨོས་པ་ཆོ་ག་བཞིའི་ཚུལ་གྱིས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། །
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེ་ལ་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་
སྨོས་པ་བཞིན་དུ་འདི་སྦྱར་རོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་་
རྒྱར་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་གསུང་གི་རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་ཇི་ལྟར་་་་
སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་
ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་བསྒྲུབ་པ་པོས་ཐུགས་རྗེ་ཆེན་པོ་ཞེ་སྡང་གི་སེམས་དགའ་བས་གཉིས་སུ་
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་་་་
གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་་་་
ཆུབ་སེམས་ཆར་གྱི་རྒྱུན་བཞིན་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་
མོ༑ །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་་
པོ་ཅུང་ཟད་སེར་བ། ཡེ་ཤེས་ལྔ་དང་གཉིས་སུ་མེད་པའི་ངོ་བོ་གཟི་བརྗིད་ཆེན་་
པོ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་་
45-1011