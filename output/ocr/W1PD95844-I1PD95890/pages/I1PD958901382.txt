རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༥༩
ངོ་བོར་བསྟནན་ཏོ། །སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་་་
པའི་ངོ་བོར་སྐུའི་རིགས་ཀྱི་རྡོ་རྗེའི་ཕུར་བུའི་སྔགས་བསྟན་ཏོ། ། །དེ་ལྟར་ཉིད་ཀྱི་་
སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། མདུན་
དུ་ཅི་ལྟར་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་བཤད་པ་དེ་བཞིན་དུ་འདིར་
བསྟན་ཏོ། །ཕྱུང་ངོ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱིས། སྐུའི་
རིགས་ཀྱི་རྡོ་རྗེ་ཕུར་བུ་དེ་ཅི་ལྟར་སྨོས་པའི་ཚུལ་གྱི་སྔགས་ཀྱིས་བྱིན་གྱིས་བརླབ་་
པར་མཛད་མ་ཐག་ཏུ་སྐུ་དང་གསུང་དང་ཐུགས་རྡོ་རྗེར་གཉིས་སུ་མེད་པར་གྱུར་
པའི་སྔགས་དེ་ཕྱུང་བར་སྨོས་སོ། ། །དེ་ནི་སྐུའི་རིགས་ཀྱི་རྡོ་རྗེ་ཕུར་བུའི་སྔགས་
རིངས་ཀྱི་ངོ་བོ་བསྟན་པར་བྱ་སྟེ། ཨོཾ་ཚིན་དྷ་ཚིན་དྷ། ཧ་ན་ཧ་ན། ད་ཧ་ད་
ཧ༑ དྷི་བ་ཏ་བཛྲ་ཧཱུཾ་ཕཊ། ཅེས་བྱ་བའི་དོན་བཤད་པར་བྱ་སྟེ།
ཅི་ལྟར་་་
ཡིན་ན། ཨོཾ་གྱི་དོན་ནི་ཅི་ལྟར་ཕུར་བུ་གདབ་པའི་སྐུ་དང་གསུང་དང་ཐུགས་ཀྱི་་
ངོ་བོ་པད་མ་ཀུན་ད་ལིའི་སྔགས་རིངས་ཀྱི་དུས་སུ་བཤད་པ་དེ་བཞིན་དུ་འདིར་་་་་
བསྟན་ཏོ། །【ཚིན་དྷ་ཚིན་དྷ་•ཞེས་བྱ་བ་ནི་ཅི་ལྟར་སྨོས་པའི་སྐུའི་རིགས་ཀྱི་རྡོ་རྗེ་
ཕུར་བུས་མི་དང་མི་མ་ཡིན་པའི་དགྲ་ཐམས་ཅད་ཀྱི་ཡན་ལག་དང་ཉིང་ལག་གཅོད་
མཛོད་ཅེས་པའོ། །གཞན་ཡང་དེ་དག་གི་སྲོག་གི་དབང་པོ་གཅད་མཛོད་ཅེས་་་་
སྨོས༑ ཧ་ན་ཧ་ན་ཞེས་པ་ནི། གོང་དུ་སྨོས་པའི་དགྲ་ཐམས་ཅད་ཀྱི་ཡན་ལག་
དང་ཉིང་ལག་གཅད་པར་མཛད་པའི་འོག་ཏུ་གཟུགས་ཀྱི་ཕུང་པོའི་སྙིང་ག་ནས་
བཟུང་སྟེ། རྐང་པའི་མཐའ་ཡན་ཆད་ཕུར་བུ་བཏབ་པའི་ཚུལ་གྱིས་ཁྲོ་བོ་ཆེན་
པོའི་ཞེ་སྡང་གིས་བརྡེག་པར་མཛོད་ཅེས་པའོ། །གཞན་ཡང་དགྲ་དེ་དག་སྲུང་
བར་བྱེད་པའི་ལྷ་སོ་སོའི་སྤྱི་བོ་ནས་གནས་སུ་ཁྲོ་བོ་ཆེན་པོ་ཞེ་སྡང་གིས་●
བཏབ་པའི་ཚུལ་གྱིས་བརྡེག་མཛོད་ཅེས་སྨོས་པའོ། །ད་ཧ་ད་ཧ་ཞེས་པ་ནི།
45-1359