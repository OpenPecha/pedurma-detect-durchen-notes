740
བསྟན་འགྱུར། རྒྱུད། ༨༧༡༠༠༩
བཞིན་དུ་འདིར་བྱའོ། །བསྟན་པར་བྱ་སྟེ། ཟངས་མ་དང་དངུལ་དང་གསེར་
དང་། རྫས་དེ་གསུམ་གྱི་ཚད་ཀྱི་རིམ་པ་ནི་སྔར་རྡོ་རྗེ་རིགས་ཀྱི་ཁྲོ་བོའི་རྒྱལ་པོ་་
པྲད་ཉན་ཏ་ཀ་ལ་སོགས་པ་ཀུན་གྱིས་རི་ལུའི་དུས་སུ་ཅི་ལྟར་སྨོས་པ་བཞིན་དུ་་་
འདིར་བྱ་བའི་བསྟན་ཏོ། །གཞན་ཡང་རི་ལུ་ལྕགས་གསུམ་གྱི་●དཀྲི་བ་ཡང་།
གོང་དུ་སྨོས་པའི་ཚུལ་དུ་བྱ་བར་བསྟན་ཏོ། །རི་ལུའི་ཚད་ནི་པ་དི་རའི་ཤིང་ཏོག་
ཤུན་པ་མེད་པ་ཙམ་དུ་བསྟན་ཏོ། །མདོར་བསྡུ་བ་དེ་ལྟར་ཀར་པུར་གུང་གུ་སྦྱར་
བའི་རི་ལུ་ལྕགས་གསུམ་གྱིས་དཀྲིས་•པའི་དོན་དུ་གསུངས་སོ། ། །དབང་པོ་གཉིས་
ཀྱི་སྦྱོར་བ་ཡིས། །སངས་རྒྱས་ཀུན་གྱིས་མི་མཐོང་ངོ་ཞེས་པ་ནི།
སྒྲུབ་པ་པོས་རི་
ལུའི་སྒྲུབ་པ་བྱ་བའི་དུས་སུ་གོང་དུ་སྨོས་པའི་ཤེས་རབ་མ་དེ་ཁྲོ་མོ་འཕགས་མ་མི་་་
གཡོའི་དབང་ཕྱུག་མ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་་་་
གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་
ངོ་བོ་བྱང་ཆུབ་སེམས་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ཀྱི་ས་་
བོན་ཡིག་འབྲུ་ཧཱུཾ་བསམ་མོ། ། །དེ་དུས་འདིར་ཁ་དོག་དཀར་པོ་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་
དུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་གྱུར་ཏོ། །དེ་མ་ཐག་ཏུ་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་འོག་ཏུ་ཤེས་རབ་མའི་བྷ་
གའི་དབུས་ནས་རྡོ་རྗེ་དབྱུང་ངོ་། །དེའི་འོག་ཏུ་ཤེས་རབ་མའི་བྷ་གའི་ནང་གི་་་
བྱང་ཆུབ་སེམས་ཟླ་བའི་དཀྱིལ་འཁོར་གྱི་དབུས་སུ་རི་ལུ་བཞག་གོ། །གཞན་ཡང་
ལེའུ་གཉིས་པའི་ནང་ནས་ཐུགས་ཀྱི་རིགས་ཀྱི་བྱེ་བྲག་གི་རི་ལུའི་ནང་དུ་ཉིད་ཀྱི་་
45-1504