7000
བསྟན་འགྱུར། རྒྱུད།
བརྟག་གོ།
།དེའི་དུས་སུ་བྱང་ཆུབ་སེམས་ཡེ་ཤེས་ཀྱི་བདུད་རྩིའི་ཁུ་བའི་ངོ་བོ་དེ་
སྒྲུབ་པ་པོས།
སྭ་བྷ་བ་ཤུདྷ་སརྦ་དྷརྨ་སྭ་བྷ་བ་ཤུདྷོ་ཧཾ། ཞེས་སྔགས་ཀྱི་ཚིག་
བརྗོད་ཅིང་ལག་པ་གཡས་པའི་སོར་མོ་གསུམ་རྡོ་རྗེའི་ངོ་བོར་བརྟགས་ནས། ཤེས་
རབ་མའི་བྷ་གའི་དབུས་ནས་བླངས་ལ་བཟའ་བར་བྱའོ། །ཚུལ་དེ་ལྟར་ཟླ་བའི་
དཀྱིལ་འཁོར་རང་གི་ལུས་དང་གཉིས་སུ་མེད་པའི་ངོ་བོ་ལ་མཆོད་པ་བྱས་པར་་་
བརྟག་གོ། །མདོར་བསྡུ་•བ་དེ་ལྟར་སྔགས་ཀྱི་རྡོ་རྗེ་ཅན་གྱི་གསང་། མཆོད་་་
པའི་མཆོག་ནི་ཉམས་དགའ་སྒོམ་གྱི་དོན་དུ་གསུངས་སོ། །སྐུ་གསུང་ཐུགས་ནི་རྡོ་
རྗེ་ཅན། །རྣམ་པར་སྣང་མཛད་ཆེན་པོའི་སྐུ། །བསམ་གཏན་སྔགས་ཀྱི་སྦྱོར་བ་
ཡིས༑
།དེ་ནི་སངས་རྒྱས་འོད་འདྲར་འགྱུར། །ཞེས་བྱ་བའི་དོན་བཤད་པར་
བྱ་སྟེ། ཅི་ལྟར་ཡིན་ན། སྐུ་གསུང་ཐུགས་ནི་རྡོ་རྗེ་ཅན། །རྣམ་པར་སྣང་
མཛད་ཆེན་པོའི་སྐུ་ནི། གོང་དུ་སྨོས་པའི་དཀྱིལ་འཁོར་གྱི་བདག་པོ་སྐུའི་རིགས་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་ཡིན་ཏེ། དོན་དེས་རྣམ་པར་་་
རྣམ་པར་སྣང་མཛད་ཀྱི་སྐུ་ཕྱག་རྒྱ་དེ་ནི། སྐུ་རྡོ་རྗེ་དང་། གསུང་རྡོ་རྗེ་དང་།
སྣང་མཛད་ནི་སྐུ་གསུང་ཐུགས་རྡོ་རྗེ་ཅན་ཡིན་པར་བསྟན་ཏོ། །དེ་ལྟར་སྐུ་གསུང་
ཐུགས་ནི་རྡོ་རྗེ་ཅན་རྣམ་པར་སྣང་མཛད་ཆེན་པོའི་སྐུའི་དོན་དུ་གསུངས་སོ།
བསམ་གཏན་སྔགས་ཀྱི་སྦྱོར་བ་ཡིས། །དེ་ནི་སངས་རྒྱས་འོད་འདྲར་འགྱུར་ཞེས་
པ་ནི། མདུན་དུ་སྨོས་པའི་དཀྱིལ་འཁོར་གྱི་ཚུལ་གྱིས་•རྣམ་པར་སྣང་མཛད་ཀྱི་
སྐུ་ཕྱག་རྒྱའི་གཟུགས་སུ་གཉིས་སུ་མེད་པའི་ང་རྒྱལ་དུ་སྒོམ་པ་བྱ་བའི་དུས་སུ་སྒྲུབ་
པ་པོས་ཉིད་ཀྱི་ལུས་ལ་སྐུ་དང་གསུང་དང་ཐུགས་ཀྱི་རིགས་གསུམ་གྱི་སྔགས་ས་བོན་
ཡིག་འབྲུས་བྱིན་གྱིས་བརླབ་པའི་སྒོམ་པ་བྱའོ། །དེ་གསལ་བར་བསྟན་པར་བྱ་སྟེ།
དང་པོ་སྤྱི་བོའི་དབུས་སུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་་
1
45-1400