རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
17
ཀྱི་སྐུ་ཕྱག་རྒྱར་གྱུར་པར་བསམ་མོ། །དེ་སོ་སོར་རྟོག་པའི་ཡེ་ཤེས་ཀྱི་ངོ་བོ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་འཁྱུད་་
པའི་སྦྱོར་བ་དང་ལྡན་པའོ། །གཞན་སྐུ་མདོག་དང་། ཞལ་དང་། ཕྱག་དང་།
ཕྱག་མཚན་དང་། རྒྱན་རྣམས་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་གསུང་རྡོ་རྗེ་
སྣང་བ་མཐའ་ཡས་ཀྱི་སྐུ་ཕྱག་རྒྱའི་ངོ་བོར་བསྐྱེད་མ་•ཐག་ཏུ་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གསུང་གི་རིགས་ཀྱི་བྱེ་བྲག་གི་་་་
ཤེས་རབ་མ་བླང་ངོ་།
།དེའི་ལོ་ཚད་དང་། ཁ་དོག་དང་། དབང་རྣམས་་་་
དང་། མཚན་དང་ཡོན་ཏན་ཇི་ལྟར་མདུན་དུ་སྨོས་པ་དེ་བཞིན་དུ་འདིར་ལྡན་་་
པར་བྱ་བ་ཡིན་ནོ། །དེ་ལྟ་བུའི་ངོ་བོའི་ཤེས་རབ་མ་བླངས་པའི་འོག་ཏུ། ཡེ་་་
ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་•བརླབ་
པར་བྱའོ། །དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་་་་
མེད་པར་འཁྱུད་པའི་སྦྱོར་བས་ཐབས་དང་། ཤེས་རབ་རོལ་པ་བྱས་ནས་བདེ་་་་
བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་་
སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ།
།དེའི་སྟེང་དུ་སྔགས་ས་བོན་ཡིག་
འབྲུ་ཨ་བསམ་མོ། །ཡང་ན་སྔགས་ས་བོན་ཡིག་འབྲུ་པཾ་བསམས་ཡང་མི་འགལ་ལོ། །
དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ། བྱང་ཆུབ་སེམས་ལ་གཉིས་སུ་མེད་པར་
ཐིམ་པར་འགྱུར་རོ། །དེ་མ་ཐག་ཏུ་གདན་གྱི་ངོ་བོ་པདྨ་འདབ་མ་མཐའ་ཡས་
པར་འགྱུར་རོ། །དེ་ལྟར་གདན་པདྨ་མཐའ་ཡས་པ་དེ་བསྐྱེད་པའི་འོག་ཏུ།
སྒྲུབ་པ་པོས་གསུང་རྡོ་རྗེ་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་དུ་
45-411