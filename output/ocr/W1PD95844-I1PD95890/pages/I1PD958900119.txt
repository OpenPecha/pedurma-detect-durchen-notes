رم
བསྟན་འགྱུར། རྒྱུད། 3༨༦
བཞི་དང་གཉིས་སུ་མེད་པར་བྱིན་གྱིས་བརླབས་ནས་སྤྱད་པར་བྱའོ། །དེ་ནི་་་
འདོད་ཆགས་ཀྱི་རིགས་སྣང་བ་མཐའ་ཡས་ཀྱི་དམ་ཚིག་སྔགས་པས་བསྒོམ་པར་བྱའོ། །
དེ་བྱས་པས་སྔགས་པ་སྣང་བ་མཐའ་ཡས་དང་གཉིས་སུ་མེད་པ་སོ་སོར་རྟོག་པའི་་
ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་དམ་ཚིག་སྔགས་པས་བསྒོམ་
པར་བྱའི་དོན་དུ་གསུངས་སོ།།
ད་ནི་གསུང་རྡོ་རྗེ་བླ་ན་མེད་པའི་རྫུན་གྱི་ཚུལ་གྱིས་བསླུ་བར་བྱ་བའི་ཆོ་ག་་་
བསྟན་པར་བྱ་སྟེ། དེ་ནས་རྒྱལ་པོ་རྡོ་རྗེ་འཛིན། ། རྡོ་རྗེ་སྔགས་ཀྱི་དོན་སྒྲུབ་
པ༑ །བདག་མེད་ཡེ་ཤེས་ལས་བྱུང་བས། །གསུང་ནི་འདི་སྐད་བཀའ་སྩལ་ཏོ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་དུ་་
བཤད་པའི་བུད་མེད་ཐམས་ཅད་བཤད་པའི་དགུག་པའི་འོག་ཏུ། སྟོན་པ་མི་་་
བསྐྱོད་པ་རྡོ་རྗེ་འཛིན་གྱིས་གསུང་བླ་ན་མེད་པའི་རྫུན་གྱིས་བསླུ་བར་བྱ་བ་བཤད་
པར་བརྩམ་པའི་དོན་མཚོན་པའོ། །དེ་ལྟར་དེ་ནས་ཀྱི་དོན་དུ་གསུངས་སོ། །
རྒྱལ་པོ་རྡོ་རྗེ་འཛིན་ཞེས་པ་ནི། བྱེ་བྲག་རྣམ་པ་གསུམ་དུ་མདུན་དུ་དོན་བཤད་་
པ་དེ་བཞིན་དུ་འདིར་སྦྱར་རོ། །དེ་ལྟར་རྒྱལ་པོ་རྡོ་རྗེ་འཛིན་གྱི་དོན་དུ་གསུངས་
སོ༑ ། རྡོ་རྗེ་སྔགས་ཀྱི་དོན་སྒྲུབ་པ་ཞེས་པ་ནི། རྡོ་རྗེ་ནི་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་ནོ། །དེས་སྒྲུབ་པ་པོ་རྣམས་བྱིན་གྱིས་་
བརླབས་པས་སྔགས་ཐམས་ཅད་ཀྱི་དོན་ཞི་བ་ལ་སོགས་པ་ལས་ཐམས་ཅད་ཀྱི་ཡེ་་་
ཤེས་ཀྱི་དངོས་གྲུབ་ཀྱི་འབྲས་བུ་གྲུབ་པར་མཛད་པ་ཡིན་ནོ། །དེ་ལྟར་རྡོ་རྗེ་་་་
སྔགས་ཀྱི་དོན་དུ་གསུངས་སོ། །བདག་མེད་ཡེ་ཤེས་རྣམ་པ་ལྔ་དང་གཉིས་སུ་མེད་
པའི་ས་བོན་དེས་སེམས་ཅན་ཐམས་ཅད་ཀྱི་དོན་གྲུབ་པར་བྱ་བའི་ཕྱིར་སྟོན་པ་མི་་
བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ཕྱུང་བ་ཡིན་ནོ། །གཞན་ཡང་སྟོན་པ་དེ་ནི་་
45-98