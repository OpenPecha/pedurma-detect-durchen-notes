རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
국국민
བསམ་མོ། །དེའི་འོག་ཏུ་མདུན་དུ་སྨོས་པའི། བྱང་ཆུབ་སེམས་ཟླ་བའི་དཀྱིལ་
འཁོར་དེའི་སྟེང་། སྔགས་ས་བོན་ཡིག་འབྲུ་ཧ་བསམ་མོ། །དེ་ཁ་དོག་ལྗང་
ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བ་ལྟ་བུ། བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་་
པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས། དེ་བཞིན་་་་་
གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་སྐུ་་
མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་་་་
དང་།
ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་འདིར་་་
སྦྱར་རོ།
།གཞན་ཡང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་་་
པར་འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་དེ་བཞིན་གཤེགས་པ་་
དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ། རྡོ་རྗེའི་གདན་ལ་གཡོན་ཕྱོགས་
སུ་རྩེ་མོའི་སྟེང་དུ་པདྨའི་གདན་ལ་དཀྱིལ་མོས་བཞུགས་པར་བསམ་མོ། །ཆོ་གའི་
ཚུལ་འཁོར་ཕུན་སུམ་ཚོགས་པ་བསྐྱེད་མ་ཐག་ཏུ་སྒྲུབ་པ་པོས། རྡོ་རྗེའི་མི་བསྐྱོད་
པ་དང་གཉིས་སུ་མེད་པའི་ང་རྒྱལ་འཆང་བས་བདག་པོའི་ངོ་བོར་རྡོ་རྗེའི་གདན་ལ་
དབུས་ཀྱི་རྩེ་མོའི་སྟེང་དུ་པདྨའི་དཀྱིལ་མོས་བཞུགས་པར་བསྒོམ་མོ། །གཞན་
ཡང་སྐུའི་རིགས་ཀྱི་བྱེ་བྲག་གི་མངོན་པར་ཤེས་པ་བསྒྲུབ་པར་བྱ་བའི་ཕྱིར།
བསྒོམ་པའི་ཆོ་ག་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་
ཚུལ་གྱི་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་ཕྱག་རྒྱ་
དེའི་ཆ་ལུགས་ཕུན་སུམ་ཚོགས་པ་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་་
སྦྱར་རོ། །ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་འཁྱུད་པའི་་
སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་
45-337