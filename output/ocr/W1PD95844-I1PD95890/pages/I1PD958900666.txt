རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
64
དམ་པ་སྐུ་དང་གསུང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་གསུམ་དང་
རྡོ་རྗེ་ཅན་དུ་མིང་བཏགས་པ་ཆོས་ཀྱི་སྐུ་གཉིས་སུ་མེད་པའི་བདག་ཉིད་ཀྱི་གནས་་
ནས་འབྱུང་བ་དང་། འབྱུང་བར་འགྱུར་བར་སྨོས་སོ། །དེ་ལྟར་རྫོགས་པའི་་་
སངས་རྒྱས་དུས་གསུམ་འབྱུང་། སྐུ་གསུང་ཐུགས་ཀྱི་རྡོ་རྗེ་ཅན་གྱི་དོན་དུ་་་་་་
གསུངས་སོ། །རྡོ་རྗེ་སྔགས་ནི་རབ་བསྒོམས་པས། །ཡེ་ཤེས་མཉམ་མེད་ཐོབ་་་
པར་འགྱུར་ཞེས་བྱ་བ་ནི། རྡོ་རྗེ་སྔགས་ནི་རབ་བསྒོམས་པས་ནི། རྡོ་རྗེར་མིང་
བཏགས་པ་ནི་དཔལ་རྡོ་རྗེ་སེམས་དཔའ་ལ་སོགས་པ་ཡེ་ཤེས་ཀྱི་ལྷ་ཐམས་ཅད་དོ། །
སྔགས་རབ་ཏུ་བསྒོམ་པས་ནི་ཡེ་ཤེས་ཀྱི་ལྷ་ཐམས་ཅད་ཀྱི་རིམ་པ་ཅི་ལྟར་སྨོས་པའི་
ཚུལ་དུ་བསྒོམ་པ་དང་། སྔགས་ཀྱི་ཟླས་པ་བྱ་བའི་དགེ་བས། བསོད་ནམས་་་
དང་ཡེ་ཤེས་ཀྱི་བསགས་པའི་སྟོབས་ཀྱི་འོག་ནས་འབྱུང་བ་འབྲས་བུ་ཡེ་ཤེས་མཉམ་
པ་མེད་པ་ཐོབ་པོ། །དེ་ལྟར་རྡོ་རྗེའི་སྔགས་རབ་ཏུ་བསྒོམས་པའི་འབྲས་བུར་་་་་
འགྱུར་རོ། །དེ་ལྟར་རྡོ་རྗེ་སྔགས་ནི་རབ་བསྒོམས་པས་ཀྱི་དོན་དུ་གསུངས་སོ། །
ཡེ་ཤེས་མཉམ་མེད་ཐོབ་པར་འགྱུར་ཞེས་པ་ནི།
ཐེག་པ་འོག་མ་པའི་ཡེ་ཤེས་་་་་
ཐམས་ཅད་ཀྱི་ནང་ན་ཁྱད་པར་གྱི་ཡེ་ཤེས་ལྔ་གཉིས་སུ་མེད་པའི་ངོ་བོར་ཡེ་ཤེས་་་་
ཆེན་པོ་འདི་ནི་དངོས་གྲུབ་ཀྱི་འབྲས་བུ་ཐམས་ཅད་དང་གཉིས་སུ་མེད་པ་ཡིན་ནོ། །
དེ་ཐོབ་པར་འགྱུར་རོ། །དེ་ལྟར་ཡེ་ཤེས་མཉམ་མེད་ཐོབ་པར་འགྱུར་གྱི་དོན་དུ་་
གསུངས་སོ། །དེ་ནས་སྟོན་པ་རྡོ་རྗེ་འཛིན། །རྡོ་རྗེ་ཡེ་ཤེས་མཁའ་ལས་འབྱུང་༎
བྱེད་པ་བསྐྱེད་པ་མཆོག་གི་མཆོག །རྡོ་རྗེའི་ཟླས་པ་བཤད་དུ་གསོལ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་སྟོན་པ་རྡོ་རྗེ་འཛིན། །
རྡོ་རྗེ་ཡེ་ཤེས་མཁའ་ལས་འབྱུང་ནི། །སྟོན་པ་མི་བསྐྱོད་པ་རྡོ་རྗེ་འཛིན་གྱིས་སྤྱིའི་
སྒོམ་པ་དང་། སྔགས་ཀྱི་ཟླས་པའི་དོན་བཤད་པར་མཛད་ནས་ཅི་ཡང་མི་གསུང་
45-645