རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ནས་གནས་པར་བརྟག་གོ། །ཡེ་ཤེས་ཀྱི་ས་བོན་དེ་ལས་ཉིད་ཀྱི་རིགས་དོན་ཡོད་་
གྲུབ་པའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཚད་ཏིལ་གྱི་འབྲུ་དང་མཉམ་པ་འམ།
ཡུངས་ཀར་གྱི་འབྲུ་ཙམ་ཡང་མི་འགལ་ལོ། །དེ་ཁ་དོག་ལྗང་ཁུ་བྱ་བ་ནན་ཏན་གྱི་
ཡེ་ཤེས་ཀྱི་ངོ་བོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །གཞན་སྐུ་མདོག་དང་། ཞལ་
དང་། ཕྱག་དང་། ཕྱག་མཚན་དང་། རྒྱན་རྣམས་དང་། དེ་ལྟར་སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་བདུན་•དུ་ཅི་ལྟར་སྨོས་པ་དེ་བཞིན་དུ་འ ༽ར་་་
སྦྱར་རོ། །དེ་ལྟར་ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱའི་གཟུགས་བསྐྱེ
པའི་འོག་ཏུ། སྐུ་ཕྱག་རྒྱ་དེའི་གནས་ནས་བྱ་བ་ནན་གྱི་ཡེ་ཤེས་རྡོ་རྗེ་ངོ་བོ་འོད་་
ཟེར་གྱི་དྲ་བ་ཁ་དོག་ལྗང་ཁུ་གྲངས་མེད་པ་སྤྲོ་བ་དང་བསྡུ་བའི་ཚུལ་དུ་བསྒོམ་པར་
བྱའོ།༑ །དེ་ལྟར་ཡེ་ཤེས་རྡོ་རྗེ་དག་གིས་བྱའི་དོན་དུ་གསུངས་སོ། །དམ་ཚིག་སྐུར་
ནི་རབ་སྦྱོར་བ་ཞེས་པ་ནི། མདུན་དུ་སྨོས་པའི་ཚུལ་དུ་རལ་གྲི་ནང་དུ་བསྒྲུབ་པ་
པོས་ཉིད་ཀྱི་རིགས་དོན་ཡོད་གྲུབ་པའི་སྐུ་དམ་ཚིག་དུ་མིང་བཏགས་པ་དེ་བསྐྱེད་མ་
ཐག་ཏུ་རལ་གྲི་དང་གཉིས་སུ་མེད་པར་སྦྱོར་བར་བསྒོམ་པར་བྱ་བ་ཡིན་ནོ། །
གཞན་ཡང་ཇི་ལྟར་འཁོར་ལོ་དང་། རྡོ་རྗེ་དང་། རིན་པོ་ཆེ་དང་། པདྨའི་
རིག་པ་འཛིན་གྲུབ་པའི་དུས་སུ་བྱེ་བྲག་གསུམ་དུ་དངོས་གྲུབ་ཀྱི་འབྲས་བུ་འགྲུབ་་་
པར་འགྱུར་བར་སྨོས་པ་དེ་བཞིན་དུ་འདིར་བསྟན་ཏོ། །མདོར་བསྡུ་བ་དེ་ལྟར་་་
དམ་ཚིག་སྐུར་ནི་རབ་སྦྱོར་བའི་དོན་དུ་གསུངས་སོ། །གཞན་ཡང་མདུན་དུ་བྱང་
ཆུབ་སེམས་དཔའ་རྣམས་ཀྱི་སྔགས་ཀྱི་བཟླས་པ་བྱ་བའི་ཆོ་གའི་ཚུལ་ཅི་ལྟར་བསྟན་
པ་དེ་བཞིན་དུ་འདིར་རྣམ་པར་སྣང་མཛད་ལ་སོགས་པ་རིགས་ལྔ་སོ་སོའི་བསྒོམ་པ་
བྱ་ཞིང་སྔགས་ཀྱི་བཟླས་པ་བྱ་བ་བསྟན་པར་བྱ་སྟེ། ཨོཾ་ཨཱཿཧཱུཾ་སྭཱ་ཧཱ། རྣམ་་་
45-475