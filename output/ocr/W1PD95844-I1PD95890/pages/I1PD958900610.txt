རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५५९
ཀྱིས་རྡོ་རྗེ་བསྒྲུབ་པ་ཆེན་པོ་དེ་སྐད་བཀའ་སྩལ་ཏོ། །ཞེས་བྱ་བ་ནི། བཅོམ་་་་
ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་འཛིན་དུ་སྨོས་སོ། །དེའི་དོན་མདུན་དུ་་་་
བཤད་པ་དེ་བཞིན་དུ་འདིར་སྦྱར་རོ། །བསྒྲུབ་པ་ཆེན་པོ་ཞེས་པ་ནི། མདུན་་
དུ་བཤད་པའི་ནང་དང་གསང་བའི་ཚུལ་གྱི་བསྙེན་པ་ལ་སོགས་པ་ཡན་ལག་བཞིའི་
བསྒོམ་པས་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་དེ་བསྐྱེད་མ་ཐག་ཏུ་གཉིས་
སུ་མེད་པའི་ང་རྒྱལ་གྱིས་མ་གྲུབ་ཀྱི་བར་དུ། སེམས་བརྟན་པས་ཕྱིན་ཅི་ལོག་གི་་
རྣམ་པར་རྟོག་པ་སྤངས་པར་བྱའོ། །དོན་དེས་བསྒྲུབ་པ་ཆེན་པོར་སྨོས་སོ། །རྡོ་
རྗེ་ཞེས་པ་ནི། མེ་ལོང་ལྟ་བུའི་ཡེ་ཤེས་ལ་སོགས་པ་རིགས་ལྔའི་བྱེ་བྲག་གི་ཡེ་ཤེས་
ལྔ་སྟེ། སྒྲུབ་པ་པོས་ཉིད་དགའ་བའི་ལྷ་བསྒོམ་པ་བྱ་བའི་དུས་སུ། དེའི་སྐུ་་་་་
ཕྱག་རྒྱ་ཡེ་ཤེས་ལྔ་དང་གཉིས་སུ་མེད་པའི་ངོ་བོ་ཡིན་ཏེ།
དོན་དེས་རྡོ་རྗེ་སྨོས་སོ།།
བཀའ་སྩལ་ཏོ་ཞེས་པ་ནི་ནང་དང་གསང་བའི་བསྙེན་པ་ལ་སོགས་པ་ཡན་ལག་་
བཞིའི་བྱེ་བྲག་བསྒོམ་པས། ཉིད་དགའ་བའི་ལྷའི་སྐུ་ཕྱག་རྒྱ་བསྐྱེད་ནས་མདུན་་
དུ་སྨོས་པའི་ཆོ་གས་བསྒྲུབ་པ་ཆེན་པོ་བྱ་བའི་དོན་སྟོན་པ་མི་བསྐྱོད་པ་རྡོ་རྗེ་འཛིན་
གྱིས་བཀའ་སྩལ་པ་ཏེ། སྡུད་པ་པོས་སྨོས་པའོ། །དེ་ལྟར་བཀའ་སྩལ་ཏོའི་དོན་
དུ་གསུངས་སོ། །དེ་ནས་རྡོ་རྗེ་བཞི་དག་གི། །བརྟུལ་ཞུགས་བསྟེན་པས་བསྙེན་
པ་བྱ། །དམ་ཚིག་སྐུ་གསུམ་མཉམ་འགྱུར་བ། །བསྒོམས་ན་དངོས་གྲུབ་ཐོབ་་་
པར་འགྱུར།
།ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་
རྡོ་རྗེ་བཞི་དག་གི། །བརྟུལ་ཤུགས་བསྟེན་པས་བསྙེན་པ་བྱ་ནི། དོན་དེ་བྱེ་་་་་
བྲག་གཉིས་སུ་སྨོས་ཏེ། ནང་དང་གསང་བའོ། །དེ་ལ་ནང་གི་ནི་མདུན་དུ་་་་་
བཤད་པའི་ཚུལ་ཏེ། ལེའུ་བཅོ་བརྒྱད་པ་ལས། སྟོན་པ་རྡོ་རྗེ་འཛིན་ཉིད་ཀྱིས་
བཀའ་སྩལ་པ། དང་པོ་སྟོང་པ་བྱང་ཆུབ་གང་ཡིན་པ་དེ་ནི་དོན་དམ་པ། དེ་
45-589