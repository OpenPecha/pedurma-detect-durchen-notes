རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༩༣
དུ་བྱ། སྲང་གཅིག་དེ་ཆ་སུམ་ཅུ་རྩ་གཉིས་སུ་བགོས་ལ་དེ་ཆ་གཅིག་བླང་ངོ་། །
གཞན་ཡང་རི་ལུ་ལྕགས་གསུམ་གྱི་དཀྲི་•བར་བྱ་བའི་ཚུལ་བསྟན་པར་བྱ་སྟེ།
དམ་རྫས་ལྔའི་ཕྱི་ཐུགས་ཀྱི་རིགས་གསེར་གྱི་དཀྲི་•བར་བྱའོ། །དེའི་སྐུའི་རིགས་
ཀྱི་རྫས་དངུལ་གྱི་དཀྲི་•བར་བྱའོ། །དེའི་ཕྱི་རོལ་ཏུ་གསུང་གི་རིགས་ཀྱི་རྫས་
ཟངས་མས་དཀྲི་•བར་བྱའོ། །དེ་རི་ལུ་དེའི་ཚད་ནི་ཙ་ན་ཀ་ཤུན་པ་མེད་པ་ཙམ་
དུ་སྨོས་སོ། །དེ་ལྟར་དེ་ནི་ལྕགས་གསུམ་ལྡན་བྱས་ཏེའི་དོན་དུ་གསུངས་སོ། །
ཁར་བཅུག་ནས་ནི་བསྒོམ་པར་བྱ་ཞེས་པ་ནི། སྒྲུབ་པ་པོས་རི་ལུའི་བསྒྲུབ་པ་བྱ་་
བའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །དེ་མདུན་དུ་སྨོས་
པའི་མཚན་དང་ཡོན་ཏན་ཐམས་ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་
ལྷ་མོ་ཐུགས་རྗེ་མ་དང་གཉིས་སུ་མེད་པའི་བྱིན་གྱིས་•བརླབ་པར་བྱའོ། །དེའི་་་
འོག་ཏུ་སྒྲུབ་པ་པོས་རང་གི་མདུན་དུ་བདུད་རྩི་རྣམ་པ་ལྔའི་དཀྱིལ་འཁོར་ཀུན་དུ་་
རེ་རེ་ཁྲུ་གང་ལ་གྲུ་བཞིར་བྱས་ཏེ། དཀྱིལ་འཁོར་དེའི་སྟེང་དུ་སྒྲུབ་པ་པོས་ཕྱིའི་་
སྟན་བདེ་བ་འཇམ་པ་ལ་འདུག་གོ། །དེའི་འོག་ཏུ་འདོད་ཆགས་ཆེན་པོའི་སེམས་
དགའ་བས་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེའི་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུ་སྟེ། བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་་་
བསམ་མོ། །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་
འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་་་
མེད་པར་ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་་་་
གྱུར་པར་བསམ་མོ། །[དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་། །【
45-393