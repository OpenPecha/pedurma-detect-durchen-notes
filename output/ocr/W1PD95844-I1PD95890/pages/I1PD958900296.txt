རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༧༥
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་སེམས་ལ་ཡི་གེ་ཧཱུཾ་
གནས་པའི་དོན་དུ་གསུངས་སོ། །དམ་ཚིག་ཆེན་པོའི་དེ་ཉིད་ནི། །ཁ་དོག་་་་་
རྣམ་ལྔར་བསྒོམ་པར་བྱ། །རྡོ་རྗེ་ཀུན་དང་རྒྱལ་བའི་གནས། །ཡེ་ཤེས་རྡོ་རྗེ་་་་
དག་གིས་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དམ་་
ཚིག་ཆེན་པོའི་དེ་ཉིད་ནི། ཁ་དོག་རྣམ་ལྔར་བསྒོམ་པར་བྱ་ནི། སྒྲུབ་པ་པོས་
སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་དུ་བསྒོམས་པས་ཐབས་དང་
ཤེས་རབ་རོལ་པ་བྱའོ། །དེ་དམ་ཚིག་ཆེན་པོར་མིང་བཏགས་པ་རྡོ་རྗེ་མི་བསྐྱོད་
པའི༑
སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་འཆང་
བས༑ མདུན་དུ་སྨོས་པའི་ཚུལ་དུ་ཁྲུས་མཁན་གྱི་བུ་མོ། མཚན་དང་ཡོན་་
ད་ཐམས་ཅད་དང་ལྡན་པ་བླངས་སྟེ། དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་
སུ་མེད་པའི་ངོ་བོར་བྱིན་གྱིས་བརླབ་པ་བྱ་སྟེ། དེ་མ་ཐག་ཏུ་འདོད་ཆགས་ཆེན་་
པོའི་སེམས་དགའ་བས། ཐབས་དང་ཤེས་རབ་ཀྱི་རོལ་པ་བྱའོ། །དེ་ལྟར་དམ་
ཚིག་ཆེན་པོ་ཡིན་པར་བསྟན་ཏོ། ། །དེ་ཁོ་ན་ཉིད་ནི་ཐབས་དང་ཤེས་རབ་རོལ་པ་
བྱས་པས། རྡོ་རྗེའི་ལམ་གྱི་སྒོ་ནས། ཁུ་བའི་ངོ་བོ་བྱང་ཆུབ་སེམས་ཤེས་རབ་་
ལྷ་མོའི་བྷ་གའི་དབུས་སུ་འོད་དུ་ཞུ་སྟེ། དེ་མ་ཐག་ཏུ་ཟླ་བའི་དཀྱིལ་འཁོར་གྱི་་་
གཟུགས་སུ་གྱུར་པར་བསམ་མོ། །དེ་དེ་ཁོ་ན་ཉིད་དུ་སྨོས་སོ། །དེ་ལྟར་དམ་་་
ཚིག་ཆེན་པོའི་དེ་ཉིད་ཀྱི་དོན་དུ་གསུངས་སོ། །ཁ་དོག་རྣམ་ལྔར་བསྒོམ་པར་བྱ་ནི།
ཤེས་རབ་མ་ལྷ་མོའི་བྷ་གའི་དབུས་སུ་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་
པ་དེའི་སྟེང་དུ། དེ་བཞིན་གཤེགས་པ་རྣམ་པ་ལྔའི་སྔགས་ཀྱི་ས་བོན་གྱི་ཡིག་འབྲུ་
རྣམས༑ གཉིས་སུ་མེད་པར་ཐིམ་པར་འགྱུར་བར་བསྒོམ་པར་བྱའོ། །དེའི་་་
དོན་གསལ་བར་བསྟན་པར་བྱ་སྟེ། དང་པོ་སྔགས་ས་བོན་ཡིག་འབྲུ་ཧཱུཾ་བསམ་མོ༎
45-275