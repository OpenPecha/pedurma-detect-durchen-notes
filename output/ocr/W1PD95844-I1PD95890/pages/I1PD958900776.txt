རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གན་ཏི་དང་། ཨིནྡྲ་ནཱི་ལ་དང་། དེ་ལྟར་རིན་པོ་ཆེ་ལྔ་གཞུག་•པར་བྱའོ། །
དེ་ལྟར་རིན་པོ་ཆེ་ལྔ་མ་རྙེད་ན། བྱུ་རུ་དང་། མཐིང་ཤིང་དང་། མུ་ཏིག་་་
དང་ཟངས་དང་ཁར་བ་དང་། རིན་པོ་ཆེ་ལྔའི་ངོ་བོ་གཞུག་ཀྱང་མི་འགལ་ལོ། །
གཞན་ཡང་ཕྱིའི་ག་བུར་དང་།
པར་ཀ་ཏི་དང་པ་ན་ས་དང་། ནིམ་པ་དང་།
དེ་ལ་སོགས་པ་ཤིང་གི་ཡལ་ག་མེ་ཏོག་དང་ལྡན་པ་བརྒྱན་གྱི་ངོ་བོར་བུམ་པའི་ཁར་
གཞུག་གོ། །དེ་ནས་རས་དམར་པོ་ཡུག་གིས་མགུལ་ཆིངས་བྱའོ།
།དེ་ནས་
བུམ་པའི་ངོས་གཅིག་ཏུ་པདྨ་རག་ཏས་སྔགས་ས་བོན་ཡིག་འབྲུ་ཨོཾ་བྲིའོ། །དེ་ལྟར་
བུམ་པའི་ཆོ་གའི་དོན་དུ་བསྟན་ཏོ། །གཞན་ཡང་ཧོམ་ཁུང་གི་ཕྱོགས་བཞི་དང་།
དབུས་དང་ལྔ་རས་དམར་པོའི་བ་དན་ལྔ་བཞག་གོ།
།གཞན་ཡང་ཧོམ་གྱི་བདག་
པོའི་དཀྱིལ་འཁོར་གྱི་སྒོམ་པ་བྱ་བའི་ཆོ་གའི་དོན་བསྟན་པར་བྱ་སྟེ། མདུན་དུ་ཅི་
ལྟར་གདན་བསྐྱེད་པ་དང་། གཞན་ཡང་བདག་པོ་ལ་སོགས་པ་འཁོར་གྱི་དེ་བཞིན་
གཤེགས་པ་བཞི་རིམ་པར་ཉིད་ཉིད་ཀྱི་སྔགས་ས་བོན་ཡིག་འབྲུ་ལས་ཆ་ལུགས་ཕུན
སུམ་ཚོགས་པ་དང་ལྡན་པ་དེ་བཞིན་དུ་བསྐྱེད་པར་བྱའོ། ། །དེ་མ་ཐག་ཏུ་ཅི་ལྟར་
སྨོས་པའི་ཚུལ་དུ་བསྒོམ་པར་བྱའོ། །དེའི་འོག་ཏུ་སྒྲུབ་པ་པོས་བདག་པོ་རྣམ་པར་
སྣང་མཛད་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱ་བའི་དུས་སུ་ཉིད་ཀྱིས་
་ཐུགས་ཀའི་གནས་སུ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་
དོག་དཀར་པོ་ཅུང་ཟད་དམར་བ། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་
བོན་གྱི་ངོ་བོ་དེའི་གནས་ནས་འོད་ཟེར་གྱི་སྤྲིན་གྲངས་མེད་པ་ཁ་དོག་དཀར་པོ་་
ཅུང་ཟད་དམར་བ། བ་སྤུའི་བུ་གའི་ལམ་གྱི་སྒོ་ནས་ནམ་མཁའི་དབྱིངས་ཀུན་ཏུ་
ཁྱབ་པར་སྤྲོའོ། །དེའི་འོག་ཏུ་ཕྱིའི་མེ་ལྷ་མདུན་དུ་སྨོས་པའི་འཁོར་ཕུན་སུམ་
45-753