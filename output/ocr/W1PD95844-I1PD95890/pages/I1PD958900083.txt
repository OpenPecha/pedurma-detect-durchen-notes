७२
བསྟན་འགྱུར། རྒྱུད། ༼རུ༽ ༨༦
བསྐྱོད་པ་རྡོ་རྗེ་འཛིན་ནི། མེ་ལོང་ལྟ་བུའི་ཡེ་ཤེས་ལ་སོགས་པ་དེ་བཞིན་གཤེགས་
པ་ཐམས་ཅད་ཀྱི་བསོད་ནམས་དང་ཡེ་ཤེས་ཀྱི་ཚོགས་ཀྱི་དངོས་གྲུབ་ཀྱི་འབྲས་བུ་་་
དོན་དམ་པའི་འབྱོར་པ་གཉིས་སུ་མེད་པའི་ངོ་བོ་དབང་ཕྱུག་ཡིན་པར་སྨོས་སོ། །
་་ཡང་དོན་དམ་པའི་འབྱོར་པས་ཐུགས་རྗེ་ཆེན་པོའི་ཐུགས་བསྐྱེད་དེ། སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་ཆོས་ཀྱི་འཁོར་ལོ་བསྐོར་བར་་་
མཛད་པས། ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་ཐབས་ཀྱི་
བྱེ་བྲག་སྣ་ཚོགས་ཀྱི་ཡེ་ཤེས་ཀྱི་ཆོ་འཕྲུལ་སྤྲོས་ནས། བྱིན་གྱིས་བརླབ་པར་མཛད་
དོ༑ །དེ་མ་ཐག་ཏུ་སེམས་ཅན་མ་ལུས་པ་ཐམས་ཅད་བྲན་བཞིན་དུ་འདུལ་བར་
མཛད་དོ། །གཞན་ཡང་དེ་རྣམས་ཀྱི་བདག་པོར་འགྱུར་རོ། །སེམས་ཅན་་་་་
ཐམས་ཅད་ལ་ཆོས་ཀྱི་འཁོར་ལོ་བསྐོར་བར་མཛད་པས།
སངས་རྒྱས་ཀྱི་འབྲས་་
བུ་ཐོབ་པར་མཛད་པ་ཡིན་ནོ། །དེ་ལྟར་མདོར་བསྡུས་པ་དབང་ཕྱུག་གི་དོན་དུ་་
གསུངས་སོ། །དམ་པ་ཀུན་དོན་གྱི་ཞེས་པ་ནི། མདུན་དུ་སྨོས་པའི་ཚུལ་དུ་་་་་
སྟོན་པ་མི་བསྐྱོད་པ་རྡོ་རྗེ་འཛིན་གྱི་ཐུགས་རྗེ་ཆེན་པོའི་ངོ་བོ་བྱེ་བྲག་སྣ་ཚོགས་ཀྱིས་
འཕྲིན་ལས་མཛད་པས། སེམས་ཅན་ཐམས་ཅད་ཀྱི་དོན་གྲུབ་པར་མཛད་པ་ཡིན་
ནོ༑ །འཕྲིན་ལས་དེ་ནི་བྱ་བ་ལ་ནན་ཏན་གྱི་ཡེ་ཤེས་ཏེ། དོན་ཡོད་གྲུབ་པ་་་་
དང་གཉིས་སུ་མེད་པ་ཡིན་ནོ། །དེ་ལྟར་དམ་པ་ཀུན་དོན་གྱི་དོན་དུ་གསུངས་སོ། །
སྐུ་གསུང་ཐུགས་སུ་རབ་སྦྱོར་བས། །དཀྱིལ་འཁོར་རྡོ་རྗེ་མི་ཕྱེད་གསུམ། །
སངས་རྒྱས་ཡེ་ཤེས་ཅན་གྱིས་གསང་། །ཉམས་ནི་རབ་དགའ་བཤད་དུ་གསོལ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིནན་ན། སྐུ་དང་གསུང་ཐུགས་་་
རབ་སྦྱོར་བ་ནི། དེ་བཞིན་གཤེགས་པ་ཐམས་ཅད་དེ།
།བརྗོད་དུ་ཡོད་པ་དང་།
བརྗོད་དུ་མེད་པའི་དེ་རྣམས་ཀྱི་སྐུ་དང་གསུང་དང་ཐུགས་གཅིག་ཏུ་སྦྱོར་བ་ཡིན་ནོ། །
45-62