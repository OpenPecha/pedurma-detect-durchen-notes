རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クイク
བའི་ངོ་བོར་གྱུར་ནས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ།
དེ་ཐིམ་མ་ཐག་ཏུ་ཉི་མའི་དཀྱིལ་འཁོར་དུ་གྱུར་པར་བསམ་། །ཉི་མའི་དཀྱིལ་་
འཁོར་དེ་ནི་ཁྲོ་བོའི་རྒྱལ་པོ་བཅུའི་དཀྱིལ་འཁོར་གྱི་གདན་གྱི་ངོ་བོར་བྱ་བ་ཡིན་ནོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་
བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་་་་་་
བསྐྱེད་དོ། །དེའི་སྐུ་མདོག་སྤྲིན་ནག་པོ་ལྟ་བུ་ཉིད་ཀྱི་ཤེས་རབ་མ་ཁྲོ་མོའི་རྒྱལ་
མོ་ཆེན་མོ་སྙིང་རྗེ་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ལེའུ་བཞི་པའི་དཀྱིལ་འཁོར་གྱི་་་་
དུས་སུ་ཇི་ལྟར་སྨོས་པ་བཞིན་འདིར་བྱའོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཆེན་
པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོས་གཉིས་སུ་མེད་པའི་
ང་རྒྱལ་དུ་བསྒོམ་པར་བྱ་སྟེ། ཉི་མའི་དཀྱིལ་འཁོར་གྱི་གཟུགས་ཀྱི་སྟེང་དུ་ཁྲོ་བོའི་
རྒྱལ་པོ་ཆེན་པོ་བཛྲ་ཧཱུཾ་ཀ་ར་བདག་པོའི་ཚུལ་གྱི་སྐུ་ཕྱག་རྒྱ་བསྐྱེད་པའི་འོག་ཏུ།
Í་ཁྲོ་བོའི་རྒྱལ་པོ་བཞི་བསྐྱེད་པར་བྱ་བའི་ཆོ་ག་བསྟན་པར་བྱ་སྟེ།
སྒྲུབ་པ་པོས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་དང་གཉིས་སུ་མེད་པའི་ང་རྒྱལ་དུ་
བསྒོམ་པར་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་
ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་་་་་་
འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་་་་
པའི་ས་བོན་དེ་ལས་སྔགས་ཀྱི་སྐྱེས་བུར་མཚན་བཏགས་པ། ཁྲོ་བོའི་རྒྱལ་པོ་ཡ་
མཱནྟ་ཀའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ། ཉིད་ཀྱི་
ཤེས་རབ་མ་ཁྲོ་མོའི་རྒྱལ་མོ་རོ་ལངས་མ་དང་གཉིས་སུ་མེད་པར་འཁྱུད་པའི་སྦྱོར་་
45-181