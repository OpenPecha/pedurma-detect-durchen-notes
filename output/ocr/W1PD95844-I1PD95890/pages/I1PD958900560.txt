རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५३९
རྫས་རྣམ་པ་ལྔ་བཤང་གཅི་དང་། དེ་ཐམས་ཅད་ཆོ་ག་ཅི་ལྟར་སྨོས་པའི་ཚུལ་དུ་
ཡེ་ཤེས་ཀྱི་སྔགས་ཀྱི་ཡིག་འབྲུ་བྱིན་གྱིས་རློབ་པའི་སྒོམ་པ་བྱས་ནས་བླང་ངོ་། །
དེའི་འོག་ཏུ་སྣོད་བ《ནྡྷའི་ནང་དུ་བཞག་གོ། །དེ་མ་ཐག་ཏུ་སྦྱང་བ་དང་།
རྟོགས་པ་དང་། འབར་བར་རིགས་གསུམ་གྱི་བྱེ་བྲག་གི་ཡེ་ཤེས་སྔགས་ཀྱི་
ཡིག་འབྲུས་བྱིན་གྱིས་བརླབས་ནས་བཟའ་བར་བྱའོ། །དོན་དེས་རྡོ་རྗེའི་སྦྱོར་
བའི་ཆོ་ག་འདི་བྱ་བར་སྨོས་སོ། །དེ་ནས་སངས་རྒྱས་ཀུན་གྱིས་བྱིན་གྱིས་རློབ་ནི།
རྣམ་པར་སྣང་མཛད་ལ་སོགས་རིགས་ལྔའི་བྱེ་བྲག་གི་སངས་རྒྱས་གྲངས་མེད་པ་སྟེ།
དེ་རྣམས་ཀྱིས་སྒྲུབ་པ་པོའི་གཟུགས་ཀྱི་ཕུང་པོ་ལ་སོགས་པ་ཕུང་པོ་རྣམ་པ་ལྔ།
ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔར་གཉིས་སུ་མེད་པའི་ངོ་བོར་
ཉིད་ཉིད་ཀྱི་བྱེ་བྲག་གིས་བྱིན་གྱིས་རློབ་པར་མཛད་དོ། །དེ་མ་ཐག་ཏུ་ཇི་ལྟར་
རྣམ་པར་སྣང་མཛད་ལ་སོགས་པ་སངས་རྒྱས་ལྔ། ཡེ་ཤེས་དང་གཉིས་སུ་མེད་
པའི་ངོ་བོ་ཕུང་པོ་ལྔ་དང་ལྡན་པའི་སྐུ་ཕྱག་རྒྱ་སྨོས་པ་དེ་བཞིན་དུ་འགྱུར་བར་
བསྟན་•ཏོ། །དེ་ལྟར་རྡོ་རྗེའི་སྦྱོར་བ་འདི་བྱས་ན། སངས་རྒྱས་ཀུན་གྱིས་བྱིན་
གྱིས་རློབས་▪ཀྱི་དོན་དུ་གསུངས་སོ། །ད་ནི་མདུན་དུ་སྨོས་པའི་དམ་རྫས་དེ་དག་
བཟའ་བའི་དུས་སུ། ཁྱད་པར་དུ་བསྒོམ་པ་བྱས་པའི་ཆོ་གའི་ཚུལ་བསྟན་པར་བྱ་
སྟེ།༑ རྣམ་པའི་མཆོག་རྣམས་ཀུན་ལྡན་པ། །རྡོ་རྗེ་ཅན་གྱི་སྐུ་གསུང་ཐུགས། །
སྙིང་ཀར་ཡེ་ཤེས་དམ་ཚིག་སྟེ། །དབུ་རྒྱན་རྡོ་རྗེ་འཛིན་པའོ། །ཞེས་བྱ་བའི་་་་
དོན་བཤད་པར་བྱ་སྟེ། ཅི་ལྟར་ཡིན་ན་རྣམ་པའི་མཆོག་རྣམས་ཀུན་ལྡན་པའི། །
རྡོ་རྗེ་ཅན་གྱི་སྐུ་གསུང་ཐུགས་ནི། བྱེ་བྲག་གཉིས་སུ་བསྟན་པར་བྱ་སྟེ། ནང་་
དང་གསང་བའོ། །དེ་ལ་ནང་གི་ནི་མདུན་དུ་སྨོས་པའི་ཤ་ཆེན་ལ་སོགས་པ་དམ་
རྫས་ཤ་རྣམ་པ་ལྔ་དང་དེ་བཞིན་དུ་བཤང་གཅི་དང༌་། དེ་ལྟར་བྱེ་བྲག་དྲུག་་་་་་
45-539