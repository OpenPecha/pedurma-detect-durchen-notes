རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
347
ཕྱག་རྒྱ་བྱང་ཆུབ་སེམས་དཔའ་ཕྱག་ན་རྡོ་རྗེའི་སྤྱི་བོར་དབང་བསྐུར་བའི་ཚུལ་དུ་་་
བཞུགས་པར་བསམ་མོ། །དེའི་འོག་ཏུ་སྒྲུབ་པ་པོ་བྱང་ཆུབ་སེམས་དཔའ་ཕྱག་ན་
རྡོ་རྗེ་དང་གཉིས་སུ་མེད་པའི་ང་རྒྱལ་འཆང་བས་གདན་རྡོ་རྗེའི་དབུས་ཀྱི་རྩེ་མོའི་་
སྟེང་དུ་བདག་པོའི་ངོ་བོར། སེམས་དཔའི་སྐྱིལ་མོའི་ཚུལ་དུ་བཞུགས་པ་ཡིན་ནོ། །
དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་བུ་མོ་བླང་ངོ་། །དེ་མདུན་དུ་སྨོས་པའི་
ཡོན་ཏན་ཕུན་སུམ་ཚོགས་པ་དང་ལྡན་པའོ། །དེ་ཡེ་ཤེས་ཀྱི་ལྷ་མོ་སྒྲ་རྡོ་རྗེ་མ་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོ། །
ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་
རོལ་པ་བྱས་ནསས། བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས། ཤེས་་་་་
རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་བའོ། །
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་དང་པོ་་་་
སྔགས་ས་བོན་ཡིག་འབྲུ་ཁྲིམ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་
ཡེ་ཤེས་ཀྱི་ངོ་བོ་སྐར་མ་བཞིན་དུ་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་
བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ༎
གསང་བ་ཡེ་ཤེས་ཀྱི་ས་བོན་དེ་ལས། བྱང་ཆུབ་སེམས་དཔའ་སའི་སྙིང་པོའི་སྐུ་་་
ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་་་་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའི། ཆ་ལུགས་ཕུན་སུམ་་་་་་
ཚོགས་པ་ནི་མདུན་དུ་ཇི་ལྟར་སྨོས་པ་བཞིན་འདིར་ ་སྨོས་པ་བཞིན་འདིར་སྦྱར་རོ། །དེ་ལྟ་བུའི་ངོ་བོ་་་
བྱང་ཆུབ་སེམས་དཔའ་སའི་སྙིང་པོའི་སྐུ་ཕྱག་རྒྱ་བསྐྱེད་མ་ཐག་ཏུ་རྡོ་རྗེའི་གདན་ལ་
མདུན་ཕྱོགས་ཀྱི་རྩེ་མོའི་སྟེང་དུ་སེམས་དཔའི་སྐྱིལ་མོའི་ཚུལ་དུ་བཞུགས་པར་་་
བསམ་མོ། །དེ་ནས་དེའི་འོག་ཏུ་མདུན་དུ་སྨོས་པའི། བྱང་ཆུབ་སེམས་ཟླ་བའི་
45-351