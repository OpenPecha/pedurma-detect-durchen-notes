746
བསྟན་འགྱུར། རྒྱུད། 6༽ ༨༦
དུས་སུ་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོའི་དཔལ་རྡོ་རྗེ་སེམས་
དཔའ་སྐུ་ཕྱག་རྒྱ་བསྐྱེད་མ་ཐག་ཏུ།
སྒྲུབ་པ་པོས་གཉིས་སུ་མེད་པའི་ང་རྒྱལ་དུ་
བསྒོམ་པར་བྱ། དེ་ལྟར་ཟླ་བའི་དཀྱིལ་འཁོར་གྱི་གཟུགས་ཀྱི་གདན་སྟེང་དུ།
ཉིད་ཀྱི་རིགས་ཀྱི་བདག་པོའི་སྐུ་ཕྱག་རྒྱ་བསྐྱེད་པའི་འོག་ཏུ་འཁོར་གྱི་ངོ་བོ་དེ་་་་
བཞིན་གཤེགས་པ་བཞི་བསྐྱེད་པར་བྱ་བའི་ཆོ་ག་བསྟན་པར་བྱ་སྟེ། སྒྲུབ་པ་པོ་
དཔལ་རྡོ་རྗེ་སེམས་དཔའ་དང་གཉིས་སུ་མེད་པའི་ང་རྒྱལ་དུ་བསྒོམ་པའི་གསང་
བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ༀ་་་
བསམས་ཏེ། ཁ་དོག་དཀར་པོ་ཆོས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་
ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་སྔགས་ཀྱི་
སྐྱེས་བུར་མཚན་བཏགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ།
སྐུ་མདོག་དཀར་པོ་ཉི་མའི་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་གཞན་ལེའུ་བཞི་པ་དཀྱིལ་འཁོར་གྱི་དུས་སུ་ཇི་ལྟར་སྨོས་པ་བཞིན་དུའོ། །དེ་
ལྟར་བསྐྱེད་མ་ཐག་ཏུ་དཔལ་རྡོ་རྗེ་སེམས་དཔའི་མདུན་དུ་གདན་ཟླ་བའི་དཀྱིལ་
འཁོར་དུ་གནས་པར་བསྒོམ་མོ། །དེའི་འོག་ཏུ་གསང་བའི་ཐུགས་ཀ་ཡེ་ཤེས་
སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་སྭ་བསམ་སྟེ། ཁ་དོག་སེར་པོ་
མཉམ་པ་ཉིད་ཀྱི་ཡེ་ཤེས་ཀྱི་ངོ་བོས་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ་ཡེ་
ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དུ་གྱུར་པ་དེ་ལས་སྔགས་ཀྱི་སྐྱེས་བུར་་་་
མཚན་བཏགས་པའི་རིན་ཆེན་འབྱུང་ལྡན་གྱི་སྐུ། ཕྱག་རྒྱ་བསྐྱེད་པར་བྱ་སྟེ།
སྐུ་མདོག་སེར་པོ་ཉིད་ཀྱིས་ཤེས་རབ་མ་རྗེའི་རིགས་ཡེ་ཤེས་ཀྱི་ལྷ་མོ་མཱ་མ་ཀཱི་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་
45-156