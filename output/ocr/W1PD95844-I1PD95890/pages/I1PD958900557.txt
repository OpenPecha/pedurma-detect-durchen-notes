५३७
བསྟན་འགྱུར། རྒྱུད། ༼3༽
ཚིག་གི་དོན་དུ་གསུངས་སོ། །དངོས་གྲུབ་ཐམས་ཅད་འགྲུབ་པར་འགྱུར་ཞེས་པ་
ནི༑ མདུན་དུ་བཤད་པའི་ཚུལ་གྱིས་དམ་རྫས་ཁྱི་ཤ་དེ་འགྲུབ་པའི་དངོས་གྲུབ་
ཀྱི་འབྲས་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བྱང་ཆུབ་སེམས་དཔའ་ནམ་མཁའི་
སྙིང་པོ་ཡིན་ནོ། །དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་གྲུབ་མ་ཐག་ཏུ།
དངོས་གྲུབ་ཐམས་ཅད་ཀྱི་འབྲས་བུ་འགྲུབ་པར་འགྱུར་བར་སྨོས་སོ། །བསྟན་
པར་བྱ་སྟེ། ཞི་བ་དང་། དབང་དང་དྲག་པོ་དང་། གནན་པ་དང་།
མྱོས་པར་བྱ་བ་དང་། བསྐྲད་པ་དང་། དགུག་པ་དང་། ཨ་ཛ་ན་དང་།
གཏེར་དབྱུང་བ་དང་། མི་སྣང་བ་དང་། ཆུའི་སྟེང་དུ་འཆག་པ་ལ་སོགས་་
པ་ལ། དངོས་གྲུབ་ཐམས་ཅད་ཀྱི་འབྲས་བུ་ཅི་ལྟར་སྨོས་པ་དུས་ཅིག་ཏུ་འགྲུབ་་་
པར་འགྱུར་བ་ཡིན་ནོ། །དེ་ལྟར་དངོས་གྲུབ་ཐམས་ཅད་འགྲུབ་པར་འགྱུར་གྱི་་་་
དོན་དུ་གསུངས་སོ། །གཞན་ཡང་དམ་རྫས་བ་ལང་གི་ཤའི་བསྒྲུབ་པ་བྱ་བའི་ཆོ་་
གའི་ཚུལ་བསྟན་པར་བྱ་སྟེ། བ་ལང་ཤ་མཆོག་དམ་ཚིག་གི་ཞེས་པས་སྒྲུབ་པ་པོས་
མདུན་དུ་སྨོས་པའི་ཚུལ་གྱི་ཕྱི་དང༌་། ནང་གི་གནས་ལམ་གྱི་བཞི་མདོར་གནས་་་
པར་བྱའོ། །དེའི་འོག་ཏུ་ཚུལ་ཇི་ལྟར་སྨོས་པའི་སྣོད་བནྡྷ་མཚན་དང་ལྡན་པ་བླང་
ངོ་། །སྣོད་དེར་བ་ལང་གློ་བུར་ཤི་བའི་ཤ་བླང་ངོ༌་། །དམ་རྫས་ཞིང་འཕྲ་མོར་
མིང་བཏགས་པ་དེའི་སྙིང་ལ་སོགས་པ་ཡན་ལག་དང་ཉིང་ལག་ཐམས་ཅད་བླང་ངོ་། ༎
དེ་ལེན་པའི་དུས་སུ་བ་ལང་གི་སྙིང་ཁའི་སྟེང་དུ་བྱང་ཆུབ་སེམས་དཔའ་སྒྲིབ་པ་་་་་
ཐམས་ཅད་རྣམ་པར་སེལ་བའི་སྔགས་ཀྱི་ས་བོན་ཡིག་འབྲུ་ཤཱ་བསམ་མོ། །དེ་ཁ་་
དོག་ལྗང་ཁུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མེ་ཕུང་བཞིན་དུ་ཡེ་ཤེས་ཀྱི་གཟི་བརྗིད་
ཀྱི་རབ་ཏུ་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བའི་ངོ་བོ་སྙིང་ཁའི་གནས་
སུ་ཐིམ་པར་གྱུར་ཏོ། །དེ་མ་ཐག་ཏུ་ཞིང་ཕྲ་མོར་མིང་བཏགས་པ་བ་ལང་གི་ཡན་
45-536