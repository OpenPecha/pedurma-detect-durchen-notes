རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
773
བསྒོམ་པར་བྱའོ། །དེ་ལྟར་རིན་ཆེན་ཏོག་ནི་རབ་བསྒོམས་ཏེའི་•དོན་དུ་་
གསུངས་སོ། །གཟུགས་རྣམས་འདི་དག་ཐམས་ཅད་སྤྲོ་ཞེས་བྱ་བ་ནི། སྒྲུབ་པ་
པོས་རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མ་ཁྲུས་མཁན་གྱི་བུ་མོ་ལོ་བཅུ་གཉིས་་་་
ལོན་པ་བླངས་ཏེ། དེ་ནི་དབང་ཐམས་ཅད་རྫོགས་པ། མཚན་དང་ཡོན་ཏན་
ཐམས་ཅད་དང་ལྡན་པ་ཡིན་ནོ། །དེའི་འོག་ཏུ་ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་
མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་བྱས་མ་་་་
ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་་
སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ་རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་
དབུས་སུ་འོད་དུ་ཞུའོ། །དེ་འོད་དུ་ཞུ་མ་ཐག་ཏུ་བྱང་ཆུབ་སེམས་རྒྱ་ཆེན་པོ་དང་
མཉམ་པར་གྱུར་པར་བསམ་མོ། །དེའི་སྟེང་དུ་ཡ་མཱནྟ་ཀ་ལ་སོགས་པ་ཁྲོ་བོའི་་་་
རྒྱལ་པོ་བཅུའི་སྔགས་ཀྱི་ས་བོན་ཡིག་འབྲུ་ཉིད་ཉིད་ཀྱི་རིགས་ཀྱི་ཡེ་ཤེས་དང་ཁ་་་་་
དོག་དང་ལྡན་པ་རིམ་པར་བསམ་མོ། །ཧཱུཾ། དེ་རྣམས་ཉི་མ་སྟོང་དང་མཉམ་་
པ་འབར་ཞིང་བྱང་ཆུབ་སེམས་ཀྱི་རྒྱ་མཚོ་ཆེན་པོ་ལ་གཉིས་སུ་མེད་པར་ཐིམ་པར་་
གྱུར་པར་བསམ་མོ། །ས་བོན་དེ་ལས་རིམ་པ་བཞིན་དུ་ཡ་མཱནྟ་ཀ་ལ་སོགས་པ་ཁྲོ་
བོའི་རྒྱལ་པོ་བཅུའི་སྐུ་ཕྱག་རྒྱའི་གཟུགས་སྤྲིན་བཞིན་དུ་བ་སྤུའི་བུ་གའི་ལམ་ནས་སྤྲོ་
བར་བྱའོ། །དེ་རྣམས་ཀྱིས་ཉིད་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་དང་གཉིས་་
སུ་མེད་པར་འཁྱུད་པའི་ཚུལ་གྱིས་སྦྱོར་བ་དང་ལྡན་པ་ཡིན་ནོ། །གཞན་ཡང་དེ་་
རྣམས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི། ཅི་ལྟར་ལེའུ་བཞི་པ་ལས་
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་སྦྱར་བར་བྱའོ། །ཚུལ་དེ་ལྟར་
ཡ་མཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བཅུའི་འབར་བའི་གཟུགས་འཇིག་རྟེན་གྱི་་་་་
45-113