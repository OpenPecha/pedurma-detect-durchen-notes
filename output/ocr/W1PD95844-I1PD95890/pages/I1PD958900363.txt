༣༤༢
___བསྟན་འགྱུར། རྒྱུད།
སྣང་མཛད་ཀྱི་དཀྱིལ་འཁོར་དུ་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཅི་ལྟར་
བསྐྱེད་པ་བཞིན་དུ་བྱའོ། །གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
དེ་ཅི་ལྟར་སྨོས་པ་དེ་བཞིན་དུའོ།
།ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པར་སྨོས་པ་དེ་བཞིན་དུ་བརྟག་གོ། །
དེ་ལྟ་བུ་ངོ་བོ་སྐུ་ཕྱག་རྒྱ་བསྐྱེད་མ་ཐག་ཏུ། རིན་པོ་ཆེའི་གདན་ལ་གཡས་ཕྱོགས་
ཀྱི་ཟུར་གྱི་སྟེང་དུ་དེ་བཞིན་གཤེགས་པ་རྣམ་པར་སྣང་མཛད་པདྨའི་སྐྱིལ་མོས་་་
བཞུགས་པར་བསམ་མོ། །དེ་བཞིན་དུ་རིན་པོ་ཆེའི་གདན་ལ་རྒྱབ་ཕྱོགས་ཀྱི་ཟུར་
གྱི་སྟེང་དུ་དེ་བཞིན་གཤེགས་པ་སྣང་བ་མཐའ་ཡས། པདྨའི་སྐྱིལ་མོས་བཞུགས་་
པར་བསམ་མོ། །དེ་བཞིན་དུ་རིན་པོ་ཆེའི་གདན་ལ་གཡོན་ཕྱོགས་ཀྱི་ཟུར་གྱི་སྟེང་
དུ་དེ་བཞིན་གཤེགས་པ་དོན་ཡོད་གྲུབ་པ་པདྨའི་དཀྱིལ་མོས་བཞུགས་པར་བསམ་མོ། །
ཆོ་གའི་ཚུལ་དེ་ལྟར་འཁོར་ཕུན་སུམ་ཚོགས་པ་བསྐྱེད་མ་ཐག་ཏུ། སྒྲུབ་པ་པོས་དེ་
བཞིན་གཤེགས་པ་རིན་ཆེན་འབྱུང་ལྡན་དང་གཉིས་སུ་མེད་པའི་ང་རྒྱལ་འཆང་
བས་རིན་པོ་ཆེའི་གདན་གྱི་དབུས་སུ་བདག་པོའི་ངོ་བོ་པདྨའི་སྐྱིལ་མོས་བཞུགས་
པར་བསྒོམ་མོ། །གཞན་ཡང་གསུང་གི་རིགས་ཀྱི་བྱེ་བྲག་གི་མངོན་པར་ཤེས་པ་
གྲུབ་པར་བྱ་བའི་ཕྱིར་བསྒོམ་པའི་ཆོ་ག་བསྟན་པར་བྱ་སྟེ། སྒྲུབ་པ་པོས་མདུན་དུ་
སྨོས་པའི་ཆོ་གའི་ཚུལ་གྱི་བཞི་ཚུལ་གྱི་དེ་བཞིན་གཤེགས་པ་སྣང་བ་མཐའ་ཡས་ཀྱི་་
སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ནི་་་་
མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ཉིད་ཀྱི་ཡེ་ཤེས་ཀྱི་ལྷ་མོ་ན་
བཟའ་དཀར་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་
ལྟ་བུའི་ངོ་བོ་དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་མ་ཐག་
ཏུ་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གར་མཁན་གྱི་་
45-342