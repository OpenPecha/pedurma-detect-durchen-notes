རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५११
མ་• ཐག་ཏུ་བསྙེན་པ་ལ་སོགས་པ་ཡན་ལག་བཞིའི་བསྒོམ་པ་བྱས་པས་ཉིད་དགའ་
བའི་ལྷ་བསྐྱེད་པར་མཛད་མཁན་རིགས་ཀྱི་བདག་པོའི་སྐུ་ཕྱག་རྒྱ་དེ་ཉིད་དགའ་་་་
བའི་ལྷའི་སྐུའི་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསྒོམ་པ་བྱ་བར་སྨོས་སོ། །
དེ་ལྟར་དབུ་རྒྱན་ལ་ནི་བདག་པ་*བསྒོམ་གྱི་དོན་དུ་གསུངས་སོ།
།ཡེ་ཤེས་རྡོ་རྗེ་
འགྲུབ་པར་ཞེས་པ་ནི། སྒྲུབ་པ་པོ་ཉིད་དགའ་བའི་ལྷ་དང་གཉིས་སུ་མེད་པའི་ང་
རྒྱལ་དུ་བསྒོམ་པའི་ངོ་བོས་མདུན་དུ་བཤད་པའི་བསྐྱེད་པར་མཛད་མཁན།
རིགས་ཀྱི་བདག་པོ་དེ་ཉིད་དགའ་བའི་ལྷའི་སྤྱི་བོར་དབང་བསྐུར་བའི་ཚུལ་དུ་་
བསྒོམ་པས། དེ་ཉིད་ཀྱི་ཡེ་ཤེས་རྡོ་རྗེར་མིང་བཏགས་པ་དེ། སྒྲུབ་པ་པོས་་
འགྲུབ་པར་འགྱུར་བ་དེས་བླ་ན་མེད་པའི་ཡེ་ཤེས་ཀྱི་འབྲས་བུའི་ངོ་བོར་བརྟག་གོ། །
དེ་ལྟར་ཡེ་ཤེས་རྡོ་རྗེ་འགྲུབ་པར་འགྱུར་གྱི་དོན་དུ་གསུངས་སོ། །གཞན་ཡང་
བསྟན་པར་བྱ་སྟེ། མདུན་དུ་བཤད་པའི་གསང་བའི་ཡན་ལག་བཞིའི་ཚུལ་གྱིས་་
ཉིད་དགའ་བའི་ལྷ་བསྐྱེད་པར་བྱས་ནས་དེ་ཡན་ལག་བཞི་དང་ལྡན་པས་བསྒྲུབ་་་་
པར་བྱའོ། །དེ་ལ་གསང་བའི་ཚུལ་གྱི་ཡན་ལག་བཞི་ནི། དང་པོ་བསྙེན་པའི་་
ཏིང་འཛིན་རབ་སྦྱོར་བས། །བྱང་ཆུབ་དམ་པ་སྒོམ་པར་བྱ་ཞེས་པའོ། །གཉིས་
པ་ནི་ཉེ་བར་བསྒྲུབ་པ་གྲུབ་མཆོག་ལ། །རྡོ་རྗེ་སྐྱེ་མཆེད་རྣམ་པར་བརྟག་ཞེས་པའོ། །
གསུམ་པ་ནི། སྔགས་ཀྱི་བདག་པོ་བསྒོམ་པ་ཡིས། །བསྒྲུབ་པའི་ཚེ་ན་བསྐུལ་་་
བར་གསུངས་ཞེས་པའོ། །བཞི་པ་ནི། བསྒྲུབ་པ་ཆེན་པོ་བྱེད་པའི་ཚེ། །རང་
སྔགས་རྡོ་རྗེ་ཅན་གྱི་གཟུགས་ཞེས་པའོ། །དེ་ལྟར་གསང་བའི་བྱེ་བྲག་བཞི་ལེའུ་་་
འདི་ལས་བཤད་པའི་དོན་ཏེ། ལེའུ་བཅོ་བརྒྱད་པ་ལས་སྟོན་པ་རྡོ་རྗེ་འཛིན་ཉིད་
ཀྱིས༑ །མདོར་བསྡུས་ནས་བཀའ་སྩལ་པ་བསྟན་པར་བྱ་སྟེ། བསྒྲུབ་བྱ་བསྒྲུབ་
པར་སྦྱོར་བ་ལས། །འབྱུང་བ་སྙེན་པ་ཞེས་སུ་གསུངས། །རྡོ་རྗེ་པདྨ་མཉམ་་་་་
45-583