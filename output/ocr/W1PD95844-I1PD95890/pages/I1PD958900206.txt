རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
774
རྒྱལ་པོ་ཡ་མཱནྟ་ཀའི་གཡས་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་
རྒྱལ་པོ་པྲཛྙནྟ་ཁ་གནས་པར་བསྒོམ། དེ་བཞིན་དུ་ཁྲོ་བོའི་རྒྱལ་པོ་ཡ་མཱནྟ་ཀའི་་་
རྒྱབ་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ། ཁྲོ་བོའི་རྒྱལ་པོ་པདྨནྟ་ཀ་
གནས་པར་བསྒོམ། དེ་བཞིན་དུ་ཁྲོ་བོའི་རྒྱལ་པོ་ཡ་མཱནྟ་ཀའི་གཡོན་ཕྱོགས་སུ་་་་
གདན་ཉི་མའི་དཀྱིལ་འཁོར་གྱི་སྟེང་དུ། ཁྲོ་བོའི་རྒྱལ་པོ་བིཥཾ་ཏ་ཀ་གནས་པར་་་
བསྒོམ༑ དེ་ལྟ་བུའི་ཚུལ་གྱི་ཆོ་གས་ཁྲོ་བོའི་རྒྱལ་པོ་ཡ་མཱནྟ་ཀའི་དཀྱིལ་འཁོར
བསྒོམ་པའི་དོན་དུ་ཤེས་པར་བྱའོ། །དེ་ནས་ཁྲོ་བོའི་རྒྱལ་པོ་པྲཛྙནྟ་ཀའི་དཀྱིལ་་་
འཁོར་བསྒོམ་པར་བྱ་བའི་ཆོ་གའི་ཚུལ་བསྟན་པར་བྱ་སྟེ། དང་པོ་མདུན་དུ་སྨོས་
པའི་ཚུལ་དུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱ་སྟེ་དེ་
མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ།
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །ཁ་དོག་ཤིན་ཏུ་དཀར་བ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་་
ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་
དེ་ལས་ཁྲོ་བོའི་རྒྱལ་པོ་པྲཛྙནྟ་ཀ་བདག་པོའི་ཚུལ་དུ་སྐུ་ཕྱག་རྒྱ་བསྐྱེད་པར་བྱ་སྟེ།
སྐུ་མདོག་སྤྲིན་དཀར་པོ་ལྟ་བུ་ཉིད་ཀྱི་ཤེས་རབ་མ་ཁྲོ་མོ་གཞན་གྱིས་མི་ཐུབ་མ་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་་་
ཕུན་སུམ་ཚོགས་པ་གཞན་མདུན་དུ་སྨོས་པ་བཞིན་དུ་བྱའོ། །དེ་ལྟ་བུའི་ཚུལ་དུ་
ཁྲོ་བོའི་རྒྱལ་པོ་པྲཛྙནྟ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་ཁྲོ་
བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་
བྱའོ་དེ་མ་ཐག་ཏུ་སྒྲུབ་པ་པོས་ཁྲོ་བོའི་རྒྱལ་པོ་པྲཛྙནྟ་ཀའི་གཉིས་སུ་མེད་པའི་ང་་་་
རྒྱལ་དུ་བསྒོམ་པར་བྱ་སྟེ། དེའི་འོག་ཏུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་ལ་་
45-185