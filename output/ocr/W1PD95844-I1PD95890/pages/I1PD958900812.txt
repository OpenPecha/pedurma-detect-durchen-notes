རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རུངས་པའི་སེམས་ཅན་བསད་པར་བྱ་བའི་ལས་བྱ་བའི་དོན་དུ་གསུངས། དམ་་
ཚིག་གི་ངོ་བོ་ཐུགས་རྗེ་ཆེན་པོའི་ཐུགས་བསྐྱེད་དེ། ཅི་ལྟར་སྨོས་པའི་ཚུལ་གྱི་་་་་
སངས་རྒྱས་ཐམས་ཅད་ཀྱི་སེམས་ཅན་ཐམས་ཅད་བྱིན་གྱིས་བརླབས་པ་བསྡུ་བའི་་
ཐབས་ཀྱིས་བསྲུང་བར་བྱ་བར་སྨོས་སོ། །རྡོ་རྗེ་སེམས་དཔའ་གྲགས་ཆེན་སོགས་
ནི༑ སྔར་བཤད་པའི་རྣམ་པར་སྣང་མཛད་ཁྲོ་བོའི་ངོ་བོ་དེའི་ཕྱག་གཡས་ཀྱི་་
དང་པོ་ན་ཁྲོ་བོ་རྡོ་རྗེ་རྩེ་དགུ་པ་སྨོས་པ་དེའི་དབུས་ནས་རིགས་ལྔའི་བྱེ་བྲག་གི་་་
སངས་རྒྱས་སྤྲིན་བཞིན་དུ་སྤྲོ་བ་ཡིན་ནོ། །བཤད་པར་བྱ་སྟེ། རྡོ་རྗེ་སེམས་
དཔའ་ནི་གསང་སྔགས་ཀྱི་རྒྱུད་སྨོས་པ། ཐམས་ཅད་ཀྱི་སྟོན་པ་གཞན་ཡང་རྣམ་
པར་སྣང་མཛད་ལ་སོགས་པ་སངས་རྒྱས་ཐམས་ཅད་ཀྱི་ཡབ་སྟེ། སྐྱེད་པར་་
མཛད་པ། བདག་པོ་སྟེ་དོན་དེས་འཇིག་རྟེན་གྱི་ཁམས་ཐམས་ཅད་ན་གནས་
པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ན་གནས་པའི་ལྷ་དང་མི་ལ་་
སོགས་པ་སེམས་ཅན་ཐམས་ཅད་ཀྱིས་བསྟོད་པའི་སྒོ་ནས་གྲགས་པ་ཡིན་ནོ། །དེ་
ལྟ་བུའི་རྡོ་རྗེ་སེམས་དཔའ་གྲགས་ཆེན་ལ་སོགས་པ་རིགས་ལྔའི་བྱེ་བྲག་གིས་སངས་
རྒྱས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཇི་
ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་སངས་རྒྱས་ཀྱི་སྐུ་ཕྱག་རྒྱ་
སྤྲིན་བཞིན་དུ་བསྐྱེད་མ་ཐག་ཏུ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་
སྤྲོ་བར་བསྒོམ་པར་བྱའོ། །དེ་ལྟར་དུས་གསུམ་དམ་ཚིག་ལས་བྱུང་བ། རྡོ་རྗེ་་
སེམས་དཔའ་གྲགས་ཆེན་ལ་སོགས་ཀྱི་དོན་དུ་གསུངས་སོ། །ཕྱོགས་བཅུ་ནས་་
བྱུང་སེམས་ཅན་རྣམས། །རྡོ་རྗེའི་སྐུའི་བྱེ་བྲག་གིས། །འོད་ཟེར་སྦྱོར་བས་་
བསྡུས་ནས་ནི། །དེ་དག་བདག་གིས་ལུས་ལ་གཟུད། །ཅེས་བྱ་བའི་དོན་བཤད་
45-789