100
བསྟན་འགྱུར། རྒྱུད། 5༽ ༨༦
སོགས་པ་དེ་བཞིན་གཤེགས་པའི་སྐུ་ཕྱག་རྒྱའི་སྤྲིན་རྣམས་སེམས་ཅན་ཐམས་ཅད་
དང་གཉིས་སུ་མེད་པའི་ངོ་བོ་དེ་རྣམས་གཉིས་སུ་མེད་པར་བསྡུ་བར་བྱའོ། །
མདོར་བསྡུས་པ་དེ་ལྟར་སངས་རྒྱས་ཐམས་ཅད་བསྒོམ་པར་བྱ་བའི་དོན་དུ་་་
གསུངས་སོ།
།ཐམས་ཅད་གཟུགས་སུ་རྣམ་བསྒོམས་ནས། །རྡོ་རྗེ་ཚིག་གི་་
བརྫུན་སྨྲ་བས། །རྒྱལ་བ་ཀུན་གྱི་གནས་རྣམས་དང་། །རྒྱལ་བ་ཐམས་ཅད་་་
བསླུ་བར་བྱ།
།ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ཐམས་
ཅད་གཟུགས་སུ་རྣམ་བསྒོམས་ནས་ནི། སྒྲུབ་པ་པོས་བླ་ན་མེད་པའི་བརྫུན་གྱི་་་་
ཚིག་ཆོས་བཤད་པའི་དུས་སུ་མདུན་དུ་སྨོས་པའི་ཚུལ་དུ་ཤེས་རབ་མ་དང་ལྡན་པར་
གཉིས་སུ་མེད་པར་འཁྱུད་པའི་ཚུལ་གྱིས་ཐབས་དང་། ཤེས་རབ་རོལ་པ་བྱའོ། །
དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་བྱང་ཆུབ་་་་
སེམས་ཤེས་རབ་རྨའི་བྷ་གའི་དབུས་སུ་འོད་དུ་ཞུའོ། །དེའི་འོད་དུ་ཞུ་མ་ཐག་ཏུ་
བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །བྱང་ཆུབ་་་་
སེམས་ཟླ་བའི་དཀྱིལ་འཁོར་དེའི་སྟེང་དུ་དཔལ་རྡོ་རྗེ་སེམས་དཔའ་ལ་སོགས་པ་དེ་
བཞིན་གཤེགས་པ་ལྔའི་སྔགས་ས་བོན་ཡིག་འབྲུ་རིམ་པར་བསམ་མོ། །ཧཱུཾ་ཨོཾ་ཨཱཿ
སྭཱ་ཧཱ། སྔགས་ས་བོན་ཡིག་འབྲུ་དེ་རྣམས་ཉིད་ཉིད་ཀྱི་ཡེ་ཤེས་དང་ཁ་དོག་དང་་
ལྡན་པའོ། །དེ་རྣམས་སྐར་མ་བཞིན་དུ་གཟི་བརྗིད་ཀྱིས་འབར་ཞིང་འོད་དུ་ཞུ་་་
ནས་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་
པར་འགྱུར་རོ། །ས་བོན་དེ་ལས་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་
གཤེགས་པ་རྣམ་པ་ལྔ་སྤྲིན་བཞིན་དུ་སྤྲོ་བར་བྱའོ། །དེ་རྣམས་ཉིད་ཉིད་ཀྱི་ཡེ་་་་
ཤེས་ལྷ་མོ་འཁྱུད་པའི་སྦྱོར་བ་དང་ལྡན་པ་ཡིན་ནོ། །གཞན་ཡང་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་ནི་ཇི་ལྟར་མདུན་དུ་བཤད་པ་བཞིན་དུ་སྦྱར་བ་ཡིན་ནོ། །
45-104