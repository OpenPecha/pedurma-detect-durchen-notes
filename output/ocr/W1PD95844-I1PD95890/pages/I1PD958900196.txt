རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
724
པོ་ལ་སོགས་པ། ཕྱག་ན་རྡོ་རྗེ་དང་། ནམ་མཁའི་སྙིང་པོ་དང་། སྤྱན་རས་
གཟིགས་དབང་ཕྱུག་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཉིད་ཉིད་
ཀྱི་སྔགས་ཀྱི་ས་བོན་ཡིག་འབྲུ་ལས། ཡེ་ཤེས་དང་ཁ་དོག་གི་ངོ་བོ་ཡིན་ནོ། །
གཞན་ཡང་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སེམས་མ་རྡོ་རྗེ་མ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་བཞིན་དུ་མདུན་དུ་སྨོས་པའི་
ཚུལ་གྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་བྱའོ། །དེ་ལྟ་བུའི་ངོ་བོ་བསྐྱེད་
མ་ཐག་ཏུ། སྒྲིབ་པ་ཐམས་ཅད་རྣམ་པར་སེལ་བའི་གཡས་ཕྱོགས་སུ་གདན་ཟླ་་་་
བའི་དཀྱིལ་འཁོར་གྱི་སྟེང་དུ། ཕྱག་ན་རྡོ་རྗེ་གནས་པར་བསྒོམ་མོ། །དེ་བཞིན་
དུ་སྒྲིབ་པ་ཐམས་ཅད་རྣམ་པར་སེལ་བའི་རྒྱབ་ཕྱོགས་སུ་གདན་ཟླ་བའི་དཀྱིལ་་་
འཁོར་གྱི་སྟེང་དུ། ནམ་མཁའི་སྙིང་པོ་གནས་པར་བསྒོམ། དེ་བཞིན་དུ་སྒྲིབ་
པ་ཐམས་ཅད་རྣམ་པར་སེལ་བའི་གཡོན་ཕྱོགས་སུ་གདན་ཟླ་བའི་དཀྱིལ་འཁོར་གྱི་
སྟེང་དུ། འཇིག་རྟེན་དབང་ཕྱུག་གནས་པར་བསྒོམ་མོ། །དེ་ལྟ་བུའི་ཆོ་གའི་་་
ཚུལ་གྱིས་སྒྲིབ་པ་ཐམས་ཅད་རྣམ་པར་སེལ་བའི་དཀྱིལ་འཁོར་བསྒོམ་པའི་དོན་
ཤེས་པར་བྱའོ། །དེ་ནས་བྱམས་པའི་དཀྱིལ་འཁོར་བསྒོམ་པར་བྱ་བའི་ཆོ་གའི་་་་
ཚུལ་བསྟན་པར་བྱ་སྟེ། དང་པོ་མདུན་དུ་སྨོས་པའི་ཚུལ་དུ་ཕྱག་ན་རྡོ་རྗེའི་སྐུ་་་་
ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་
ང་རྒྱལ་དུ་བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ་སྔགས་ཀྱི་ས་བོན་ཡིག་འབྲུ་མེ་བསམ་མོ། །ཁ་དོག་སེར་པོ་ཅུང་ཟད་དཀར་
བ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས། བྱམས་པའི་བདག་པོའི་ཚུལ་
གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སེར་པོ་ཅུང་ཟད་དཀར་བ་ཉིད་ཀྱི་
45-175