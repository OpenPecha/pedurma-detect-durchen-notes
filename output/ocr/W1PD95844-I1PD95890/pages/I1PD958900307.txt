२१७
_____ བསྟན་འགྱུར།། རྒྱུད། ༼རུ༽ ༨༦nda
ལྟར་སྙིང་ཁར་རྡོ་རྗེ་ཧཾ་ཞེས་པའི་དོན་དུ་གསུངས་སོ། །བསམས་ཏེ་འོད་ཟེར་རྣམ་
པར་བསྒོམ་ཞེས་པ་ནི། སྔགས་ས་བོན་ཡིག་འབྲུ་ཧཾ་དེ་ལས་མེ་ལོང་ལྟ་བུའི་ཡེ་་་་
ཤེས་ལ་སོགས་པ་ཡེ་ཤེས་ལྔའི་ངོ་བོའི་འོད་ཟེར་གྱི་དྲ་བ་གྲངས་མེད་པ་བ་སྤུའི་བུ་་་
གའི་ལམ་གྱི་སྒོ་ནས་སྤྲོས་པས་ལུས་ལ་གཡས་ནས་བསྐོར་བའི་ཚུལ་དུ་རྣམ་པར་་་་་་
བསྒོམ་པར་བྱའོ། །གཞན་ཡང་འོད་ཟེར་གྱི་དྲ་བ་རྣམས་ཀྱི་ཉིད་ཉིད་ཀྱི་རིགས་ཀྱི་
བྱེ་བྲག་གི་དེ་བཞིན་གཤེགས་པའི་ཡེ་ཤེས་དང་ཁ་དོག་གི་དོན་གསལ་བར་བསྟན་་་
པར་བྱ་སྟེ། རྡོ་རྗེ་རིགས་ཀྱི་བྱེ་བྲག་གི་འོད་ཟེར་གྱི་དྲ་བ། ཁ་དོག་སྔོན་པོ་མེ་་
ལོང་ལྟ་བུའི་ཡེ་ཤེས་ཀྱི་ངོ་བོའོ། །སྐུའི་རིགས་ཀྱི་བྱེ་བྲག་གི་འོད་ཟེར་གྱི་དྲ་བ་ཁ་
དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའོ། །གསུང་གི་རིགས་ཀྱི་འོད་་
ཟེར་གྱི་དྲ་བ་ཁ་དོག་དམར་པོ། སོ་སོར་རྟོག་པའི་ཡེ་ཤེས་ཀྱི་ངོ་བོའོ། །རིན་པོ་
ཆེའི་རིགས་ཀྱི་བྱེ་བྲག་གི་འོད་ཟེར་དྲ་བ་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་
ངོ་བོ།འོ། །ལས་ཀྱི་རིགས་ཀྱི་བྱེ་བྲག་གི་འོད་ཟེར་གྱི་དྲ་བ། ཁ་དོག་ལྗང་ཁུ་བྱ་་
བ་ནན་ཏན་གྱི་ཡེ་ཤེས་ཀྱི་ངོ་བོ་སྨོས་སོ། །དེ་ལྟར་རིགས་ལྔའི་དེ་བཞིན་གཤེགས་
པའི་ཡེ་ཤེས་ལྔའི་འོད་ཟེར་གྱི་དྲ་བ་རྣམས་སྤྲོ་བར་བསྒོམ་པ་བྱས་པས། ལྷ་དང་།
ཀླུ་དངང་། གནོད་སྦྱིན་དང་། མི་ལ་སོགས་པ་སེམས་ཅན་ཐམས་ཅད་ཀྱི་མཐོང་
བ་ཉམས་པར་འགྱུར་རོ། །ཡོན་ཏན་གྱི་དོན་དེས་སྒྲུབ་པ་པོས། མི་སྣང་བའི་་
དངོས་གྲུབ་གྲུབ་པར་འགྱུར་རོ། །དེ་ཅིག་པུ་མ་ཡིན་ཏེ། བསྒོམ་པ་དེ་བྱས་་་་་
པས་མི་སྣང་བའི་དངོས་གྲུབ་ཀྱི་འབྲས་བུ་དེ་བས། ཁྱད་པར་དུ་ཕྱི་ནང་གི་ཚུལ་་
གྱིས་ས་བཅུའི་འབྲས་བུ་ཐོབ་པོ། །དེ་ལྟར་བསམས་ཏེ་འོད་ཟེར་རྣམ་པར་བསྒོམ་
གྱི་དོན་དུ་གསུངས་སོ། །ཧཾ་འཇམ་དཔལ་དམ་ཚིག་ལོངས་སྤྱོད་པ། །སྐུ་གསུང་
ཐུགས་ཀྱི་རྡོ་རྗེ་ཅན། །ས་བཅུ་དག་ལ་གནས་པ་ཡི། །བྱང་ཆུབ་སེམས་དཔར་
45-286