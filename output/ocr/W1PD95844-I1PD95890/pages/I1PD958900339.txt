3クイ
བསྟན་འགྱུར། རྒྱུད། ༨༦
སུམ་ཚོགས་པ་ནི་ལེའུ་བཞི་པའི་དཀྱིལ་འཁོར་གྱི་སྐབས་སུ་ཇི་ལྟར་སྨོས་པ་བཞིན་དུ་
འདིར་སྦྱར་རོ། །གཞན་ཡང་ཉིད་ཀྱིས་ཤེས་རབ་མ་ལྷ་མོ་རེག་རྡོ་རྗེ་མ་དང་
གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པའོ།
།ཚུལ་དེ་ལྟར་བསྐྱེད་མ་
ཐག་ཏུ། བསྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ། བྱང་ཆུབ་
སེམས་དཔའ་སྒྲིབ་པ་རྣམ་པར་སེལ་བའི་སྐུ་ཕྱག་རྒྱའི་སྤྱི་བོའི་གནས་སུ་དབང་་་
བསྐུར་བའི་ཚུལ་དུ་བཞུགས་པར་བསམ་མོ། །དེའི་འོག་ཏུ་སྒྲུབ་པ་པོས་བྱང་ཆུབ་
སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེ་ལྟར་རྡོ་རྗེ་ཨུཏྤལ་རབ་བསྒོམས་ལ། དམ་ཚིག་ཨོཾ་ནི་་
རབ་ཏུ་བསྒོམ་གྱི་དོན་དུ་གསུངས་སོ། །ཨོཾ་རྡོ་རྗེའི་དམ་ཚིག་གསུམ་བསྒོམས་པས༎
རྡོ་རྗེ་དོན་ཡོད་འདྲ་བར་འགྱུར། །བཅོམ་ལྡན་འདས་རྡོ་རྗེ་གདོན་མི་ཟ་བས་དེ་
སྐད་བཀའ་སྩལ་ཏོ། ཞེས་བྱ་བ་ནི། རྡོ་རྗེའི་དམ་ཚིག་གསུམ་བསྒོམ་པ་ནི།
སྒྲུབ་པ་པོས་མདུན་དུ་བཤད་པའི་ཚུལ་དུ།
སྒྲིབ་པ་ཐམས་ཅད་རྣམ་པར་སེལ་བ་
དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས། ཁྲུ ཁྲུས་མཁན་གྱི་བུ་མོ་བླང་
ངོ་། ། །དེ་མདུན་དུ་སྨོས་པའི་ཁ་དོག་དང་།
མཚན་དང་ཡོན་ཏན་ཐམས་ཅད་
དང་ལྡན་པའོ།
།ཡེ་ཤེས་ཀྱི་ལྷ་མོ་རེག་རྡོ་རྗེ་མ་དང་གཉིས་སུ་མེད་པའི་ངོ་བོར་་
བྱིན་གྱིས་བརླབ་པར་བྱ་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་་
བས་གཉིས་སུ་མེད་པའི་སྦྱོར་བ་དང་ལྡན་པས། ཐབས་དང་ཤེས་རབ་རོལ་པ་
བྱའོ༑ །ཚུལ་དེ་ལྟར་དམ་ཚིག་བསྒོམ་པའི་དོན་དུ་སྨོས་སོ།
།རྡོ་རྗེ་གསུམ་ནི་
དམ་ཚིག་བསྒོམ་ཞིང་སྒྲུབ་པ་པོས་ཉིད་ཀྱི་ལུས་ཀྱི་གནས་གསུམ་དུ། སྐུ་དང་།
གསུང་དང༌་། ཐུགས་རྡོ་རྗེ་གསུམ་གྱི་སྔགས་ཀྱི་ས་བོན་ཡིག་འབྲུས་བྱིན་གྱིས་་
བརླབ་པར་བྱའོ། །དེའི་དོན་དུ་གསལ་བར་བསྟན་པར་བྱ་སྟེ། དང་པོ་སྤྱི་བོའི་
45-318