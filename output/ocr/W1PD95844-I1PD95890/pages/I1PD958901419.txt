༡༣༩༦
신 བསྟན་འགྱུར། རྒྱུད། ༼ལུ༽
གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་
བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་
དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ། །དེ་ཟླ་བའི་དཀྱིལ་
འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་གི་དབུས་སུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོར་འབར་
བ་ཆེན་པོའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་་་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་ཏོ∶། །དེའི་་་་
འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་གི་དབུས་སུ་སྔགས་ཀྱི་ས་བོན་
ཡིག་འབྲུ་ཕྲུ་བསམ་མོ། །དེ་ཁ་དོག་སེར་པོ་དུས་འདིར་ཆོས་ཀྱི་དབྱིངས་ཀྱི་ཡེ་་་་
ཤེས་ཀྱི་ངོ་བོར་འབར་བ་ཆེན་པོའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་
ཁུ་བའི་ངོ་བོར་གྱུར་ཏོ། །ས་བོན་དེ་ལས་བྱང་ཆུབ་སེམས་ཟླ་བའི་དཀྱིལ་འཁོར་
དང་མཉམ་པའི་འཁོར་ལོ་རྩིབས་བཞི་པ་ཁ་དོག་གསེར་ལྟ་བུར་གྱུར་པར་བསམ་མོ༎
དེ་གཟི་བརྗིད་ཕུང་པོ་བཞིན་དུ་འབར་བའོ། །ཆོ་གའི་ཚུལ་དེ་ལྟ་བུས་གདན་ཕུན་
སུམ་ཚོགས་པའི་ངོ་བོར་གྱུར་མ་ཐག་ཏུ་འཁོར་ལོའི་སྟེང་གི་ལྟེ་བའི་དབུས་སུ་སྒྲུབ་་
པ་པོས་ཅི་ལྟར་སྨོས་པའི་ཚུལ་གྱིས་སྐུའི་རིགས་རྣམ་པར་སྣང་མཛད་དང་གཉིས་སུ་
མེད་པའི་ང་རྒྱལ་དུ་བསྒོམ་པས་བདག་པོའི་ངོ་བོར་གནས་པར་བྱའོ། །དེའི་དུས་
སུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་
ཀྱི་ཕུང་པོ་བཞིན་དུ་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ∶། །ས་བོན་
དེ་ལས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་བྱའོ། །སྐུ་
45-1396