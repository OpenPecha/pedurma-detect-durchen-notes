རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
27
བསྒོམ་པར་བྱ་ཞེས་པ་ནི། ཤེས་རབ་མ་དེའི་བྷ་གའི་གསང་བའི་ཐུགས་ཀ་བརྡ་་་
སྐད་དུ་བསྟན་པར། མདུན་དུ་སྨོས་པའི་སྒོམ་པའི་ཆོ་ག་བྱ་བའི་གནས་སུ་བསྒོམ་
པར་བསྟན་ཏོ། །དེ་ལྟར་མཁས་པས་སྙིང་གར་བསྒོམ་པའི་དོན་དུ་གསུངས་སོ། །
ད་ནི་ཡེ་ཤེས་རྒྱ་མཚོ་བསྡུ་བར་བྱ་བའི་དོན་བསྟན་པར་བྱ་སྟེ། ཞི་བའི་རྡོ་རྗེ་་་
འཛིན་འདོད་ན། །བསྡུ་བ་དག་ཀྱང་རབ་ཏུ་བྱ། །རིན་ཆེན་སྣ་ཚོགས་བཞིའི་
མཆོད་རྟེན་ལ།
།འོད་ཟེར་ཕྲེང་བས་རྣམ་པར་བརྒྱན། །ཞེས་བྱ་བའི་དོན་་་
བཤད་པར་བྱ་སྟེ། ཇི་ལྟར་ཡིན་ན། ཞི་བའི་རྡོ་རྗེ་འཛིན་འདོད་ན་ནི། ཞི་
བའི་རྡོ་རྗེ་འཛིན་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་
པའི་ངོ་བོ་དཔལ་རྡོ་རྗེ་སེམས་དཔའ་དེ་ནི་དོན་དམ་པས་ཆོས་ཀྱི་སྐུར་གཉིས་སུ་་
མེད་པར་ཡིན་ནོ། །དེ་གྲུབ་པའི་འོག་ཏུ་འཁོར་བར་སྐྱེ་བ་དང་འཆི་བའི་སྡུག་
བསྔལ་གྱི་འཇིགས་པ་མེད་པར་འགྱུར་བས། དེའི་ཕྱིར་ཞི་བ་ཡིན་པར་སྨོས་སོ། །
རྡོ་རྗེ་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུ་ཕྱག་རྒྱ་ལ་ཕུང་པོ་ལྔའི་ངོ་
བོར་འཛིན་པར་རྡོ་རྗེ་འཛིན་པར་སྨོས་སོ། །སྒྲུབ་པ་པོས་འབྲས་བུ་དེ་འདོད་ན་་
མདུན་དུ་སྨོས་པའི་བསྒོམ་པ་བྱའོ། །དེ་ལྟར་ཞི་བའི་རྡོ་རྗེ་འཛིན་འདོད་པའི་དོན་
དུ་གསུངས་སོ། །བསྡུ་བ་དག་ཀྱང་རབ་ཏུ་བྱ་ཞེས་པ་ནི། མདུན་དུ་སྨོས་པའི་
ཤེས་རབ་མའི་བྷ་གའི་ནམ་མཁའི་ཐུགས་ཀའི་དབུས་སུ། དེ་བཞིན་གཤེགས་པ་་
བཞིའི་ཡེ་ཤེས་ཀྱི་ལྷ་མོ་བཞིའི་སྔགས་ཀྱི་ཡིག་འབྲུ་རྣམས་ཡེ་ཤེས་ཀྱི་རྒྱ་མཚོར་གྱུར་་
པ་དེ་ཤེས་རབ་མ་ལྷ་མོ་སོ་སོར་གཉིས་སུ་མེད་པར་གཅིག་ཏུ་ཐིམ་པས་བསྡུ་བར་་་་
བྱའོ༑ །དེ་བསྡུས་མ་ཐག་ཏུ་རྫས་ཀྱི་ངོ་བོ་དེ་རིའི་རྒྱལ་པོ་རི་རབ་ཀྱི་དབྱིངས་་་་
དང་།
ཁ་དོག་དང་ཚད་དང་མཉམ་པའི་སྔགས་ཀྱི་ས་བོན་ཡིག་འབྲུ་ཡེ་ཤེས་ཀྱི་་
ལྷ་མོ་བཞིའི་སྔགས་ཀྱི་ས་བོན་ཡིག་འབྲུ་དང་གཉིས་སུ་མེད་པའི་གཟུགས་སུ་གྱུར་་་
45-11