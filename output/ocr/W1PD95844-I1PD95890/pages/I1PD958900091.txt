ولد
བསྟན་འགྱུར། རྒྱུད། ༼རུ༽ ༨༦
དང་། བསྡུ་བར་བྱ་བ་ཡིན་ནོ། །དེའི་འོག་ཏུ་སྤྲོས་པའི་གནས་སུ་སླར་བསྡུ་
བར་བྱའོ།
།དེ་ལྟར་མ་འོངས་པའི་དུས་ཀྱི་དེ་བཞིན་གཤེགས་པའི་དོན་དུ་་་
གསུངས་སོ། །དེ་ནས་ད་ལྟར་གྱི་ཚུལ་ནི། མདུན་དུ་སྨོས་པའི་འདས་པ་དང་།
མ་འོངས་པའི་སངས་རྒྱས་ཀྱི་སྐུ་ཕྱག་རྒྱ་སྤྲོ་བར་མཛད་མཁན་ཞེ་སྡང་རྡོ་རྗེ་སངས་་
རྒྱས་ཐམས་ཅད་དང་གཉིས་སུ་མེད་པའི་བདག་ཉིད་དེ་ནི་བདག་པོའི་ངོ་བོ་ཡིན་ཏེ།
དེ་ལྟར་ད་ལྟར་གྱི་དུས་ཀྱི་དེ་བཞིན་གཤེགས་པའི་དོན་དུ་གསུངས་སོ། །དེ་ལྟར་་
མདོར་བསྡུས་པ་དུས་གསུམ་འབྱུང་བའི་སངས་རྒྱས་རྣམས་བསྒོམས་ནས་ཀྱི་དོན་དུ་
གསུངས་སོ། །རྡོ་རྗེས་ཕྱེ་མར་བླགས་ཞེས་པ་ནི། སྒྲུབ་པ་པོས་མདུན་དུ་དུས་་
གསུམ་དུ་མིང་བཏགས་པའི་སངས་རྒྱས་སྤྲོ་བ་དང་བྱིན་གྱིས་བརླབས་པ་བྱས་པའི་
འོག་ཏུ་ཐུགས་རྗེ་ཆེན་པོའི་ཞེ་སྡང་གི་འདོད་ཆགས་ཀྱི་སེམས་དགའ་བས་ཐབས་་་་
དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་་་་
ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཆར་གྱི་རྒྱུན་བཞིན་དུ་ཤེས་རབ་མའི་
བྷ་གའི་ནམ་མཁའི་ངོ་བོར་འོད་དུ་ཞུ་བར་བསམ་མོ། །དེའི་དུས་སུ་བྱང་ཆུབ་་་་
སེམས་ཀྱི་ཐིགས་པ་རྣམས་རྡོ་རྗེ་རྩེ་ལྔའི་ངོ་བོར་གྱུར་པར་བསྒོམ་མོ། །རྡོ་རྗེའི་་་་
སྤྲིན་དེ་མེ་ལོང་ལྟ་བུའི་ཡེ་ཤེས་ཀྱི་མེས་འབར་ཏེ། མདུན་དུ་སྨོས་པའི་ཤེས་རབ་་
མའི་བྷ་ག་ན་གནས་པའི་འདས་པ་དང་མ་འོངས་པའི་སངས་རྒྱས་ཀྱི་སྐུ་ཕྱག་རྒྱ་་་་་
སྤྲིན་ཕུང་ལྟ་བུ་སེམས་ཅན་ཐམས་ཅད་དང་གཉིས་སུ་མེད་པ་དེ་རྣམས་ཀྱི་སྤྱི་བོའི་་
སྟེང་དུ་གསང་བའི་རྡོ་རྗེའི་སྤྲིན་ཕུང་བབ་པར་བསམ་མོ། །དེ་ཕབ་ནས་འདས་པ་
དང་མ་འོངས་པའི་སངས་རྒྱས་ཀྱི་སྐུ་ཕྱག་རྒྱའི་སྤྲིན་རྣམས་ཕྱེ་མར་གྱུར་པར་བསྒོམ་
པ་ཡིན་ནོ། །དེ་ལྟར་རྡོ་རྗེས་ཕྱེ་མར་བླགས་པའི་དོན་དུ་གསུངས་སོ། །སྐུ་་་་་་
གསུང་ཐུགས་ཀྱི་ལོངས་སྤྱོད་ནི། །རྡོ་རྗེས་ཕྱེར་བླགས་མེད་འགྱུར་བའི། _ །
45-70