རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
177
ལྟར་ཐབས་ཐུགས་རྗེ་ཆེན་པོས་མདུན་དུ་སྨོས་པའི་ཚུལ་དུ་མ་རུངས་པའི་སེམས་
ཅན་ཐམས་ཅད་སྐུ་དང་གསུང་དང་ཐུགས་རྡོ་རྗེའི་ཡེ་ཤེས་དང་གཉིས་སུ་མེད་་་
པའི་ངོ་བོ་དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་གི་དེ་བཞིན་
གཤེགས་པ་སྨོས་པ་དང་གཉིས་སུ་མེད་པའི་ངོ་བོར་གྱུར་པས་བསམ་མོ། །ཚུལ་ཏེ་
ལྟར་བསྒོམ་པ་བྱས་པའི་འོག་ཏུ་ཁྲོ་བོའི་རྒྱལ་པོ་ཊ་ཀི་ར་ཙ་ལ་སོགས་པ་ཁྲོ་བོའི་རྒྱལ་
པོ་བཞིའི་སྐུ་ཕྱག་རྒྱ་སྤྲིན་ལྟ་བུ་ནམ་མཁའི་དབུས་ན་མ་རུངས་པའི་སེམས་ཅན་གྱི་་
སྟེང་ན་གནས་པ་དེ་སྤྲོ་བའི་ལམ་ནས་སྤྲོས་པའི་གནས་སུ་གཉིས་སུ་མེད་པར་བསྡུ་
བར་སྨོས་སོ།
།མདོར་བསྡུ་བ་དེ་ལྟར་བཀའི་འཁོར་ལོ་སྦྱོར་བ་བྱས་པའི་དོན་དུ་་
གསུངས་སོ། །ཡེ་ཤེས་མཆོག་གི་རྡོ་རྗེ་ཅན། །སྔགས་རྣམས་ཀུན་གྱིས་བསྲུང་་་
བའི་ཕྱིར།
།འདི་ནི་རྡོ་རྗེ་ཐམས་ཅད་ཀྱི། །བྱང་ཆུབ་སྲུང་བའི་དོན་ཞེས་བྱ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་ཡེ་ཤེས་མཆོག་གི་རྡོ་རྗེ་ཅན། །
སྔགས་རྣམས་ཀུན་གྱིས་བསྲུང་བའི་ཕྱིར་ནི།
མདུན་དུ་སྨོས་པའི་ཡོན་ཏན་གྱི་
ངོ་བོ་སྔགས་ཀྱི་གོ་ཆ་དེ་ནི། ཐུགས་ཀྱི་དཀྱིལ་འཁོར་དུ་སྨོས་པའི་ཡེ་ཤེས་ཀྱི་ལྷ་
ཐམས་ཅད་ཀྱི་སྔགས་ཀྱི་ས་བོན་གྱི་ཡིག་འབྲུ་དང་གཉིས་སུ་མེད་པའི་ངོ་བོ། ཡེ་
ཤེས་མཆོག་གི་རྡོ་རྗེ་ཅན་དུ་མིང་བཏགས་པ་སྐུ་གསུང་ཐུགས་རིགས་གསུམ་གྱི་དེ་
བཞིན་གཤེགས་པའི་སྔགས་ཀྱི་ས་བོན་ཡིག་འབྲུ་གསུམ་སྤྲིན་བཞིན་དུ་སྤྲོས་པ་ལས་
སྔགས་ཀྱི་གོ་ཆར་གྱུར་པ་དེས་བསྲུང་བའི་དོན་དུ་སྨོས་སོ། །དེ་ལྟར་ཡེ་ཤེས་་
མཆོག་གི་རྡོ་རྗེ་ཅན། སྔགས་རྣམས་ཀུན་གྱིས་བསྲུང་བའི་ཕྱིར་གྱི་དོན་དུ་་་
གསུངས་སོ། །འདི་ནི་རྡོ་རྗེ་ཐམས་ཅད་ཀྱི་བྱང་ཆུབ་བསྲུང་བའི་དོན་ཞེས་བྱ།
ཞེས་པ་ནི་ཚུལ་ཅི་ལྟར་སྨོས་པའི་བསྲུང་བའི་དོན་གྱི་ཕྱིར་སྔགས་ཀྱི་གོ་ཆའི་ངོ་བོར་
གྱུར་པར་བྱས་པ་དེ་ནི། ཐུགས་ཀྱི་དཀྱིལ་འཁོར་ལས་སྨོས་པའི་མིང་བཏགས་
45-811