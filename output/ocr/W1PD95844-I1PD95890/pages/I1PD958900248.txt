རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२२०
ཀྱི་དཔུང་ཕམ་པར་མཛད་པའི་དོན་གྱིས་རྒྱལ་བར་སྨོས་སོ། །གཞན་ཡང་རྒྱ་མཚོ་
ནི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་མོ་ཇི་སྙེད་ཡོད་པའི་ཚད་དང་གྲངས་
མཉམ་པའི་དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་དེ་དག་་་
དབྱེར་མེད་པ་ལ་བྱང་ཆུབ་སེམས་རྒྱ་མཚོར་སྨོས་སོ། །དེ་ལྟར་བྱང་ཆུབ་སེམས་
རྒྱལ་བ་རྒྱ་མཚོའི་དོན་དུ་གསུངས་སོ། །རྡོ་རྗེ་སེམས་དཔའི་ཚེ་དེས་ཐོབ་ཞེས་པ་ནི།
མདུན་དུ་སྨོས་པའི་དཀྱིལ་འཁོར་བཀོད་པ་བསྒོམས་ནས་དྲག་ཤུལ་སྦྱོར་བ་བྱེད་་
པའི་སྒྲུབ་པ་པོ་དེ་གྲུབ་པའི་འོག་ཏུ། དོན་དམ་པར་དཔལ་རྡོ་རྗེ་སེམས་དཔའི་
ཆོས་ཀྱི་སྐུའི་ངོ་བོ་དེ་ཚེ་བསྐལ་པ་དཔག་ཏུ་མེད་པར་སྨོས་ཏེ། དེ་ཅིའི་ཕྱིར་ཞེ་ན།
ཆོས་ཀྱི་སྐུ་མ་སྐྱེས་པ་སྟོང་པ་ནམ་མཁའ་ཐམས་ཅད་ལ་ཁྱབ་པ་དེ་ལ་བགེགས་་་
རྣམས་ ཀྱི ་ གནོད་པ ས་མི་ཚུགས་པས་དེའི་ཕྱིར་དོན་དམ་པར་དཔལ་རྡོ་རྗེ་
སེམས་དཔའི་ཚེ་བསྐལ་པ་དཔག་ཏུ་མེད་པ་སྨོས་པ་དེར་སྒྲུབ་པ་པོ་འགྱུར་བར་་་་་་
བསྟན་ཏོ། །དེ་ལྟར་རྡོ་རྗེ་སེམས་དཔའི་ཚེ་དེས་ཐོབ་པའི་དོན་དུ་གསུངས་སོ། །
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པ་རྒྱ་ཆེར་འགྲེལ་པ།
མཁས་པ་་་
ཆེན་པོ་རྡོ་རྗེ་སློབ་དཔོན། འཕགས་པ་ཀུན་དགའི་སྙིང་པོས་མཛད་པ། ལེའུ་
བཅུ་པ་རྫོགས་སོ།། །
• དེ་ནས་ད་ནི་ལེའུ་བཅུ་པའི་འོག་ཏུ། ལེའུ་བཅུ་གཅིག་པ་དེ་བཞིན་་
གཤེགས་པ་ཐམས་ཅད་ཀྱི་སྔགས་ཀྱི་དམ་ཚིག་དེ་ཁོ་ན་ཉིད་རྡོ་རྗེ་རིག་པའི་སྐྱེས་བུ་
མཆོག་གི་ལེའུ་བཤད་པར་བྱ་སྟེ། དེ་ནས་བཅོམ་ལྡན་འདས་སྐུ་དང་གསུང་དང་
ཐུགས་རྡོ་རྗེ་དེ་བཞིན་གཤེགས་པས། དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་
སྐྱེས་བུ་མཆོག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་
45-227