རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وهم
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་་་་
ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་་་
སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་
གྱུར་མ་ཐག་ཏུ་དེ་དང་གཉིས་སུ་མེད་པའི【ངོ་བོ་•ང་རྒྱལ་དུ་བསྒོམ་པར་བྱའོ། །
དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་བླང་ངོ་། །དེ་མདུན་
དུ་སྨོས་པའི་མཚན་དང་ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པའོ། །
ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་
བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་
པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་
རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་
ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་
བོན་ཡིག་འབྲུ་ཨ་བསམ་མོ། ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་
ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་
དེ་ལས་འདོད་ཆགས་ཅན་དུ་མིང་བཏགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་་་
བསྐྱེད་པར་བྱའོ། ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་སྐུ་མདོག་ནི་རིན་པོ་ཆེ་པདྨ་ར་ག་
ཅི་ལྟ་བ་བཞིན་དུ་བསམ་མོ། །ཞལ་གསུམ་པ། ཞལ་དབུས་མ་སྐུ་དང་མཐུན།
གཡས་ནག་པོ། གཡོན་དཀར་པོའོ། །མདོར་བསྡུ་བ་དེ་ལྟར་འདོད་ཆགས་
ཅན་ནི་ཞལ་གསུམ་བསམ། དམར་པོ་ནག་པོ་དཀར་པོའི་དོན་དུ་གསུངས་སོ། །
45-901