རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
27
།ཧཱུཾ་ཨོཾ་
དེ་བཞིན་གཤེགས་པའི་ས་བོན་སྔགས་ཀྱི་ཡིག་འབྲུར་རིམ་པར་བསམ་མོ།
ཨཱཿསྭཱ་ཧཱ། སྔགས་ཀྱི་ས་བོན་ཡིག་འབྲུ་དེ་རྣམས་ཉིད་ཉིད་ཀྱི་ཡེ་ཤེས་དང་། ཁ་
དོག་དང་ལྡན་པ་སྐར་མ་བཞིན་དུ་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་
ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་་་
པའི་ས་བོན་དེ་ལས། དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་
གི་དེ་བཞིན་གཤེགས་པ་སྤྲིན་བཞིན་དུ་སྤྲོས་པས་འཇིག་རྟེན་གྱི་ཁམས་ཐམས་ཅད་
ལ་ཁྱབ་སྟེ། དེ་བཞིན་གཤེགས་པ་དེ་དག་ཉིད་ཀྱི་ཡེ་ཤེས་ཀྱི་ལྷ་མོ་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་གཞན་ནི་མདུན་དུ་སྨོས་པའི་ཚུལ་དུ་འདིར་སྦྱར་རོ། །དེ་ལྟར་སྨོས་མ་ཐག་ཏུ་
ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་རློབ་པར་མཛད་
དོ༑ །དེ་ལ་བྱིན་གྱིས་བརླབ་པར་མཛད་པའི་ཆོ་གའི་ཚུལ་བསྟན་པར་བྱ་སྟེ།
དང་པོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་གྱིས་ལྷ་མ་ཡིན་དང་། སྲིན་པོ་
ཐམས་ཅད་རེག་པའི་ཚུལ་གྱིས་བྱིན་གྱིས་བརླབས་ནས། ཉིད་ཀྱི་སྐུ་ཕྱག་རྒྱ་ལ་་་་
གཉིས་སུ་མེད་པའི་ངོ་བོར་བསྡུ་བར་མཛད་པར་མོས་སོ།
།དེ་བཞིན་དུ་རྣམ་པར་
སྣང་མཛད་ཀྱི་སྐུ་ཕྱག་རྒྱ་སྤྲིན་གྱི་ཚངས་པ་དང་། བརྒྱ་བྱིན་ལ་སོགས་པ་ལྷ་་་་
ཐམས་ཅད་རེག་པའི་ཚུལ་གྱིས་བྱིན་གྱིས་བརླབས་ནས། ཉིད་ཀྱི་སྐུ་ཕྱག་རྒྱ་ལ་་་་
གཉིས་སུ་མེད་པའི་ངོ་བོར་བསྡུ་བར་མཛད་དོ། །དེ་བཞིན་དུ་རིན་ཆེན་འབྱུང་་་
ལྡན་གྱི་སྐུ་ཕྱག་རྒྱ་སྤྲིན་གྱི་དྲི་ཟ་དང་། མིའམ་ཅི་ཐམས་ཅད་རེག་པའི་ཚུལ་གྱིས་
བྱིན་གྱིས་བརླབས་ནས། ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་ངོ་བོ་བསྡུ་བར་
མཛད་དོ། །དེ་བཞིན་དུ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་གྱིས། གནོད་་
སྦྱིན་དངང་། ཀླུ་ཐམས་ཅད་རེག་པའི་ཚུལ་གྱིས་བྱིན་གྱིས་བརླབ་པར་མཛད་ནས།
45-141