རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༣
པ་ནི། ཕྱིའི་ནམ་མཁའི་ཡོན་ཏན་ཇི་ལྟར་བཤད་པ་དེ་བཞིན་དུ། ཕྱི་དང་
ནང་གི་ཆོས་མ་ལུས་པ་ཐམས་ཅད་ཐེག་པ་ཆེན་པོ་གསང་སྔགས་ཀྱི་སྤྱོད་པ་སྨོས་ཏེ།
དེ་ལྟར་རིགས་ཀྱི་བུ་ཆོས་ཐམས་ཅད་ཀྱང་དེ་ལྟར་རྗེས་སུ་རིག་པར་བྱ་བའི་དོན་དུ་
གསུངས་སོ། །གཞན་ཡང་ནང་གི་ཆོས་ཐམས་ཅད་ཀྱི་དོན་གྱི་ཚུལ་བསྟན་པར་བྱ་
སྟེ། ༑ སེམས་ཀྱི་ངོ་བོ་ནི་འདོད་ཁམས་སུ་གཏོགས་སོ།
།ལུས་ཀྱི་ངོ་བོ་ནི་་་་
གཟུགས་ཁམས་སུ་སྨོས་སོ། །གང་གི་ངོ་བོ་ནི་གཟུགས་མེད་པའི་ཁམས་སུ་སྨོས་སོ། །
ལུས་ཀྱི་སྲ་བའི་ངོ་བོ་སའི་ཁམས་སུ་སྨོས་སོ། །ལུས་ཀྱི་གཤེར་བའི་ངོ་བོ་ནི་ཆུའི་་
ཁམས་སུ་སྨོས་སོ། །ལུས་ཀྱི་དྲོ་བ་ནི་མེའི་ཁམས་སུ་སྨོས་སོ། །ལུས་ཀྱི་བརྐྱང་་་
བསྐུམ་དང་འགྲོ་འོང་གི་ངོ་བོ་ནི། རླུང་གི་ཁམས་སུ་སྨོས་སོ། །ནམ་མཁའི་་་་་
ཁམས་ནི་མདུན་དུ་སྨོས་པའི་འབྱུང་བ་ཆེན་པོ་བཞི་ལ་ཁྱབ་ནས་གནས་པར་སྨོས་སོ། །
དེ་ལྟར་མདུན་དུ་བཤད་པའི་དོན་དེ་ནི། དོན་དམ་པར་མ་སྐྱེས་པ། སྟོང་པ་་
ནམ་མཁའི་ངོ་བོ་ཡིན་ནོ། །དེ་ལྟར་དཔེའི་སྒོ་ནས་དོན་བསྟན་པ། སྒྲུབ་པ་་་་་
པོས་དམ་ཚིག་གི་སྡོམ་པའི་དོན་བཞིན་སྤྱད་ན་འགྲུབ་པར་འགྱུར་རོ།
།དེ་གྲུབ་་་
པའི་འོག་ཏུ། ཇི་ལྟར་ཕྱིའི་ནམ་མཁའི་ཡོན་ཏན་གྱི་ནམ་མཁའི་ཡོན་ཏན་གྱི་ངོ་བོ་
དེ་བཞིན་དུ། དོན་དམ་པ་ཆོས་ཀྱི་སྐུ་སྨོས་པ་དེ་དང་། གཉིས་སུ་མེད་པའི་ངོ་
བོ་འབྲས་བུ་འགྲུབ་པར་འགྱུར་རོ། །དེ་ནི་གདོད་མ་ནས་ཉོན་མོངས་པའི་སྡིག་་་
པའི་དྲི་མས་མ་གོས་པ་ཡིན་ནོ། །དེ་ལྟར་ནང་གི་ཆོས་ཐམས་ཅད་ཀྱི་དོན་གྱི་ཚུལ་
དུ་ཤེས་པར་བྱའོ། །དེ་བཞིན་གཤེགས་པ་རྣམས་ནི་དོན་གྱི་དབང་དེ་ལྟ་བུ་མ་་་་
མཁྱེན་ཅིང་། སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་མཁྱེན་ནས་
གདོད་ཆོས་བཤད་དོ་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་
བཞིན་གཤེགས་པ་རྣམས་ནི། དོན་གྱི་དབང་དེ་ལྟ་བུ་མཁྱེན་ཅིང་ནི། སྟོན་པ་
45-123