རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༩༥
སྣང་བ་མཐའ་ཡས་སོ། །དམ་ཚིག་ཅེས་པ་ནི་དེ་བཞིན་གཤེགས་པ་ཐམས་ཅད་ཀྱི་
བླ་ན་མེད་པའི་འདོད་ཆགས་ཀྱི་སྤྱོད་པ་ཐབས་དང་ཤེས་རབ་རོལ་པ་མཛད་པའི་་་
ཚུལ་དུ་སྨོས་སོ། །དེ་ཁོ་ན་ཉིད་ཅེས་པ་ནི། ཐབས་དང་ཤེས་རབ་རོལ་པས་་་་
བདེ་བར་གྱུར་པའོ། །མངོན་པར་བྱང་ཆུབ་པ་ཞེས་པ་ནི་སྒྲུབ་པ་པོས་མདུན་དུ་་
སྨོས་པའི་ཚུལ་གྱི་• ཆོས་ཀྱིས་དམ་ཚིག་གི་དེ་ཁོ་ན་ཉིད་ཀྱི་དོན་གྱི་སྤྱོད་པ་སྤྱད་པས་
འབྲས་བུ་བླ་ན་མེད་པའི་བྱང་ཆུབ་ཐོབ་པར་གྱུར་པའོ། །ཀུན་ཏུ་སྟོན་པའི་རྡོ་རྗེ་
ཞེས་པ་ནི། ན་བཟའ་དཀར་མོའི་སྐུ་ཕྱག་རྒྱ་དེ་ནི། རྡོ་རྗེར་མིང་བཏགས་པ་་
སོ་སོར་རྟོག་པའི་ཡེ་ཤེས་ཀྱི་ངོ་བོ་མདུན་དུ་གྱུར་པར་སྨོས་སོ། །ཏིང་ངེ་འཛིན་་་
ཞེས་པ་ནི་སྒྲུབ་པ་པོས་མདུན་དུ་སྨོས་པའི་ཚུལ་གྱི་ན་བཟའ་དཀར་མོའི་སྐུ་ཕྱག་རྒྱ་
བསྒོམ་པར་བྱ་བའི་དོན་དེས་ཏིང་ངེ་འཛིན་དུ་སྨོས་སོ།
ན་བཟའ་དཀར་མོའི་སྐུ་ཕྱག་རྒྱ་བསྐྱེད་པའི་འོག་ཏུ། ད་ནི་དམ་ཚིག་སྒྲོལ་
མའི་སྐུ་ཕྱག་རྒྱ་སྐྱེད་པར་བྱ་བའི་ཆོ་གའི་དོན་དུ་བསྟན་པར་བྱ་སྟེ། ནམ་མཁའི་་
།སངས་རྒྱས་
རྡོ་རྗེའི་དབུས་སུ་ནི། །དངོས་གྲུབ་དཀྱིལ་འཁོར་དམ་པ་བསམ།
གཟུགས་ནི་རབ་བསྒོམས་ལ། །སྒྲོལ་མའི་མཆོག་ནི་བསྒོམ་པར་བྱ་ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན་ནམ་མཁའི་རྡོ་རྗེ་ནི་བྱེ་བྲག་རྣམ་པ་་་
གསུམ་དུ་བསྟན་པར་བྱ་སྟེ། ཕྱི་དང་ནང་དང་གསང་བའོ། །དེ་ལ་ཕྱི་ནི་
མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ནས་ནང་གི་ནམ་མཁའ་་
ནི་སྒྲུབ་པ་པོས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱས་ནས། དེ་དང་་་་
གཉིས་སུ་མེད་པའི་ཐུགས་ཀ་སྟོང་པ་ནམ་མཁའི་ངོ་བོ་ཡིནན་ནོ། །དེ་ནས་གསང་་
བའི་ནམ་མཁའ་ནི་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་མདུན་
45-995