རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५५९
སྣང་བའི་འབྲས་བུ་གྲུབ་མ་ཐག་གཞན་ཡང་ཁྱད་པར་གྱི་འབྲས་བུ་དྲུག་འགྲུབ་པར་
འགྱུར་བ་བསྟན་པར་བྱ་སྟེ། སངས་རྒྱས་ཀུན་གྱིས་འཕྲོག་པ་ནི། །ལྷ་ཡི་བུ་མོ་་་་
མཆོག་ལ་སྤྱོད། །ཞེས་བྱ་བའི་དོན་བཤད་པར་བྱ་སྟེ། མདུན་དུ་སྨོས་པའི་སྐུ་་
རྡོ་རྗེ་རྣམ་པར་སྣང་མཛད་དང་། གཉིས་སུ་མེད་པའི་ངོ་བོར་གྲུབ་པའི་འོག་ཏུ་་
ཉིད་ཀྱི་གསང་བ་དང་ཐུགས་ཀ་ཡེ་ཤེས་སེམས་དཔའི་གནས་ནས་ཆོས་ཀྱི་དབྱིངས་
ཀྱི་ཡེ་ཤེས་ལ་སོགས་པ་རིགས་ལྔའི་ཡེ་ཤེས་ཀྱི་བྱེ་བྲག་གི་སངས་རྒྱས་ཀུན་ཉིད་ཉིད་
ཀྱི་ཡེ་ཤེས་ཀྱི་ངོ་བོའི་སྐུ་ཕྱག་རྒྱ་གྲངས་མེད་པ་འཇིག་རྟེན་གྱི་ཁམས་ཐམས་ཅད་དུ་
ཁྱབ་པར་སྤྲོ་བར་བྱའོ། །དེ་རྣམས་ཅི་ལྟར་སྨོས་པའི་ཚུལ་གྱི་སྐུ་ཕྱག་རྒྱའི་ཆ་་་་་་
ལུགས་ཕུན་སུམ་ཚོགས་པ་དང་ལྡན་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་་
བོའི་སངས་རྒྱས་ཐམས་ཅད་ཀྱི་སྐུ་ཕྱག་རྒྱ་འཇིག་རྟེན་གྱི་ཁམས་ཐམས་ཅད་དུ་ཁྱབ་
པར་སྤྲོ་བའི་འོག་ཏུ།
ལྷའི་མཆོག་བརྒྱ་བྱིན་དང་། ཁྱབ་འཇུག་དང་།
དབང་ཕྱུག་ཆེན་པོ་དང་། འདོད་པའི་དབང་ཕྱུག་ལ་སོགས་པ་ལྷའི་མཆོག་ཏུ་
སྨོས་པ་ཅི་སྙེད་པ་དེ་དག་གི་བུ་མོ་ཐམས་ཅད་སངས་རྒྱས་ཐམས་ཅད་ཀྱིས་ཡེ་ཤེས་
ཀྱི་འབར་བ་འོད་ཀྱི་གཟི་བརྗིད་ཀྱིས་རེག་པའི་ཚུལ་གྱིས་འཕྲོག་པར་བྱེད་དོ། །དེ་
མ་ཐག་ཏུ་•ཉིད་ཀྱིས་ཤེས་རབ་མ་ཡེ་ཤེས་ཀྱི་ལྷ་མོའི་མཚན་ཉིད་དུ་སྤྱད་པར་བྱ་་་་
བར་སྨོས་སོ། །ཚུལ་དེ་ལྟར་གསང་བའི་དམ་ཚིག་གི་ལོངས་སྤྱོད་པས། དམ་་་
ཚིག་གི་དངོས་གྲུབ་ཀྱི་འབྲས་བུ་ལྷའི་མིག་•ལ་སོགས་པ་མངོན་པར་ཤེས་པ་ལྔའི་་་
འབྲས་བུའི་བྱེ་བྲག་འགྲུབ་པར་འགྱུར་བར་བསྟན་ཏོ། །དེ་ལྟར་སངས་རྒྱས་ཀུན་
གྱིས་འཕྲོག་པ་ཡི། །ལྷ་མོའི་མཆོག་ལ་སྤྱོད་ཀྱི་དོན་དུ་གསུངས་སོ། །གངྒཱའི་བྱེ་
སྙེད་སངས་རྒྱས་རྣམས། །རྡོ་རྗེ་གསུམ་གྱི་གནས་བཞུགས་པ།
།ལག་ཏུ་ཤིང་་་
ཏོག་བཞག་པ་བཞིན།
།རྡོ་རྗེའི་མིག་གིས་མཐོང་བར[འགྱུར། །ཞེས་བྱ་བའི་་་
45-559