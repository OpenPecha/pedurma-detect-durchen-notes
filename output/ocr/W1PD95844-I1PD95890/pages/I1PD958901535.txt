7473
བསྟན་འགྱུར། རྒྱུད། ༨༧ C7
དོན་བཤད་པར་མཛད་པའི་ཕྱིར་བསྟོད་པའི་ཚིག་གིས་གསོལ་བ་བཏབ་པ་མཚོན་་
པར་སྨོས་སོ། །དེ་ལྟར་དེ་ནས་ཀྱི་དོན་དུ་གསུངས་སོ། །སྟོན་པ་ཞེས་པ་ནི་མི་་
བསྐྱོད་པ་རྡོ་རྗེ་འཛིན་གྱིས་•ཐུགས་རྗེ་ཆེན་པོའི་ཐུགས་སྐྱེད་ནས། འཁོར་བའི་་
འདམ་དུ་ལྷུང་བའི་སེམས་ཅན་ཐམས་ཅད་དབྱུང་བའི་ཕྱིར། སྔགས་ཀྱི་ཐེག་པ་་
ཆེན་པོ་ཕྱི་དང་ནང་དང་གསང་བའི་ཚུལ་དུ་བཤད་པའི་ཆོས་ཀྱི་འཁོར་ལོ་བསྐོར་•
བའི་ཐབས་ཀྱིས་སེམས་ཅན་ཐམས་ཅད་ལན་མང་པོར་བརྟུལ་•བ་དང་བྱིན་གྱིས་་་
བརླབས་པའོ། །དེ་ལྟར་བརྟུལ་•པ་དང་བྱིན་གྱིས་བརླབ་པ་མཛད་པས་སེམས་་
ཅན་འཁོར་བའི་འདམ་ནས་ཕྱུང་བ་ཡིན་ནོ།
།དེའི་འོག་ཏུ་སེམས་ཅན་ཐམས་་་་
ཅད་བསོད་ནམས་ཆེན་པོའི་བསྐལ་པ་དང་ལྡན་པར་འགྱུར་རོ། །མདོར་བསྡུ་བ་
དེ་ལྟར་སྟོན་པའི་དོན་དུ་གསུངས་སོ། །རྡོ་རྗེ་འཛིན་ཞེས་པ་ནི། ལེའུ་བཅུ་
བཞི་པའི་དུས་སུ་ཇི་ལྟར་བཤད་པ་བཞིན་དུ་འདིར་སྦྱར་རོ། །སྐྱེད་པ་ཞེས་པ་
ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བརྗོད་དུ་ཡོད་པ་དང་
བརྗོད་དུ་མེད་པའི་འཁོར་ཐམས་ཅད་དུ་སྨོས་པའི་སྟོན་པ་མི་བསྐྱོད་པ་ཉིད་ཀྱིས་་་
གོང་དུ་སྨོས་པའི་ཚུལ་དུ་སྤྲུལ་པ་ཡིན་ནོ། །དོན་དེས་བསྐྱེད་པར་སྨོས་སོ། །དེ་
ལྟར་བསྐྱེད་•པའི་དོན་དུ་གསུངས་སོ། །བྱེད་པ་ཞེས་པ་ནི་སྟོན་པ་མི་བསྐྱོད་པ་་
རྡོ་རྗེ་འཛིན་གྱིས་དུས་རྟག་ཏུ་བྱེ་བྲག་སྣ་ཚོགས་ཀྱིས་སེམས་ཅན་ཐམས་ཅད་ཀྱི་དོན་
མཛད་པར་སྨོས་སོ། །མི་འགྱུར་ཆེ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་་་
འཛིན་ནི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་
མེད་པའི་ངོ་བོ་སྟེ། དེ་ནི་སྟོན་པ་ནམ་མཁའ་ལྟ་བུ་ཀུན་ལ་ཁྱབ་ནས་གནས་པའོ། །
དེ་སྒྲུབ་པ་པོས་འབྲས་བུ་ཐོབ་པའི་དུས་སུ་མི་འགྱུར་ཆེར་མིང་བཏགས་པ་བརྟན་པ་
ངེས་པ་ཡིན་ནོ། །དོན་དེས་མི་འགྱུར་ཆེར་སྨོས་སོ། ། རྡོ་རྗེ་དག་པ་ཞེས་པ་ནི།
45-1512