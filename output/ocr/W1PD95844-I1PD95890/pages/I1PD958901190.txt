རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དཔུང་ཐམས་ཅད་ཀྱིས་གནོད་པ་བྱེད་པའི་འཇིགས་པ་མེད་པར་མཛད་པའི་འོག་ཏུ།
འོད་ཟེར་གྱི་སྤྲིན་གྲངས་མེད་པ་དེ་སྤྲོ་བའི་ལམ་ནས་སྤྲོ་བའི་གནས་ཀྱི་སྔགས་ཀྱི་ས་
བོན་ཡིག་འབྲུ་ཧ་ལ་གཉིས་སུ་མེད་པར་སླར་བསྡུ་བར་མཛད་དོ། །དེ་མ་ཐག་ཏུ་
སྔགས་ཀྱི་ས་བོན་ཡིག་འབྲུ་ཧ་དེ་ཉི་མའི་དཀྱིལ་འཁོར་གྱི་ངོ་བོར་འགྱུར་རོ།
།ཉི་
མའི་དཀྱིལ་འཁོར་དེ་སྔགས་ཀྱི་ས་བོན་ཡིག་འབྲུ་ཧཱུཾ་དུ་གྱུར་པར་མཛད་དོ།
།དེ་་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ དོག་སྔོན་པོ་གཟི་བརྗིད་ཆེན་པོ་འབར་བའི་འོད་
ཀྱིས་འབར་བའོ། །ས་བོན་དེ་ལས་ཁྲོ་བོ་ཆེན་པོའི་ཞེ་སྡང་གི་ངོ་བོ་ཁྲོ་བོའི་རྒྱལ་པོ་
ནི་ལ་དན་ཌའི་སྐུ་ཕྱག་རྒྱ་མདུན་དུ་སྨོས་པའི་ཚུལ་གྱི་སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་དང་ལྡན་པ། གྲངས་མེད་་་་
པའི་སྤྲིན་བ་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེས་འཇིག་རྟེན་གྱི་
ཁམས་ཐམས་ཅད་དུ་ཁྱབ་པོ། །དེ་མ་ཐག་ཏུ་མཁའ་འགྲོ་དང་། མཁའ་འགྲོ་་
མ་དང་། མི་ལ་སོགས་པའི་སེམས་ཅན་ཐམས་ཅད་ལ་གནོད་པ་བྱེད་པའི་བདུད་
དང་བགེགས་ཀྱི་ཚོགས་ཐམས་ཅད་ལ་རིགས་པའི་ཚུལ་གྱིས་བྱིན་གྱིས་བརླབ་པར་་
མཛད་པས་མཁའ་འགྲོ་དང་། མཁའ་འགྲོ་མ་ལ་སོགས་པ་ལ། བདུད་དང་།
བགེགས་ཀྱི་ཚོགས་ཐམས་ཅད་བཅོམ་པའི་འབྲས་བུ་གྲུབ་པར་འགྱུར་རོ། །དེ་་་་་
ལྟར་མཛད་པ་ཁྲོ་བོའི་རྒྱལ་པོ་ནི་ལ་དན་ཌའི་སྐུ་ཕྱག་རྒྱའི་སྤྲིན་གྲངས་མེད་པ་སྤྲོ་་་་
བའི་ལམ་ནས། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ། གཉིས་
སུ་མེད་པར་བསྡུ་བར་མཛད་དོ། །དེ་ཚུལ་དེ་ལྟར་འོད་གཟེར་གྱི་སྤྲིན་གྲངས་་
མེད་པ་དང་། ཁྲོ་བོའི་རྒྱལ་པོ་ནི་ལ་དན་ཌའི་སྐུ་ཕྱག་རྒྱ་གྲངས་མེད་པ་སྤྲོས་ནས།
བྱིན་གྱིས་བརླབས་ནས། གཉིས་སུ་མེད་པའི་ངོ་བོར་བསྡུ་བར་མཛད་དོ། །རྡོ་
རྗེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྤྲོ་བ་བསྡུ་བའོ། །དོན་དེས་རྡོ་རྗེ་ཞེས་བྱ་་་
45-1167