१११७
བསྟན་འགྱུར། རྒྱུད། ༼༽ ༨༧
འགྲོ་མ་ལ་སོགས་པ་བདུད་དང་། བགེགས་ཀྱི་ཚོགས་མ་རུངས་པ་ཐམས་ཅད་་་་
ཀྱིས་སེམས་ཅན་ཐམས་ཅད་ལ་དུས་རྟག་ཏུ་བྱེ་བྲག་སྣ་ཚོགས་ཀྱིས་གནོད་པ་བྱེད་་་
པར་བརྩོན་པ་ཡིན་ནོ། །གཞན་ཡང་དེ་དག་རང་རང་གི་ལས་ཀྱི་དབང་གིས་དུས་
གསུམ་དུ་འབྱུང་བས་དོན་དེས་མཆོག་ལས་བྱུང་བར་སྨོས་། །དེ་ལྟར་འདི་ནི་་་
གསུངས་མ་ཐག་ཏུ་ཡང༌་། གདུག་*པའི་མཆོག་ལས་འབྱུང་བ་ཀུན་གྱི་དོན་དུ་་་་
གསུངས་སོ། །འཇིགས་ཤིང་རབ་ཏུ་སྐྲག་གྱུར་ནས་ཞེས་པ་ནི། མཁའ་འགྲོ་དང་
མཁའ་འགྲོ་མ་ལ་སོགས་པ་བདུད་དང་། བགེགས་ཀྱི་ཚོགས་མ་རུངས་པ་ཐམས་
ཅད་སྨོས་པ་དེ་དག་འབར་བ་ཆེན་པོའི་འོད་ཀྱིས་ཚ་བའི་འཇིགས་པས་སེམས་སྐྲག་
ནས༑ དེ་མ་ཐག་ཏུ་ལུས་འདར་བར་གྱུར་ཏོ། །དེ་ལྟར་འཇིགས་ཤིང་རབ་ཏུ་
སྐྲག་གྱུར་ནས་ཀྱི་དོན་དུ་གསུངས་སོ། །རྡོ་རྗེ་སེམས་པ་རྗེས་སུ་དྲན་ཞེས་པ་ནི།
རྡོ་རྗེར་མིང་བཏགས་པ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔ་ཡིན་
ནོ༑ །ཐམས་ཅད་ཞེས་པ་ནི། ཉིད་ཉིད་ཀྱི་ཡེ་ཤེས་དང་། གཉིས་སུ་མེད་་་
པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་པ་ལ་སོགས་པ། རིགས་ལྔའི་བྱེ་བྲག་
གི་དེ་བཞིན་གཤེགས་པ་བརྗོད་དུ་ཡོད་པ་དང་། བརྗོད་དུ་མེད་པ་རྡོ་རྗེར་མིང་་
བཏགས་པ་ཐམས་ཅད་ཡིན་ནོ། །གཞན་ཡང་རྡོ་རྗེ་ཐམས་ཅད་ཀྱི་དོན་ནི། དེ་
བཞིན་གཤེགས་པ་ཐམས་ཅད་དང་གཉིས་སུ་མེད་པའི་ངོ་བོར་སྟོན་པ་མི་བསྐྱོད་པ་
རྡོ་རྗེ་འཛིན་བསྟན་ཏོ། །དེ་ལྟར་རྗེས་སུ་དྲན་ནས། སྐྱོབས་ཤིག་སྐྱོབས་ཤིག །
ཅེས་ཚིག་བརྗོད་པའི་ཚུལ་དུ་སྨོས་སོ། །དེ་ལྟར་རྗེས་སུ་དྲན་མ་ཐག་ཏུ་མདུན་དུ་
སྨོས་པའི་ཡེ་ཤེས་ཀྱི་མེ་འབར་བའི་འོད་ཀྱིས་ཚ་བའི་འོད་ཀྱི་སྡུག་བསྔལ་དེ་མེད་་་
ནས་ཞི་བ་དང་བདེ་བར་གྱུར་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཐམས་
ཅད་རྗེས་དྲན་གྱི་དོན་དུ་གསུངས་སོ། །ད་ནི་ཁྲོ་བོའི་རྒྱལ་པོ་ནི་ལ་དན་དྷའི་་
45-1186