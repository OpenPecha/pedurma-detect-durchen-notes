༡༧༢
བསྟན་འགྱུརར། རྒྱུད། ༼རྩི༽ ༨༦977
གདན་ཟླ་བའི་དཀྱིལ་འཁོར་གྱི་སྟེང་དུ། འཇིག་རྟེན་དབང་ཕྱུག་གནས་པར་་
བསྒོམ༑ དེ་བཞིན་དུ་ནམ་མཁའི་སྙིང་པོའི་གཡོན་ཕྱོགས་སུ་གདན་ཟླ་བའི་་་
དཀྱིལ་འཁོར་གྱི་སྟེང་དུ། སྒྲིབ་པ་ཐམས་ཅད་རྣམ་པར་སེལ་བ་གནས་པར་བསྒོམ།
དེ་ལྟ་བུའི་ཆོ་གའི་ཚུལ་གྱིས་ནམ་མཁའི་སྙིང་པོའི་དཀྱིལ་འཁོར་བསྒོམ་པའི་དོན་དུ་
ཤེས་པར་བྱའོ། །དེ་ནས་སྤྱན་རས་གཟིགས་ཀྱི་དཀྱིལ་འཁོར་བསྒོམ་པར་བྱ་བའི་
ཆོ་གའི་ཚུལ་བསྟན་པར་བྱ་སྟེ།
དང་པོ་མདུན་དུ་སྨོས་པའི་ཚུལ་དུ་ཕྱག་ན་རྡོ་་་་
རྗེའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་་་
མེད་པའི་ང་རྒྱལ་དུ་བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་་་་
དཔའི་གནས་སུ་སྔགས་ཀྱི་ས་བོན་ཡིག་འབྲུ་གྷཾ་བསམ་མོ།
།ཁ་དོག་དམར་པོ་སོ་་
སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་། འོད་དུ་ཞུ་སྟེ། ཡེ་
ཤེས་ཀྱི་ཁུ་བའི་ངོ་བོའི་ས་བོན་དུ་གྱུར་པའི་ས་བོན་དེ་ལས་འཇིག་རྟེན་དབང་ཕྱུག་
བདག་པོའི་ཚུལ་དུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་དམར་པོ་ཉིད་ཀྱི་ཤེས་་་
རབ་མ་ཡེ་ཤེས་ཀྱི་ལྷ་མོ་རོ་རྡོ་རྗེ་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་
ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་ཇི་ལྟར་་་
སྨོས་པ་བཞིན་དུ་བྱའོ། །དེ་ལྟ་བུའི་ཚུལ་དུ་འཇིག་རྟེན་དབང་ཕྱུག་གི་སྐུ་རྩ
བསྐྱེད་མ་ཐག་ཏུ། བསྐྱེད་པར་མཛད་མཁན་ཕྱག་ན་རྡོ་རྗེ་སྐུ་ཕྱག་རྒྱ་གཉིས་སུ་་་
མེད་པའི་ངོ་བོར་བསྡུ་བར་བྱའོ། །དེ་མ་ཐག་ཏུ་སྒྲུབ་པ་པོས་འཇིག་རྟེན་དབང་་
ཕྱུག་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་འོག་ཏུ་ཕྱག་ན་རྡོ་རྗེ་
ལ་ཇི་ལྟར་སྨོས་པའི་གདན་ཟླ་བའི་དཀྱིལ་འཁོར་གྱི་སྟེང་དུ་བཞུགས་པར་བརྟག་གོ༎
དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་
ཡིག་འབྲུ་ཁྲྀ་བསམ་མོ། །ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་་
45-172