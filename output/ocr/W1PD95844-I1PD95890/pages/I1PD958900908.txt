རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११५
བར་སྨོས་སོ། །དེ་ལྟར་དགའ་བ་སྟོན་པའི་དབང་དག་ཀྱང་། །དགྱེས་པའི་
བདག་ཉིད་རབ་ཏུ་སྩོལ་གྱི་དོན་དུ་གསུངས་སོ། །མཐོང་བ་ཙམ་གྱིས་བསྐུལ་བས་
ཀྱང་། སྐྱེ་འགྲོ་ཐམས་ཅད་དབང་དུ་འགྱུར་ཞེས་པ་ནི་མདུན་དུ་སྨོས་པའི་ཚུལ་དུ་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་དབང་སྩལ་མ་ཐག་ཏུ།
ཅི་ལྟར་བྱང་ཆུབ་སེམས་དཔའ་འཇམ་དཔལ་མཐོང་མ་ཐག་ཏུ་སྟོང་ཆེན་པོའི་་་
འཇིག་རྟེན་གྱི་ཁམས་ན་གནས་པའི་ལྷ་དང་མི་ལ་སོགས་པ་སེམས་ཅན་མ་ལུས་པ་་
ཐམས་ཅད་བྲན་བཞིན་དུ་དབང་དུ་འགྱུར་བ་དེ་བཞིན་དུ་བསྟན་ཏོ། །དེ་ལྟར་་་
མཐོང་བ་ཙམ་གྱིས་བསྐུལ་བས་ཀྱང་། སྐྱེ་འགྲོ་ཐམས་ཅད་དབང་དུ་འགྱུར་གྱི་་་་
དོན་དུ་གསུངས་སོ། །རིན་པོ་ཆེའི་དམ་ཚིག་སྤྲིན་བཀོད་པ་ཞེས་བྱ་བའི་ཏིང་ངེ་་
འཛིན་ཏོ། །ཞེས་བྱ་བ་ནི་རིན་པོ་ཆེའི་དམ་ཚིག་ནི། རིན་ཆེན་འབྱུང་ལྡན་གྱི་
དམ་ཚིག་ཐུགས་རྗེ་ཆེན་པོའི་ཐུགས་དེས་མདུན་དུ་སྨོས་པའི་སེམས་ཅན་སྐལ་བ་་་་
དང་མི་ལྡན་པ་སྡུག་བསྔལ་ཅན་དེ་དག་བསོད་ནམས་ཀྱི་སྐལ་བ་དང་ལྡན་པ་དང་།
གཞན་ཡང་ལྷ་དང་མི་ལ་སོགས་པ་སེམས་ཅན་ཐམས་ཅད་དབང་དུ་བསྡུ་བར་་་
མཛད་པའོ། །དེ་ལྟར་རིན་པོ་ཆེའི་དམ་ཚིག་གི་དོན་དུ་གསུངས་སོ། །སྤྲིན་
བཀོད་པ་ཞེས་པ་ནི་སྐལ་བ་དང་མི་ལྡན་པའི་སྡུག་བསྔལ་ཅན་ལ་ཡེ་ཤེས་ལྔའི་འོད་
ཟེར་གྱི་གཟི་བརྗིད་ཀྱི་འོད་ཀྱིས་བྱིན་བརླབས་པར་བྱ་བའི་ཕྱིར་སངས་རྒྱས་དང་
བྱང་ཆུབ་སེམས་དཔའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེ་བཞིན་དུ་་
དབང་བསྐུར་བར་བྱ་བའི་ཕྱིར་ན་བཟའ་དཀར་མོའི་སྐུ་ཕྱག་རྒྱ་སྤྲིན་བཞིན་དུ་སྤྲོས་
པའོ།༑ །མདོར་བསྡུས་•པ་དེ་ལྟར་སྤྲིན་གྲངས་མེད་པ་ལ་བཀོད་པའི་དོན་དུ་
སྨོས་སོ། །དེ་ལྟར་སྤྲིན་བཀོད་པའི་ཚུལ་དུ་གསུངས་སོ། །ཏིང་ངེ་འཛིན་ཞེས་
པ་ནི[བསྐལ་པ་• དང་མི་ལྡན་པའི་སྡུག་བསྔལ་ཅན་བསོད་ནམས་ཀྱི་སྐལ་བ་དང་
45-885