370
བསྟན་འགྱུར། རྒྱུད། ༼རུ༽ ༨༦
པདྨ་འདབ་བརྒྱད་པ་འདི་ནི་དམ་པར་སྨོས་སོ། །དེ་ལྟར་ནམ་མཁའི་དབྱིངས་ཀྱི་
དབུས་སུ་ནི་སངས་རྒྱས་དཀྱིལ་འཁོར་དམ་པ་བསམ་གྱི་དོན་དུ་གསུངས་སོ། །
འཇིག་རྟེན་དབང་ཕྱུག་རབ་སྒོམས་ལ། །ཆོས་ཀྱི་ཨོཾ་ནི་བསྒོམ་པར་བྱ་ཞེས་པ་ནི།
གདན་གྱི་ངོ་བོ་པདྨ་འདབ་བརྒྱད་དེ་བསྐྱེད་མ་ཐག་ཏུ་སྒྲུབ་པ་པོས་སྣང་བ་མཐའ་་
ཡས་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱས་ནས་མདུན་དུ་སྨོས་པའི་་་
ཚུལ་དུ། ཐབས་དང་ཤེས་རབ་རོལ་པ་བྱས་ནས། བདེ་བར་འགྱུར་བའི་དུས་
སུ་ཤེས་རབ་མའི་བྷ་གའི་ནམ་མཁའི་དབུས་ཀྱི་སངས་རྒྱས་དཀྱིལ་འཁོར་དུ་མིང་་་་
བཏགས་པ། གདན་པདྨ་འདབ་བརྒྱད་ཀྱི་སྟེང་དུ་ཁུ་བའི་ངོ་བོ་བྱང་ཆུབ་སེམས་
འོད་དུ་ཞུ་ནས། ཟླ་བའི་དཀྱིལ་འཁོར་དུ་གྱུར་པར་བསམ་མོ། །དེའི་སྟེང་དུ་་
སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་
ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས། ཡེ་་་་
ཤེས་ཀྱི་ཁུ་བའི་ངོ་བོ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་
པར་ཐིམ་པར་འགྱུར་རོ། །བཤད་པར་བྱ་སྟེ། སྔགས་ཀྱི་ས་བོན་ཡི་གེ་ཨོཾ་ཆོས་
སུ་མིང་བཏགས་པ་དེ་བཞིན་གཤེགས་པ་སྣང་བ་མཐའ་ཡས། ཆོས་སོ་སོར་རྟོག་
པའི་ཡེ་ཤེས་ཀྱི་སེམས་ཅན་ཐམས་ཅད་བྱིན་གྱིས་རླབས་པས་ཕྱིན་ཅི་ལོག་གི་ཉོན་་
མོངས་པ་གཏི་མུག་མ་རིག་པའི་སྙིང་པོའི་ངོ་བོ་དེ་བཅོམ་པར་འགྱུར་རོ། །དེ་་་་
མེད་མ་ཐག་ཏུ་ཤེས་རབ་ཆེན་པོའི་རིགས་པ་ཐམས་ཅད་ཀྱི་ངོ་བོར་འགྱུར་རོ། །
དེ་བཞིན་དུ་ཆོས་སྣང་བ་མཐའ་ཡས། སོ་སོར་རྟོག་པའི་ཡེ་ཤེས་དང་གཉིས་སུ་་་
མེད་པའི། སྔགས་ས་བོན་ཡིག་འབྲུ་ཨོཾ་དུ་སྨོས་པ་དེ་བྱང་ཆུབ་སེམས་དཔའ་སྤྱན་
རས་གཟིགས་ཀྱི་དབང་ཕྱུག་གི་སྐུ་ཕྱག་རྒྱ་བསྐྱེད་པའི་ས་བོན་གྱི་ངོ་བོ་ཡིན་ནོ། །
དེ་ལྟ་བུའི་ངོ་བོའི་ཆོས་ཀྱི་ཨོཾ་སྔགས་ས་བོན་གྱི་ཡིག་འབྲུ་ཐིཾ་མ་ཐག་ཏུ། གསང་བ་
45-310