37
_______ བསྟན་འགྱུར། རྒྱུད། ༼རུ༽ ༨༦ E
དེ་ནི་སངས་རྒྱས་ཐམས་ཅད་ཀྱི། །ཐེག་ཆེན་ལམ་ནི་སྟོན་པར་འགྱུར། །ཞེས་
བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སྐུ་གསུང་ཐུགས་ཀྱི་རྡོ་རྗེ་
ཡིས་ནི། སྒྲུབ་པ་པོས་མདུན་དུ་བཤད་པའི་ཚེ་དཔག་ཏུ་མེད་པ་སྤྲོ་བར་བྱ་བའི་
དུས་སུ་ཕྱག་རྒྱ་སྤྲིན་ལྟ་བུ་དེ་སྐུ་དང་གསུང་དང༌་། ཐུགས་རྡོ་རྗེ་གསུམ་གཉིས་སུ་
མེད་པའི་ངོ་བོར་བསྒོམ་པར་བྱའོ། །དེ་ལྟར་སྐུ་གསུང་ཐུགས་ཀྱི་རྡོ་རྗེ་ཡིས་ཀྱི་
དོན་དུ་གསུངས་སོ། །ཚེ་དཔག་མེད་པའི་འོད་དང་འདྲ་ཞེས་པ་ནི། སྒྲུབ་པ་
པོས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་ཕྱུག་དང་གཉིས་སུ་མེད་
པའི་ང་རྒྱལ་དུ་བསྒོམས་པས་དེ་གྲུབ་པའི་འོག་ཏུ། ཅི་ལྟར་དེ་བཞིན་གཤེགས་པ་
ཚེ་དཔག་ཏུ་མེད་པ་ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པ་དེ་དང་འདྲ་བར་
འགྱུར་རོ། །དེ་ལྟར་ཚེ་དཔག་མེད་པའི་འོད་དང་འདྲ་བའི་དོན་དུ་གསུངས་སོ།།
དེ་ནི་སེམས་ཅན་ཐམས་ཅད་ཀྱི། །ཐེག་ཆེན་ལམ་གྱི་སྟོན་པར་འགྱུར། །ཞེས་
པ་ནི་སྒྲུབ་པ་པོས་ཚེ་དཔག་ཏུ་མེད་པའི་ཡེ་ཤེས་ཀྱིས་འབྲས་བུ་གྲུབ་པའི་འོག་ཏུ།
འགྲོ་བ་རིགས་དྲུག་གི་སེམས་ཅན་ཐམས་ཅད་འདོད་ཆགས་ཞེ་སྡང་དང་གཏི་མུག་
ལ་སོགས་པ། ཉོན་མོངས་པའི་དབང་གིས་སྡིག་པ་བྱས་པའི་མུན་པས་ཐེག་པ་
ཆེན་པོ་གསང་སྔགས་ཀྱིས་ལམ་བསྒྲིབས་པར་སྨོས་སོ། །བཤད་པར་བྱ་སྟེ།
སེམས་ཅན་ཐམས་ཅད་སོ་སོར་རྟོག་པའི་ཡེ་ཤེས་ཀྱི་བྱིན་གྱིས་བརླབ་པ་བྱས་པས།
འགྲོ་བ་རིགས་དྲུག་གི་སེམས་ཅན་ཐམས་ཅད་སྐྱེ་བའི་འཁོར་བའི་ལམ་དང་བྲལ་
བར་འགྱུར་རོ། །དུས་དེ་ནས་བཟུང་ནས། ཐེག་པ་ཆེན་པོ་གསང་སྔགས་ཀྱི་
ལམ་དུ་འཇུག་པར་འགྱུར་རོ། །དེ་ལྟར་དེ་ནི་སེམས་ཅན་ཐམས་ཅད་ཀྱི་ཐེག་པ་་
ཆེན་པོའི་ལམ་གྱི་སྟོན་པར་འགྱུར་གྱི་དོན་དུ་གསུངས་སོ། །ཚེ་དཔག་ཏུ་མེད་པའི་
ཡོན་ཏན་རྡོ་རྗེའི་འོད་སྣང་བའི་དཔལ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་་
45-314