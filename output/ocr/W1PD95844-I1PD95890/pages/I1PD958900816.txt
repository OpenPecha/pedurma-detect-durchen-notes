རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༩༣
བའི་དོན་བཤད་པར་བྱ་སྟེ། ཅི་ལྟར་ཡིན་ན། སྐུ་གསུང་ཐུགས་ཀྱི་སྦྱོར་བ་ཅན། །
སངས་རྒྱས་ཐམས་ཅད་བདག་ལ་གསོན་ནི།
སྒྲུབ་པ་པོས་དང་པོ་ཉིད་ཀྱི་ལུས་ཀྱི་
གནས་བཅུར་ཁྲོ་བོའི་རྒྱན་གྱི་ཆ་ལུགས་སུ་བྱའོ། །དེ་ནས་གནས་བཅུ་དང་རྒྱན་
བཅུ་གསལ་བར་བསྟན་པར་བྱ་སྟེ། སྐྲ་གྱེན་དུ་རྫེས་པ་སྦྲུལ་ནག་པོའི་ཤུན་པས་
བཅིང་ངོ་། །རྣ་བ་གཉིས་ལ་རིགས་ངན་གཡུལ་དུ་མཚོན་ཕོག་ནས་ཤི་བའི་བན་
ད་བླངས་ལ་བརྩེགས་ཏེ་མདུན་དུ་གཉིས་བཟླུམས་ལ་རྒྱན་བྱའོ། །མགུལ་པར་
སྦྲུལ་སེར་པོའི་ཤུན་པས་བརྒྱན་པའོ། །སྦྲུལ་ཁྲ་བོའི་ཤུན་པས་ཁར་བརྒྱན་ནོ། །
སྦྲུལ་དམར་པོའི་ཤུན་པས་ལག་པ་གཉིས་བརྒྱན་ནོ། །སེམས་ཅན་ཐམས་ཅད་ཀྱི་
རུས་པའི་དུམ་བུའི་ཕྲེང་བས་རྐེད་པའི་རྒྱན་བྱའོ། །མིའི་རུས་པའི་དུམ་བུས་ཕྲེང་
བས་རྐང་པ་གཉིས་ཀྱི་རྒྱན་བྱའོ། །ཚུལ་དེས་གནས་བཅུའི་རྒྱན་བཅུ་སྨོས་སོ། །
ཁྲོ་བོའི་རྒྱན་གྱི་ཆ་ལུགས་བྱས་པའི་འོག་ཏུ། ལག་པ་གཡས་པ་ཁྲོ་བོའི་རྡོ་རྗེ་རྩེ་་་
དགུ་གསོར་བའི་སྟབས་ཀྱིས། མ་རུངས་པའི་སེམས་ཅན་གྱི་གཟུགས་བརྙན་མགོ་
རྐང་པ་གཡས་བརྐྱང་• བས་མནན། བརླ་མགོ་གཉིས་གཡོན་བསྐུམ་པས་གནན་•
ནོ༑ ༑ །དེ་ལྟར་ཁྲོ་བོའི་སྟངས་སྟབས་བྱས་ནས། ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ཀྱི་ཞིང་ཁམས་ན་གནས་པའི་སངས་རྒྱས་གྲངས་མེད་པའི་སོ་
སོའི་སྐུའི་རིགས་ལྔའི་བྱེ་བྲག་གིས་སངས་རྒྱས་སྨོས་པ་དང་གཉིས་སུ་མེད་པའི་་
བདག་ཉིད་ཡིན་ནོ། །གཞན་ཡང་ཅི་ལྟར་སྨོས་པའི་ཚུལ་གྱི་སངས་རྒྱས་ཐམས་
ཅད་ནི་སྐུ་དང་གསུང་དང་ཐུགས་གསུམ་དོན་དམ་པར་གཉིས་སུ་མེད་པའི་ངོ་བོ་མ་
སྐྱེས་པ་སྟོང་པ་ནམ་མཁའ་ལྟ་བུ། དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་
ཀྱི་དངོས་གྲུབ་ཀྱི་འབྲས་བུ། གཉིས་སུ་མེད་པའི་བདག་ཉིད་ཆོས་ཀྱི་སྐུ་ཡིན་ཏེ།
དེ་ལ་རྣལ་འབྱོར་དུ་གནས་པའོ། །དོན་དེས་སྐུ་གསུང་ཐུགས་ཀྱི་སྦྱོར་བ་ཅན་
45-793