རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०९
བཅས་པ་དང་། དེ་ལྟར་གསུང་གི་རིགས་ཀྱི་བྱེ་བྲག་གི་ཡེ་ཤེས་དཀྱིལ་འཁོར་གྱི་་
ལྷ་རྣམས་ཀྱི་ཐུགས་ཀའི་གནས་ནས། མདུན་དུ་སྤྲོས་པའི་ཁྲོ་བོའི་རྒྱལ་པོ་པདྨནྟ་
ཀའི་སྐུ་ཕྱག་རྒྱ་སྤྲིན་ལྟ་བུ་དེས་ཁྲོ་བོ་ཆེན་པོ་བརྩོན་འགྲུས་ཀྱི་རྡོ་རྗེ་ཀྱོ་བས་ལན་་་་་་
གྲངས་མེད་པར་རྡེག་པར་བྱེད་པར་བསམ་མོ། །དེ་ལྟར་མདོར་བསྡུས་པའི་་་་
སྦྱོར་བའི་བྱེ་བྲག་གིས། ཡེ་ཤེས་ཀྱི་དཀྱིལ་འཁོར་གྱི་ལྷ་རྣམས་ཀྱི་བདག་པོ་ཐམས་
ཅད་འཁོར་དང་བཅས་པའི་ཐུགས་རྡོ་རྗེ་ཀྱོ་བས་རྡེག་པར་བྱེད་པའི་དུས་སུ།
སྒྲུབ་པ་པོས་རང་གི་ལུས་དང་གཉིས་སུ་མེད་པའི་ངོ་བོའི་སྙིང་གར་བརྡེག་པར་བྱ་་
བས་བསད་•པའི་ལས་བྱ་བར་སྨོས་སོ། །[དེ་ལྟར་བསྒོམ་པར་བྱའོ།
།●དེ་ལྟར་
མདོར་བསྡུས་པ་དེས་ནི་ཐུགས་ཀར་བརྡེག་བྱས་དེའི་དོན་དུ་གསུངས་སོ། །ལྷ་་་་
རྣམས་རབ་ཏུ་བསྐུལ་བར་བྱ་ཞེས་པ་ནི། གོང་དུ་སྨོས་པའི་རྡོ་རྗེ་ཀྱོ་བས་ཐུགས་་
ཀར་བརྡེག་པའི་ཚུལ་གྱིས་ཆོ་གས་དཀྱིལ་འཁོར་ཀུན་གྱི་བདག་པོ་རྣམས་འཁོར་་་་་
དང་བཅས་པའི་ཐུགས་བསྐུལ་བར་འགྱུར་བ་ཡིན་ནོ། །དེ་ལྟར་ལྷ་རྣམས་རབ་ཏུ་
བསྐུལ་བའི་དོན་དུ་གསུངས་སོ། །འདི་ནི་རྡོ་རྗེ་ཐམས་ཅད་ཀྱི་སངས་རྒྱས་ཀྱི་བྱང་
ཆུབ་སྒྲུབ་པ་པོ་ཞེས་པ་ནི། དྲག་ཤུལ་སྦྱོར་བའི་འདིའི་སྒྲུབ་པ་བྱས་པས་དཔལ་རྡོ་
རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་ཐམས་་་་
ཅད་དོན་དམ་པར་ཡེ་ཤེས་རྣམ་པ་ལྔ་གཉིས་སུ་མེད་པའི་བདག་ཉིད་ཀྱི་ངོ་བོ་མ་་་་
སྐྱེས་པ་སྟོང་པ་ནམ་མཁའ་ལྟ་བུ་ཐམས་ཅད་ལ་ཁྱབ་ནས་གནས་པ་ཆོས་ཀྱི་སྐུ་ཡིན་
ནོ༑ །བསྟན་པར་བྱ་སྟེ། མདུན་དུ་སྨོས་པ་རྡོ་རྗེ་ཐམས་ཅད་མཉེས་པར་སྒྲུབ་པ་
་མེད་པའི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་སངས་རྒྱས་དང་བྱང་ཆུབ་ཀྱི་
ངོ་བོར་སྒྲུབ་པ་མཛད་དོ། །སངས་རྒྱས་ནི་དཔལ་རྡོ་རྗེ་སེམས་དཔའ་ལ་སོགས་པ་
རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་པ་ཐམས་ཅད་སྟེ་དེ་དག་་་
45-209