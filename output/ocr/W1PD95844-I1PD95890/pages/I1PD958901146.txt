རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༡༢༣
གསུངས་མ་ཐག་ཏུ་ཡང་། སངས་རྒྱས་གྲགས་པ་ཆེན་པོ་ཀུན་གྱི་དོན་དུ་གསུངས་
སོ༑ །བརྒྱལ་ཞིང་རབ་ཏུ་འཇིགས་པར་ཞེས་པ་ནི། ཅི་ལྟར་སྨོས་པའི་ཚ་བ་་་
ཆེན་པོས་སེམས་ཅན་འཇིགས་པར་གྱུར་མ་ཐག་ཏུ། ཉིད་ཉིད་ཀྱི་གདན་ལས་་་་་
ལྷུང་ནས་བརྒྱལ་བར་འགྱུར་བར་བསྟན་ཏོ། །རྡོ་རྗེའི་སྐུ་ནི་རྗེས་སུ་དྲན། ཞེས་
པ་ནི་སྐུ་རྡོ་རྗེ་རྣམ་པར་སྣང་མཛད་དང་། རིན་ཆེན་འབྱུང་ལྡན་དང་། སྣང་
བ་མཐའ་ཡས་དང་དོན་ཡོད་གྲུབ་པ་ལ་སོགས་པ་ཚུལ་ཇི་ལྟར་སྨོས་པའི་གྲགས་པ་་
ཆེན་པོ་དང་ལྡན་པའི་སངས་རྒྱས་ཀུན་གྱི་ཐུགས་འཇིགས་ནས་བརྒྱལ་བར་འགྱུར་རོ། །
དེ་མ་ཐག་ཏུ་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་རྡོ་རྗེའི་ངོ་བོར་བསྟན་
ཏོ། །དེ་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་ཡིན་ཏེ།
དོན་དེས་རྡོ་རྗེ་སྐུ་ཡིན་ནོ། །དེ་རྗེས་སུ་དྲན་ནས་སྐྱོབས་ཤིག་སྐྱོབས་ཤིག་ཅེས་་་་
ཚིག་བརྗོད་པའི་ཚུལ་བསྟན་ཏོ། །དེ་ལྟར་བསྒྲུབ་པ་པོའི་སེམས་བསྟན་པ་དང་།
དད་པ་བསྐྱེད་པའི་ཕྱིར་སྡུད་པ་པོ་ཕྱག་ན་རྡོ་རྗེས་ལ་དོར་བའི་ཚིག་ཏུ་བསྟན་ཏོ། །
བཤད་པར་བྱ་སྟེ། ཁྲོ་བོའི་རྒྱལ་པོ་ཨ་མྲི་• ཏ་ཀུཎྜ་ལིའི་སྔགས་རིངས་གསུངས་མ་
ཐག་ཏུ། འཇིག་རྟེན་གྱི་ཁམས་ཐམས་ཅད་ན་གནས་པའི་བགེགས་མ་རུངས་པ་་
ཐམས་ཅད་དང་། བགེགས་ཀྱི་རྒྱལ་པོ་བི་ན་ཡ་ཀ་གནོད་པ་བྱེད་པ་དེ་དག་ཐམས་
ཅད་སྔགས་ཀྱི་འབར་བའི་འོད་ཀྱི་ཚ་བས་བསྲེག་པའི་སྡུག་བསྔལ་དུ་འགྱུར་རོ། །
དེ་ཞི་བར་བྱ་བའི་ཕྱིར་མདུན་དུ་སྨོས་པའི་རྡོ་རྗེ་སྐུ་དེ་ལ་སྐྱོབས་ཤིག་སྐྱོབས་ཤིག་་་་
ཅེས་བརྗོད་པའི་ཚུལ་གྱིས་རྗེས་སུ་དྲན་ནོ། །དེ་རྗེས་སུ་དྲན་མ་ཐག་ཏུ་ཞི་བ་དང་
བདེ་བར་གྱུར་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེའི་སྐུ་ནི་རྗེས་སུ་དྲན་
གྱི་དོན་དུ་གསུངས་སོ། །ད་ནི་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྒོམ་པ་དང་།
སྦྱོར་བ་དང་སྔགས་རིངས་ཀྱི་བཟླས་པ་བྱས་པས། སྒྲུབ་པ་པོས་གང་ཡང་རུང་བ་
45-1123