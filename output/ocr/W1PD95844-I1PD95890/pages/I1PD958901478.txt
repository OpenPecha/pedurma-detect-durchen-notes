རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7044
དུ་གསུངས་སོ། །ད་ནི་གོང་དུ་སྨོས་པའི་བསྒྲུབ་པ་བྱ་བས་འབྲས་བུ་ཁྱད་པར་དུ་
འགྱུར་བར་བསྟན་པར་བྱ་སྟེ། དེ་ནི་དེ་མ་ཐག་ཏུ་ཡང་། །རྣམ་པར་སྣང་
མཛད་འོད་འདྲ་ཞིང་། །རྡོ་རྗེ་སེམས་དཔའ་རྒྱལ་པོ་ཆེ། །སངས་རྒྱས་རྡོ་རྗེ་སྐུ་
ཉིད་འཛིན། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནི་
དེ་མ་ཐག་ཏུ་ཡང༌་།
།རྣམ་པར་སྣང་མཛད་འོད་འདྲ་ཞིང་ནི།
གོང་དུ་སྨོས་
པའི་ཚུལ་གྱི་བསྒྲུབ་པ་བྱས་པས་བྱང་ཆུབ་ཀྱི་འབྲས་བུ་ཐོབ་པར་སྨོས་པ་དེ་ནི།
དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དོན་དམ་པར་གཉིས་སུ་མེད་པའི་ངོ་་
བོ་ཡིན་ཏེ། དེ་དང་གཉིས་སུ་མེད་པའི་ངོ་བོར་རྣམ་པར་སྣང་མཛད་སྨོས་པ་དེ་་
དང་གཉིས་སུ་མེད་པའི་ངོ་བོར་སྒྲུབ་པ་པོས་མཉམ་པར་འགྲུབ་པར་བསྟན་ཏོ། །
དེ་ལྟར་དེ་ནི་དེ་མ་ཐག་ཏུ་ཡང་། །རྣམ་པར་སྣང་མཛད་འོད་འདྲའི་དོན་དུ་་་
གསུངས་སོ། །རྡོ་རྗེ་སེམས་དཔའ་རྒྱལ་པོ་ཆེ། །སངས་རྒྱས་རྡོ་རྗེ་སྐུ་ཉིད་འཛིན༎
ཞེས་པ་ནི་སྒྲུབ་པ་པོ་རྣམས་•པར་སྣང་མཛད་དང་གཉིས་སུ་མེད་པར་འབྲས་བུ་
འགྲུབ་པར་འགྱུར་བ་དེ་ནི། ཇི་ལྟར་སྨོས་པའི་ཚུལ་གྱི་དེ་བཞིན་གཤེགས་པ་་་
ཐམས་ཅད་ཀྱི་རྒྱལ་པོ་དཔལ་རྡོ་རྗེ་སེམས་དཔའ་ཡིན་ཏེ། དཔལ་རྡོ་རྗེ་སེམས་
དཔའ་དེ་ནི་རྡོ་རྗེར་མིང་བཏགས་པ་མེ་ལོང་ལྟ་བུའི་ཡེ་ཤེས་ཀྱི་སྐུ་ཕྱག་རྒྱ་ཡིན་ནོ། །
དེ་ཉིད་ཀྱི་སྐུ་ཕྱག་རྒྱའི་ངོ་བོ་རྣམ་པར་སྣང་མཛད་འཛིན་པར་བསྟན་ཏོ། །ཚུལ་
དེ་ལྟར་རྣམ་པར་སྣང་མཛད་དང་དཔལ་རྡོ་རྗེ་སེམས་དཔའ་དོན་དམ་པར་གཉིས་
སུ་མེད་པའི་འབྲས་བུའི་ངོ་བོར་འགྲུབ་པར་འགྱུར་བར་བསྟན་ཏོ། །དེ་ལྟར་་་
དཔལ་རྡོ་རྗེ་སེམས་དཔའ་རྒྱལ་པོ་ཆེ། །སངས་རྒྱས་རྡོ་རྗེ་སྐུ་ཉིད་འཛིན་གྱི་དོན་་
དུ་གསུངས་སོ། །རྡོ་རྗེ་སེམས་དཔའ་སྐྱེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ཞེས་བྱ་བ་ནི།
རྡོ་རྗེ་སེམས་དཔའ་བསྐྱེད་པ་ནི། གོང་དུ་སྨོས་པའི་ཆོ་གའི་་
45-1455