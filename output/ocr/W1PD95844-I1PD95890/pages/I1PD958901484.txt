རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༤༦ ༡
སེམས་དཔའ་སའི་སྙིང་པོའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཞི་པ་ཐུགས་ཀྱི་དཀྱིལ་་་
འཁོར་གྱི་དུས་སུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་བྱང་
ཆུབ་སེམས་དཔའ་སའི་སྙིང་པོ་སྐུ་ཕྱག་རྒྱ་སྐྱེད་མ་ཐག་ཏུ། སྐྱེད་པར་མཛད་་
མཁན་གྱི་རྣམ་པར་སྣང་མཛད་ཀྱི་སྐུ་ཕྱག་རྒྱ་བྱང་ཆུབ་སེམས་དཔའ་སའི་སྙིང་པོའི་
སྐུ་ཕྱག་རྒྱའི་‘སྤྱི་བོར་དབང་བསྐུར་བའི་ཚུལ་དུ་བསམ་མོ། །དེ་ལྟ་བུའི་ཚུལ་གྱི་་
བྱང་ཆུབ་སེམས་དཔའ་སའི་སྙིང་པོའི་སྐུ་ཕྱག་རྒྱ་བསྐྱེད་པའི་འོག་ཏུ་སྒྲུབ་པ་པོས་དེ་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྔར་སྨོས་པའི་
ཤེས་རབ་མ་དང་ལྡན་པར་འདོད་ཆགས་ཆེན་པོའི་སེམས་དགའ་བས་བསྐྱེད་ནས།
ཐབས་དང་ཤེས་རབ་རོལ་པ་བྱ་ཞིང་། བན་ད་ཅི་ལྟར་སྨོས་པའི་མཚན་ཐམས་
ཅད་དང་ལྡན་པའི་ནང་དུ་རང་གི་བཤང་བ་དང་། ཕྱིའི་ཤ་ཆེན་དང་། ནང་
ནུབ་ཀྱི་ཟ་བའི་ལྷག་མ་བཞག་•གོ། །དེའི་འོག་ཏུ་སྔགས་ཀྱིས་བྱིན་གྱིས་བརླབ་་་
པའི་ཆོ་གའི་ལེའུ་ལྔ་པའི་ནང་ནས་ཅི་ལྟར་སྨོས་པ་དེ་བྱའོ། །དེ་ལྟར་བཤང་བ་ཤ་
ཆེན་ལྷག་མ་ནི། དེ་དག་སྦྱར་ནས་གཞག་པར་བྱ་བའི་དོན་དུ་གསུངས་སོ། །
ཆོ་ག་བཞིན་དུ་བསྔགས་ནས་ནི། །ཟོས་ན་སངས་རྒྱས་ཀྱིས་མི་མཐོང་ཞེས་པ་ནི།
དམ་རྫས་ཚུལ་ཇི་ལྟར་སྨོས་པའི་སྔགས་ཀྱིས་བྱིན་གྱིས་བརླབས་པས་ཡེ་ཤེས་ཀྱི་་་
བདུད་རྩིའི་ཁུ་བའི་ངོ་བོར་གྱུར་པར་བརྟག་གོ། ། །དེའི་འོག་ཏུ་ཨོཾ་སྭ་བྷཱ་བ་ཤུདྡྷ་
སརྦ་དྷརྨ་སྭ་བྷཱ་བ་ཤུདྷོཧཾ། ཞེས་སྔགས་ཀྱི་ཚིག་བརྗོད་ཅིང་དམ་རྫས་ཡེ་ཤེས་ཀྱི་
བདུད་རྩིའི་ཁུ་བའི་ངོ་བོ་དེ་བཟའ་བར་བྱའོ། །བསྟན་པར་བྱ་སྟེ། མ་གྲུབ་ཀྱི་
བར་དུ་ཆོ་གའི་ཚུལ་དེ་ལྟར་སྒྲུབ་པར་བྱའོ། །དེ་གྲུབ་པའི་དུས་སུ་དང་པོ་མཚན་
45-1461