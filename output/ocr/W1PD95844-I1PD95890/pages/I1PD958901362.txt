རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མེད་པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་ཙན་ད་ལ་སོགས་པའི་རིགས་་
པའི་ངན་གང་ཡང་རུང་བའི་སྐྱེས་བུ་གཡུལ་དུ་མཚོན་ཕོག་ནས་ཤི་བའི་བན་དྷ་ཅི་་
ལྟར་སྨོས་པའི་མཚན་ཐམས་ཅད་ཡོངས་སུ་རྫོགས་པ་བླང་ངོ་། །སྒྲུབ་པ་པོ་བན་་
དའི་མཚན་གྱི་བྱེ་བྲག་ཐམས་ཅད་ལ་མཁས་པའོ། །གཞན་ཡང་སྔགས་ཀྱིས་སྒྲུབ་
པའི་སྦྱོར་བ་ཐམས་ཅད་ངེས་པར་ཤེས་པའོ། །དེས་མདུན་དུ་སྨོས་པའི་མཚན་་་་
ཡོངས་སུ་རྫོགས་པའི་བན་དྷ་བླང་ངོ་། །དེ་ལྟར་ཡང་ན་ཐོད་པ་གང་བ་དག །
ཁྱད་པར་དུ་ནི་མཁས་པས་བཙལ་གྱི་དོན་དུ་གསུངས་སོ། །དེར་ནི་སྔགས་ཀྱི་ཚིག་
བྲིས་ཏེ། རྡོ་རྗེ་གསུང་གི་བཟླས་པ་ཡིས་ཞེས་པ་ནི། མདུན་དུ་སྨོས་པའི་བན་་
དྷ་དེའི་ནང་གི་དབུས་སུ་འུག་པའི་ཁྲག་དང་། པད་མ་རག་ཏ་དང་། དུག་་་་
དང་། དྲི་ཆེན་དང་། དེ་རྣམས་བསྲེས་ནས། རྡོ་རྗེ་ཆུ་དང་དཀྲུགས་ལ་དེ་་
ལས་ཁྭ་ཏའི་མཇུག་སྒྲོའི་རྩ་བའི་ཕྱོགས་ཀྱིས་དགྲ་གང་བསྐྲད་པར་བྱ་བ་དེའི་མིང་་་
བྲིས་ལ། དེའི་ཕྱི་རོལ་དུ་གཡོན་ནས་སྐོར་བའི་ཚུལ་དུ་ཁྲོ་བོའི་རྒྱལ་པོ་ཨ་མྲི་ཏ་་་
ཀུན་ཌ་ལིའི་སྔགས་རིངས་ཚིག་ཏུ་མིང་བཏགས་པ་སྤེལ་བའི་ཚུལ་དུ་བྲིའོ།
སྔགས་ཀྱི་ངོ་བོ་བསྟན་པར་བྱ་སྟེ། ན་མ་ས་མན་ཏ་ཀ་ཡ་བཉྩིཏྟ་བཛྲ་ནཾ། ན་མོ་
བཛྲ་ཀྲོ་ཏ་ཡ། མ་ཧ་དང་ཐྩོད་ཀ་ཏ་བེ་ར་བ་ཡ། ཨ་སི་མུ་ས་ལ། པ་རུ་ཤ །
པ་ཤ །ཧ་སྟ་ཡ། ཨོཾ་ཨ་མྲྀ་ཏ་ཀུན་ཌ་ལ། ཁ་ཁ། ཁ་ཧི་ཁ་ཧི། ཏི་ཐྰ་ཏོ་
༄༑ བན་དྷ་བན་དྷ། ཧ་ན་ཧ་ན། ད་ཧ་ད་ཧ། གརྫ་གརྫ། བི་པོ་ཏ་
ཡ་བི་པོ་ཏ་ཡ། སརྦ་བིགྷ་ནན། བི་ན་ཡ་ཀཾ། མ་ཧཱ་ག་ན་པ་ཏི། ཛི་བི་ཏཱ་•
ན་ཏ་ཀ་ར་ཡ། ཨ་མོ་ཀ་ཤ་ཧཱུཾ●། ཨུད་ཙ་དྷ་ནཾ། ཀུ་རུ་སྭཱ་ཧཱ། དེ་ལྟ་བུའི་
ངོ་བོ་ཁྲོ་བོའི་རྒྱལ་པོ་ཨ་མྲི་ཏ་ཀུན་ཌ་ལིའི་སྔགས་རིངས་ཀྱི་ཚིག་བྲིས་པའི་འོག་ཏུ།
མདུན་དུ་སྨོས་པའི་སྔགས་དང་སྦྱོར་བ་དང་ལྡན་པའི་བན་དྷ་དེ་སྒྲུབ་པ་པོ་ཉིད་ཀྱི་
།
45-1339