རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२५
ཅན་རྣམས་ཀྱི་དམ་ཚིག་གི་སྡོམ་པ་སྨོས་པ་ནི། བླ་ན་མེད་པའི་ཐབས་ཀྱིས་འདོད་
པ་ལ་ཆགས་པས་སེམས་ཅན་ཐམས་ཅད་ཀྱི་མོ་རྣམས་འགྲུབ་པར་འགྱུར་བར་བྱེད་
པའི་ཆོ་གའི་ཚུལ་གྱིས་ཆོས་བསྟན་པར་མཛད་དོ། །གཞན་ཡང་ཚིག་རྩུབ་མོ་སྨྲ་བ་
ལ་ཆགས་པའི་སེམས་ཅན་རྣམས་ཀྱི་དམ་ཚིག་གི་སྡོམ་པ་སྨོས་པ་ནི། བླ་ན་མེད་་
པའི་ཐབས་ཀྱིས། ཁྲོ་བོའི་སྔགས་ཀྱིས་བཟླས་པ་བྱེད་པས་འགྲུབ་པར་འགྱུར་བའི་
ཆོ་གའི་ཚུལ་གྱིས་ཆོས་བསྟན་པར་མཛད་དོ། །དེ་དག་ལ་སོགས་པ་སེམས་ཅན་་་
ཐམས་ཅད་ཀྱི་སེམས་ཀྱི་བསམ་པའི་བྱེ་བྲག་སྣ་ཚོགས་ཀྱི་མོས་པ་ཇི་ལྟར་སྐྱེས་པ་དེ་་་
བཞིན་དུ། རིམ་པས་ཆོས་བསྟན་པར་མཛད་དོ། །མདོར་བསྡུས་པ་དེ་ལྟར་
སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་མཁྱེན་ནས་གདོད་ཆོས་འཆད་
དོའི་དོན་དུ་གསུངས་སོ། །རིགས་ཀྱི་བུ་ནམ་མཁའི་ཚིག་ངེས་པར་བརྗོད་པས།
དེ་བཞིན་གཤེགས་པའི་དམ་ཚིག་དེ་དག་རྗེས་སུ་རིག་པར་བྱའོ་ཞེས་བྱ་བའི་ནི།
རིགས་ཀྱི་བུ་དེ་ལྟར་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་རྣམ་པར་སྣང་
མཛད་ལ་སོགས་པ་རིགས་ལྔའི་བྱེ་བྲག་འཁོར་གྱི་ངོ་བོ། དེ་བཞིན་གཤེགས་པ་
ཐམས་ཅད་དང་། དམ་ཚིག་རྡོ་རྗེའི་ཏོག་ལ་སོགས་པ་བྱང་ཆུབ་སེམས་དཔའ་
གྲངས་མེད་པ་རྣམས་ལ་བོས་པའི་ཚིག་ཡིན་ནི། དེ་ལྟར་རིགས་ཀྱི་བུའི་དོན་དུ་•
གསུངས་སོ། །ནམ་མཁའི་ཚིག་ངེས་པར་བརྗོད་པས། དེ་བཞིན་གཤེགས་པའི་
ཞེས་པ་ནི་ཇི་ལྟར་ཕྱིའི་ནམ་མཁའ་མ་སྐྱེས་པ། ཀུན་ལ་ཁྱབ་པ་དེ་བཞིན་དུ།
མདུན་དུ་སྨོས་པའི་སྲོག་གཅོད་པར་བྱེད་པ་ལ་སོགས་པའི་དམ་ཚིག་གི་སྡོམ་པ་སྤྱོད་
པ་སྤྱོད་པར་བྱེད་པ་དེ་ནི། དོན་དམ་པ་ནམ་མཁའི་ངོ་བོར་འདྲ་བར་སྨོས་སོ། །
དེ་ལྟར་ནམ་མཁའི་ཚིག་ངེས་པར་བརྗོད་པས་དེ་བཞིན་གཤེགས་པའི་ཞེས་པའི་
དོན་དུ་གསུངས་སོ། །དམ་ཚིག་དེ་དག་རྗེས་སུ་རིག་པར་བྱའོ་ཞེས་པ་ནི།
45-125