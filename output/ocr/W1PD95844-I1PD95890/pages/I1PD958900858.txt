རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
734
ཚུལ་གྱི་སྐུ་ཕྱག་རྒྱ་དེ་རྡོ་རྗེ་ཡེ་ཤེས་ཐམས་ཅད་ཀྱི་ནང་ན་སྐུ་རྡོ་རྗེ་དང་གསུང་རྡོ་
རྗེ་དང་ཐུགས་རྡོ་རྗེ་གསུམ་ནི་མཆོག་ཏུ་སྨོས་སོ། །དེ་དང་གཉིས་སུ་མེད་པའི་ངོ་
བོར་དེ་བཞིན་གཤེགས་པ་ལྔ་བསྟན་ཏོ། །མདོར་བསྡུ་• བ་དེ་ལྟར་རྡོ་རྗེ་གསུམ་་
མཆོག་ཁྲོ་བོའི་ཚུལ། པདྨའི་ཟེ་འབྲུའི་མདོག་འདྲ་བའི་དོན་དུ་གསུངས་སོ།
།
ཐམས་ཅད་རིའི་རྒྱལ་པོ་ལྟར། བསམས་ནས་སྤྱི་བོར་རབ་ཏུ་བསྒོམ་ཞེས་པ་ནི།
བདག་པོ་རྡོ་རྗེ་མི་བསྐྱོད་པ་དང་།
འཁོར་རྣམ་པར་སྣང་མཛད་ལ་སོགས་པ་དེ་་
ར ནིང མཛད ལ སགས
བཞིན་གཤེགས་པ་བཞིའི་སྐུ་ཕྱག་རྒྱའི་གཟུགས། རི་ཐམས་ཅད་ཀྱི་རྒྱལ་པོར་རི་་
རབ་སྨོས་པ་དེ་དང་མཉམ་པར་བརྟག་གོ། །ཚུལ་དེ་ལྟ་བུར་ཕ་རོལ་གྱི་དགྲའི་་་་
དཔུང་གི་སྤྱི་བོར་རབ་ཏུ་བསྒོམ་པར་བྱའོ། །གཞན་ཡང་མདུན་དུ་སྨོས་པའི་སྒོམ་
པ་བྱ་ཞིང་སྔགས་ཀྱི་བཟླས་པའི་བསྙེན་པའི་གྲངས་ཀྱི་ཚད་བསྟན་པར་བྱ་སྟེ། ཧཱུཾ་
ཕཊ་སརྦ་པ་ར་བེ་རའི་སེ་ནམ་ནྟཾ་བ་ནམ་ཀུ་རུ། དེ་ལྟར་སྔགས་ཀྱི་བསྙེན་པའི་་་
གྲངས་ཀྱི་ཚད་འབུམ་ཕྲག་གསུམ་བཟླས་པར་བྱའོ། །དེ་ལ་བཟླས་པ་བྱ་བའི་དུས་
སུ་སྔགས་ཀྱི་ཡིག་འབྲུ་རྣམས་མྱུར་བར་མི་བཟླ། བུལ་བར་མི་བཟླ་སྟེ། གསལ་
བར་སྐར་མ་བཞིན་དུ་གཟི་བརྗིད་ཀྱིས་འབར་བར་བཟླའོ། །མདོར་བསྡུ་བ་དེ་་་་
རྒྱལ་པོ་ལ་སོགས་པ་ཕ་རོལ་གྱི་དགྲའི་དཔུང་ཐམས་ཅད་གནན་པའི་ལས་ཀྱི་་་
བསྒྲུབ་པའི་སྒོམ་པ་དང་སྔགས་ཀྱི་བཟླས་པའི་བསྙེན་པའི་དོན་དུ་སྨོས་སོ། །དོན་
གཞན་ཡང་བསྟན་པར་བྱ་སྟེ། མདུན་དུ་སྨོས་པའི་ཚུལ་གྱིས་▪ གནན་པར་བྱ་་་་་
བའི་ཆོ་ག་རྒྱལ་པོ་ལ་སོགས་པ་དགྲའི་དཔུང་ཐམས་ཅད་གཡུལ་འགྱེད་པའི་དུས་སུ་
མི་རེ་རེའི་སྤྱི་བོའི་གནས་སུ། ཅི་ལྟར་སྨོས་པའི་གདན་རྡོ་རྗེ་རྒྱ་གྲམ་ལ་ཁྲོ་བོའི་་་
ཚུལ་གྱི་དེ་བཞིན་གཤེགས་པ་ལྔའི་དཀྱིལ་འཁོར་བསྒོམ་པར་བྱའོ། །དེ་མ་ཐག་ཏུ་
གནན་པ་དེ་དྲན་པ་ཉམས་ནས་ཤིང་རྡོ་དང་འདྲ་བར་འགྱུར་རོ། །མདོར་བསྡུ་བ་
45-835