རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
702
པ་པདྨ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་བྱའོ། །དེ་ལ་རྡོ་རྗེ་གནོད་མཛེས་ཀྱི་་་
དོན་ནི། རྡོ་རྗེ་རིགས་ཀྱི་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ་ཁྲོ་
བོའི་རྒྱལ་པོ་པདྨ་ཀུན་ཌ་ལིའི་ངོ་བོ་ཡིན་ནོ། །དེས་ས་འོག་གི་འཇིག་རྟེན་ན་
གནས་པའི་བདུད་དང་བགེགས་མ་རུངས་པའི་ཚོགས་ཀུན་ཡེ་ཤེས་ཀྱི་ཆོ་འཕྲུལ་གྱི་
རྒྱུ་•མའི་ཐབས་ཀྱིས་གནོན་པ་སྟེ་མེད་པར་མཛད་པས་རྡོ་རྗེ་གནོན་མཛད་དུ་སྨོས་
སོ༑ །དེ་ཁྲོ་མོའི་རྒྱལ་མོའི་རྡོ་རྗེ་པདྨའི་དབང་ཕྱུག་མ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །དེའི་སྐུ་མདོག་ནག་པོ་ཅུང་ཟད་སེར་བ།
ཞལ་གསུམ་པ། ཞལ་དབུས་མ་སྐུ་དང་འཐུན། གཡས་ཤིན་ཏུ་དམར་བ།
གཡོན་དཀར་བ། རལ་པ་གྱེན་དུ་རྫེས་པ་གདེངས་པའི་ཚུལ་དུ་རབ་ཏུ་འབར་བ།
སྤྱན་གསུམ་པ། ཡང་དང་ཡང་དུ་འགྱུར་ཞིང་གཟིགས་པ། སྨིན་མ་བསྐྱོད་པས་
འཇིགས་པར་མཛད་པ། མཆེ་བའི་ཕྲེང་བ་དམར་པོ་རྣོ་ལ་རིང་བ། ཁྲོ་བོའི་་་
རྒྱན་ཐམས་ཅད་ཀྱིས་བརྒྱན་པ། ཕྱག་དྲུག་ཕྱག་མཚན་དྲུག་གོ། །དུས་འདིར་
ཕྱག་གཡས་དང་པོ་ན་རྡོ་རྗེ་རྩེ་ལྔ་གདེངས་པ། རྡེག་པའི་ཚུལ་དུ་འཛིན་པ།
བར་མ་ན་ཁྲོ་བོའི་ཁུ་ཚུར་གྱི་སྡིགས་མཛུབ་རྡེག་པའི་ཚུལ། ཐ་མ་ན་པདྨ་སེར་
པོ་འདབ་མ་མཐའ་ཡས་པ། གཡོན་དང་པོ་ན་རྡོ་རྗེ་དྲིལ་བུ་དཀུར་བསྟེན་པ།
བར་མ་•འཁོར་ལོ་རྩིབས་བརྒྱད་རྡོ་རྗེས་བརྒྱན་པ། ཐ་མ་•རྡོ་རྗེ་དགྲ་སྟའོ། །
དེ་ལྟ་བུའི་ངོ་བོ་ཁྲོ་བོའི་རྒྱལ་པོ་པད་མ་ཀུན་ཌ་ལིའི་སྐུ་ཕྱག་རྒྱ་བསྐྱེད་མ་ཐག་ཏུ་་་་་
སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་པདྨ་ཀུན་ཌ་
ལིའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་བཞུགས་པར་བསམ་མོ། །དེ་
ལྟར་སངས་རྒྱས་གཟུགས་ནི་རབ་བསྒོམས་ལ། །རྡོ་རྗེ་གནོན་མཛད་རབ་ཏུ་སྒོམ་
གྱི་དོན་དུ་གསུངས་སོ། །མེ་ལྕེའི་གཟི་བརྗིད་འབར་བའི་སྐུ། །རྡོ་རྗེའི་སྤྲིན་ནི་
45-1047