རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མ་ཀིས་མེ་ལོང་ལྟ་བུའི་ཡེ་ཤེས་ཀྱི་བྱིན་གྱིས་རློབ་པར་མཛད་པས་དུས་རྟག་ཏུ་་་
བསོད་ནམས་དང་ཡེ་ཤེས་ཀྱི་སྟོབས་འཕེལ་བར་འགྱུར་བར་བཤད་དོ། །དོན་དེ་
མ་མ་ཀི་སྟོབས་མཛད་མཁན་དུ་སྨོས་སོ། །དེ་ལྟར་རྡོ་རྗེ་ཆེན་པོ་འཇིགས་པའི་་་་
སྐྱབས༑ རྟག་པར་སྟོབས་སུ་འགྱུར་ཞེས་བཤད་ཀྱི་དོན་དུ་གསུངས་སོ། །
མ་མ་ཀིའི་སྔགས་རིངས་གསུངས་པའི་འོག་ཏུ། ད་ནི་ན་བཟའ་དཀར་
མོའི་སྔགས་རིངས་གསུངས་པའི་ཆོ་གའི་དོན་བཤད་པར་བྱ་སྟེ། དེ་ནས་བཅོམ་
ལྡན་འདས་འདོད་ཆགས་ཆེན་པོའི་དམ་ཚིག་གཟིགས་པ་ཞེས་བྱ་བའི་ཏིང་ངེ་་་
འཛིན་ལ་སྙོམས་པར་ཞུགས་ཏེ། ཞེས་བྱ་བ་དེ་ནས་ནི། གོང་དུ་སྨོས་པའི་མ་་
མ་ཀིའི་སྔགས་རིངས་གསུངས་པའི་འོག་ཏུ། ན་བཟའ་དཀར་མོའི་སྔགས་རིངས་
གསུང་བའི་ཆོ་གའི་དོན་མཚོན་པའོ། །བཅོམ་ལྡན་འདས་ཞེས་པ་ནི། སྟོན་པ་
མི་བསྐྱོད་པ་རྡོ་རྗེ་འཛིན་ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་
ཞེས་སྡུད་པ་པོས་སྨོས་སོ། །དེའི་དོན་མདུན་དུ་བཤད་པ་བཞིན་དུ་འདིར་བསྟན་
ཏོ། །དེ་ལྟར་བཅོམ་ལྡན་འདས་ཀྱི་དོན་དུ་གསུངས་སོ། །འདོད་ཆགས་ཆེན་
པོའི་དམ་ཚིག་ཅེས་པ་ནི། སྒྲུབ་པ་པོས་ཕྱིན་ཅི་ལོག་གི་འདོད་ཆགས་སྤངས་་
ནས་སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་པ་དེ་བཞིན་གཤེགས་པ་ཐམས་་
ཅད་ཀྱི་བླ་ན་མེད་པའི་འདོད་ཆགས་ཀྱི་སྤྱོད་པ་སྤྱད་པས་སོ་སོར་རྟོག་པའི་ཡེ་་
ཤེས་དང་གཉིས་སུ་མེད་པའི་འབྲས་བུའི་ངོ་བོ་འདོད་ཆགས་ཆེན་པོར་སྨོས་སོ། །
དེ་དང་གཉིས་སུ་མེད་པའི་ངོ་བོ་སྣང་བ་མཐའ་ཡས་ཡིན་ནོ། །བཤད་པར་བྱ་སྟེ།
དམ་ཚིག་ཏུ་མིང་བཏགས་པ་སྣང་བ་མཐའ་ཡས་ཀྱི་འདོད་ཆགས་ཀྱི་སྤྱོད་པ་སྤྱད་་་
པར་མཛད་པའི་སྔགས་ཡེ་ཤེས་ཀྱི་ལྷ་མོ་ན་བཟའ་དཀར་མོར་སྨོས་སོ། །དེ་ལྟར་་
45-1071