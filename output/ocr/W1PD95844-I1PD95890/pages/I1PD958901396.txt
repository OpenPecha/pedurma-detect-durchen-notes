རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༧༣
འཛིན་པ་ཆེན་པོ་•ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་ཡིན་་
པ་སྡུད་པ་པོས་སྨོས་སོ།
།དེའི་དོན་མདུན་དུ་སྨོས་པ་བཤད་པ་བཞིན་དུ་འདིར་་
སྦྱར་རོ། །རྡོ་རྗེ་འཛིན་པ་ཆེན་པོ་ཐུགས་རྣམ་པར་སྤྲུལ་པ་ཞེས་པ་ནི། རྡོ་རྗེ་་་
འཛིན་པ་ཆེན་པོར་མིང་བཏགས་པ། དེ་བཞིན་གཤེགས་པ་ཐམས་ཅད་ཀྱི་ཡེ་་་་་
ཤེས་སྟོན་པ་མི་བསྐྱོད་པ་ཉིད་ཀྱི་སྐུ་ཕྱག་རྒྱས་འཛིན་པ་དེའི་དོན་གྱིས་རྡོ་རྗེ་འཛིན་
པ་ཆེན་པོར་སྨོས་སོ། །དེ་ཉིད་ཀྱི་སྐུ་ཕྱག་རྒྱའི་ཀུན་ནས་ཉིད་ཀྱི་རིགས་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་འབར་བའི་འོད་གྲངས་མེད་པ་ཏིང་ངེ་འཛིན་ལ་མ་ཞུགས་་་་་
པའི་མདུན་དུ་སྨོས་ཅི་ལྟར་སྨོས་པའི་མི་དང་མི་མ་ཡིན་པའི་དགྲ་བྱིན་གྱིས་བརླབ་་
པའི་ཕྱིར་སྤྲོ་བར་མཛད་དོ། །དེ་མ་ཐག་ཏུ་དགྲ་ཐམས་ཅད་འཇིགས་པ་ཆེན་པོར་
གྱུར་ནས་བྲན་བཞིན་དུ་དབང་དུ་གྱུར་པར་བསྟན་ཏོ། །དེ་ལྟར་མཛད་ནས་འབར་
བའི་འོད་གྲངས་མེད་པ་སྤྲོ་བའི་གནས་སུ་གཉིས་སུ་མེད་སྤྲོ་བར་མཛད་དོ། །
གཞན་ཡང་སྟོན་པ་མི་བསྐྱོད་པ་རྡོ་རྗེ་འཛིན་གྱིས་འཁོར་ཐམས་ཅད་ཀྱི་ནང་དུ་ཞེ་་
སྡང་ཆེན་པོའི་ཐུགས་དགྱེས་པས། ཅི་ལྟར་སྨོས་པའི་ཚུལ་གྱི་●ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པར་འཁྱུད་པའི་སྦྱོར་བས་གསང་
བའི་དབང་པོ་གཉིས་མཉམ་པར་སྦྱོར་བར་མཛད་མ་ཐག་ཏུ་གསང་བའི་ཐུགས་ཀ་
ཡེ་ཤེས་སེམས་དཔའི་གནས་སུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྔགས་ཀྱི་ས་བོན་་
ཡིག་འབྲུ་ཧཱུཾ་དུ་གྱུར་པར་མཛད་དོ། །དེ་ཁ་དོག་སྔོན་པོ་གཟི་བརྗིད་ཆེན་པོ་་
འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །
ས་བོན་དེ་ལས་ཉིད་ཀྱི་ཐུགས་ཀྱི་རིགས་དཔལ་རྡོ་རྗེ་སེམས་དཔའི་སྐུ་ཕྱག་རྒྱའི་སྤྲུལ་
པར་མིང་བཏགས་པ་ཅི་ལྟར་སྨོས་པའི་ཚུལ་གྱིས་•སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་རྣམས་ལྟ་བུ་དང་ལྡན་པ། གྲངས་མེད་
45-1373