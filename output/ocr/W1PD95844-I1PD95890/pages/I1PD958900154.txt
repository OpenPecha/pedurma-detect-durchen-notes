རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ク٩٩
ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐམས་ཅད་ཀྱི་ངོ་བོ་དེ་ནི། ཆོས་ཀྱི་སྐུ་
དང་། གཉིས་སུ་མེད་པ་ཡིན་ནོ། །དེ་དང་གཉིས་སུ་མེད་པ་སྟོན་པ་མི་བསྐྱོད་
པ་རྡོ་རྗེ་འཛིན་པ་ཉིད་བསྟན་པར་བྱ་སྟེ། མདུན་དུ་སྨོས་པའི་གསང་བའི་དེ་ཉན་
ཐོས་དང་རང་སངས་རྒྱས་ལ་སོགས་པ་སེམས་ཅན་ཐམས་ཅད་ཀྱིས་སྐལ་བ་དང་མི་
ལྡན་པའི་དབང་གིས་མི་མཐོང་བས། དེའི་ཕྱིར་གསང་བ་ཡིན་ནོ། །དེ་ལྟར་་་
དོན་དམ་པའི་ཚུལ་གྱི་གསང་བའི་དོན་དུ་སྨོས་སོ། །དེ་ནས་ཡེ་ཤེས་ཀྱི་ཕྱག་རྒྱའི་
ཚུལ་ནི་སྟོན་པ་མི་བསྐྱོད་རྡོ་རྗེ་འཛིན་གྱིས་རྣམ་པར་སྣང་མཛད་ལ་སོགས་པ། དེ་
བཞིན་གཤེགས་པ་ཐམས་ཅད་དང་། གཞན་ཡང་འཁོར་ཐམས་ཅད་ཀྱི་ནང་དུ་་
ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་ལྡན་པར་ཐུགས་རྗེ་ཆེན་པོ་འདོད་ཆགས་
ཀྱི་ཐུགས་དགྱེས་པ་ཐབས་དང་ཤེས་རབ་ཀྱི་རོལ་པ་མཛད་ཅིང་། ཡེ་ཤེས་ཀྱི་ཆོ་་
འཕྲུལ་གྱི་བསྒྱིངས་པའི་བྱེ་བྲག་སྣ་ཚོགས་ཀྱིས་སེམས་ཅན་ཐམས་ཅད་བྱིན་གྱིས་་་་་
བརླབ་པའི་ཕྱིར། སྤྲོ་བ་དང་བསྡུ་བའི་གྲངས་མེད་པ་མཛད་པའོ། །དེ་ལྟར་བྱེ་
བྲག་རྣམ་པ་གཉིས་ཀྱིས་གསང་བའི་དོན་དུ་གསུངས་སོ། །དེ་བཞིན་གཤེགས་པ་
ཞེས་པ་ནི། ཐུགས་རྗེ་ཆེན་པོའི་ལྕགས་ཀྱུས་ཐུགས་བསྐུལ་བའི་དབང་གིས་ཆོས་་
ཀྱི་སྐུའི་གནས་ནས་མེ་ལོང་ལྟ་བུའི་ཡེ་ཤེས། ཡེ་ཤེས་རྣམ་པ་ལྔ་དང་གཉིས་སུ་་་་
མེད་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་། ཐུགས་རྡོ་རྗེ་་་
སྙིང་པོ་ས་བོན་སྔགས་ཀྱི་ཡིག་འབྲུ་ཧཱུཾ་དུ་གྱུར་པ་ཡིན་ཏེ། དེ་ཁ་དོག་ཨིནྡྲ་ནཱི་ལ་ལྟ་
བུ༑ གཟི་བརྗིད་ཆེན་པོ་འབར་བའི་ས་བོན་དེ་ལས། སྟོན་པ་མི་བསྐྱོད་རྡོ་རྗེ་
འཛིན་གྱི་སྐུ་ཕྱག་རྒྱ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པ་འཁྱུད་པའི་སྦྱོར་
བ་དང་ལྡན་པར་གྱུར་པ་ཡིན་ནོ། །ཚུལ་དེ་ལྟར་བྱོན་པའོ། །བཤད་པར་བྱ་སྟེ་
མདུན་དུ་སྨོས་པའི་ཚུལ་དུ་བྱོན་མ་ཐག་ཏུ་ཏིང་ངེ་འཛིན་གྲངས་མེད་པ་ལ་སྙོམས་་
45-133