རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༧༧
ཅད་བྱིན་གྱིས་•རླབ་པར་མཛད་པས་▪སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་མ་ལུས་པ་ཐམས་ཅད་ན་གནས་པ་བཏུལ་ནས་འབངས་བཞིན་དུ་འགྱུར་རོ། །
དེ་ལྟར་སྟོན་པའི་དོན་དུ་གསུངས་སོ། །རྡོ་རྗེ་འཛིན་ནི་བྱེ་བྲག་གསུམ་དུ་བཤད་་
པར་བྱ་སྟེ། དོན་དམ་པ་ནང་གི་རྡོ་རྗེ་འཛིན་དང་། ནངང་གི་ཡེ་ཤེས་ཀྱི་རྡོ་རྗེ་་
འཛིན་དང་། ནང་གི་ཕྱིའི་རྡོ་རྗེ་འཛིན་སྟེ། དེའི་དོན་ཅི་ལྟར་ལེའུ་བཞི་པ་་་་་
ལས་གསལ་བས་བཤད་པ་དེ་བཞིན་དུ་འདིར་སྦྱར་རོ། །དེ་ལྟར་རྡོ་རྗེ་འཛིན་གྱི་་
དོན་དུ་གསུངས་སོ། །སྐྱེད་པ་ཞེས་པ་ནི་སྒྲུབ་པ་པོ་རྣམས་ཀྱི་ཐེག་པ་ཆེན་པོ་་་
གསང་སྔགས་ཀྱི་ཚུལ་དུ་སྒྲུབ་པར་བྱེད་ན།
‘དེ་ལ་སྟོན་པ་མི་བསྐྱོད་རྡོ་རྗེ་འཛིན་
གྱི་དངོས་གྲུབ་ཀྱི་འབྲས་བུ་སྩོལ་བར་མཛད་དེ། བླ་ན་མེད་པའི་ཞིང་ཁམས་ཆོས་
ཀྱི་སྐུའི་གནས་སུ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པའི་ངོ་བོ་
བསྐྱེད་པར་འགྱུར་རོ། །དེ་ལྟར་བསྐྱེད་པའི་དོན་དུ་གསུངས་སོ། །ཡེ་ཤེས་
མཆོག་བསྒྲུབ་པ་ཞེས་པ་ནི་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་
གཉིས་སུ་མེད་པའི་ངོ་བོ་ཕྱག་རྒྱ་ཆེན་པོར་ཡེ་ཤེས་ཀྱི་འབྲས་བུ་དེ་ནི་ཡེ་ཤེས་ཐམས་
ཅད་ཀྱི་ནང་ན་མཆོག་ཏུ་སྨོས་སོ། །བཤད་པར་བྱ་སྟེ། སྟོན་པ་མི་བསྐྱོད་པ་རྡོ་
རྗེ་འཛིན་གྱི་སྒྲུབ་པ་པོ་རྣམས་ལ་ཡེ་ཤེས་ཀྱི་མཆོག་མདུན་དུ་སྨོས་པའི་ཚུལ་དུ་་་
དངོས་གྲུབ་ཀྱི་འབྲས་བུ་སྩོལ་བར་གྲུབ་པར་མཛད་དོ། །དོན་དེས་སྟོན་པ་མི་
བསྐྱོད་པ་རྡོ་རྗེ་འཛིན་གྱི་ཉིད་ཡེ་ཤེས་མཆོག་སྒྲུབ་པར་བསྟན་ཏོ།
།མདོར་བསྡུས་
པ་དེ་ལྟར་བསྐྱེད་པ་ཡེ་ཤེས་མཆོག་བསྒྲུབས་པའི་དོན་དུ་གསུངས་སོ། །དེ་ཉིད་
ཞེས་པ་ནི་ལེའུ་བཅུ་གཉིས་པ་འདི་ལས་འོག་ནས་འབྱུང་བའི་བྱང་ཆུབ་སེམས་
དཔའ་འཇམ་དཔལ་ལ་སོགས་པ་ཡེ་ཤེས་ཀྱི་ལྷ་ཐམས་ཅད་ཀྱི་སོ་སོའི་བསྒྲུབ་པ་བྱ་
བའི་ཆོ་ག་སྨོས་པའི་དངོས་གྲུབ་ཀྱི་འབྲས་བུ་དེ་ཁོ་ན་ཉིད་ཡིན་ནོ། །དེ་ལྟར་དེ་ཁོ་
45-377