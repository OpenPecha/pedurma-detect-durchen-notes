७१२
བསྟན་འགྱུར། རྒྱུད། ༼3༽ ༨༦ g673
ཐག་ཏུ་འདོད་པའི་ཡོན་ཏན་ལྔའི་ངོ་བོ་མཆོད་པའི་ལྷ་མོ་ལྔའི་སྐུ་ཕྱག་རྒྱ་སྤྲིན་ལྟ་་་་
བུའི་ཚུལ་དེས། སོ་སོའི་མཆོད་པའི་རྫས་ཀྱིས་མཆོད་པ་ཆེན་པོ་བྱེད་པར་བསམ་
མོ༑ །དེའི་འོག་ཏུ་བུད་མེད་དུ་མིང་བཏགས་པ་ཡེ་ཤེས་ཀྱི་ལྷ་མོ་དགུའི་སྐུ་ཕྱག་་
རྒྱ་གྲངས་མེད་པ་སྤྲིན་ལྟ་བུ་དེ་རིམ་པར་སྤྲོ་བའི་གནས་སུ་བསྡུ་བར་བྱའོ། །དེ་ལ་
སངས་རྒྱས་སྤྱན་གྱི་ཐུགས་ཁའི་གནས་སུ། སངས་རྒྱས་སྤྱན་གྱི་སྐུ་ཕྱག་རྒྱ་སྤྲིན་ལྟ་
བུ་བསྡུ་བར་བྱའོ། །དེ་ནས་མཱ་མ་ཀཱིའི་ཐུགས་ཁའི་གནས་སུ། མཱ་མ་ཀཱིའི་སྐུ་
ཕྱག་རྒྱ་སྤྲིན་ལྟ་བུ་བསྡུ་བར་བྱའོ། །དེ་ནས་ན་བཟའ་དཀར་མོའི་ཐུགས་ཀའི་
གནས་སུ་ན་བཟའ་དཀར་མོའི་སྐུ་ཕྱག་རྒྱ་སྤྲིན་ལྟ་བུ་བསྡུ་བར་བྱའོ། །དེ་ནས་
དམ་ཚིག་སྒྲོལ་མའི་ཐུགས་ཁའི་གནས་སུ་དམ་ཚིག་སྒྲོལ་མའི་སྐུ་ཕྱག་རྒྱ་སྤྲིན་ལྟ་བུ་
བསྡུ་བར་བྱའོ། །དེ་ལྟར་བསྡུ་བར་བྱས་པའི་འོག་ཏུ། སངས་རྒྱས་སྤྱན་ལ་
སོགས་པ་ཡེ་ཤེས་ཀྱི་ལྷ་མོ་ཕྱག་རྒྱ་བཞིའི་ངོ་བོར་མིང་བཏགས་པ་དེ་རྣམས་ཉིད་
ཉིད་ཀྱི་སྐུའི་མདུན་དུ་སྨོས་པའི་དབང་པོ་ལྔའི་སྤྲོ་བའི་གནས་སུ་འདོད་པའི་ཡོན་
ཏན་ལྔའི་ངོ་བོ་མཆོད་པའི་ལྷ་མོ་ལྔའི་སྐུ་ཕྱག་རྒྱ་•སྤྲིན་ལྟ་བུ་དེ་རིམ་པར་བསྡུ་བར་
བྱ་བར་སྨོས་སོ། །མདོར་བསྡུ་བ་དེ་ལྟར་བུད་མེད་དུ་མིང་བཏགས་པ་ཡེ་ཤེས་ཀྱི་
ལྷ་མོ་དགུའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་སྤྲོས་མ་ཐག་ཏུ་འདོད་པའི་
ཡོན་ཏན་ལྔའི་ངོ་བོའི་མཆོད་པ་ཆེན་པོ་བྱས་པའི་འོག་ཏུ་ཅི་ལྟར་སྨོས་པའི་ཚུལ་དུ་
ཐམས་ཅད་བསྡུ་བར་བྱ་བ་ཡིན་ནོ། །བཤད་པར་བྱ་སྟེ། འཁོར་ལོ་•མིང་
བཏགས་པ་རྣམ་པར་སྣང་མཛད་ཀྱི་ཕྱག་རྒྱ་བཞིའི་དཀྱིལ་འཁོར་དུ་སྨོས་སོ། །
འཁོར་གྱི་ངོ་བོ་ཕྱག་རྒྱ་བཞི་རྣམས་ནི། མདུན་དུ་བཤད་པའི་ཚུལ་གྱི་བུད་མེད་དུ་
མིང་བཏགས་པ་ཡེ་ཤེས་ཀྱི་ལྷ་མོ་དགུའི་ཡེ་ཤེས་ཀྱི་ཆོ་འཕྲུལ་སྤྲོ་བ་དང་བསྡུ་བའི་་་་
མཛད་མཁན་ཡིན་ཏེ། དོན་དེས་བདེ་བར་འཇུག་པར་སྨོས་སོ། །གཞན་ཡང་
45-612