རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クク42
དང་ནད་ཐམས་ཅད་ལ་སོགས་པ་བྱེ་བྲག་སྣ་ཚོགས་ཀྱིས་གནོད་པ་བྱེད་པའི་ཐབས་
ཀྱི་ངོ་བོ་ཚུལ་ཇི་ལྟར་སྨོས་པའི་སྔགས་ཐམས་ཅད་དུ་བསྟན་ཏོ། །སྔགས་དེ་དག་་
ཐམས་ཅད་མེད་པར་བྱ་བའི་གཉེན་པོའི་ངོ་བོ་ཁྲོ་བོའི་རྒྱལ་པོ་ཧ་ཡཾ་གྲི་བས་སྔགས་
ས་བོན་ཡིག་འབྲུ་ཧཱུཾ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་བའི་འོད་
ཀྱིས་འབར་བའི་སྤྲིན་ལྟ་བུ་གྲངས་མེད་པ་སྤྲོ་བར་མཛད་དེ། དེའི་ཡེ་ཤེས་ཀྱི་བྱིན་
གྱི་བརླབས་ནི། པ་ར་མན་ཏྲ་བྷི་ན་ཤ་ཡར་མིང་བཏགས་པ། ཕ་རོལ་གྱི་་
སྔགས་མེད་པར་བྱེད་པའི་ཡེ་ཤེས་ཀྱི་སྔགས་བརྗོད་མ་ཐག་ཏུ་སྔགས་ཀྱི་ཡིག་འབྲུ་
ཕཊ་གཉིས་དང་སྤེལ་བས་འབྱུང་པོ་ལ་སོགས་པ་བདུད་དང་། བགེགས་མ་་
རུངས་པའི་ཚོགས་ཐམས་ཅད་ཀྱི་འཁོར་དང་བཅས་པའི་གནོད་པའི་འཇིགས་པ་
མེད་པར་འགྱུར་རོ། །དེ་ལྟར་པ་ར་མན་ཏྲ་བྷི་ཤ་ན་ཡ་ཕཊ་ཀྱི་དོན་དུ་གསུངས་སོ །
ཏྲཻ་ལོཀྱ་བ་ཡཾ་ཀ་ར་ཡ་ཕཊ་ཅེས་བྱ་བ་ནི། ཁྲོ་བོའི་རྒྱལ་པོ་ཧ་ཡཾ་གྲི་བའི་སྐུ་ཕྱག་རྒྱ་
ཆ་ལུགས་ཕུན་སུམ་ཚོགས་པ་དང་ལྡན་པའི་ངོ་བོ།
གཞན་ཡང་སོ་སོར་རྟོག་པའི་
ཡེ་ཤེས་ཀྱི་ཆོ་འཕྲུལ་སྤྲུལ་པའི་མཛད་པའི་ཚུལ་དེས། འཇིག་རྟེན་གསུམ་ན་་་
གནས་པའི་བགེགས་མ་རུངས་པ་གནོད་པ་བྱེད་པ་དེ་དག་འཇིགས་པར་མཛད་པ་
ཡིན་ནོ། །བཤད་པར་བྱ་སྟེ། ཏྲཻ་ལོཀྱ་བྷ་ཡང་ཀ་རར་མིང་བཏགས་པ་ཚུལ་ཇི་
ལྟར་སྨོས་པའི་ཆ་ལུགས་ཕུན་སུམ་ཚོགས་པ་དང་ལྡན་པའི་ངོ་བོ་དང་། གཞན་་་
ཡང་སོ་སོར་རྟོག་པའི་ཡེ་ཤེས་ཀྱི་ཆོ་འཕྲུལ་སྤྲུལ་པའི་ངོ་བོ་ཡིན་ནོ། །དེའི་མཚན་
བརྗོད་མ་ཐག་ཏུ་སྔགས་ཀྱི་ཡིག་འབྲུ་ཕ་དང་ཊ་གཉིས་སྤེལ་བའི་ཚུལ་གྱིས་འཇིག་་་
རྟེན་གསུམ་ན་གནས་པའི་བགེགས་མ་རུངས་པ་ཐམས་ཅད་ཀྱི་གནོད་
པ་མེད་པར་སྨོས་སོ། །དེ་ལྟར་ཏྲཻ་ལོཀྱ་བ་ཡཾ་ཀ་ར་ཕཊ་ཀྱི་དོན་དུ་གསུངས་སོ། །
སརྦ་ཀར་མེ་ཤྭ་པྲ་ཏི་ཧ་ཏ་ཡ་ཕཊ་ཅེས་བྱ་བ་ནི། སྒྲུབ་པ་པོས་མནན་པ་དང་།
45-1157