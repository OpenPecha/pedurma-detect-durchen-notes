246
བསྟན་འགྱུར། རྒྱུད། ༼རུ༽ ༨༦ g 3
ལྔའི་རིང་ཐུང་གི་ཚད་དུ་རྡོ་རྗེ་ལྔ་པ་ལ་བྱ། སྦོམ་འཕྲའི་ཚད་ནི་ནས་འབྲུ་གསུམ་
དུ་བྱ་བར་སྨོས་སོ། །དེ་ལྟ་བུའི་ངོ་བོའི་ཚད་དུ་རྡོ་རྗེ་བྱས་པའི་འོག་ཏུ་དེའི་དུས་
སུ་རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མ་བླང་སྟེ། དེ་མདུན་དུ་སྨོས་པའི་ཚུལ་
དུ་མཚན་དང་ཡོན་ཏན་ཕུན་སུམ་ཚོགས་པ་དང་ལྡན་པའོའོ། །ཤེས་རབ་མ་དེ་ཡེ་་
ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེ་བྱས་པའི་འོག་ཏུ་སྒྲུབ་པ་པོ་ཉིད་ཀྱི་མདུན་དུ་སྔར་སྨོས་པའི་ཚུལ་དུ། བདུད་་
རྩི་རྣམ་པ་ལྔའི་དཀྱིལ་འཁོར་བྱའོ། །དཀྱིལ་འཁོར་དེའི་སྟེང་དུ་སྒྲུབ་པ་པོ་ཕྱིའི་་་
གདན་བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་འདོད་ཆགས་ཆེན་་་་
པོའི་སེམས་དགའ་བས་ཤེས་རབ་མ་དང་གཉིས་སུ་མེད་པའི་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པར་བྱའོ། །དེ་བྱས་པས་བདེ་བར་གྱུར་པའི་དུས་སུ།
རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ། ཁུ་བའི་ངོ་བོ་་་་
བྱང་ཆུབ་སེམས་འོད་དུ་ཞུའོ། ། དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་་་་་་
དབྱུང་ངོ་། །དེ་མ་ཐག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཀྱིས་རྡོ་
རྗེ་བསྐུ་•བར་བྱའོ། །དེ་བྱས་པའི་འོག་ཏུ་སྒྲུབ་པ་པོས་ཉིད་ཀྱི་ལག་པ་གཡས་་་་་
པར་རྡོ་རྗེ་བཟུང་•ངོ་། །བཤད་པར་བྱ་སྟེ། རྡོ་རྗེ་མ་གྲུབ་ཀྱི་བར་དུ་ཉིན་ལན་་་
གསུམ་མཚན་ལན་གསུམ་དུ་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་
པར་བྱ་ཞིང་། དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་རྡོ་རྗེ་
བསྐུའོ༑ །ཚུལ་དེ་ལྟར་ཐུགས་ཀྱི་རིགས་ཡེ་ཤེས་མི་བསྐྱོད་པའི་ང་རྒྱལ་འཆང་
བས་བསྒོམ་པར་བྱའོ། །དེ་ལྟར་ལག་ཏུ་རྡོ་རྗེ་རབ་བསྒོམས་ནའི་དོན་དུ་གསུངས་
སོ༑ །རྡོ་རྗེའི་རིག་པ་འཛིན་པར་འགྱུར་ཞེས་པ་ནི་བྱེ་བྲག་རྣམ་པ་གཉིས་སུ་སྨོས་
སོ༑
།དང་པོ་ཡེ་ཤེས་ཀྱི་སྤྲུལ་པའི་ཚུལ་དང་། གཉིས་པ་རྫས་བསྒོམ་པའི་ཚུལ་
45-456