རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༦༣
པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་་་་
བོན་ཡིག་འབྲུ་ཨཱ་བསམ་མོ། ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་
བོ་གཟི་བརྗིད་ཀྱིས་འབར་ཞིང་། འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོའི་ས་
བོན་དུ་གྱུར་པ་དེ་ལས། སྣང་བ་མཐའ་ཡས་བདག་པོའི་ཚུལ་གྱི་སྐུ་ཕྱག་རྒྱ་བསྐྱེད་
པར་བྱ་སྟེ། སྐུ་མདོག་དམར་པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་
གཞན་མདུན་དུ་སྨོས་པའི་བཞིན་ནོ། །དེ་ལྟ་བུའི་ཚུལ་གྱི་སྣང་བ་མཐའ་ཡས་ཀྱི་་
ব
སྐུ་ཕྱག་རྒྱ་བསྐྱེད་མ་ཐག་ཏུ། བསྐྱེད་པར་མཛད་མཁན་དཔལ་རྡོ་རྗེ་སེམས་་་་་་
དཔའི་སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ།
།དེ་མ་ཐག་ཏུ་སྒྲུབ་
པ་པོས་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་འོག་ཏུ་དཔལ་རྡོ་རྗེ་སེམས་དཔའ་ལ་ཇི་ལྟར་སྨོས་པའི་གདན་ཟླ་བའི་དཀྱིལ་་་
འཁོར་གྱི་སྟེང་དུ་བཞུགས་པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་
ཤེས་སེམས་དཔའི་གནས་སུ་སྔགས་ཀྱི་ས་བོན་ཡི་གེ་འབྲུ་ཧཱུཾ་བསམ་མོ། །དེ་ཁ་
དོག་མཐིང་ནག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དུ་གྱུར་པ་དེ་ལས།
སྔགས་ཀྱི་སྐྱེས་བུར་མཚན་བཏགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱོད་པར་བྱ་སྟེ།
སྐུ་མདོག་སྔོན་པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ
གཞན་མདུན་དུ་ཇི་ལྟར་སྨོས་པ་བཞིན་འདིར་བྱའོ། །དེ་ལྟར་བསྐྱེད་མ་ཐག་ཏུ་
སྣང་བ་མཐའ་ཡས་ཀྱི་མདུན་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ་་་་
གནས་པར་བསྒོམ་མོ། །དེ་ལྟར་རྡོ་རྗེ་མི་བསྐྱོད་པ་ལ་སོགས་པ་རྣམ་པར་སྣང་
45-163