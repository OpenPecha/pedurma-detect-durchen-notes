१०२०
བསྟན་འགྱུར། རྒྱུད། ༼ལུ༽
སོ༑ །དེ་མཉེས་སོ། །བཤད་པར་བྱ་སྟེ། ཁྲོ་བོ་འཛིན་དུ་མིང་བཏགས་པ་ཞེ་
སྡང་རྡོ་རྗེ་མཉེས་པའི་དུས་སུ་སྒྲུབ་པ་པོས་ཕུང་པོའི་བདུད་བགེགས་ཀྱི་རྒྱལ་པོ་བི་་
ན་ཡ་ཀ་འཁོར་དང་བཅས་པ་ཚིམས་པར་འགྱུར་རོ། །གཞན་ཡང་མེ་ལོང་ལྟ་བུའི་
ཡེ་ཤེས་དང་གཉིས་སུ་མེད་པ་བླ་ན་མེད་པའི་བྱང་ཆུབ་ཀྱི་འབྲས་བུ་ཐོབ་པོ། །དེ་
ལྟར་ཁྲོ་བོ་འཛིན་མ་མཉེས་པའི་དོན་དུ་གསུངས་སོ། །འདི་ནི་ཁྲོ་བོ་ཐམས་ཅད་་
ཀྱི་དམ་ཚིག་ཡེ་ཤེས་རྡོ་རྗེ་ཅན་ཞེས་པ་ནི། རྡོ་རྗེ་བདུད་རྩི་ལ་སོགས་པ་ཁྲོ་བོ་ཀུན་
དགྱེས་པར་མཛད་མཁན་ཉིད་ཉིད་ཀྱི་རིགས་ཀྱི་བདག་པོ་སྤྱི་བོ་ལ་དབང་བསྐུར་་་་
བའི་ཚུལ་དུ་བསྒོམ་པར་བྱའོ། །དེ་མདུན་དུ་སྨོས་པའི་ཚུལ་གྱི་ཏིང་ངེ་འཛིན་གྱི་་
དམ་ཚིག་ཏུ་མིང་སྨོས་སོ། །གཞན་ཡང་ཡེ་ཤེས་རྡོ་རྗེ་ཅན་དུ་མིང་བཏགས་པ།
སའི་སྙིང་པོ་དང་ཕྱག་ན་རྡོ་རྗེ་དང་། འཇིག་རྟེན་དབང་ཕྱུག་ལ་སོགས་པ་བྱང་་
ཆུབ་སེམས་དཔའ་ཐམས་ཅད་ཉིད་ཉིད་ཀྱི་རིགས་ཀྱི་ཡེ་ཤེས་དང་།
གཉིས་སུ་་་་
མེད་པའི་སྐུ་ཕྱག་རྒྱའི་ངོ་བོ་ཡིན་ཏེ། དོན་དེས་ཡེ་ཤེས་རྡོ་རྗེ་ཅན་དུ་སྨོས་སོ། །
དེ་དག་ཐམས་ཅད་ཀྱི་སྤྱི་བོར་ཉིད་ཉིད་ཀྱི་རིགས་ཀྱི་བདག་པོ་བསྐྱེད་པར་མཛད་་་
མཁན་གྱི་སྐུ་ཕྱག་རྒྱ་དབང་བསྐུར་བའི་ཚུལ་དུ་བསྒོམས་པར་བྱ་བ་དེ་ཏིང་ངེ་འཛིན་
གྱི་དམ་ཚིག་ཏུ་མིང་སྨོས་སོ། །མདོར་བསྡུ་བ་དེ་ལྟར་འདི་ནི་ཁྲོ་བོ་ཐམས་ཅད་ཀྱི་
དམ་ཚིག་ཡེ་ཤེས་རྡོ་རྗེ་ཅན་གྱི་དོན་དུ་གསུངས་སོ། །བདུད་རྩི་དམ་ཚིག་བཀོད་་
པ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བའི་ནི་བདུད་རྩི་ནི་མདུན་དུ་སྨོས་་་
པའི་ཁྲོ་བོའི་རྒྱལ་པོའོ། །དམ་ཚིག་ཅེས་པ་ནི་སྒྲུབ་པ་པོས་རྡོ་རྗེ་མི་བསྐྱོད་པ་དང་
གཉིས་སུ་མེད་པར་བསྒོམས་ནས་ཐབས་དང་ཤེས་རབ་རོལ་པ་བྱས་པའི་དམ་ཚིག་
ལས་ཁྲོ་བོའི་རྒྱལ་པོ་རྡོ་རྗེ་བདུད་རྩིའི་སྐུ་ཕྱག་རྒྱ་བསྐྱེད་པའོ། །བཀོད་པ་ཞེས་པ་
ནི༑ ཇི་ལྟར་སྨོས་པར་ཁྲོ་བོའི་རྒྱལ་པོ་རྡོ་རྗེ་བདུད་རྩི་སྐུ་ཕྱག་རྒྱ་བསྒོམ་པའི་དུས་
45-1020