བསྟན་འགྱུར། རྒྱུད།
བྱའོ།༑ །དེ་ཁྲོ་བོའི་རྒྱལ་མོ་རྡོ་རྗེ་ཐུགས་རྗེ་མའི་དབང་ཕྱུག་མ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོའོ། །སྐུ་མདོག་སེར་པོ་རི་ཐམས་ཅད་ཀྱི་རྒྱལ་
པོ་རི་རབ་དང་མཉམ་པའོ། །གཞན་ཡང་གཙུག་ཏོར་ཆེན་པོ་ནི་ཁྲོ་བོའི་རྒྱལ་པོ་་
ཡ་མན་ཏ་ཀ་ལ་སོགས་པ་དགྲའི་སྤྱི་བོ་གཙུག་ཏོར་དུ་མིང་བཏགས་པ་དང་གཉིས་་
སུ་མེད་པའི་ངོ་བོ་བཛྲ་ཧཱུཾ་ཀ་ར་ཡིན་ནོ། །བཤད་པར་བྱ་སྟེ། བསྲུང་བའི་འཁོར་
ལོའི་དུས་སུ་ཁྲོ་བོའི་རྒྱལ་པོ་དགུའི་བསྐྱེད་མཁན་བདག་པོ་བཛྲ་ཧཱུཾ་ཀ་ར་བསྟན་ཏོ། །
དོན་དེས་གཙུག་ཏོར་ཆེན་པོ་ཡིན་ནོ། །མེ་སྟག་དག་ནི་ཀུན་ཏུ་འཕྲོ་ནི་ཁྲོ་བོའི་་་
རྒྱལ་པོ་ཆེན་པོ་བཛྲ་ཧཱུཾ་ཀ་ར་གཙུག་ཏོར་དུ་མིང་བཏགས་པ་སྤྱི་བོའི་གནས་སུ་སྨོས་
པ་ནས་རྡོ་རྗེ་མི་བསྐྱོད་པ་ལ་སོགས་པ་རིགས་ལྔའི་བྱེ་བྲག་གི་ཡེ་ཤེས་ལྔའི་ངོ་བོ་སོ་་
སོའི་ཁ་དོག་དང་ལྡན་པ་མེ་སྟག་གྲངས་མེད་པ་སྟེང་གི་ནམ་མཁའི་ཕྱོགས་སུ་འཕྲོ་་
བས་ནམ་མཁའ་ལ་གནས་པའི་བགེགས་ཀྱི་ཚོགས་ཐམས་ཅད་ཚིག་ནས་བྲོས་པར་་
བསམ་མོ། །དེ་ནས་གཙུག་ཏོར་ཆེན་པོ་ཡི་གེ་གཅིག །མེ་སྟག་དག་ནི་ཀུན་ཏུ་
་་ནས་གཙག་ཏོར་ཆེན
འཕྲོའི་དོན་དུ་གསུངས་སོ། །ཞལ་གསུམ་འབར་བ་འཁོར་ལོ་ཅན། །བསམ་་་་
གཏན་དཀྱིལ་འཁོར་བསྒོམ་པར་བྱ། །ཞེས་པ་ནི་མདུན་དུ་སྨོས་པའི་ཁྲོ་བོའི་རྒྱལ་
པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པ་ནི། ཞལ་གསུམ་པ་ཞལ་དབུས་མ་
སྐུ་དང་མཐུན། གཡས་དམར་བ་གཡོན་དཀར་བ། རལ་པ་གྱེན་དུ་རྫེས་པ་སྦྲུལ་
གྱིས་བཅིངས་པ། རབ་ཏུ་འབར་བ་སྐུ་ཀུན་ནས་བསྐལ་པའི་མེ་ལྟ་བུ་འབར་བ།
སྤྱན་གསུམ་པ་སྨིན་མ་སྐྱོད་པ། ཤངས་ཉག་པ། མཆེ་བའི་ཕྲེང་བ་གདེངས་པ།
སྤྱན་འབར་བས་ཐུགས་རྗེ་ཆེན་པོ་ཞེ་སྡང་གི་སྟེང་གི་ཕྱོགས་སུ་གཟིགས་པ། ཡན་
ལག་དང་ཉིང་ལག་ཀུན་སྦྲུལ་སྣ་ཚོགས་ཀྱིས་•བརྒྱན་པ། ཕྱག་དྲུག་ཕྱག་མཚན་་
དྲུག་གོ། །ཕྱག་གཡས་དང་པོ་ན་བན་ད་ཟླུམ་པོ་འཛིན་པ། གཡོན་དང་པོ་ན་
45-958