༡༡༢༨
བསྟན་འགྱུར། རྒྱུད། ༨༧g
རྗེ་འཛིན་ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་ཡིན་པར་སྡུད་
པ་པོས་སྨོས་སོ། །དེའི་དོན་མདུན་དུ་ཅི་ལྟར་བཤད་པ་དེ་བཞིན་དུ་འདིར་བསྟན་
ཏོ༑ །དེ་བཞིན་གཤེགས་པ་རིན་ཆེན་དཔལ་ཞེས་པ་ནི།
སྟོན་པ་མི་བསྐྱོད་པ་
རྡོ་རྗེ་འཛིན་གྱིས་ཏིང་ངེ་འཛིན་ལ་མ་ཞུགས་པའི་མདུན་དུ།
ང་རྒྱལ་གྱི་རིགས་དེ་
བཞིན་གཤེགས་པ་རིན་པོ་ཆེ་ཏོག་གི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོའི་སྣང་བ་
སྐུ་ཕྱག་རྒྱའི་གནས་སུ་ཀུན་ནས་སྤྲོ་བར་མཛད་དོ། །དེ་མ་ཐག་ཏུ་འཇིག་རྟེན་
གྱི་ཁམས་ཐམས་ཅད་དུ་སྣང་བ་དེས་གསལ་བར་གྱུར་ཏོ། །དེ་ལྟར་དེ་བཞིན་་་
གཤེགས་པ་རིན་ཆེན་དཔལ་གྱི་དོན་དུ་གསུངས་སོ། །སངས་རྒྱས་ཀྱི་འོད་གཟེར་
ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་སེམས་ཅན་ཐམས་ཅད་སྲིན་པོ་
མ་རུངས་པ་དང་གཏུམ་པོ་ལ་སོགས་པ་བདུད་དང་བགེགས་དང༌་། དགྲ་ཐམས་
ཅད་ཀྱི་གནོད་པ་ལས་བསྲུང་བར་མཛད་པའི་ཕྱིར། གཞོམ་པའི་ཐབས་སངས་་་
རྒྱས་རྡོ་རྗེ་སེམས་དཔའ་ཉིད་དུ་སྨོས་སོ། །དེའི་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་
འོད་གཟེར་གྱི་སྤྲིན་སྤྲོ་བར་མཛད་པའོ།
།དེ་ལྟར་སངས་རྒྱས་འོད་གཟེར་གྱི་དོན་
དུ་གསུངས་སོ། །རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་
བྱ་བ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་འཁོར་ཐམས་ཅད་ཀྱི་ནང་དུ་ཞེ་
སྡང་ཆེན་པོའི་ཐུགས་དགྱེས་པས། ཇི་ལྟར་སྨོས་པའི་ཚུལ་ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་འཁྱུད་པའི་སྦྱོར་བས་གསང་བའི་་་་་
དབང་པོ་མཉམ་པར་སྦྱར་བར་མཛད་དོ། །དེ་མ་ཐག་ཏུ་གསང་བའི་ཐུགས་ཀ་ཡེ་
ཤེས་སེམས་དཔའི་གནས་སུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྔགས་ཀྱི་ས་བོན་ཡིག་
འབྲུ་ཧཱུཾ་ཁ་དོག་དཀར་པོར་གྱུར་པར་མཛད་དོ། །ས་བོན་དེ་ལས་མདུན་དུ་སྨོས་་
པའི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་ཟེར་གྱི་སྤྲིན་ཁ་དོག་དཀར་པོ་གྲངས་མེད་
45-1128