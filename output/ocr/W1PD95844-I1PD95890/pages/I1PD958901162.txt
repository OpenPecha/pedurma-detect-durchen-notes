རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११३८
མ་ཡིན་པ་ཐམས་ཅད་ཀྱི་སོ་སོའི་མིང་བརྗོད་ཅིང་སྤེལ་བའི་ཚུལ་གྱིས་སྔགས་རིངས་
བཟླས་པ་བྱའོ། །དེ་ལྟར་བྱས་པས་ཅི་ལྟར་སྨོས་པའི་ལས་ཀྱི་དངོས་གྲུབ་ཀྱི་འབྲས་
བུ་འགྲུབ་པར་འགྱུར་བར་བསྟན་ཏོ། །གཞན་ཡང་མི་ཐམས་ཅད་ལ་སྔར་སྨོས་
པའི་ཚུལ་གྱི་ལས་ཀྱི་བསྒྲུབ་པའི་སྦྱོར་བ་བྱ་བའི་ཆོ་གའི་དོན་བསྟན་པར་བྱ་སྟེ།
རིགས་ངན་ཙན་ད་ལི་• ལ་སོགས་པའི་རིགས་ངན་པ་གང་ཡང་རུང་བ་གཡུལ་དུ་
མཚོན་ཕོག་ནས་ཤི་བའི་བན་ད་གཉིས་བླང་ངོ་། །དེ་ནི་དུམ་བུ་དྲུག་པ་འམ།
བདུན་པ་འམ། བརྒྱད་པ་འམ། གཞན་ཡང་དུས་འདིར་ནི་མཚན་བཟང་པོ་་
ཅི་ལྟར་སྨོས་པ་དང་མི་ལྡན་པ་བླང་བར་བཤད་དོ། །བན་ད་དེ་ལྟ་བུའི་ནང་དུ་་
དུག་དང་། རུས་པའི་ཕྱེ་མ་དང་། སྒྲུབ་པ་པོ་ཉིད་ཀྱི་མཛུབ་•མོའི་ཁྲག་དང་།
ལན་ཚ་དང་། འུག་པའི་ཁྲག་དང་། བཙག་•རྣམས་གཅིག་ཏུ་བཏགས་ཏེ།
རྡོ་རྗེའི་ཆུ་དང་དཀྲུག་གོ། རྫས་དེས་བྱ་རྒོད་ཀྱི་མཇུག་སྒྲོའི་རྩ་བས་རྡོ་རྗེ་མི་་་
བསྐྱོད་པའི་སྐུ་ཕྱག་རྒྱ་བྲི་བར་བྱའོ། །དེ་ཞལ་གསུམ། ཕྱག་དྲུག །ཕྱག་
མཚན་དྲུག་ལ། ཕྱག་གཡས་དང་པོ་ན་རྡོ་རྗེ་བཀྱོ་•བ་འཛིན། གཡོན་དང་པོ་•
རྡོ་རྗེ་ཞགས་པ་འཛིན། ཕྱག་མཚན་གཞན་ནི་མདུན་དུ་སྨོས་པའི་ཚུལ་དུ་བྱའོ། །
དེའི་ཞབས་གཉིས་ཀྱི་འོག་ཏུ་མིའི་གཟུགས་བྱའོ། །ཐལ་མོ་སྦྱར་བའི་ཚུལ་དུ་བྱའོ།།
དེ་རྡོ་རྗེ་མི་བསྐྱོད་པའི་ཞབས་གཡས་བསྐུམ་པའི་ཚུལ་གྱིས་སྙིང་གར་གནོན་པ་བྲི།
གཡོན་བརྐྱང་བས་བརླ་གཉིས་གནོན་པར་བྲིའོ། །གཞན་ཡང་རྡོ་རྗེའི་ཀྱོ་བས་སྤྱི་
བོ་ནས་བཟུང་བར་བྲི། རྡོ་རྗེའི་ཞགས་པས་མགུལ་ནས་བཅིང་བར་བྲིའོ། །
བན་ད་གཉིས་ཀྱི་ནང་དུ་དུག་དང་། པད་མ་རག་ཏ་དང་། མཚལ་ཅོག་ལ་བ་
དང་། དུར་ཁྲོད་ཀྱི་སོལ་བ་དང་། བྱི་ལའི་བཤང་བ་དང་།
དེ་ཀུན་བསྲེས་
ལ་བཏགས་ཏེ་རྡོ་རྗེའི་ཆུ་དང་དཀྲུག་གོ། །རྫས་དེས་མདུན་དུ་སྨོས་པའི་བྱ་རྒོད་་
45-1139