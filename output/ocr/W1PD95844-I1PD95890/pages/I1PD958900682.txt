རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७७१
དགུ་པར་གྱུར་ཏོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་
ཆེན་པོའི་འབར་བས་འབར་བའོ། །དེ་ནས་རྡོ་རྗེ་བུམ་པའི་དབུས་ཀྱི་སྟེང་དུ་་་་་
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་སེར་ཡེ་ཤེས་ལྔ་དང་
གཉིས་སུ་མེད་པའི་ངོ་བོ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་
བོན་དེ་ལས་ཉི་མའི་དཀྱིལ་འཁོར་ཆེན་པོར་གྱུར་ཏོ། །དེ་བསྐལ་པའི་མེ་བཞིན་དུ་
འབར་བར་བརྟག་གོ། །དེའི་འོག་ཏུ་མདུན་དུ་སྨོས་པའི་ཚུལ་དུ་ཐབས་དང་ཤེས་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས།
ཤེས་རབ་མའི་བྷ་ག་ནས་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་
ཞུ་ནས། ཉི་མའི་དཀྱིལ་འཁོར་གྱི་སྟེང་དུ་རྒྱ་མཚོ་དང་མཉམ་པར་གྱུར་པར་་་
བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
ཤིན་ཏུ་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་
འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་
གཉིས་སུ་མེད་པའི་ངོ་བོར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་
ལས་ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀའི་སྐུ་ཕྱག་རྒྱ་བསྐྱེད་པར་བྱའོ། ། དེ་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་ཁྲོ་མོའི་རྒྱལ་མོ་གཞན་གྱིས་མི་ཐུབ་མ་དང་།
གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་
པ་ཐམས་ཅད་ཇི་ལྟར་ལེའུ་བཞི་པའི་དཀྱིལ་འཁོར་གྱི་དུས་སུ་དེ་བཞིན་དུ་འདིར་་་
སྦྱར་རོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀའི་སྐུ་ཕྱག་རྒྱ་བསྐྱེད་མ་
ཐག་ཏུ།
བསྐྱེད་པར་མཛད་མཁན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་ཁྲོ་བོའི་
རྒྱལ་པོ་ཆེན་པོ་པྲཛྙྰནྟ་ཀའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ །
དེའི་འོག་ཏུ་སྒྲུབ་པ་པོས་ཁྲོ་བོའི་རྒྱལ་པོ་ཆེན་པོ་པྲཛྙནྟ་ཀ་དང་གཉིས་སུ་མེད་པའི་
45-661