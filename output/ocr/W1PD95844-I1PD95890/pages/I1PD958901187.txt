११७८
བསྟན་འགྱུར། རྒྱུད། ༼ལུ༽ ༨༧
ཡིག་འབྲུ་བསམ་མོ། །དེའི་ཁ་དོག་དམར་པོ་སོ་སོར་རྟོག་པའི་ཡེ་ཤེས་ལ་སོགས་་
པའི་ཡེ་ཤེས་ལྔའི་གཟི་བརྗིད་ཆེན་པོའི་འབར་བའི་འོད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །ས་བོན་དེ་ལས་ཉི་མའི་དཀྱིལ་འཁོར་
དུ་གྱུར་པར་བསམ་མོ། །དེ་བསྐལ་པའི་མེ་བཞིན་དུ་འབར་བའི་འོད་ཀྱིས་འབར་་
བའོ།༑ །དེ་ལྟ་བུའི་ཉི་མའི་དཀྱིལ་འཁོར་གྱི་སྟེང་གི་དབུས་སུ་སྔགས་ཀྱི་ས་བོན་
ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཉི་མ་སྟོང་མཉམ་པར་རབ་ཏུ་་
འབར་བའོ། །སྔགས་ཀྱི་ས་བོན་ཡིག་འབྲུ་ཧཱུཾ་དེའི་གནས་ནས་སོ་སོར་རྟོག་པའི་ཡེ་
་པར་བསམ་མོ། །དེ་བསྐལ་པའི་མེ་བཞིན་
ཤེས་ཀྱི་ངོ་བོ་འབར་བའི་ཕྲེང་བ་སྤྲོ་བར་བྱའོ། །དེ་སྤྲོས་མ་ཐག་ཏུ་འབར་བའི་་་
ཕྲེང་བ་དེ་དུག་གིས་ཟིན་པའི་སེམས་ཅན་དེའི་ལུས་ཐམས་ཅད་དུ་ཐིམ་པར་གྱུར་་་
པར་བསམ་མོ། །འབར་བ་དེས་དུག་འབར་བ་བཞིན་དུ་བྱས་པར་རྟག་གོ། །
གཞན་ཡང་དེའི་དུས་སུ་བསྒྲུབ་པ་པོ་ཉིད་ཀྱི་ལག་པ་གཡས་པའི་མཐིལ་གྱི་དབུས་སུ།
སྔགས་ཀྱི་ས་བོན་ཡིག་འབྲུ་ཨཱ་བསམ་མོ། །ཡང་ན་སྔགས་ས་བོན་ཡིག་འབྲུ་པཾ་་་་
བསམ་ཡང་མི་འགལ་ལོ། །དེ་ཁ་དོག་དཀར་པོ་གཟི་བརྗིད་ཀྱི་ཕུང་པོ་ཆེན་པོ་་་་
བཞིན་དུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །ས་་་
བོན་དེ་ལས་པད་མ་དཀར་པོ་འདབ་མ་བརྒྱད་དུ་གྱུར་ཏོ། །པད་མ་དེའི་ལྟེ་་་་་
བའི་དབུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ལ་ཁ་དོག་དཀར་པོ་
སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་
དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུས་པད་མའི་ལྟེ་བ་གང་བར་གྱུར་པར་བརྟག་གོ། །
ཆོ་གའི་ཚུལ་དེ་ལྟར་པད་མ་བསྐྱེད་མ་ཐག་ཏུ། དུག་གིས་ཟིན་པའི་སེམས་ཅན་་་
དེའི་ལུས་ཀུན་པད་མའི་ངོ་བོའི་ལག་པ་གཡས་པས་བྱ་བ་ཅི་བྱེད་མདུན་དུ་སྨོས་་་་་
པའི་ཁྲོ་བོའི་རྒྱལ་པོ་ཧ་ཡཾ་གྲི་བའི་སྔགས་རིངས་བཟླའོ། །དེ་ལྟར་སྒོམ་•པ་དང་།
45-1164