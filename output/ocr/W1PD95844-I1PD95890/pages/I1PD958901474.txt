རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
747
དེས་པད་མའི་ལྟེ་བ་ཁྱབ་པར་གང་བར་བརྟག་གོ། །ས་བོན་དེ་ལས་དཔལ་རྡོ་རྗེ་
སེམས་དཔའ་ཉིད་ཀྱི་སྐུ་ཕྱག་རྒྱ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་
གཉིས་སུ་མེད་པའི་ངོ་བོ་སྐྱེད་པར་བྱའོ། །སྐུ་ཕྱག་རྒྱའི་སྐུ་མདོག་དང་། ཞལ་
དང་ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཉིད་ཀྱི་ཤེས་རབ་མ་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། _ །
གསལ་བར་བསྟན་པར་བྱ་སྟེ། མདུན་དུ་རྣམ་པར་སྣང་མཛད་ཀྱི་སྐུ་ཕྱག་རྒྱའི་ངོ་
བོ་སྐུ་མདོག་དཀར་པོ། ཞལ་གསུམ་ཕྱག་དྲུག །ཕྱག་མཚན་དྲུག་པ། རིན་་
པོ་ཆེ་ཤེལ་ལ་སོགས་པ་རིན་པོ་ཆེ་ཐམས་ཅད་ཀྱིས་བརྒྱན་པ། གཞན་ཡང་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་འཁྱུད་པའི་་
སྦྱོར་བ་དང་ལྡན་པའོ། །ཕྱག་མཚན་ནི་ཇི་ལྟར་ལེའུ་བཞི་པ་ཐུགས་ཀྱི་དཀྱིལ་་
འཁོར་གྱི་དུས་སུ་རྣམ་པར་སྣང་མཛད་ཀྱི་སྨོས་པ་དེ་བཞིན་དུ་དུས་འདིར་འཛིན་་་
པར་བསྟན་ཏོ། །གཞན་ཡང་གཡས་སུ་རིན་ཆེན་འབྱུང་ལྡན་གྱི་སྐུ་ཕྱག་རྒྱའི་ངོ་་་
བོར་སྐུ་མདོག་སེར་པོ་ཞལ་གསུམ་པ། ཕྱག་དྲུག་ཕྱག་མཚན་དྲུག་གོ། །རིན་པོ་
ཆེ་མ་ར་ཀ་ཏ་ལ་སོགས་པ་རིན་པོ་ཆེ་ཐམས་ཅད་ཀྱིས་བརྒྱན་པའོ། །གཞན་ཡང་
ཤེས་རབ་མ་ཡེ་ཤེས་ཀྱི་ལྷ་མོ་སྤྲུལ་པའི་མ་མ་ཀི་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །དེའི་ཕྱག་མཚན་ནི་ལེའུ་བཞི་པ་ཐུགས་ཀྱི་དཀྱིལ་འཁོར་
གྱི་དུས་སུ་རིན་ཆེན་འབྱུང་ལྡན་གྱི་ཅི་ལྟར་སྨོས་པའི་དེ་བཞིན་དུ་དུས་འདིར་འཛིན་
པར་བསྟན་ཏོ། །གཞན་ཡང་རྒྱབ་ཏུ་སྣང་བ་མཐའ་ཡས་ཀྱི་སྐུ་ཕྱག་རྒྱའི་ངོ་བོ།
ཁ་དོག་དམར་པོ། ཞལ་གསུམ་པ་ཕྱག་དྲུག་ཕྱག་མཚན་དྲུག་པ། རིན་པོ་ཆེ་་་
པད་མ་ར་ག་ལ་སོགས་པ་རིན་པོ་ཆེ་ཐམས་ཅད་ཀྱིས་བརྒྱན་པ། གཞན་ཡང་ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པར་འཁྱུད་
45-1451