کام
_____བསྟན་འགྱུར། རྒྱུད། ༼རུ༽ ༨༦
པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ། བྱང་ཆུབ་་་་
སེམས་ཁུ་བའི་ངོ་བོ་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ས་བོན་་
ཡིག་འབྲུ་ཧཱུཾ་བསམ་མོ། །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་་་
གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་འཁོར་དུ་་
གྱུར་པར་བསམ་མོ། །དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་། །
དེའི་འོག་ཏུ་བྷ་གའི་ནང་གི་བྱང་ཆུབ་སེམས་ཟླ་བའི་དཀྱིལ་འཁོར་དེའི་དབུས་ཀྱི་་་
སྟེང་དུ་རྡོ་རྗེ་དེ་བཞག་གོ། ། དེ་མ་ཐག་ཏུ་རྡོ་རྗེ་དེ་རང་གི་སྔགས་ཀྱི་བྱིན་གྱིས་•
བརླབ་པར་བྱའོ། །བྱིན་གྱིས་བརླབ་པའི་ཚུལ་གྱི་ཆོ་ག་བསྟན་པར་བྱ་སྟེ། རྡོ་་
རྗེའི་བུམ་པའི་དབུས་རང་གི་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ།
།དེ་ཁ་་་་
དོག་སྔོན་པོ་ལ་སོགས་པ་ལྔ་དང་ལྡན་པ་དེ་བཞིན་དུ་མེ་ལོང་ལྟ་བུའི་ཡེ་ཤེས་ལ་་་་་་
སོགས་པ་ཡེ་ཤེས་ལྔའི་ངོ་བོའི་གཟི་བརྗིད་ཀྱི་འབར་ཞིང་འོད་དུ་ཞུ་ནས། ཡེ་ཤེས་
ཀྱི་ཁུ་བ་ལྟ་བུ་རྡོ་རྗེ་ལ་གཉིས་སུ་མེད་པར་ཐིམ་པར་འགྱུར་རོ། །དེ་ལྟར་བྱིན་
【གྱིས་བརླབ་•པ་བྱས་པའི་ཡེ་ཤེས་ལྔའི་ཡོན་ཏན་གྱིས་རྡོ་རྗེ་ཆེན་པོས་སྨོས་སོ། །
གཞན་ཡང་རྡོ་རྗེའི་གནས་ནས་མེ་ལོང་ལྟ་བུའི་ཡེ་ཤེས་ལ་སོགས་པ། ཡེ་ཤེས་ལྔའི་
འབར་བ་འཕྲོ་བར་བསམ་མོ། །དེ་ལྟར་བྱིན་གྱིས་བརླབ་པའི་བསྒོམ་པ་བྱས་མ་་་
ཐག་ཏུ་ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བའི་ཚུལ་གྱིས་བྱང་
ཆུབ་སེམས་དཔའ་ཕྱག་ན་རྡོ་རྗེ་བསྒོམ་པར་བྱའོ། །བསྟན་པར་བྱ་སྟེ། ཤེས་་་
རབ་མ་དེ་འཆག་•པའི་དུས་སུ། རྡོ་རྗེ་དེ་རང་གི་ལག་པ་གཡས་པས་བཟུང་ངོ་། །
དེ་བཅག་པའི་འོག་ཏུ་མདུན་དུ་སྨོས་པའི་གནས་སུ་སྟན་ལ་འདུག་སྟེ། དེ་མ་ཐག་
ཏུ་རྡོ་རྗེ་མདུན་དུ་སྨོས་པའི་ཟླ་བའི་དཀྱིལ་འཁོར་དེའི་དབུས་ཀྱི་སྟེང་དུ་བཞག་གོ། །
45-406