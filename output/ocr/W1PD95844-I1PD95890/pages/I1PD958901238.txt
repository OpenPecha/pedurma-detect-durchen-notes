རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7274
དང་། ཉིད་ཀྱི་ཤེས་རབ་ཡེ་ཤེས་ཀྱི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པར་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་
པའི་སྐུ་ཕྱག་རྒྱར་གྱུར་པར་བྱའོ། །དེ་ནི་ཇི་ལྟར་ཁྲོ་བོའི་རྒྱལ་པོ་མ་ཧ་བ་ལའི་སྐུ་
ཕྱག་རྒྱ་བསྐྱེད་པའི་དུས་སུ་ཆ་ལུགས་ཕུན་སུམ་ཚོགས་པ་དང་། ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པར་སྨོས་པ་དེ་
བཞིན་དུ་འདིར་བྱའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་
ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།དེའི་དུས་སུ་་་་
ཤེས་རབ་མ་མཚན་དང་། ཡོན་ཏན་ཅི་ལྟར་སྨོས་པ་དང་ལྡན་པ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་། གཉིས་སུ་མེད་པའི་ངོ་བོར་བྱིན་
གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཞེ་སྡང་ཆེན་པོས་སེམས་དགའ་
བས༑ གཉིས་སུ་མེད་པར་འཁྱུད་པའི་སྦྱོར་བས་ཐབས་དང་།
ཤེས་རབ་རོལ་
པ་བྱས་ནས། བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་་
མའི་བྷ་གའི་དབུས་སུ་ཁུ་བའི་ངོ་བོ། བྱང་ཆུབ་ཀྱི་སེམས་ཆར་གྱི་རྒྱུན་བཞིན་དུ་་
ཞུ་ནས། དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་
ས་བོན་ཡིག་འབྲུ་ཧཱུཾ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བསམ་མོ། །
དེ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་
ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ།
།ས་
བོན་དེ་ལས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱའོ། །
དེ་ཁྲོ་མོའི་རྒྱལ་མོ་ཐུགས་རྗེའི་དབང་ཕྱུག་མ་དང་། གཉིས་སུ་མེད་པར་འཁྱུད་་་
པའི་སྦྱོར་བ་དང་ལྡན་པའོ། །གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་ཐམས་ཅད་ནི་མདུན་དུ། ཅི་ལྟར་སྨོས་པ་བཞིན་དུ་འདིར་བསྟན་ཏོ། །དེ་
45-1215