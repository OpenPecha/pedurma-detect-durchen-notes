२२२
བསྟན་འགྱུར། རྒྱུད། ༼ལུ༽ ༨༧ ng 87g
སུ་མེད་པར་ཐིམ་པར་གྱུར་ཏོ། །ས་བོན་དེ་ལས་དོན་ཡོད་གྲུབ་པའི་སྐུ་ཕྱག་རྒྱ་་་
བསྐྱེད་པར་བྱབྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་་་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་མདུན་དུ་ཅི་ལྟར་སྨོས་པ་དེ་བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་
དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་ཉི་མའི་དཀྱིལ་འཁོར་གྱི་གདན་གྱི་་
སྟེང་དུ་རྡོ་རྗེ་མི་བསྐྱོད་པའི་གཡོན་དུ་བཞེངས་པའི་ཚུལ་དུ་གནས་པར་བསམ་མོ། །
ཚུལ་དེ་ལྟར་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བཞི་བསྐྱེད་མ་
ཐག་ཏུ་སྒྲུབ་པ་པོ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་དུ་བསྒོམ་པའི་
ངོ་བོས་ཐབས་དང་ཤེས་རབ་གཉིས་སུ་མེད་པའི་ཚུལ་དུ་འཁྱུད་པའི་སྦྱོར་བ་དང་་་
ལྡན་པས་དེ་བཞིན་གཤེགས་པ་བཞིའི་དབུས་གནས་སུ་འདུག་པར་བྱའོ། །འདུག་
པའི་འོག་ཏུ་ཉིད་ཀྱི་འོག་གི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
བཞི་ལ་རྐང་པ་མཉམ་པར་བཞག་པའི་ཚུལ་གྱིས་ཆུའི་སྟེང་ན་འཆག་པར་བསྒོམ་མོ༎
མདོར་བསྡུ་བ་དེ་ལྟར་སངས་རྒྱས་རིམ་པར་བཀོད་ནས་ནི། ཆུའི་སྟེང་དུ་བཅག་
པར་བྱའི་དོན་དུ་གསུངས་སོ། །རྐང་པ་མཉམ་གཞག་སྦྱོར་བ་ཡིས། །སྤྱི་བོའི་་
སྟེང་དུ་རྐང་པ་བསྒོམ། །ཞེས་པ་ནི་སྒྲུབ་པ་པོ་ཤེས་རབ་མ་དང་བཅས་པའི་རྐང་
པ་བཞིཞི། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བཞིའི་སྤྱི་བོའི་
སྟེང་དུ་མཉམ་པར་སྦྱར་བས་བཞག་པར་སྨོས་སོ། །དེ་ནས་རྐང་པ་གཞག་པ་་
གསལ་བར་བསྟན་པར་བྱ་སྟེ། སྒྲུབ་པ་པོ་ཉིད་ཀྱི་རྐང་པ་གཡས་པ་གཡས་ཀྱི་འོག་
ན་ནི་རིན་ཆེན་འབྱུང་ལྡན་གནས་པ་དེའི་སྤྱི་བོའི་སྟེང་དུ་གཞག་པར་སྨོས་སོ། །
དེ་བཞིན་དུ་རྐང་པ་གཡོན་པ་གཡོན་གྱི་འོག་ན་དོན་ཡོད་གྲུབ་པ་གནས་པ་དེའི་སྤྱི་
བོའི་སྟེང་དུ་བཞག་པར་སྨོས་སོ། །དེ་བཞིན་དུ་ཤེས་རབ་མའི་རྐང་པ་གཡས་པ་་
45-822