རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०९
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའི་ཆ་ལུགས་ཕུན་སུམ་ཚོགས་པ་
དང་ལྡན་པར་སྨོས་པ་དེ་བཞིན་དུ་བྲིའོ།
།གཞན་ཡང་ཀུང་ཀུ་མ་དང་། འགོ་
རོ་ཙ་ན་དང་། བྱང་ཆུབ་སེམས་དང་། འུག་པའི་ཁྲག་དང་། སྒྲུབ་པ་པོ་་་་
ཉིད་ཀྱི་ལག་པ་གཡོན་པའི་སྲིན་ལག་གི་ཁྲག་རྡོ་རྗེ་ཆུ་དང་བསྲེས་ནས་ས་དེས་རིན་་
པོ་ཆེ་འབྱུང་ལྡན་གྱི་ཞབས་གཉིས་ཀྱི་འོག་ཏུ་ལྷ་མ་ཡིན་གྱི་རྒྱལ་མོའི་ལུས་ཀྱི་་་
གཟུགས་བྲིའོ། །དེ་རིན་ཆེན་འབྱུང་ལྡན་གྱིས་གཡས་བརྐྱང་བ་དང་གཡོན་བསྐུམ་
པའི་ཚུལ་གྱིས་གནོན་པར་མཛད་པ་བྲིའོ། །བསྟན་པར་བྱ་སྟེ། རིན་པོ་ཆེ་་
འབྱུང་ལྡན་གྱི་ཞབས་གཡས་པས་ལྷ་མ་ཡིན་གྱི་རྒྱལ་མོ་མགོ་གནོན་པར་མཛད་པ་བྲི།
ཞབས་གཡོན་པས་ལྷ་མ་ཡིན་གྱི་རྒྱལ་མོའི་རྐང་པ་གཉིས་གནོན་པར་མཛད་པ་བྲིའོ༎
དེ་ལྟར་གཡས་པ་རྐྱང་བ་དང་། གཡོན【བསྐུམ་པའི་•ཚུལ་གྱིས་གནོན་པར་
བསྟན་ཏོ། །གཞན་ཡང་ལྷ་མ་ཡིན་གྱི་རྒྱལ་མོའི་བྷ་ག་ནས་རིན་ཆེན་འབྱུང་ལྡན་
གྱི་ཕྱག་གཡས་དང་པོའི་རིན་པོ་ཆེའི་ཀྱོ་བ་འཛིན་པར་བྲིའོ། །དེ་ལྟར་སྦྱོར་བ་
བྱས་པའི་འོག་ཏུ། སྒྲུབ་པ་པོ་ཉིད་ཀྱི་དཀྱིལ་མོའི་འོག་ཏུ་བནྟ་དེ་ཁ་སྦུབ་དུ་
བཞག་གོ། །དེའི་དུས་སུ་བརྡ་སྐད་ལམ་གྱི་བཞི་མདོར་བརྟགས་པ་ཁྲུས་མཁན་གྱི་
བུ་མོ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་སྤྲུལ་པའི་མཱ་མ་ཀཱི་དང་གཉིས་སུ་
མེད་པར་བྱིན་གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་མདུན་དུ་བྱས་
པའི་རིན་ཆེན་འབྱུང་ལྡན་དང་གཉིས་སུ་མེད་པར་བསྒོམ་པའི་ཚུལ་གྱི་ང་རྒྱལ་
འཆང་བས། འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་
སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་
པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་་
དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་་
45-509