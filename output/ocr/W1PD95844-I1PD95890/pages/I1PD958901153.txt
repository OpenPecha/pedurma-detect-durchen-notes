773°
བསྟན་འགྱུར། རྒྱུད། ༼ལུ༽ ༨༧
ནས་ཇི་ལྟར་སྨོས་པའི་ཚུལ་གྱིས་སྲིན་བུ་མ་རུངས་པ་དང་། གཏུམ་པོ་ལ་སོགས་པ་
བདུད་དང་བགེགས་དང་། དགྲ་ཐམས་ཅད་བྱིན་གྱིས་བརླབས་ནས་སྤྲོ་བ་དང་་་་་
གཉིས་སུ་མེད་པར་བསྡུ་བར་མཛད་དོ། །རྡོ་རྗེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་་
སྤྲོ་བ་དང་བསྡུ་བ་ཡིན་ནོ། །དོན་དེས་རྡོ་རྗེའི་ཏིང་ངེ་འཛིན་དུ་སྨོས་སོ། །བཤད་་
པར་བྱ་སྟེ། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཏིང་ངེ་འཛིན་མཛད་པའི་དུས་་
སུ་ཐུགས་རྩེ་གཅིག་པར་གྱུར་པར་གནས་པའོ། །དོན་དེས་སྙོམས་པར་ཞུགས་པར་
སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་་་་
ཞུགས་ནས་ཀྱི་དོན་དུ་གསུངས་སོ། །ཏིང་ངེ་འཛིན་མཛད་པའི་འོག་ཏུ། ད་ནི་
སྔགས་ཁྲོ་བོའི་རྒྱལ་པོའི་ངོ་བོའི་ཆོ་གའི་དོན་བསྟན་པར་བྱ་སྟེ།
རྡོ་རྗེའི་ཁྲོ་བོ་་
གཞན་གྱིས་མི་ཐུབ་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་་
ཞེས་བྱ་བ་ནི། རྡོ་རྗེ་གཞན་གྱིས་མི་ཐུབ་པ་ནི། རྡོ་རྗེར་མིང་བཏགས་པ་ནི།
མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཞན་གྱིས་མི་ཐུབ་པར་སྨོས་སོ། །བཤད་པར་
བྱ་སྟེ། བགེགས་མ་རུངས་པ་ཐམས་ཅད་དང་། བདུད་ཀྱི་ཚོགས་ཀྱིས་བྱེ་་
བྲག་སྣ་ཚོགས་ཀྱིས་•ཆོ་འཕྲུལ་དང་། སྒྱུ་མ་དང་། གནོད་པའི་ཐབས་དང་།
སྟོབས་ཀྱིས་ཕམ་པར་མི་ནུས་པའི་དོན་དེས་གཞན་གྱིས་མི་ཐུབ་པར་སྨོས་སོ། །དེ་
ལྟར་རྡོ་རྗེ་གཞན་གྱིས་མི་ཐུབ་པའི་དོན་དུ་གསུངས་སོ། །ཁྲོ་བོའི་ཞེས་པ་ནི།
མདུན་དུ་སྨོས་པའི་དོན་གྱི་ཕྱིར་སྟོན་པ་མི་བསྐྱོད་པ་རྡོ་རྗེ་འཛིན་གྱི་ཐུགས་རྗེ་ཆེན་
པོའི་ངོ་བོ་ཞེ་སྡང་གི་ཐུགས་བསྐྱེད་པ་དང་། གཉིས་སུ་མེད་པའི་ངོ་བོ་ཁྲོ་བོའི་
རྒྱལ་པོ་གཞན་གྱིས་མི་ཐུབ་པ་ཉིད་དུ་བསྟན་ཏོ། །དེ་ལྟར་ཁྲོ་བོའི་དོན་དུ་་་
གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་མི་བསྐྱོད་
པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གཅིག་་
45-1130