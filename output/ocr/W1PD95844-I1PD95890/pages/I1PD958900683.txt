७७२
___བསྟན་འགྱུར། རྒྱུད།
ང་རྒྱལ་དུ་བསྒོམས་པས་ཁྲོ་བོ་ཆེན་པོའི་སྔགས་ཀྱི་བཟླས་པ་བྱ་སྟེ། སྔགས་ནི་ཧཱུཾ་་
ཕཊ་ཅེས་རྒྱུན་མི་འཆད་པར་མ་གྲུབ་ཀྱི་བར་དུ་བཟླས་པ་བྱ་བར་སྨོས་སོ། །དེ་་་
ལྟར་པྲཛྙནྟ་ཀའི་བཟླས་པའི་དོན་དུ་ཤེས་པར་བྱའོ། །ད་ནི་རྡོ་རྗེའི་རིགས་ཀྱི་བྱེ་་
བྲག་གི་བིགྷཾ་ཏ་ཀ་དང་། ཊཀྐི་ར་ཛ་དང་། ནཱི་ལཎྜ་དང་། མ་ཧཱ་པཱ་ལ་་
དང༌། ཨཱརྱ་ཨ་ཙ་ལ་དང་། བཛྲ་ཧུཾ་ཀ་ར་དང་། པདྨ་ཀུཎྜ་ལི་དང་། དེ་་
ལྟར་ཁྲོ་བོའི་རྒྱལ་པོ་ཆེན་པོ་རྣམས་ཀྱི་སྐུ་ཕྱག་རྒྱ་ནི། ཅི་ལྟར་པྲཛྙནྟ་ཀའི་གདན་་
ཕུན་སུམ་ཚོགས་པ་དང་བཅས་པ་བསྐྱེད་པ་དེ་བཞིན་དུ་བསྐྱེད་པར་བྱའོ། །
གཞན་ཡང་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ཁྲོ་མོའི་རྒྱལ་མོ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །ཆ་ལུགས་ཕུན་སུམ་ཚོགས་པ་་་
ཐམས་ཅད་ནི། ཅི་ལྟར་ལེའུ་བཞི་པའི་དཀྱིལ་འཁོར་གྱི་དུས་སུ་སྨོས་པ་དེ་བཞིན་
དུ་འདིར་སྦྱར་རོ། །ཚུལ་དེ་ལྟར་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་ཆེན་པོ་རྣམས་
ཀྱི་སྐུ་ཕྱག་རྒྱ་བསྐྱེད་མ་ཐག་ཏུ། བསྐྱེད་པར་མཛད་མཁན་དཔལ་རྡོ་རྗེ་སེམས་་་་
དཔའི་སྐུ་ཕྱག་རྒྱ། ཁྲོ་བོའི་རྒྱལ་པོ་རྣམས་ཀྱི་སྤྱི་བོ་ལ་དབང་བའི་ཚུལ་དུ་བསམ་མོ། །
དེའི་འོག་ཏུ་སྒྲུབ་པ་པོས་མདུན་དུ་སྨོས་པའི་ཁྲོ་བོའི་རྒྱལ་པོ་རྣམས་ཀྱི་ནང་ན་གང་
གི་བཟླས་པ་བྱེད་པ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བ་སྨོས་སོ། །
དེ་ལ་སྔགས་ནི་ཧཱུཾ་ཕཊ་ཅེས་དེ་ལྟར་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་རྣམས་ཀྱི་་
བཟླས་པར་བསྟན་ཏོ། །སྔགས་ཀྱི་ཡི་གེ་སྒྲ་གྲག་པ་ནི། མདུན་དུ་སྨོས་པའི་ཁྲོ་
བོའི་རྒྱལ་པོ་བཅུ་རིམ་པས་སྒྲུབ་པ་པོས་སྔགས་ཕཊ་ཅེས་བཟླས་པ་བྱ་བའི་དུས་སུ་་
སྔགས་ཀྱི་ཡིག་འབྲུའི་ཚིག་གི་སྒྲས། བདུད་དང་བགེགས་ཐམས་ཅད་ཀྱི་དཔུང་་་
རྣམས་ཀྱིས་གནོད་པ་བྱེད་པའི་ཐབས་ཀྱི་ཆོ་འཕྲུལ་དང༌་། སྒྱུ་མ་དང༌་། སྟོབས་
ལ་སོགས་པ་ཐམས་ཅད་འཇོམས་པར་འགྱུར་རོ། །རང་གི་རྡོ་རྗེའི་དཀྱིལ་འཁོར་
45-662