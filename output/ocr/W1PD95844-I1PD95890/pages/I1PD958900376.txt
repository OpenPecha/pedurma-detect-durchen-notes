རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
344
དེ་ལྟར་མེ་སྟག་མང་པོ་འཁྲུག་པའི་རང་སྔགས་འཁོར་ལོ། བསྒོམ་པར་བྱ་བའི་་་་
དོན་དུ་གསུངས་སོ།།རྡོ་རྗེ་ལྔའི་སྦྱོར་བ་ཡིས་ཞེས་པ་ནི། གོང་དུ་བཤད་པའི་
གདན་གྱི་ངོ་བོ་འཁོར་ལོ་དེ་བསྐྱེད་པའི
གདན་གྱི་ངོ་བོ་འཁོར་ལོ་དེ་བསྐྱེད་པའི་འོག་ཏུ་སྒྲུབ་པ་པོས་སྐུ་རྡོ་རྗེ་རྣམ་པར་སྣང་
མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱས་ནས། ཐབས་དང་་་
ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་
ཤེས་རབ་མ་བྷ་གའི་དབུས་གནས་སུ་གདན་འཁོར་ལོ་རྩིབས་བཞི་པའི་སྟེང་དུ།
ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་
གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཁྲྀ་བསམ་མོ། །
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྐར་མ་བཞིན་དུ་འབར་་་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་་བོ། བྱང་ཆུབ་སེམས་ཟླ་བའི་དཀྱིལ་་་་
འཁོར་ལ་གཉིས་སུ་མེད་པའི་ངོ་བོར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་་
ས་བོན་དེ་ལས་བྱང་ཆུབ་སེམས་དཔའ་སའི་སྙིང་པོའི་སྐུ་ཕྱག་རྒྱ་བསྐྱེད་པར་བྱའོ། །
སྐུ་ཕྱག་རྒྱ་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་་་
པའི་སྦྱོར་བ་དང་ལྡན་པའི་ཆ་ལུགས་ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་་
བཞིན་དུ་འདིར་སྦྱར་རོ། །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་་་
མཁན་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ། བྱང་ཆུབ་སེམས་དཔའ་སའི་
སྙིང་པོའི་དབང་བསྐུར་བའི་ཚུལ་དུ་བཞུགས་པར་བསམ་མོ། །དེའི་འོག་ཏུ་་་་
བསྒྲུབ་པ་པོ་▪བྱང་ཆུབ་སེམས་དཔའ་སའི་སྙིང་པོ་དང་། གཉིས་སུ་མེད་པའི་ང་
རྒྱལ་འཆང་བས་འཁོར་ལོའི་གདན་གྱི་ལྟེ་བའི་དབུས་གནས་སུ་སེམས་དཔའི་སྐྱིལ་་
མོའི་ཚུལ་དུ་བདག་པོའི་ངོ་བོར་བཞུགས་སོ། །དེའི་དུས་སུ་སྐུའི་རིགས་ཀྱི་བྱེ་བྲག་
གི་བུ་མོ་བླང་བར་བྱའོ། །དེ་མདུན་དུ་སྨོས་པའི་ཡོན་ཏན་ཕུན་སུམ་ཚོགས་པ་་་་
45-355