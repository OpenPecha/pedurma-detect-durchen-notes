བསྟན་འགྱུར། རྒྱུད། ༨༧ 67
འོག་ཏུ། རྡོ་རྗེ་སྤྱང་ཀི་ཁ་དོག་སྣ་ཚོགས་དང་ལྡན་པ་སྤྲོ་བར་བྱ་བའི་སྒོམ་པའི་ཆོ་
གའི་དོན་བསྟན་པར་བྱ་སྟེ། སྤྱང་ཀི་སྣ་ཚོགས་ཞེས་པ་ཅི་ལྟར་སྨོས་པའི་ཚུལ་དུ་་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་་་་་
བཞིན་དུ་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་
དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ལྔ་དང་ལྡན་པ་མེ་ལོང་ལྟ་་
བུའི་ཡེ་ཤེས་ཀྱི་ངོ་བོ་བསྐལ་པའི་མེ་བཞིན་དུ་རབ་ཏུ་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པའི་ངོ་བོར་ཐིམ་
པར་གྱུར་ཏོ། །ས་བོན་དེ་ལས་རྡོ་རྗེ་སྤྱང་ཀི་རྣམས་བསྐྱེད་པར་བྱའོ།
།དེ་ཁ་་་
དོག་སྔོན་པོ་དང་སེར་པོ་ལ་སོགས་པ་བྱེ་བྲག་སྣ་ཚོགས་དང་ལྡན་པའོ།
།དེ་དག་
ཀུན་གྱི་སྤུ་རལ་པའི་ཚོགས་དང་ལྡན་པའོ། །མཆེ་བའི་ཕྲེང་བ་དམར་པོ། མིག་
སེར་པོ་ཁྲོས་ཏེ་ཕྱོགས་བཅུར་ལྟ་བ། ལུས་ཆེ་བ་རྒྱན་མེད་པ། བསྐལ་པའི་མེ་་
བཞིན་དུ་རབ་ཏུ་འབར་བ་ཁྲོས་ཏེ་ཧཱུཾ་ཕཊ་ཅེས་སྔགས་བརྗོད་པ།
དེ་ལྟ་བུའི་ངོ་་
བོ་རྡོ་རྗེ་སྤྱང་ཀི་སྤྲིན་བཞིན་དུ་བསྐྱེད་མ་ཐག་ཏུ། བ་སྤུའི་བུ་གའི་ལམ་གྱི་སྒོ་ནས་
མདུན་དུ་སྨོས་པའི་དགྲའི་གཟུགས་བརྙན་གྱི་སྟེང་དུ་ནམ་མཁའི་དབྱིངས་སུ་སྤྲོ་་་་་
བར་བྱ་བར་སྨོས་སོ། །གཞན་ཡང་མིང་གི་དོན་བསྟན་པར་བྱ་སྟེ། སྲེ་ཞེས་བྱ་
བ་ནི་ཞེ་སྡང་ཆེན་པོར་སྨོས་སོ། །ག་ཞེས་བྱ་བ་ནི་སེམས་ཅན་ཕ་རོལ་པོར་སྨོས་སོ༎
ལ་ཞེས་བྱ་བ་ནི་སེམས་ཅན་ཕ་རོལ་པོའོ་ཤ་དང་ཚིལ་དྲོན་པོ་ཟ་བ་ལ་དགའ་བར་་་
སྨོས་སོ། །དོན་དེས་སྲེ་ག་ལ་ཡིན་ནོ། །མདོར་བསྡུས་*པ་སྤྱད་སྣ་ཚོགས་སྨོས་སོ། །
ཁྭ་ཞེས་བྱ་བ་ནི་མདུན་དུ་སྨོས་པའི་ཚུལ་དུ་བྱང་ཆུབ་སེམས་རྒྱ་མཚོ་དང་མཉམ་པ་
དབྱུང་བར་བྱ་སྟེ། དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་་
45-890