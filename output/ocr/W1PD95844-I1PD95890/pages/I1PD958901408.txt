རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༨༥
མེད་པ་རྣམ་པར་སྣང་མཛད་ཡིན་ནོ། །དེའི་གནས་སུ་མིང་བཏགས་པ་ནི་ཞེ་སྡང་
ཆེན་པོས་དགྲ་མ་རུངས་པ་ཐམས་ཅད་བསད་པའི་ཕྱིར་རྡོ་རྗེ་ཕུར་བུའི་ངོ་བོར་ཁྲོ་་
བོ་རྒྱལ་པོ་ཡ་མན་ཏ་ཀ་སྨོས་སོ། །མཆོག་ཅེས་པ་ནི། མདུན་དུ་སྨོས་པའི་རྡོ་རྗེ་
ཕུར་བུས་བསད་པའི་ལས་བྱས་པས། རྡོ་རྗེ་སློབ་དཔོན་ཉིད་དང་། བསད་
པར་བྱ་བའི་དགྲ་གཉིས་ཀ་ཅི་ལྟར་སྨོས་པའི་ཚུལ་གྱི་རྣམ་པར་སྣང་མཛད་དང་་
གཉིས་སུ་མེད་པའི་འབྲས་བུར་འགྲུབ་པ་ཡིན་ནོ། །དོན་དེས་མཆོག་ཏུ་སྨོས་སོ། །
དེ་ནས་ཨེ་མའོ་ཞེས་པ་ནི། སྐུའི་རིགས་ཀྱི་རྡོ་རྗེ་ཕུར་བུའི་དངོས་གྲུབ་ཀྱི་འབྲས་་
བུའི་དོན་ཐོས་ནས་ཅི་ལྟར་སངས་རྒྱས་ཐམས་ཅད་ཀྱི་ཐུགས་ངོ་མཚར་དུ་གྱུར་པ་དེ་
བཞིན་དུ། གསུང་གི་རིགས་ཀྱི་རྡོ་རྗེ་ཕུར་བུའི་དངོས་གྲུབ་ཀྱི་འབྲས་བུའི་དོན་་་་
ཐོས་ནས་སངས་རྒྱས་ཐམས་ཅད་དུ་ངོ་མཚར་དུ་གྱུར་པའོ། །སྙིང་པོ་ཞེས་པ་ནི།
མདུན་དུ་སྨོས་པའི་ཚུལ་གྱི་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་་་་
གཤེགས་པ་ཐམས་ཅད་ཀྱི་དོན་དམ་པར་གསུང་རྡོ་རྗེ་སོ་སོར་རྟོག་པའི་ཡེ་ཤེས་དང་
གཉིས་སུ་མེད་པ་སྣང་བ་མཐའ་ཡས་དེ་ནི་སྙིང་པོར་མིང་བཏགས་པ། དྲག་པོའི་
ལས་ཀྱི་དངོས་གྲུབ་ཀྱི་འབྲས་བུའི་ངོ་བོ་ཡིན་ནོ། །དོན་དེས་སྙིང་པོར་སྨོས་སོ། །
ཀུན་འདུས་པ་ཞེས་པ་ནི། ཞེ་སྡང་ཆེན་པོའི་ངོ་བོས་དགྲ་མ་རུངས་པ་ཐམས་་
ཅད་བསད་པའི་ཕྱིར་མདུན་དུ་སྨོས་པའི་རྡོ་རྗེ་ཕུར་བུས་གསད་པའི་ལས་བྱས་པས།
རྡོ་རྗེ་སློབ་དཔོན་ཉིད་དང་། གསད་པར་བྱ་བའི་དགྲ་གཉི་ག་ཅི་ལྟར་སྨོས་པའི་་
ཚུལ་གྱི་སྣང་བ་མཐའ་ཡས་དང་གཉིས་སུ་མེད་པའི་འབྲས་བུར་འགྲུབ་བོ། ______།
འབྲས་བུ་དེ་ནི་ཀུན་འདུས་པར་མིང་བཏགས་པ་རྡོ་རྗེ་ཕུར་བུ་ཉིད་ལ་འདུས་པ་སྟེ།
དོན་དེས་ཀུན་འདུས་པར་སྨོས་སོ། །དེ་ནས་ཨེ་མའོ་ཞེས་པ་ནི། ཅི་ལྟར་སྐུའི་
རིགས་ཀྱི་རྡོ་རྗེ་ཕུར་བུ་དང་། གསུང་གི་རིགས་ཀྱི་རྡོ་རྗེ་ཕུར་བུའི་དངོས་གྲུབ་ཀྱི་
45-1385