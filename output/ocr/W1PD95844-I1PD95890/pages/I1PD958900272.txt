རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५१
སངས་རྒྱས་བྱང་ཆུབ་རབ་བསྒྲུབ་པའི་དོན་དུ་གསུངས་སོ། །ཡེ་ཤེས་རྡོ་རྗེའི་སྤྲུལ་
པ་སྟེ་ཞེས་པ་ནི། མདུན་དུ་བཤད་པའི་སྐུ་དང་། གསུང་དང་ཐུགས་ཀྱི་རིགས་
གསུམ་གྱི་དེ་བཞིན་གཤེགས་པ་སྤྲུལ་པའི་ཆོ་ག་བྱས་པས་སྒྲུབ་པ་པོ་ལ་ཡེ་ཤེས་ཀྱི་རྡོ་
རྗེ་ནི་དོན་དམ་པར་རྣམ་པར་སྣང་མཛད་ལ་སོགས་པ་གྲངས་མེད་པའི་དེ་བཞིན་་་
གཤེགས་པ་སྨོས་པའི། སྐུ་དང་གསུང་དང་ཐུགས་གཉིས་སུ་མེད་པའི་ངོ་བོ་སྟོན་
པ་མི་བསྐྱོད་པ་རྡོ་རྗེ་འཛིན་གྱིས་བྱིན་གྱིས་རློབ་པར་མཛད་པས་མདུན་དུ་སྨོས་པའི་
འབྲས་བུ་གྲུབ་པར་འགྱུར་རོ། །དེ་ལྟར་ཡེ་ཤེས་རྡོ་རྗེ་སྤྲུལ་པ་སྟེའི་དོན་དུ་
གསུངས་སོ། །སངས་རྒྱས་རྒྱུ་དང་འབྲས་བུ་འབྱུང་ཞེས་པ་ནི། སྒྲུབ་པ་པོས་
གོང་མའི་བསྒོམ་པའི་ཆོ་གའི་ཚུལ་གྱི་སྤྲུལ་པ་བྱས་པའི་དོན་གྱིས། སྐུ་རྡོ་རྗེ་སངས་
རྒྱས་རྣམ་པར་སྣང་མཛད་དང་། དེ་བཞིན་དུ་གསུང་རྡོ་རྗེ་སྣང་བ་མཐའ་ཡས་་་
དང༌་། དེ་བཞིན་དུ་ཐུགས་རྡོ་རྗེ་སངས་རྒྱས་མི་བསྐྱོད་པ་སྟེ། དེ་ལྟར་སྐུ་དང་།
གསུང་དང་། ཐུགས་ཀྱི་རིགས་གསུམ་གྱི་སངས་རྒྱས་སྨོས་པ་དེའི།
ཡེ་ཤེས་ཀྱི་
དངོས་གྲུབ་ཀྱི་འབྲས་བུ་འབྱུང་བའི་ཕྱིར་བསྒོམ་པའི་སྤྲུལ་པ་བྱ་བ་ཡིན་ནོ། །དེ་
ལྟར་རྒྱུ་དང་འབྲས་བུ་འབྱུང་གི་དོན་དུ་གསུངས་སོ། །འདི་དག་སངས་རྒྱས་སྐྱེས་
བུ་སྟེ། །སྔགས་ཀྱི་རིག་པ་ཞེས་ཀྱང་གྲགས། །རྡོ་རྗེ་མི་ཕྱེད་གསུམ་བསྒོམ
པའི༑ །དམ་ཚིག་སོགས་པས་འགྲུབ་པར་འགྱུར་ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། འདི་དག་སངས་རྒྱས་སྐྱེས་བུ་སྟེ་སྔགས་ཀྱི་རིག་པ་ཞེས་
ཀྱང་གྲགས་པ་ནི། མདུན་དུ་སྨོས་པའི་སྐུ་དང་། གསུང་དང་ཐུགས་ཀྱི་རིགས་
གསུམ་གྱི་བྱེ་བྲག་གིས། སངས་རྒྱས་རྣམས་ཀྱི་ཐུགས་རྗེ་ཆེན་པོའི་ཐུགས་བསྐྱེད་་
ནས༑ དུས་རྟག་ཏུ་བྱེ་བྲག་སྣ་ཚོགས་ཀྱིས་སེམས་ཅན་ཐམས་ཅད་ཀྱི་དོན་མཛད་
པས་དོན་དེའི་ཕྱིར་སྐྱེས་བུ་སྨོས་སོ། །བསྟན་པར་བྱ་སྟེ། སྔགས་ནི་གསང་བའི་
45-251