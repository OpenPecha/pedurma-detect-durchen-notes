༡༢༩༨
བསྟན་འགྱུར། རྒྱུད། ༼༽ ༨༧ 87
ཞེས་བྱ་བའི་དོན་བཤད་པར་བྱ་སྟེ། ཨོཾ་ནི་སྒྲུབ་པ་པོས་དང་པོར་སྔགས་ས་བོན་་
ཡིག་འབྲུ་ཨོཾ་བརྗོད་པས་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་གཉིས་སུ་
མེད་པའི་ཡེ་ཤེས་ཀྱི་ངོ་བོ་དེ་ནི། །སྐུ་རྡོ་རྗེ་རྣམ་པར་སྣང་མཛད་བསྐྱེད་པའི་ས་་
བོན་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྟེ། དེ་བརྗོད་པས་སྒྲུབ་པ་པོ་ཆོས་ཀྱི་ཡེ་
ཤེས་ཀྱི་བྱིན་གྱིས་རླབ་•པར་གྱུར་ཏོ། །དེའི་དུས་སུ་མདུན་དུ་སྨོས་པའི་སྲིན་མོ་་
རལ་པ་གཅིག་མ་ལ་སོགས་པ་ཀླུའི་བུ་མོ་ཐམས་ཅད་ཀྱིས་མཐོང་མ་ཐག་ཏུ་ཕྱག་་
འཚལ་ནས་མཆོད་པ་བྱེད་པར་འགྱུར་རོ། །དེ་ལྟར་ཨོཾ་གྱི་དོན་དུ་གསུངས་སོ། །
ཤུ་ཞེས་བྱ་བ་ནི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་
བོའི་གཟུགས་མཚོན་རྩེ་གསུམ་པའོ། །བཤད་པར་བྱ་སྟེ། མཚོན་རྩེ་གསུམ་་
གྱིས་སྲིན་མོ་རལ་པ་གཅིག་མ་ལ་སོགས་པ་ཀླུའི་བུ་མོ་ཐམས་ཅད་དང་གཞན་ཡང་་
བདུད་དང་བགེགས་ཀྱི་ཚོགས་མ་རུངས་པ་ཐམས་ཅད་ཀྱི་དཔུང་གཞོམ་པར་མཛད་
པའི་ཕྱིར་ཁྲོ་མོའི་རྒྱལ་མོ་རལ་པ་གཅིག་མའི་ཕྱག་གཡས་དང་པོ་ན་རྡེག་པའི་ཚུལ་་
དུ་འཛིན་པར་བསྟོན་•ཏོ། །དེ་ལྟར་ཤུའི་དོན་དུ་གསུངས་སོ། །ལ་ནི་ཞེས་བྱ་་
བ་ནི། མདུན་དུ་སྨོས་པའི་དོན་གྱི་མཚོན་རྩེ་གསུམ་འཛིན་པར་ཁྲོ་མོ་རྒྱལ་མོ་རལ་
པ་གཅིག་•མ་ཉིད་ཀྱི་ཁྱད་པར་མཚན་ཤུ་ལི་ནིར་སྨོས་སོ། །དེ་ལྟར་ཤུ་ལི་ནིའི་་་་
དོན་དུ་གསུངས་སོ། །སྭཱ་•ཧཱ་ཞེས་པ་ནི། སྒྲུབ་པ་པོས་ཁྲོ་མོའི་རྒྱལ་མོ་རལ་པ་
གཅིག་མའི་སྔགས་རིངས་མདུན་དུ་སྨོས་པའི་དོན་དང་ལྡན་པ་དེ་བཟླས་པས་ཁྲོ་་་་
མོའི་རྒྱལ་མོ་རལ་པ་གཅིག་མ་ཉིད་ཀྱི་ཐུགས་མཉེས་པར་འགྱུར་རོ། །གཞན་ཡང་
དེའི་རིགས་ཀྱི་བདག་པོ་མི་བསྐྱོད་པ་རྡོ་རྗེ་འཛིན་ཉིད་མཉེས་པར་འགྱུར་རོ།
དེའི་དུས་སུ་སྒྲུབ་པ་པོས་ཅི་ལྟར་སྨོས་པའི་ཚུལ་གྱི་སྲིན་མོ་རལ་པ་གཅིག་མའི་་་
སྔགས་རིངས་བུ་མོ་དང་། བདུད་དང་བགེགས་ཀྱི་ཚོགས་ཐམས་ཅད་འཇོམས་
45-1298