རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ولادی
དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་
སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་ཐུགས་ཀྱི་རིགས་རྡོ་རྗེ་མི་
བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་་་
བསྒོམ་པར་བྱའོ། །དེའི་དུས་སུ་ཁྲུས་མཁན་གྱི་བུ་མོ་བླང་ངོ་། །དེ་མདུན་དུ་
སྨོས་པའི་ཡོན་ཏན་གྱི་ངོ་བོ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་
མ་ཀཱི་དང་། སངས་རྒྱས་སྤྱན་དང་། ན་བཟའ་དཀར་མོ་དང་། རྡོ་རྗེ་གསུམ།
སྐུ་དང་། གསུང་དང་། ཐུགས་ཀྱི་རིགས་གསུམ་གྱི་གསང་བའི་རོལ་པ་མཛད་
པའི་གནས་ཀྱི་ངོ་བོ་དམ་ཚིག་ཏུ་མིང་བཏགས་པ་ལྷ་མོ་གསུམ་སྨོས་པ་དེ་རྣམས་
དང་གཉིས་སུ་མེད་པའི་ངོ་བོར། རིམ་པ་བཞིན་དུ་བྱིན་གྱིས་བརླབ་པར་བྱའོ། །
དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་
བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས། ཤེས་རབ་མའི་བྷ་གའི་དབུས་སུ་ཁུ་
བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །དེ་མ་ཐག་ཏུ་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་་་
ཡིག་འབྲུ་ཧ་བསམ་མོ། །དེ་ཁ་དོག་ལྗང་ཁུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་་་་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ། བྱང་ཆུབ་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་ཏོ། །དེ་མ་ཐག་
ཏུ་དེའི་སྟེང་དུ་སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་དམར་པོ་སོ་་་
སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་
ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་
45-671