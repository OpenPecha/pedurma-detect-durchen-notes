१०१०
བསྟན་འགྱུར། རྒྱུད། ༨༧
ཐམས་ཅད་ཀྱི། །དམ་ཚིག་ཡེ་ཤེས་བློ་ཅན་གྱི་དོན་དུ་གསུངས་སོ། །གཞན་
གྱིས་མི་ཐུབ་པ་སྤྲོ་བ་བཀོད་པ་ཞེས་བྱ་བའི་ཏིང་ངེ་འཛིན་ཏོ།
།གཞན་གྱིས་མི་
ཐུབ་པ་ནི་གོང་དུ་སྨོས་པའི་ཁྲོ་བོའི་རྒྱལ་པོའོ། _ །སྤྲོ་བའི་བཀོད་པ་ཞེས་པ་ནི།
སྒྲུབ་པ་པོས་ཅི་ལྟར་སྨོས་པའི་ཚུལ་གྱི་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་་་་
ཕྱག་རྒྱར་བསྒོམ་པའི་དུས་སུ་བ་སྤུའི་བུ་གའི་ལམ་གྱི་སྒོ་ནས་ཁྲོ་བོའི་རྒྱལ་པོ་ཉིད་ཀྱི་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པའི་ཅི་ལྟར་སྨོས་པ་དེ་ལྟ་བུ་དང་ལྡན་པའི་
ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་གྲངས་མེད་པའི་སྤྲིན་བཀོད་པ་་
སྤྲོ་བ་དང་བསྡུ་བའི་ཚུལ་གྱི་ཆོ་ག་བསམ་མོ། །དོན་དེས་སྤྲོ་བ་•བཀོད་པར་སྨོས་
སོ༑ །ཏིང་ངེ་འཛིན་ཞེས་པ་ནི་སྒྲུབ་པ་པོས་ཅི་ལྟར་སྨོས་པའི་ཚུལ་གྱི་ཁྲོ་བོའི་་་་
རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱར་བསྒོམ་པར་བྱ་བའི་དོན་ཏོ། །ཏིང་་
ངེ་འཛིན་གྱི་དོན་དེ་སྨོས་སོ། །
ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་པའི་འོག་ཏུ། ད་
ནི་ཁྲོ་བོའི་རྒྱལ་པོ་ཧ་ཡཾ་གཱི་བའི་སྐུ་ཕྱག་རྒྱར་བསྐྱེད་པར་བྱ་བའི་ཆོ་གའི་དོན་བསྟན་
པར་བྱ་སྟེ། ནམ་མཁའི་རྡོ་རྗེ་དབུས་སུ་ནི། །ཉི་མའི་དཀྱིལ་འཁོར་དམ་པ་
བསམ༑
།སངས་རྒྱས་གཟུགས་ནི་རབ་བསྒོམས་ལ། །རྡོ་རྗེའི་རྟ་ནི་བསྒོམ་
པར་བྱ། །ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིན་ན་ནམ་མཁའི་རྡོ་
རྗེ་ནི་བྱེ་བྲག་རྣམ་པ་གསུམ་དུ་བསྟན་པར་བྱ་སྟེ། ཕྱི་དང་ནང་དང་གསང་བའོ། །
དེ་ལ་ཕྱི་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ།
།ནང་གི་ནམ་་
མཁའ་ནི་སྒྲུབ་པ་པོས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱས་ནས་དེ་་་་་
དང་གཉིས་སུ་མེད་པའི་ཐུགས་ཀའི་སྟོང་པའི་ནམ་མཁའི་ངོ་བོ་ཡིན་ནོ། །གསང་
45-1010