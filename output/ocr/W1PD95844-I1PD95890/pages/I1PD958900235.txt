27
བསྟན་འགྱུར། རྒྱུད། s༨༦207
སྐུ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་གཉིས་སུ་མེད་པའི་བདག་ཉིད་དེ།
དེའི་དོན་གྱིས་རི་ལུ་དང་མ་ཛ་ནའི་དངོས་གྲུབ་ལ་སོགས་པ་དངོས་གྲུབ་ཕྲ་མོ་་་
ཐམས་ཅད་ལས་ཁྱད་པར་གྱི་དངོས་གྲུབ་འདི་ཐོབ་མ་ཐག་ཏུ་ཡིད་དགའ་བར་བྱེད་
པ་ཡིན་ནོ། །དེ་ལྟར་ཡིད་ལ་མགུ་ཞིང་དགའ་བར་འགྱུར་བའི་དོན་དུ་གསུངས་སོ༎
དངོས་གྲུབ་རྒྱ་ཆེན་བསྩོལ་བར་འགྱུར་ཞེས་པ་ནི། _ དཔལ་རྡོ་རྗེ་སེམས་དཔའ་ལ་
སོགས་པ་དེ་བཞིན་གཤེགས་པ་ཐམས་ཅད་ཀྱིས་སེམས་ཅན་ཐམས་ཅད་ཀྱི་དོན་་་་་
མཛད་པའི་དམ་ཚིག་དེ་འདའ་བར་མི་མཛད་པའི་ཕྱིར། སྒྲུབ་པ་པོ་ལ་མདུན་དུ་
སྨོས་པའི་སྐུ་དང་གསུང་དང་ཐུགས་ཀྱི་དངོས་གྲུབ་ཀྱི་འབྲས་བུ་རྒྱ་ཆེན་པོའི་ངོ་བོ་་
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་གཉིས་སུ་མེད་པའི་བདག་ཉིད་ཆོས་ཀྱི་
སྐུའི་དངོས་གྲུབ་དེ་སྩོལ་བར་མཛད་པར་བསྟན་ཏོ། །དེ་ལྟར་དངོས་གྲུབ་རྒྱ་ཆེན་
པོ་སྩོལ་བར་འགྱུར་བའི་དོན་དུ་གསུངས་སོ། །སངས་རྒྱས་བྱང་ཆུབ་སེམས་་་་་
དཔའ་དང་། །སྔགས་ཀྱི་སྤྱོད་པའི་དོན་གྲུབ་པས། །རྨོངས་པས་འགལ་བ་བྱས་
ན་ནི། །དེའི་སྲོག་ནི་དེར་ཟད་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན་སངས་རྒྱས་བྱང་ཆུབ་སེམས་དཔའ་དང་ནི་སངས་རྒྱས་དཔལ་རྡོ་རྗེ་་་་
སེམས་དཔའ་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་གྲངས་མེད་པ་ཐམས་
ཅད་དོ། །དེ་བཞིན་དུ་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་སོགས་པ་རིགས་་
གསུམ་གྱི་བྲེ་བྲག་གི་བྱང་ཆུབ་སེམས་དཔའ་ཐམས་ཅད་དོ། །དེ་ལྟར་སངས་རྒྱས་
བྱང་ཆུབ་སེམས་དཔའ་དང་གི་དོན་དུ་གསུངས་སོ། །སྔགས་ཀྱི་སྤྱོད་པའི་དོན་་་་
གྲུབ་པ་ཞེས་པ་ནི། སྔགས་ཀྱི་སྤྱོད་པ་ནི་ལེའུ་བཅུ་དྲུག་པ་ལ་སོགས་པ་སྲོག་་་་
གཅོད་པ་ལ་སོགས་པ་དམ་ཚིག་གི་སྡོམ་པ་བཞི་པོ་དེ་ནི་སྔགས་ཀྱི་སྤྱོད་པར་སྨོས་པ་
སྟེ་སྤྱོད་པ་དེའི་དོན་སྤྱོད་པར་བྱེད་པའི་སྒྲུབ་པ་པོ་དེ་ལ་སྔགས་ཀྱི་སྤྱོད་པའི་དོན་དུ་་
45-214