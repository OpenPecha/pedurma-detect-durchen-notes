१२७५
__ བསྟན་འགྱུར། རྒྱུད། ༼༽ ༨༧
ཐམས་ཅད་འཁོར་ལོའི་ཀྱོ་བས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་་་
ནས་བཅིངས་ཏེ། ཚུལ་དེ་ལྟར་དགུག་པར་བྱ་ཞིང་གོང་དུ་སྨོས་པའི་དཀྱིལ་འཁོར་
གྱི་འཁོར་ལོའི་རྩིབས་བརྒྱད་དེའི་གནས་སུ་གཉིས་སུ་མེད་པར་ཐིམ་པར་གྱུར་པར་
བསམ་མོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བའི་་་
བརྩོན་འགྲུས་བརྟན་པོས་བསྙེན་པ་འབུམ་ཕྲག་གསུམ་གྱི་གྲངས་ཀྱི་ཚད་ཀྱི་ཚུལ་དུ་
སྤེལ་བའི་ཚུལ་དུ་བྱའོ། །སྔགས་ནི་ཨོཾ་ཨཱཿཧཱུཾ་སརྦ་དེ་བ་ཏ་ཏཾ་ཨ་ཀར་ཤ་ནཾ་ཀུ་རུ་སྭཱ་ཧཱ།
དེ་ལྟར་བྱས་ནས་དགུག་པ་སྒྲུབ་པའི་དུས་སུ་མཚན་མ་གཉིས་འབྱུང་སྟེ། སྒྲུབ་པ་•
པོའི་འོག་གི་རྫས་ཀྱི་སྦྱོར་བས་འཁོར་ལོ་རྩིབས་བརྒྱད་བྲིས་པ་དེ་འབར་བ་དང་།
དེའི་འོག་ཏུ་འཁོར་ལོ་གནས་ས་གཞི་ཆེར་འགུལ་པའོ། ། དེ་མ་ཐག་ཏུ་ལྷ་མོ་ཐམས་
ཅད་སེམས་སྐྲག་ནས་སྨད་གཡོགས་ལྷུང་ཏེ∶། འདོད་ཆགས་ཀྱི་ཁུ་བ་བྷ་གའི་སྒོ་་་་
ནས་འཛག་ཅིང་ཐལ་མོ་སྦྱར་བ་ཁུགས་པར་འགྱུར་རོ། །དེ་མ་ཐག་ཏུ་སྒྲུབ་པ་་་་
པོས་འདོད་ཆགས་ཆེན་པོའི་སེམས་དགའ་བས་སྤྱད་པར་བྱ་བ་བསྟན་ཏོ། །དེའི་
ཡོན་ཏན་གྱིས་སྐུའི་རིགས་རྣམ་པར་སྣང་མཛད་དང་གཉིས་སུ་མེད་པའི་དངོས་་་་་
གྲུབ་ཀྱི་འབྲས་བུར་འགྱུར་བར་སྨོས་སོ། །དེ་ལྟར་འཁོར་ལོའི་དོན་དུ་གསུངས་སོ༎
དེ་ནས་པད་མོ་ཞེས་པ་ནི། སྒྲུབ་པ་པོས་གསུང་གི་རིགས་དེ་བཞིན་གཤེགས་པ་་་
སྣང་བ་མཐའ་ཡས་ཀྱི་སྐུ་ཕྱག་རྒྱར་མདུན་དུ་སྨོས་པའི་ཆོ་ག་བཞིའི་ཚུལ་གྱིས་འགྱུར་
བར་བྱའོ། །དེའི་ཕྱག་གཡས་དང་པོ་ན་པད་མའི་ཀྱོ་བ་འཛིན། གཡོན་དང་པོ་
ན་ཞགས་པ་འཛིན། སྐུ་ཕྱག་རྒྱ་ལ་ཆ་ལུགས་ཕུན་སུམ་ཚོགས་པ་གཞན་ནི་ཇི་ལྟར་
སྨོས་པ་བཞིན་དུ་འདིར་བྱའོ། །དེ་ལྟར་•བུའི་ངོ་བོ་སྣང་བ་མཐའ་ཡས་ཀྱི་སྐུ་་་་་
ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །
སྒོམ་པར་བྱ་བའི་གནས་ནི་འབབ་ཆུའི་འགྲམ་མམ། ཡང་ན་གོང་དུ་སྨོས་པའི་་་་
45-1268