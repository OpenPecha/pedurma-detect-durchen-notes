७७
བསྟན་འགྱུར། རྒྱུད། ༼རུ༽[ ༨༦
བྱང་ཆུབ་སེམས་འོད་དུ་ཞུ་ནས། དེ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་་་་
བུར་གྱུར་པ་བསམ་མོ། །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་གྱི་་་
སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ནི་ཁ་དོག་སྔོན་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པའི་གཟི་བརྗིད་ཀྱིས་རབ་ཏུ་འབར་བ།
ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་ནས་བྱང་ཆུབ་སེམས་ཟླ་བའི་དཀྱིལ་འཁོར་ལ་
གཉིས་སུ་མེད་པར་ཐིམ་པར་གྱུར་པར་བསམ་མོ།
།ས་བོན་དེ་ལས་རྡོ་རྗེ་མི་་
བསྐྱོད་པའི་སྐུ་ཕྱག་རྒྱ་བསྐྱེད་པར་བསམ་མོ། །དེའི་སྐུ་མདོག་ནི་སྔོན་པོའོ། །
གཞན་ཡང་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པ་ཡིན་ནོ། །དེའི་ཕྱག་གཡས་དང་པོར་རྡོ་རྗེ་རྩེ་ལྔ་རབ་ཏུ་བསྒོམ་མོ། །
གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ལེའུ་བཞི་པའི་དཀྱིལ་
འཁོར་གྱི་དབུས་སུ་སྨོས་པ་དེ་བཞིན་དུ་འདིར་སྦྱར་རོ། ། དེའི་འོག་ཏུ་སངས་རྒྱས་
རྣམ་པར་སྣང་མཛད་ཀྱི་སྐུ་ཕྱག་རྒྱ་རྡོ་རྗེ་མི་བསྐྱོད་པ་ལ་གཉིས་སུ་མེད་པར་ཐིམ་
པར་གྱུར་པར་བསམ་མོ། ། །དེའི་འོག་ཏུ་དེ་ལྟ་བུའི་རྡོ་རྗེ་མི་བསྐྱོད་པའི་སྐུ་ཕྱག་རྒྱ་
བསྐྱེད་མ་ཐག་ཏུ། ཉིད་དང་གཉིས་སུ་མེད་པའི་བསྒོམ་པའི་ང་རྒྱལ་དུ་བྱའོ། །
དེ་ལྟར་སངས་རྒྱས་དཀྱིལ་འཁོར་བསྒོམ་པར་བྱ་བའི་དོན་དུ་གསུངས་སོ།
།རྡོ་རྗེ་
མི་བསྐྱོད་རབ་བསྒོམས་ནས། ཕྱག་དུ་རྡོ་རྗེ་བསྒོམ་པར་བྱ་བའི་དོན་ནི་མདུན་དུ་
བཤད་པར་ཤེས་པར་བྱའོ། །མེ་ཏོག་འཕྲོ་བ་འབར་བ་དང་། །འོད་ཟེར་རྣམ་
ལྔས་རབ་ཏུ་གང་། །དུས་གསུམ་འབྱུང་བའི་སངས་རྒྱས་རྣམས། །བསྒོམས་་་་
ནས་རྡོ་རྗེ་ཕྱེ་མར་བརླག །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
འོད་འཕྲོ་མང་པོ་འབར་བ་ནི།
།སྒྲུབ་པ་པོས་མདུན་དུ་སྨོས་པའི་རྡོ་རྗེ་མི་བསྐྱོད་
པའི་སྐུ་ཕྱག་རྒྱ་བསྐྱེད་མ་ཐག་ཏུ། ཞེ་སྡང་རྡོ་རྗེའི་ངོ་བོར་གྱུར་པར་བསམ་མོ། །
45-66