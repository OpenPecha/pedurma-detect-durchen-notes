རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१७१
མཛད་ཀྱི་གཡོན་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ། དོན་ཡོད་་་་་་
གྲུབ་པ་གནས་པར་སྒོམ་མོ། །དེ་ལྟར་ཆོ་གའི་ཚུལ་གྱི་རྣམ་པར་སྣང་མཛད་ཀྱི་་་་
དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །དེ་ནས་རིན་ཆེན་འབྱུང་ལྡན་
གྱི་དཀྱིལ་འཁོར་བསྒོམ་པའི་ཆོ་གའི་ཚུལ་བསྟན་པར་བྱ་སྟེ། དང་པོར་སྨོས་པའི་
ཚུལ་གྱིས་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་་
སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་བསྒོམ་པར་བྱ་སྟེ། གསང་བའི་
ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་སྭ་བསམ་མོ། །
དེ་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་།
འོད་དུ་ཞུ་སྟེ་ཡེ་ཤེས་ཀྱི་ཁུ་བའི་ངོ་བོ་ས་བོན་དུ་གྱུར་པ་དེ་ལས།ས། རིན་ཆེན་འབྱུང་
ལྡན་བདག་པོའི་ཚུལ་གྱིས་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སེར་པོ་ཤེས་་་
རབ་མ་རྡོ་རྗེ་རིགས་ཡེ་ཤེས་ཀྱི་ལྷ་མོ་སྤྲུལ་པ་མཱ་མ་ཀཱི་དང་གཉིས་སུ་མེད་པར་འཁྱུད་
པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་་་
མདུན་དུ་སྨོས་པ་བཞིན་ནོ། །དེ་ལྟ་བུའི་ཚུལ་དུ་རིན་ཆེན་འབྱུང་ལྡན་གྱི་སྐུ་ཕྱག་
རྒྱ་བསྐྱེད་མ་ཐག་ཏུ། བསྐྱེད་པར་མཛད་མཁན་དཔལ་རྡོ་རྗེ་སེམས་དཔའི་སྐུ་་་་་
ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ། །དེའི་འོག་ཏུ་སྒྲུབ་པ་པོས་་་་
རིན་ཆེན་འབྱུང་ལྡན་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་
འོག་ཏུ་དཔལ་རྡོ་རྗེ་སེམས་དཔའ་ལ་ཇི་ལྟར་སྨོས་པའི་གདན་ཟླ་བའི་དཀྱིལ་འཁོར་
གྱི་སྟེང་དུ་བཞུགས་པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་་
སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེའི་ཁ་དོག་་་
མཐིང་ནག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
སྟེ༑ ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དུ་གྱུར་པ་དེ་ལས། སྔགས་་
45-161