२१०
བསྟན་འགྱུར། རྒྱུད། ༨༦
དོན་དམ་པ་གཉིས་སུ་མེད་པའི་ཡེ་ཤེས་ཀྱི་ངོ་བོ་དེ་ཆོས་སྐུར་སྨོས་པ་ཡིན་ནོ། །དེ་
བཞིན་དུ་ཡེ་ཤེས་ཀྱི་ལྷ་མོ་མཱ་མ་ཀཱི་ལ་སོགས་པ་ཡེ་ཤེས་ཀྱི་ལྷ་མོ་ཐམས་ཅད་དོན་་་་་
དམ་པར་གཉིས་སུ་མེད་པའི་ཡེ་ཤེས་ཀྱི་ངོ་བོ་དེ་ནི་ཆོས་ཀྱི་དབྱིངས་ཏེ་བྱང་ཆུབ་ཏུ་
སྨོས་པ་ཡིན་ནོ། །དེ་ལྟར་སངས་རྒྱས་དང་བྱང་ཆུབ་གཉིས་གཉིས་སུ་མེད་པའི་ངོ་
བོ་བླ་ན་མེད་པའི་ཡེ་ཤེས་ཀྱི་འབྲས་བུ་ངེས་པར་རབ་ཏུ་གྲུབ་པོ། །དེ་ལྟར་འདི་ནི་
རྡོ་རྗེ་ཐམས་ཅད་ཀྱི་སངས་རྒྱས་བྱང་ཆུབ་སྒྲུབ་པ་པོ་དོན་དུ་གསུངས་སོ། ། །འཁོར་
ལོ་པདྨ་རིགས་ལ་སོགས། ། རྡོ་རྗེ་ཀྱོ་བ་རྣམ་བསྒོམ་ཞིང༌་།
།ཐུགས་ཀ་རུ་ནི་
བསྐུལ་བར་བཤད། །འདི་ནི་རོ་ལངས་མོ་འབྱུང་བ་སྟེ། ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། འཁོར་ལོ་པདྨོ་རིགས་ལ་སོགས། །རྡོ་རྗེ་
ཀྱོ་བ་རྣམ་བསྒོམ་ཞིང་ནི་མདུན་དུ་སྨོས་པའི་རྡོ་རྗེ་ཀྱོ་བ་དེ་དཀྱིལ་འཁོར་ཐམས་
ཅད་ཀྱི་ལྷ་རྣམས་ཀྱི་ཐུགས་ཀར་རྡེག་པའི་དུས་སུ་སྒྲུབ་པ་པོས། འཁོར་ལོའི་་་
རིགས་ཁྲོ་བོའི་རྒྱལ་པོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་དག་གི་ཕྱག་གཡས་དང་
པོ་ན་རྡོ་རྗེ་ཀྱོ་བ་འཛིན་པ་དེ་སྤྱི་བོར་སྔགས་ཀྱི་ས་བོན་ཡིག་འབྲུ་ཨོྃ་བསམ་མོ། _ །
དེ་ཁ་དོག་དཀར་པོ་འབར་བ་ཆེན་པོས་འབར་ཞིང་རྡོ་རྗེ་ཀྱོ་བ་ལ་གཉིས་སུ་མེད་་་་
པའི་ངོ་བོར་ཐིམ་པར་བསམ་མོ། །དེ་མ་ཐག་ཏུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་
བོ་འཁོར་ལོའི་ཀྱོ་བའི་གཟུགས་འབར་བ་ཆེན་པོས་འབར་བར་གྱུར་པ་ཡིན་ནོ། །
དེའི་འཁོར་ལོའི་རིགས་རྣམ་པར་སྣང་མཛད་ཀྱི་ཡེ་ཤེས་ཀྱི་འཁོར་ལོའི་ཀྱོ་བར་་་
འགྱུར་མ་ཐག་ཏུ་མདུན་དུ་སྨོས་པའི་ཉིད་ཀྱི་རིགས་ཀྱི་བྱེ་བྲག་གི་དཀྱིལ་འཁོར་་་
ཐམས་ཅད་ཀྱི་ལྷ་རྣམས་ཀྱི་ཐུགས་ཀར་བརྡེག་པར་བསྐུལ་བར་འགྱུར་བར་བསྒོམ་མོ། །
དེའི་འོག་ཏུ་པདྨའི་རིགས་ཀྱི་ཁྲོ་བོའི་རྒྱལ་པོ་པདྨནྟ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་་་་
དག་གི་ཕྱག་གཡས་དང་པོ་ན་འཛིན་པའི་རྡོ་རྗེ་ཀྱོ་བ་དེའི་སྤྱི་བོར་སྔགས་ཀྱི་ས་བོན་
45-210