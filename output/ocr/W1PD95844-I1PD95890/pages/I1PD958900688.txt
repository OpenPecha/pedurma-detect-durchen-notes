རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لا کا کا
དང་། ཆ་ལུགས་ཕུན་སུམ་ཚོགས་པ་ནི་ཅི་ལྟར་ལེའུ་བཞི་པའི་དཀྱིལ་འཁོར་གྱི་་་
དུས་སུ་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་ན་བཟའ་དཀར་་་
མོའི་སྐུ་ཕྱག་རྒྱ་སྤྲིན་བཞིན་དུ། བ་སྤུའི་བུ་གའི་ལམ་གྱི་སྒོ་ནས་འཇིག་རྟེན་གྱི་་་་
ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་མ་ཐག་ཏུ་ལྷ་དང་མི་ལ་སོགས་
པ་སེམས་ཅན་དུ་སྨོས་པ་ཐམས་ཅད་ཀྱི་ནང་ན་གང་ཡང་རུང་སྟེ། ཕྱིན་ཅི་ལོག་་
གི་འདོད་ཆགས་ཀྱི་སྤྱོད་པ་ཅི་སྙེད་པ་དེ་དག་ཐམས་ཅད་ལ་རེག་པའི་ཚུལ་གྱིས་་་་་
གཉིས་སུ་མེད་པའི་ངོ་བོར་བསྡུ་བར་བྱ་བ་ཡིན་ནོ། །དེའི་འོག་ཏུ་སླར་སྤྲོ་བའི་་་
ལམ་དུ་སྒྲུབ་པ་པོ་སྣང་བ་མཐའ་ཡས་དང་གཉིས་སུ་མེད་པའི་ངོ་བོར་ལུས་ལ་བསྡུ་
བར་སྨོས་སོ། །བཤད་པར་བྱ་སྟེ། འདོད་ཆགས་ནི་བླ་ན་མེད་པའི་འདོད་་
ཆགས་དེ་བཞིན་གཤེགས་པ་ཐམས་ཅད་དང་དོན་དམ་པར་གཉིས་སུ་མེད་པའི་ངོ་་
བོ་ཡིན་ནོ། །རྡོ་རྗེ་ནི་སོ་སོར་རྟོག་པའི་ཡེ་ཤེས་སོ། །གསུང་བྱུང་བ་ནི།
གོང་དུ་སྨོས་པའི་རྡོ་རྗེ། འདོད་ཆགས་རྡོ་རྗེའི་ཡེ་ཤེས་སྣང་བ་མཐའ་ཡས་ཀྱི་སྐུ་་
ཕྱག་རྒྱ་བྱུང་བར་སྨོས་སོ། །དེ་ནས་སྐུ་གསུང་ཐུགས་གནས་པ་སྣང་བ་མཐའ་ཡས་
ཀྱི་སྐུ་ཕྱག་རྒྱ་ནི། སྐུ་དང་གསུང་དང་ཐུགས་གསུམ་གཉིས་སུ་མེད་པའི་ངོ་བོར་་་
སྨོས་སོ། །མདོར་བསྡུ་བ་འདོད་ཆགས་རྡོ་རྗེ་གསུང་འབྱུང་བ། སྐུ་གསུང་་་
ཐུགས་སུ་གནས་པའི་དོན་དུ་གསུངས་སོ། །སེམས་ཅན་འདོད་ཆགས་གནས་ལ་་
བཞག །དེ་ནི་འདོད་ཆགས་ཟླས་པར་གསུངས་ཞེས་པ་ནི། བླ་ན་མེད་པའི་་་་
འདོད་ཆགས་སུ་མིང་བཏགས་པ་སྣང་བ་མཐའ་ཡས་སྨོས་པ་དེའི་སྐུ་ཕྱག་རྒྱར་སྒྲུབ་
པ་པོ་ཉིད་དང་། གཉིས་སུ་མེད་པའི་ང་རྒྱལ་དུ་བསྒོམས་པས་གནས་པ་དེའི་་་་་
གནས་སུ། མདུན་དུ་སྨོས་པའི་ཚུལ་དུ་སྤྲོ་བ་དང་།
བྱིན་གྱིས་རླབ་པ་དང་།
བསྡུ་བའི་ཐབས་ཀྱིས་སེམས་ཅན་ཐམས་ཅད་གཉིས་སུ་མེད་པར་བཞག་གོ། །
45-667