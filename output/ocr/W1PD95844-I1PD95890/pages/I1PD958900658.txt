རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७३
ནས་ཨེ་མའོ་ཞེས་ཚིག་ཏུ་བརྗོད་པའོ། །དེ་ལྟར་ཨེ་མའོ་བྱང་ཆུབ་ཚུལ་གྱི་མཆོག་་
གི་དོན་དུ་གསུངས་སོ། །ཨེ་མའོ་ཆོས་ཀྱི་ཚུལ་རེ་ཞི། །ཨེ་མའོ་སྔགས་ཀྱི་ཚུལ་རེ་
བསྟནན།༑ །མ་སྐྱེས་པ་ཡི་ཆོས་རྣམས་ནི། །ངོ་བོ་ཉིད་ཀྱི་ཁྱད་པར་ཅན། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨེ་མའོ་ཆོས་ཀྱི་ཚུལ་རེ་
ཞི་ནི། སྔར་ཇི་ལྟར་སྨོས་པའི་ཚུལ་གྱི་ཡེ་ཤེས་ཀྱི་སྔགས་ཀྱི་ཡིག་འབྲུ་འདུས་པའི་་
ཚུལ་དུ་གྱུར་པ། དོན་དམ་པ་ཆོས་སུ་མིང་བཏགས་པ། །སྔགས་ས་བོན་ཡིག་
འབྲུ་དེ་ལས་ལྷའི་སྐུ་ཕྱག་རྒྱའི་གཟུགས་སུ་གྱུར་པ་དེ་ནི་ལེའུ་བཅུ་གཉིས་པ་ལས།
ཡན་ལག་གསུམ་ལས་བསྒྲུབ་པའི་ཡན་ལག་ཏུ་སྨོས་སོ། །ཞི་བའི་ལྷའི་སྐུ་ཕྱག་རྒྱ་་
གཟུགས་བསྒོམས་པས། འཁོར་བར་སྐྱེ་བ་དང་། ན་བ་དང་འཆི་བ་ལ་སོགས་
པ་མེད་པར་འགྱུར་རོ། །དེའི་འོག་ཏུ་བླ་ན་མེད་པའི་བྱང་ཆུབ་འབྲས་བུ་ཐམས་་
ཅད་རང་བཞིན་གྱིས་ཞི་བ་བདེ་བའི་ངོ་བོ་ཐོབ་པ་ཡིན་ནོ། །དེ་ལྟ་བུ་ནི་ཆོས་ཀྱི་
ཚུལ་ལོ། །དོན་དེ་ལ་ངོ་མཚར་སྐྱེས་ནས། ཨེ་མའོ་ཞེས་ཚིག་བརྗོད་པའོ། །
དེ་ལྟར་ཨེ་མའོ་ཆོས་ཀྱི་ཚུལ་རེ་ཞིའི་དོན་དུ་གསུངས་སོ། །ཨེ་མའོ་སྔགས་ཀྱི་ཚུལ་
རེ་བསྟན། །ཞེས་པ་ནི་སྔགས་ཇི་ལྟར་སྨོས་པའི་ཚུལ་གྱི་ལྷའི་སྐུ་ཕྱག་རྒྱར་གྱུར་་་་
པའི་འོག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས་གསང་་་
བའི་ཐུགས་ཀའི་གནས་སུ། ལྷ་གང་བསྒོམ་པ་དེ་ཉིད་ཀྱི་སྔགས་ཀྱི་ས་བོན་ཡིག་་་
འབྲུ་བསམ་མོ། །ཡིག་འབྲུ་དེ་ལས་ཡེ་ཤེས་སེམས་དཔར་གྱུར་པའོ། །དེ་ཇི་་་
ལྟར་སྨོས་པའི་རིགས་དང་༌། ཡེ་ཤེས་དང་། ཁ་དོག་དང་། གཉིས་སུ་མེད་་
པར་ལྡན་པ་དེ་བཞིན་དུ་འདིར་ལྡན་པར་བྱའོ། །དེ་ནི་ལེའུ་བཅུ་གཉིས་པ་ལས་་
ཡན་ལག་བཞི་པ་བསྒྲུབ་པ་ཆེན་པོར་སྨོས་པའོ། །བརྟན་པ་ནི་ཚུལ་ཇི་ལྟར་སྨོས
པའི་བླ་ན་མེད་པའི་བྱང་ཆུབ་ཐོབ་མ་ཐག་ཏུ།
དཔལ་རྡོ་རྗེ་སེམས་དཔའ་ལ་་་་་
45-637