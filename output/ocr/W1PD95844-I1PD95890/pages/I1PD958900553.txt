५१२
བསྟན་འགྱུར། རྒྱུད། ༼རུ༽ ༨༦age
འོག་ཏུ། གཞན་ཡང་གླང་པོ་ཆེའི་ཤ་སྦྱང་བ་དང་། རྟོགས་པ་དང་། འབར་
བར་བྱེ་བྲག་གསུམ་དུ་སྐུ་དང་གསུང་དང་། ཐུགས་ཀྱི་རིགས་གསུམ་གྱི་སྔགས་ཀྱི་
ཡིག་འབྲུས་བྱིན་གྱིས་བརླབ་པའི་ཅི་ལྟར་མདུན་དུ་སྨོས་པའི་ཆོ་གའི་ཚུལ་ཡོན་ཏན་
དང་བཅས་པ་དེ་བཞིན་དུ་འདིར་བྱ་བ་ཡིན་ནོ། །གཞན་ཡང་དམ་རྫས་གླང་པོ་་
ཆེའི་ཤ་ཡེ་ཤེས་ཀྱི་ཁུ་བའི་ངོ་བོར་གྱུར་པར་བྱས་མ་ཐག་ཏུ་སྔགས་པས་མདུན་དུ་་་་
སྨོས་པའི་སྔགས་ཀྱི་ཚིག་བརྗོད་ཅིང་བཟའ་བར་བྱ་བ་དེ་བཞིན་དུ་འདིར་བཟའ་འོ༎
་ལྟར་དམ་རྫས་གླང་པོ་ཆེའི་ཤ་མ་གྲུབ་ཀྱི་བར་དུ་སེམས་བརྟན་པས་བྱང་
ཆུབ་སེམས་དཔའ་ཕྱག་ན་རྡོ་རྗེའི་སྐུ་ཕྱག་རྒྱ་ཅི་ལྟར་སྨོས་པའི་ཚུལ་གྱི་ཆོ་གས་་་
བསྐྱེད་པར་བྱ་སྟེ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་ཞིང་བཟའ་
བར་སྨོས་སོ། །མདོར་བསྡུ་བ་དེ་ལྟར་གླང་པོ་ཆེའི་ཤའི་དམ་ཚིག་གི་དོན་དུ་
གསུངས་སོ། །མངོན་ཤེས་ལྔ་དག་ཐོབ་པར་འགྱུར། །ཞེས་པ་ནི། མདུན་དུ་
བཤད་པའི་ཚུལ་གྱིས་དམ་རྫས་གླང་པོ་ཆེའི་ཤ་དེ་གྲུབ་པའི་འབྲས་བུ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་བྱང་ཆུབ་སེམས་དཔའ་ཕྱག་ན་རྡོ་རྗེ་དང་གཉིས་སུ་མེད་པའི་
ངོ་བོར་སྒྲུབ་པ་པོ་གྲུབ་མ་ཐག་ཏུ། ཅི་ལྟར་ལེའུ་བཅུ་གཅིག་པ་ནས་མངོན་པར་་
ཤེས་པ་ལྔའི་འབྲས་བུ་ཐོབ་པར་སྨོས་པ་དེ་བཞིན་དུ་ལྷའི་མིག་ལ་སོགས་པ་མངོན་་
པར་ཤེས་པ་ལྔ་དུས་གཅིག་ཏུ་ཐོབ་པར་འགྱུར་རོ། །དེ་ལྟར་མངོན་ཤེས་ལྔ་དག་་
ཐོབ་པར་འགྱུར་གྱི་དོན་དུ་གསུངས་སོ། །གཞན་ཡང་དམ་རྫས་རྟ་ཤ་བསྒྲུབ་་་
པར་བྱ་བའི་ཆོ་གའི་ཚུལ་བསྟན་པར་བྱ་སྟེ་རྟ་ཤ་དག་གིས་དམ་ཚིག་གིས་ཞེས་པ་་་་
སྒྲུབ་པ་པོས་མདུན་དུ་སྨོས་པའི་ཚུལ་དུ་ཕྱི་དང་ནང་གི་གནས་མཚན་མ་གཅིག་པར་
གནས་པར་བྱའོ། །དེའི་འོག་ཏུ་ཅི་ལྟར་སྨོས་པའི་ཚུལ་གྱིས་བནྡྷ་མཚན་དང་ལྡན་
པ་བླང་ངོ་། །སྣོད་དེར་གཡུལ་དུ་མཚོན་གྱིས་ཕོག་ནས་ཤི་བའི་རྟ་ཤ་བླང་ངོ་། །
45-532