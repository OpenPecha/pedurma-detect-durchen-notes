७०१
བསྟན་འགྱུར། རྒྱུད།3) ༨༦
ནི༑ མདུན་དུ་བཤད་པའི་སངས་རྒྱས་སྤྱན་ལ་སོགས་པ་ལྷ་མོ་བཞིའི་ཡེ་ཤེས་་་་་
དང་གཉིས་སུ་མེད་པ་ཆོས་ཀྱི་དབྱིངས་ཀྱི་དབང་ཕྱུག་མ་ཁྱབ་ནས་གནས་པའི་ངོ་་་
བོར་བསྒོམ་པ་བྱ་བར་སྨོས་སོ། །དེ་ལྟར་ཤེས་རབ་མའི་ལུས་ལ་བྱིན་གྱིས་རླབ་་་་
པའི་བྱེ་བྲག་ལྔའི་བསྒོམ་པ་བྱས་པའི་འོག་ཏུ། སྒྲུབ་པ་པོས་འདོད་ཆགས་ཆེན་་་་
པོའི་སེམས་དགའ་བས། _ མདུན་དུ་སྨོས་པའི་ཡེ་ཤེས་བདུད་རྩི་རབ་མའི་བསྒྲུབ་་
པ་བྱ་བའི་ཕྱིར་ཐབས་དང་ཤེས་རབ་རོལ་པ་བྱའོ། །བཤད་པར་བྱ་སྟེ། བློ་་་་་
དང་ལྡན་པ་ནི་སྒྲུབ་པ་པོ་ཕྱི་དང་ནང་གི་ཆོས་དང་རིག་པ་རབ་ཏུ་ཤེས་པར་བྱས་་་
པའོ།༑ །གཞན་ཡང་གསང་སྔགས་ཀྱི་རྒྱུད་ཀྱི་ཚུལ་གྱི་དབང་ཐམས་ཅད་རྫོགས་་་
པའོ།༑ །དེ་བཞིན་དུ་བསྒྲུབ་པ་བྱ་བའི་རྡོ་རྗེ་སློབ་དཔོན་གྱི་གནང་བ་ཐོབ་པའོ། །
སྒྲུབ་པ་པོ་ཤེས་རབ་ཆེན་པོ་དང་ལྡན་པ་དེས། རྡོ་རྗེ་སློབ་དཔོན་ལས་ལུང་དང་།
མན་ངག་ཐོས་པ་མི་བརྗེད་པར་འཛིན་ནུས་པའོ། །ཚུལ་དེ་ལྟ་བུའི་སྒྲུབ་པ་པོ་བློ་
དང་ལྡན་པར་སྨོས་པ་དེས། མདུན་དུ་བཤད་པའི་ཚུལ་དུ་བསྒོམ་པའི་སྒྲུབ་པ་
བྱེད་ན་འགྲུབ་པར་བསྟན་ཏོ། །གཞན་མདུན་དུ་སྨོས་པའི་ཡོན་ཏན་ཕུན་སུམ་
ཚོགས་པ་དང་ལྡན་པ་བློ་དམན་པས་བསྒྲུབ་པའི་ཚུལ་འདི་བསྒྲུབ་པར་བྱེད་ན་་
བསྒྲུབ་པ་མི་འགྲུབ་སྟེ། བདུད་དང་བགེགས་ཐམས་ཅད་ཀྱིས་གནོད་པའི་བྱེ་བྲག་
སྣ་ཚོགས་བྱེད་པར་སྨོས་སོ། །མདོར་བསྡུ་བ་དེ་ལྟར་བློ་དང་ལྡན་པས་གནས་ལྔར་
ནིའི་དོན་དུ་གསུངས་སོ། །ཡེ་ཤེས་རྡོ་རྗེ་ཡི་གེ་ཨོཾ། །བསྒོམས་•ན་བདེ་བར་
འཇུག་པར་གསུངས། །ཞེས་པ་ནི་མདུན་དུ་བཤད་པའི་ཡེ་ཤེས་བདུད་རྩི་བཟའ་
བའི་ཚུལ་གྱི་བསྒྲུབ་པ་ཤེས་རབ་མར་མིང་བཏགས་པ་དེ་བསྒྲུབ་པ་བྱ་བའི་དུས་སུ།
བསྙེན་པའི་ཡུལ་ཁྱད་པར་དུ་བསྒོམ་པར་བྱ་བར་སྨོས་སོ། །དེའི་དོན་གསལ་བར་
བསྟན་པར་བྱ་སྟེ། སྒྲུབ་པ་པོས་སྤྱི་བོའི་དབུས་སུ་ཡི་གེ་ཨོཾ་བསམ་མོ། །ཡང་ན་
45-608