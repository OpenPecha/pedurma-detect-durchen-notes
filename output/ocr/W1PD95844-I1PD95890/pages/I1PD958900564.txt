རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५१
དུ་སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་་
རྣམས་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟ
སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་བྱང་ཆུབ་སེམས་དཔའ་
རྣམས་ཀྱི་སྐུ་ཕྱག་རྒྱ་•བསྐྱེད་མ་ཐག་ཏུ།
དེ་ཉིད་ཉིད་ཀྱི་སྤྱི་བོ་ལ་ཉིད་ཉིད་ཀྱི་
བསྐྱེད་པར་མཛད་མཁན་སྐུ་རྡོ་རྗེ་དང་། གསུང་རྡོ་རྗེ་དངང་༌་། ཐུགས་རྡོ་རྗེ་
གཉིས་སུ་མེད་པའི་ངོ་བོའི་སྐུ་ཕྱག་རྒྱ་དོན་དེས་རྡོ་རྗེར་སྨོས་པ། དབང་བསྐུར་
བའི་ཚུལ་དུ་འཛིན་ནོ། །དེའི་དོན་གསལ་བར་བསྟན་པར་བྱ་སྟེ། བྱང་ཆུབ་
སེམས་དཔའ་སའི་སྙིང་པོའི་དབུ་རྒྱན་ལ་བསྐྱེད་པར་མཛད་མཁན་སྐུ་རྡོ་རྗེའི་་་
རིགས་དེ་བཞིན་གཤེགས་པ་རྣམ་པར་སྣང་མཛད་དབང་བསྐུར་བའི་ཚུལ་དུ་འཛིན་
པར་སྨོས་སོ། །གཞན་ཡང་ཕྱག་ན་རྡོ་རྗེ་དང་། །ནམ་མཁའི་སྙིང་པོ་དང་།
སྒྲིབ་པ་ཐམས་ཅད་རྣམ་པར་སེལ་བ་དང་། གསུམ་གྱི་དབུ་རྒྱན་ལ་བསྐྱེད་པར་་་
མཛད་མཁན་ཐུགས་རྡོ་རྗེའི་རིགས་དེ་བཞིན་གཤེགས་པ་མི་བསྐྱོད་པ་དབང་བསྐུར་
བའི་ཚུལ་དུ་འཛིན་པར་སྨོས་སོ། །གཞན་ཡང་བྱང་ཆུབ་སེམས་དཔའ་འཇིག་་་་་
རྟེན་དབང་ཕྱུག་གི་དབུ་རྒྱན་ལ་བསྐྱེད་པར་མཛད་མཁན། གསུང་གི་རིགས་དེ་་
བཞིན་གཤེགས་པ་སྣང་བ་མཐའ་ཡས་དབང་བསྐུར་བའི་ཚུལ་དུ་འཛིན་པར་སྨོས་སོ། །
གཞན་ཡང་དམ་རྫས་བཤང་གཅིའི་བསྒྲུབ་པའི་བདག་པོ་ཐུགས་ཀྱི་རིགས་དེ་བཞིན་
གཤེགས་པ་མི་བསྐྱོད་པ་ཉིད་ཡིན་པར་སྨོས་སོ། །སྒྲུབ་པ་པོས་དེ་དང་གཉིས་སུ་་
མེད་པའི་བསྒོམ་པ་བྱ་བའི་དུས་སུ། གསང་བའི་ཐུགས་ཀའི་གནས་སུ་མདུན་དུ་
སྨོས་པའི་ཚུལ་དུ། སྔགས་ས་བོན་ཡིག་འབྲུ་ཧཱུཾ་ལས་ཡེ་ཤེས་སེམས་དཔའ་བསྐྱེད་
ནས་བསྒོམ་མོ། །དེའི་དབུ་རྒྱན་ལ་བདག་པོའི་སྐུ་ཕྱག་རྒྱ་དབང་བསྐུར་བའི་ཚུལ་
དུ་འཛིན་པར་མི་སྨོས་སོ། །བཤད་པར་བྱ་སྟེ། རྒྱུད་ཀྱི་སྟོན་པ། སྐུའི་རིགས་
45-543