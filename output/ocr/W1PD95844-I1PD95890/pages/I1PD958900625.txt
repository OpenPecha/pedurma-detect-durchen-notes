७००
___བསྟན་འགྱུར། རྒྱུད། ༼རུ༽ ༨༦ og 8
དེ་དང་གཉིས་སུ་མེད་པའི་ངོ་བོར་བསྒོམ་པ་བྱས་པ་ནི་ཕྱག་རྒྱ་ཆེན་པོ་མཱ་མ་ཀཱི་སྟེ།
དེ་ནི་གསང་བའི་ཨ་ནུ་ཡོ་ག་ཡིན་པར་གསུངས་སོ། །དེ་ལྟར་ཕྱག་རྒྱ་ཆེན་པོ་ཨ་ནུ་
ཡོ་ག་བསྒོམ་པ་བྱས་པའི་འོག་ཏུ། མདུན་དུ་སྨོས་པའི་ཁུ་བའི་ངོ་བོ་བྱང་ཆུབ་་་་
སེམས་གསང་བའི་དབང་པོ་གཉིས་ཀྱི་ལམ་གྱི་སྒོ་ནས། དུས་མཉམ་དུ་ཤེས་རབ་
མའི་བྷ་གའི་དབུས་སུ་འོད་དུ་ཞུ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་་་་
པར་བསམ་མོ། །དེ་དང་གཉིས་སུ་མེད་པའི་ངོ་བོར་བསྒོམ་པ་བྱས་པ་ཆོས་ཀྱི་་
ཕྱག་རྒྱ་ན་བཟའ་དཀར་མོ་དེ་ནི་གསང་བའི་མ་ཧཱ་ཡོ་ག་ཡིན་པར་གསུངས་སོ། །
དེ་ལྟར་ཆོས་ཀྱི་ཕྱག་རྒྱ་མ་ཧཱ་ཡོ་གའི་བསྒོམ་པ་བྱས་པའི་འོག་ཏུ་མདུན་དུ་སྨོས་པའི་
ཤེས་རབ་མའི་བྷ་གའི་དབུས་གནས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་
འཁོར་དུ་གྱུར་པའི་སྟེང་དུ་ཐུགས་ཀྱི་རིགས་དེ་བཞིན་གཤེགས་པ་རྡོ་རྗེ་མི་བསྐྱོད་པ་
ལ་སོགས་པ་རིགས་ལྔའི་དེ་བཞིན་གཤེགས་པའི་སྔགས་ས་བོན་ཡིག་འབྲུ་རྣམས་་་་་
རིམ་པར་བསམ་པར་བྱའོ། །ཧཱུཾ་ཨོཾ་ཨཱ་སྭཱ་ཧཱ། དེའི་དོན་གསལ་བར་བསྟན་པར་
བྱ་སྟེ། དང་པོ་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་དུ་སྔགས་ས་བོན་་་
ཡིག་འབྲུ་ཧཱུཾ་བསམ་མོ། །དེ་རིན་པོ་ཆེ་ཨིནྡྲ་ནཱི་ལའི་ཁ་དོག་ལྟ་བུ་མེ་ལོང་ལྟ་བུའི་
ཡེ་ཤེས་ཀྱི་ངོ་བོའི་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །
དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་དུ། སྔགས་ས་བོན་་་་
ཡིག་འབྲུ་ཨོཾ་བསམ་མོ། །དེ་རིན་པོ་ཆེ་ཤེལ་གྱི་ཁ་དོག་ལྟ་བུ་ཆོས་ཀྱི་དབྱིངས་ཀྱི་ངོ་
བོའི་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ། བྱང་་་་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །
དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་དུ། སྔགས་ས་བོན་་་་
45-604