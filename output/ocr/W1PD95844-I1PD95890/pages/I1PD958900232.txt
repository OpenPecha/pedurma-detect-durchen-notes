རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
377
གྱི་ཡིག་འབྲུ་ཨཱ་བསམ་མོ། །ཁ་དོག་དམར་པོ་འབར་བ་ཆེན་པོས་འབར་ཞིང་རྡོ་་
རྗེ་ཀྱོ་བ་ལས་གཉིས་སུ་མེད་པའི་ངོ་བོར་ཐིམ་པར་གྱུར་པར་བསམ་མོ། །དེ་མ་་་
ཐག་ཏུ་སོ་སོར་རྟོག་པའི་ཡེ་ཤེས་ཀྱི་ངོ་བོར་པདྨའི་རང་བཞིན་འབར་བ་ཆེན་པོས་་
འབར་བར་གྱུར་པ་ཡིན་ནོ། །དེ་པདྨ་རིགས་ཀྱི་སྣང་བ་མཐའ་ཡས་ཀྱི་ཡེ་ཤེས་ཀྱི་
པདྨའི་ཀྱོ་བར་གྱུར་མ་ཐག་ཏུ་མདུན་དུ་སྨོས་པའི་རིགས་ཀྱི་བྱེ་བྲག་གི་དཀྱིལ་འཁོར་
ཀུན་གྱི་ལྷ་རྣམས་ཀྱི་ཐུགས་ཀར་བརྡེག་པར་བསྐུལ་བར་འགྱུར་བ་བསམ་མོ། །
དེའི་འོག་ཏུ་རྡོ་རྗེ་རིགས་ཀྱི་ཁྲོ་བོའི་རྒྱལ་པོ་པྲཛྙནྟ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་དག་
གི་ཕྱག་གཡས་དང་པོ་ན་འཛིན་པའི་རྡོ་རྗེ་ཀྱོ་བ་དེའི་སྤྱི་བོར་སྔགས་ཀྱི་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་འབར་བ་ཆེན་པོ་འབར་ཞིང་རྡོ་རྗེ་ཀྱོ་བ་་
ལས་གཉིས་སུ་མེད་པའི་ངོ་བོར་ཐིམ་པར་གྱུར་པར་བསམ་མོ། །དེ་མ་ཐག་ཏུ་མེ་
ལོང་ལྟ་བུའི་ཡེ་ཤེས་ཀྱི་ངོ་བོའི་●རྡོ་རྗེ་རྒྱ་གྲམ་གྱི་ཀྱོ་བའི་གཟུགས་འབར་བ་ཆེན་
པོས་འབར་བར་གྱུར་པ་ཡིན་ནོ། །རྡོ་རྗེའི་རིགས་རྡོ་རྗེ་སེམས་དཔའི་ཡེ་ཤེས་ཀྱི་
རྡོ་རྗེའི་ཀྱོ་བར་གྱུར་མ་ཐག་ཏུ་མདུན་དུ་སྨོས་པའི་ཉིད་ཀྱི་རིགས་ཀྱི་བྱེ་བྲག་གི་་་
དཀྱིལ་འཁོར་ཀུན་གྱི་ལྷ་རྣམས་ཀྱི་ཐུགས་ཀར་བརྡེག་པས་བསྐུལ་བར་འགྱུར་བར་་
བསྒོམ་མོ། །དེ་ལྟར་མདོར་བསྡུས་པ་འཁོར་ལོ་པདྨ་རིགས་ལ་སོགས་པ་རྡོ་རྗེ་ཀྱོ་་
བ་རྣམ་བསྒོམ་ཞིང་གི་དོན་དུ་གསུངས་སོ། །ཐུགས་ཀ་རུ་ནི་བསྐུལ་བར་བཤད་་་
ཅེས་པའི་དོན་ནི་གོང་དུ་བཤད་པའོ། །འདི་ནི་རོལ་མོ་འབྱུང་བ་སྟེ་ཞེས་པ་ནི།
དྲག་ཤུལ་སྦྱོར་བས་སྒྲུབ་པའི་ཚུལ་གྱིས་ཆོ་ག་བྱ་བ་འདི་ནི། དཔལ་རྡོ་རྗེ་སེམས་་
དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཐུགས་རྗེ་ཆེན་པོའི་ལྕགས་་་་་
ཀྱུས་བསྐུལ་བ་ཡེ་ཤེས་ཀྱི་ཆོ་འཕྲུལ་གྱི་སྤྲོ་བ་རོལ་མོ་ངོ་བོ་འདི་ནི་སེམས་ཅན་ཐམས་
ཅད་ཀྱི་དོན་གྲུབ་པར་བྱ་བའི་ཚུལ་འབྱུང་བ་ཡིན་པར་བསྟན་ནོ། །དེ་ལྟར་འདི་་
45-211