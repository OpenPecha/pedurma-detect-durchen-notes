३७७
བསྟན་འགྱུར། རྒྱུད། ༼རུ༽ ༨༦ dpe
བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཀྱི་ཕུང་པོ་བཞིན་དུ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་འོད་དུ་ཞུའོ།
ས་བོན་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ།
།ཡེ་ཤེས་ཀྱི་
།སྐུ་ཕྱག་རྒྱ་
དེའི་སྐུ་མདོག་དང༌་། ཞལ་དང་ཕྱག་དང་ཕྱག་•མཚན་དང་རྒྱན་རྣམས་དང་ཆ་
ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་འདིར་སྦྱར་རོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་
ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་
ང་རྒྱལ་གྱི་ངོ་བོའི་ལུས་དེ་●ཉིད་དང་། རྣམ་པར་སྣང་མཛད་དང་གཉིས་སུ་མེད་
པའི་ང་རྒྱལ་འཆང་བས། སངས་རྒྱས་དཀྱིལ་འཁོར་དུ་མིང་བཏགས་པའི་གདན་
ཡེ་ཤེས་འཁོར་ལོ་ལྟེ་བའི་དབུས་སུ་བདག་པོའི་ངོ་བོར་པདྨའི་སྐྱིལ་མོའི་ཚུལ་དུ་་་
བཞུགས་པར་བསྒོམ་མོ། །དེ་ལྟར་སངས་རྒྱས་དཀྱིལ་འཁོར་དབུས་གནས་པར།
བདག་གི་ལུས་ལ་སྣང་མཛད་དགོད་ཀྱི་དོན་དུ་གསུངས་སོ། །སྙིང་ཀར་ཡི་གེ་ཨོཾ་་
བསམས་ལ་ཞེས་པ་ནི། སྒྲུབ་པ་པོས་རྣམ་པར་སྣང་མཛད་དང་གཉིས་སུ་མེད་་་་
པར་བསྒོམ་པའི་དུས་སུ། ཉིད་ཀྱི་གསང་བའི་ཐུགས་ཀར་ཡེ་ཤེས་སེམས་དཔའི་་
གནས་སུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པར་འབར་བ་བསྒོམ་པ་བྱའོ། །
དེ་ལྟར་སྙིང་ཀར་ཡི་གེ་ཨོཾ་བསམས་པའི་དོན་དུ་གསུངས་སོ། །སྔགས་ལ་རྣམ་པར་
ཤེས་པ་བསྒོམ་ཞེས་པ་ནི། མདུན་དུ་སྨོས་པའི་གྲུབ་པ་པོས་རྣམ་པར་སྣང་མཛད་
དང་གཉིས་སུ་མེད་པར་སྒོམ་པའི་ངོ་བོའི་ལུས་དེ་སྔགས་ས་བོན་ཡིག་འབྲུ་ལ། ཉིད་
ཀྱི་ལུས་རྣམ་པར་ཤེས་པ་རྣམ་པར་ཤེས་པ་ཙམ་དུ་གཉིས་སུ་མེད་པར་བསྒོམ་པར་་
45-366