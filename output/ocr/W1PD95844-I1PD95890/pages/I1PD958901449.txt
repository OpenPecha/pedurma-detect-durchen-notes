१०२७
བསྟན་འགྱུར། རྒྱུད། ༼ལུ༽ ༨༧
ཁྲག་དང་ཀུན་ཏུ་སྦྱར། །ལན་ཚ་སྐེ་ཚེ་དེ་བཞིན་ཏེ། །ཁྲོ་ཞིང་ཚེར་མའི་མེ་ལ་་
མཆོད༑ །བུ་མོ་མིང་དང་ཚིག་ཏུ་བཅས། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིནན་ན། དུག་ནི་ཁྲག་དང་ཀུན་ཏུ་སྦྱར།
།ལན་ཚ་སྐེ་ཚེ་དེ་བཞིན་སྤེལ། །
ནི་སྒྲུབ་པ་པོས་དང་པོ་གནས་རིའི་རྩེའི་སྟེང་དུ་བུ་མོ་དབང་དུ་བྱ་བ་དང་། མནན་
པར་བྱ་བའི་སྒྲུབ་པ་བྱའོ།
།ཡང་ན་གནས་ལམ་གྱི་བཞི་མདོར་བྱ་བ་ཡང་མི་་་
འགལ་ལོ། །གནས་དེར་དཀྱིལ་འཁོར་ཟུར་གསུམ་ཀུན་ཏུ་ཁྲུ་རེ་དང་ཟུར་གསུམ་
བདུད་རྩི་ལྔས་བསྐུ་●བར་བྱའོ།
།དེ་ནས་དེའི་སྟེང་དུ་སྒྲུབ་•པ་པོས་བརྩོན་་་
འགྲུས་ཆེན་པོའི་སེམས་བརྟན་པ་བསྐྱེད་ནས་འདུག་གོ། །དེའི་འོག་ཏུ་མདུན་དུ་
སྨོས་པའི་ཆོ་ག་བཞིའི་ཚུལ་གྱིས་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་་་
གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པར་•བྱའོ། །དེའི་ཆ་ལུགས་ཕུན་སུམ་ཚོགས་པ་ནི་
ཅི་ལྟར་མདུན་དུ་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོའི་སྐུའི་་་
རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྐུའི་རིགས་ཀྱི་བྱེ་བྲག་གི་བྲམ་
ཟེའི་བུ་མོ་རིགས་ཅི་ལྟར་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་་་་
བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཞེ་སྡང་ཆེན་པོའི་སེམས་་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་
དབུས་སུ་བྱང་ཆུབ་སེམས་ཆར་རྒྱུན་བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་
པར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
45-1426