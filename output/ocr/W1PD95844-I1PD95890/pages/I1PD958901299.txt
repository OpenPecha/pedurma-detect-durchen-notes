१२२७
བསྟན་འགྱུར། རྒྱུད། ༡༨༧༩
བསམ༑ །རྡོ་རྗེ་བདུད་རྩི་སྦྱོར་བ་ཡིས། །ལན་གྲངས་ལྔ་བཅུ་བརྗོད་ན་ནི། །
ངེས་པར་རྟག་ཏུ་འགུགས་པར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། དེ་ན་ཤ་ཙི་*གནས་པར་བསམ། །རྡོ་རྗེ་བདུད་རྩིའི་སྦྱོར་བ་
ཡིས་ནི་མདུན་དུ་སྨོས་པ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་
དང་གཉིས་སུ་མེད་པའི་ང་རྒྱལ་དུ་སྒོམ་པའི་དུས་དེར། བྲམ་ཟེའི་རིགས་ཀྱི་བུ་
མོ་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་
སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་
མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་་་་་་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་
རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་་
བཞིན་དུ་འོད་དུ་ཞུའོ། །དེ་དང་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་
པར་བསམ་མོ། །ས་བོན་དེ་ལས་མདུན་དུ་སྨོས་པའི་དོན་གྱིས་རྡོ་རྗེ་བདུད་རྩིར་་
མིང་བཏགས་པའི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱར་བསྐྱེད་པར་བྱའོ། །
དེ་མདུན་དུ་སྨོས་པའི་ཚུལ་དུ་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན།
གཡོན་
གཞན་ལྔར་ཅི་ལྟར་སྨོས་པ་བཞིན་སྦྱར་རོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་རྡོ་
དང་པོ་ན་རྡོ་རྗེ་ཞགས་པ་འཛིན། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
རྗེ་བདུད་རྩིའི་སྐུ་ཕྱག་རྒྱ་སྐྱེད་མ་ཐག་ཏུ། བ་སྤུ་བུ་གའི་ལམ་གྱི་སྒོ་ནས་འདོད་
ཁམས་ཀྱི་སུམ་ཅུ་རྩ་གསུམ་ལྷའི་དབང་པོའི་གནས་སུ་ཁྱབ་པར་སྤྲོའོ། ། དེ་མ་ཐག་
45-1276