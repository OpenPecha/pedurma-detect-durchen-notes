२२
བསྟན་འགྱུར། རྒྱུད། ༼རུ༽ ༨༦
ང་རྒྱལ་བྱའོ། །ད་•ནས་ཉིད་དགའ་བའི་ལྷའི་རིགས་ཀྱི་བདག་པོའི་བྱེ་བྲག་གི་དེ་
བཞིན་གཤེགས་པ་དེ་ནི་སྐྱེས་བུ་དང་གཉིས་སུ་མེད་པའི་ངོ་བོར་བརྟག་གོ། །
གཞན་ཡང་བུད་མེད་སྒྲུབ་པ་མོ་དེས་དམ་ཚིག་སྒྲོལ་མ་ཉིད་དགའ་བའི་ལྷར་བསྒོམ་
པར་བྱེད་ན། མདུན་དུ་སྨོས་པའི་ཕྱིའི་སྐུ་དང་། གསུང་དང་། ཐུགས་ཀྱི་་་
རིགས་གསུམ་གྱི་བྱེ་བྲག་གི་སྐྱེས་བུའི་ནང་ན་གང་ཡང་རུང་བ་བླང་ཡང་མི་འགལ་ལོ། །
སྐྱེས་བུ་དེ་དང་ཐབས་དང་ཤེས་རབ་རོལ་པ་བྱ་བའི་དུས་སུ་དོན་ཡོད་གྲུབ་པ་དང་
གཉིས་སུ་མེད་པའི་ངོ་བོར་བརྟག་གོ། །ཚུལ་དེ་ལྟར་ཕྱི་དང་གསང་བའི་ཨུཏྤ་་
ལའི་བརྡ་སྐད་ཀྱི་དོན་རིགས་གསུམ་གྱི་བྱེ་བྲག་ཏུ་ཤེས་པར་བྱས་ནས།
མདུན་
དུ་སྨོས་པའི་ཆོ་གས་ལྷ་མོ་རྣམས་ལ་མཆོད་པའི་སྒོ་ནས་དབུལ་བར་བྱའོ།
།དེ་་་་
ལྟར་ཛ་ཏི་རྣམ་གསུམ་ཤེས་བྱས་ནས། ལྷ་རྣམས་ལ་ནི་དབུལ་བར་བྱ་བའི་དོན་དུ་
ཤེས་པར་བྱའོ།།
ད་ནི་སྒྲུབ་པ་པོས་མཱ་མ་ཀཱི་ལ་སོགས་པ་དེ་བཞིན་གཤེགས་པའི་ལྷ་མོ་བཞི་ལ་
ཕྱི་ནང་གསང་བའི་མཆོད་པ་བྱེད་པའི་དོན་བསྟན་པར་བྱ་སྟེ།
མེ་ཏོག་ཀར་ཏི་ཀ་
ར་དང་། །མ་ལི་•ཀ་དང་ཡུ་ནི་ཀ །ཀ་ར་བྷི་ར་བསམས་ནས་ནི། །མཆོད་པ་
ཀུན་གྱིས་རབ་ཏུ་མཆོད། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
མེ་ཏོག་ཀར་ནི་ཀ་ར་དང་། །མ་ལི་ཀ་དང་ཡུག་ཏི་ཀ་ནི་སྒྲུབ་པ་པོས་མེ་ཏོག་ཀར་ནི་
ཀ་རས་རྡོ་རྗེའི་རིགས་ཀྱི་ལྷ་མོ་མཱ་མ་ཀཱི་ལ་མཆོད་པར་བྱའོ། །མེ་ཏོག་ཀར་ནིའི་ཁ་
དོག་ནི་ནག་པོ་ཅུང་ཟད་དམར་བ་ཡིན་པར་སྨོས་སོ། །མེ་ཏོག་མ་ལི་ཀས་སྐུའི་་་
རིགས་ཀྱི་ལྷ་མོ་སངས་རྒྱས་སྤྱན་ལ་མཆོད་པར་བྱའོ།
།མེ་ཏོག་མ་ལི་ཀའི་ཁ་དོག་
ནི་དཀར་པོ་ཅུང་ཟད་སེར་བ་ཡིན་པར་སྨོས་སོ། །མེ་ཏོག་ཡུ་ཏི་ཀས་གསུང་གི་་་
རིགས་ཀྱི་ལྷ་མོ་ན་བཟའ་དཀར་མོ་ལ་མཆོད་པར་བྱའོ། །མེ་ཏོག་ཡུ་ཏི་ཀའི་ཁ་་་
45-22