རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
644
སྤྲོས་པའི་གནས་སུ། གཉིས་སུ་མེད་པར་བསྡུ་བར་བྱའོ། །དེ་ལྟར་སངས་རྒྱས་
ཞིང་རྣམས་ཐམས་ཅད་དུ། སྐུའི་སྤྲིན་རྣམས་སྤྲོ་བ་དང་གི་དོན་དུ་གསུངས་སོ། །
བཞུད་ཅིང་བྱོན་པའི་རྡོ་རྗེ་དག །དེ་ནི་ཐོགས་མེད་བཟླས་པར་གསུངས།
ཞེས་པ་ནི་མདུན་དུ་སྨོས་པའི་ཚུལ་གྱི་བྱ་བ་ལ་ནན་ཏན་གྱི་ཡེ་ཤེས་ཀྱི་ངོ་བོ་ལས་ཀྱི་
རིགས་དོན་ཡོད་གྲུབ་པའི་སྐུ་ཕྱག་རྒྱ་དང་གཉིས་སུ་མེད་པའི་ང་རྒྱལ་དུ་བསྒོམ་པ་་
བྱ་ཞིང་། ཅི་ལྟར་སྨོས་པའི་སངས་རྒྱས་ཐམས་ཅད་ཀྱི་སྐུ་ཕྱག་རྒྱ་སྤྲིན་བཞིན་དུ་་
སྤྲོ་བ་དང་བསྡུ་བ་བཞུད་པ་དང་བྱོན་པར་མིང་བཏགས་པ་དེ་ནི་བྱ་བ་ནན་ཏན་གྱི་
ངོ་བོ་ཡེ་ཤེས་རྡོ་རྗེར་སྨོས་སོ། །བཤད་པར་བྱ་སྟེ། ཅི་ལྟར་སྨོས་པའི་ཚུལ་དུ་་་
དོན་ཡོད་གྲུབ་པའི་ང་རྒྱལ་དུ་བསྒོམས་ནས་ཉིད་ཀྱི་སྔགས་ཀྱི་ཡིག་འབྲུའི་བཟླས་པ་
བྱ་བ་ཡིན་ནོ། །དེ་ལྟར་བཞུད་ཅིང་བྱོན་པའི་རྡོ་རྗེ་དག ། དེ་ནི་ཐོགས་མེད་་་་
བཟླས་པར་གསུངས་ཀྱི་དོན་དུ་གསུངས་སོ། །རང་གི་རྡོ་རྗེའི་དཀྱིལ་འཁོར་དུ། །
སྔགས་ཀྱི་ཡི་གེའི་སྒྲ་གྲག་པ། །ཁྲོ་བོའི་དམ་ཚིག་ཡེ་ཤེས་ཀྱིས། །དེ་ནི་ཁྲོ་བོའི་་
བཟླས་པར་གསུངས། །ཞེས་པའི་དོན་བཤད་པར་བྱ་སྟེ། ཅི་ལྟར་ཡིན་ན།
རང་གི་རྡོ་རྗེའི་དཀྱིལ་འཁོར་དུ། །སྔགས་ཀྱི་ཡི་གེའི་སྒྲ་གྲག་པ་ནི། ཁྲོ་བོའི་་་་
རྒྱལ་པོ་ཆེན་པོ་ཡ་མཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བཅུའི་སྔགས་ཀྱི་བཟླས་པ་བྱ་
བའི་དུས་སུ། དེ་དག་སོ་སོའི་རིགས་ཀྱི་བདག་པོ་རྡོ་རྗེར་མིང་བཏགས་པ་རྣམས་
ཀྱི་རིམ་པར་སྐུ་ཕྱག་རྒྱར་གྱུར་པར་སྒྲུབ་པ་པོས་བྱའོ། །དེ་མ་ཐག་ཏུ་དེ་དང་་
གཉིས་སུ་མེད་པ་ང་རྒྱལ་དུ་བསྒོམ་པས་ཁྲོ་བོའི་རྒྱལ་པོ་བཅུའི་སྐུ་ཕྱག་རྒྱ་རིམས་་
པས་བསྐྱེད་པར་བྱའོ། །དེའི་འོག་ཏུ་བསྒོམ་པ་དང་སྔགས་ཀྱི་བཟླས་པ་བྱ་བ་ཡིན་
ནོ༑ །དེའི་དོན་གསལ་བར་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་
པའི་ཆོ་ག་བཞིའི་ཚུལ་གྱིས་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་
།
45-655