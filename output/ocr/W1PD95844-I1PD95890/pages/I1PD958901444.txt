རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༤༢ ༡
འདས་ཞེས་པ་ནི། མདུན་དུ་སྨོས་པའི་ཚུལ་གྱི་སྟོན་པ་མི་བསྐྱོད་པ་རྡོ་རྗེ་འཛིན་་
ཉིད་ཀྱི་ཡོན་ཏན་གྱི་བསྟོད་●པའི་མཚན་བཅོམ་ལྡན་འདས་ཡིན་པར་སྡུད་པ་པོས་་
སྨོས་སོ། །དེའི་དོན་མདུན་དུ་བཤད་པ་བཞིན་འདིར་བསྟན་ཏོ། །དམ་ཚིག་་་
ཆེན་པོ་ཁྲོ་བོ་ཞེས་པ་ནི། སྔར་སྨོས་པའི་དམ་ཚིག་ཐམས་ཅད་ཀྱི་ནང་ན་ཐུགས་་
རྗེ་ཆེན་པོ་ཞེ་སྡང་གི་ངོ་བོ་སྐུའི་རིགས་ཁྲོ་བོའི་རྒྱལ་པོ་ཡ་མན་ཏ་ཀ་སྟེ། དེས་
སེམས་ཅན་ཐམས་ཅད་ཀྱི་བུ་མོ་དགུག་པའི་ཚུལ་གྱིས་དབང་དུ་བྱ་བ་དང་མནན་
པར་བྱ་བ་ཡིན་ཏེ། དོན་དེས་དམ་ཚིག་ཆེན་པོའི་ཁྲོ་བོར་སྨོས་སོ།
བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་ནི། དམ་ཚིག་རྡོ་རྗེར་
མིང་བཏགས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་པ་ཉིད་དུ་སྨོས་སོ། །དེ་་
འཁོར་ཐམས་ཅད་ཀྱི་ནང་དུ་ཐུགས་རྗེ་ཆེན་པོའི་ཞེ་སྡང་གི་ཐུགས་དགྱེས་པ་བསྐྱེད་
ནས་ཅི་ལྟར་སྨོས་པའི་ཚུལ་གྱི་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་དང་་
གཉིས་སུ་མེད་པའི་སྦྱོར་བས་གསང་བའི་དབང་པོ་གཉིས་མཉམ་པར་སྦྱར་བར་་
མཛད་ནས། དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་
ཆོས་དབྱིངས་ཀྱི་ཡེ་ཤེས་ཀྱི་ངོ་བོར་སྔགས་ཀྱི་ས་བོན་ཡིག་འབྲུ་ཧཱུཾ་གྱུར་པར་མཛད་དོ། །
རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་པར་བྱའོ། ། དེ་ཁྲོ་མོའི་རྒྱལ་མོ་རོ་ལངས་
མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་་
དེ་ཁ་དོག་ནག་པོ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་་
ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །ས་བོན་དེ་ལས་སྐུའི་རིགས་ཁྲོ་བོའི་་་
ལུགས་ཕུན་སུམ་ཚོགས་པ་གཞན་ནི་ཅི་ལྟར་སྔར་སྨོས་པ་བཞིན་དུ་དེ་ལྟ་བུའི་ངོ་བོ་
ཁྲོ་བོ་●རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་བ་སྤུ་བུ་གའི་
ལམ་གྱི་སྒོ་ནས་སྤྲོ་བར་མཛད་དོ། །དེས་འཇིག་རྟེན་གྱི་ཁམས་ཐམས་ཅད་དུ་ཁྱབ་
45-1421