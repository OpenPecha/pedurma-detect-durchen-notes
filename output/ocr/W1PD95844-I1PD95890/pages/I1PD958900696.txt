བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། འདོད་ཆགས་དེ་ཉིད་དོན་་་
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པ་ཡེ་ཤེས་ཀྱི་ལྷ་མོ་བཞི་བསྐྱེད་པར་བྱ་བའི་བསྒོམ་པ་བསྟན་པར་བྱ་སྟེ། འདོད་་
ཆགས་དེ་ཉིད་དོན་བསྒོམ་པ། །རྡོ་རྗེའི་བདག་པོ་ཐམས་ཅད་ནི། །སེམས་ཅན་
ཀུན་ལ་ཕན་འདོད་པའི། །འདོད་ཆགས་བྱང་ཆུབ་རྫོགས་པར་མཛད། །ཞེས་
བསྒོམ་པ། །རྡོ་རྗེའི་བདག་པོ་ཐམས་ཅད་ནི། །སྒྲུབ་པ་པོས་དང་པོ་ནི་མདུན་
དུ་སྨོས་པའི་ཆོ་ག་བཞིའི་ཚུལ་དེ།
སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་་་་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ།
།དེའི་ཆ་ལུགས་ཕུན་སུམ་ཚོགས་པ་
ཐམས་ཅད་ནི། ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་
སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་བྲམ་ཟེའི་རིགས་ཀྱི་བུ་མོ་་་་
བླང་ངོ་། །དེ་མདུན་དུ་སྨོས་པའི་ཡོན་ཏན་གྱི་ངོ་བོ་དང་ལྡན་པའོ། །ཤེས་རབ་་
མ་དེ་•དང་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་
གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་
དགའ་བས་གཉིས་སུ་མེད་པར་འཁྱུད་པའི་སྦྱོར་བས། ཐབས་དང་ཤེས་རབ་རོལ་
པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་་་
རབ་*མའི་བྷ་གའི་དབུས་སུ། ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་
མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་་་་
སྔགས་ས་བོན་ཡིག་འབྲུ་ལཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་
ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་
དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་པར་་་
45-675