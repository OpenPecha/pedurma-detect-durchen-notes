རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७८१
ཚུལ་གྱིས་གསོལ་བ་གདབ་པོ། །བསྟན་པར་བྱ་སྟེ། སྐུའི་རིགས་ལ་སོགས་པ་་་
རིགས་ལྔའི་དེ་བཞིན་གཤེགས་པ་ཐམས་ཅད་ཀྱི་སྔགས་མདོར་བསྡུས་པ་བཟླས་པ་་
དང་བསྒོམ་པར་བྱས་པའི་ཆོ་ག་དེས་ཉོན་མོངས་པ་དང་། སྡིག་པའི་སྡུག་བསྔལ་
ཐམས་ཅད་མེད་པར་བྱེད་པས། བླ་ན་མེད་པའི་ཡེ་ཤེས་ཀྱི་དངོས་གྲུབ་འགྲུབ་་་་
པར་བྱེད་པའོ། །དོན་དེས་སྔགས་ཀྱིས་ཟླས་པ་མཆོག་དུ་བཤད་དུ་གསོལ། དེ་
ལྟར་སྔགས་རྣམས་ཐམས་ཅད་བསྡུས་པའི་མཆོག །བཅོམ་ལྡན་འདས་ཀྱིས་་་་
བཤད་དུ་གསོལ་གྱི་དོན་དུ་སྨོས་སོ། །ད་ནི་འདི་ལྟར་སྨོས་པའི་འཁོར་ཕུན་སུམ་་
ཚོགས་པ་ཐམས་ཅད་ཀྱིས་བསྟོད་པ་ཕྱག་འཚལ་བ་དང་ལྡན་པ་གསོལ་བ་བཏབ་པ་
དེ●༑ གསན་མ་ཐག་ཏུ། བཅོམ་ལྡན་འདས་སྟོན་པ་མི་བསྐྱོད་པ་རྡོ་རྗེ་འཛིན་
གྱིས་སྔགས་ཀྱི་བཟླས་པའི་དོན་བཤད་པར་བསྟན་པར་བྱ་སྟེ། །རྡོ་རྗེ་བཟླས་པ་ཡེ་
ཤེས་ཆེ། །སྐུ་གསུམ་མི་ཕྱེད་དཀྱིལ་འཁོར་དང་། །རྡོ་རྗེ་མི་ཕྱེད་གསུམ་་་་་་
བསྒོམས་པས།
།སངས་རྒྱས་ཡེ་ཤེས་འཐོབ་འགྱུར་བ། །ཞེས་བྱ་བའི་དོན་་་་
བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་བཟླས་པ་ཡེ་ཤེས་ཆེ་ནི། སྐུ་རྣམ་
པར་སྣང་མཛད་ལ་སོགས་པ་ཡེ་ཤེས་ཀྱི་ལྷ་ཐམས་ཅད་ནི། མིང་རྡོ་རྗེར་སྨོས་སོ། །
དེ་དག་ནི་སྒོམ་•པ་དང་སྔགས་ཀྱི་ཟླས་པ་བྱ་བ་དེ་རྡོ་རྗེ་ཡེ་ཤེས་དང་གཉིས་སུ་མེད་
པ་ཡིན་ནོ། །དོན་དེས་རྡོ་རྗེ་བཟླས་པར་བསྟན་ཏོ། །ཡེ་ཤེས་ཆེ་ནི་སྒྲུབ་པ་པོས་
བསྒོམ་པ་དང་སྔགས་ཀྱི་ཟླས་པ་བྱས་པ་དེ་ཉིད་སྔགས་ཀྱི་རིགས་བདག་པོའི་ཡེ་ཤེས་
ལ་སོགས་པའི་རིགས་ལྔའི་ཡེ་ཤེས་དང་གཉིས་སུ་མེད་པའི་ངོ་བོར་བརྟག་གོ། །
དོན་དེས་ཡེ་ཤེས་ཆེན་པོར་བསྟན་ཏོ། །དེ་ལྟར་རྡོ་རྗེའི་ཟླས་པ་ཡེ་ཤེས་ཆེའི་དོན་
དུ་གསུངས་སོ།
།སྐུ་གསུམ་མི་ཕྱེད་དཀྱིལ་འཁོར་དང༌་།
།ཞེས་པ་ཆོས་ཀྱི་སྐུ་་་་
དང་། ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུའོ། །དེ་ལྟར་སྐུ་གསུམ་མི་་
45-641