རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०१
དབང་ཕྱུག་ཆེན་པོ་ལ་སོགས་པ་སེམས་ཅན་ཐམས་ཅད་ཀྱི་མཆོད་པའི་རྫས་ཀྱི་བྱེ་
བྲག་སྣ་ཚོགས་ཀྱིས་དུས་རྟག་ཏུ། ཇི་ལྟར་རྡོ་རྗེ་མི་བསྐྱོད་པ་ལ་མཆོད་པ་བྱེད་པ་
བཞིན་དུ་སྒྲུབ་པ་པོ་ལ་མཆོད་པ་བྱེད་པར་སྨོས་སོ། །དེ་ལྟར་འཇིག་རྟེན་ཁམས་
རྣམས་ཐམས་ཅད་དུ་མི་བསྐྱོད་རྡོ་རྗེ་འདྲར་མཆོད་པར་འགྱུར་ཞེས་པའི་
གསུངས་སོ། །མི་བསྐྱོད་པའི་དམ་ཚིག་སྐུ། །མངོན་པར་བྱང་ཆུབ་པའི་རྡོ་་་
རྗེ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་མི་བསྐྱོད་པའི་དམ་ཚིག་ནི།
གོང་དུ་བཤད་པའི་ཚུལ་དུ་སྒྲུབ་པ་པོས་མི་བསྐྱོད་པ་དང་གཉིས་སུ་མེད་པའི་ང་
རྒྱལ་དུ་བསྒོམས་ནས་ཐབས་དང་ཤེས་རབ་རོལ་པ་བྱའོ། །དེ་ལྟར་མི་བསྐྱོད་པའི་
དམ་ཚིག་གི་དོན་དུ་གསུངས་སོ། །སྐུ་མངོན་པར་བྱང་ཆུབ་པ་ཞེས་པ་ནི། མི་
བསྐྱོད་པ་དང་གཉིས་སུ་མེད་པར་བསྒོམས་པས་ཐབས་དང་ཤེས་རབ་རོལ་པ་བྱས་
ནས༑ ཤེས་རབ་མའི་བྷ་གའི་དབུས་སུ། བྱང་ཆུབ་སེམས་འོད་དུ་ཞུ་ནས་དེ་
ཟླ་བའི་དཀྱིལ་འཁོར་ལྟ་བུར་བྱས་པའི་བྱང་ཆུབ་སེམས་ཟླ་བའི་དཀྱིལ་འཁོར་དེ།
སྔགས་ས་བོན་ཡིག་འབྲུ་ཨོཾ་དང་གཉིས་སུ་མེད་པའི་ངོ་བོར་བྱས་པའི་གསང་བའི་ཡེ་
ཤེས་ཀྱི་ས་བོན་དེ་ལས། མངོན་པར་བྱང་ཆུབ་པར་མིང་བཏགས་པ་བྱང་ཆུབ་་་་
སེམས་དཔའ་ཕྱག་ན་རྡོ་རྗེའི་སྐུ་ཕྱག་རྒྱ་བསྐྱེད་དོ། །དོན་དེས་སྐུ་མངོན་པར་བྱང་
ཆུབ་པར་སྨོས་སོ། །དེ་ལྟར་སྐུ་མངོན་པར་བྱང་ཆུབ་པའི་དོན་དུ་གསུངས་སོ། །
རྡོ་རྗེ་ཞེས་པ་ནི་བྱང་ཆུབ་སེམས་དཔའ་ཕྱག་ན་རྡོ་རྗེའི་རིགས་མེ་ལོང་ལྟ་བུའི་ཡེ་་་་
ཤེས་དང་གཉིས་སུ་མེད་པའི་ངོ་བོའི་སྐུ་ཕྱག་རྒྱ་སྨོས་སོ། །དེ་ལྟར་རྡོ་རྗེའི་དོན་དུ་
གསུངས་སོ། །ཏིང་ངེ་འཛིན་ཞེས་པ་ནི། མདུན་དུ་བཤད་པའི་སྒྲུབ་པ་པོས་
ཕྱག་ན་རྡོ་རྗེ་བསྒྲུབ་པར་བྱ་བའི་སྒོམ་པའི་ཚུལ་གྱི་ཆོ་ག
།ཏིང་ངེ་འཛིན་དུ་་
བསྟན་ཏོ། །དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། སྐྱེ
45-301