7477
བསྟན་འགྱུར། རྒྱུད། ༨༧
བྱང་ཆུབ་སེམས་དཔའ་རྣམས་ཀྱི་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་རྣམས་་
དང་གཉིས་སུ་མེད་པར་འཁྱུད་པའི་སྦྱོར་བས་འཛིན་པ་རྣམས་སྤྱི་བོའི་གནས་སུ་་་
སྣང་བ་མཐའ་ཡས་ཀྱི་སྐུ་ཕྱག་རྒྱའི་གཟུགས་རི་ལུའི་དུས་འདིར་བསྒོམ་པར་བྱ་བ་མི་
འགལ་ལོ། །ཚུལ་དེ་ལྟར་རི་ལུའི་བསྒྲུབ་པའི་འབྲས་བུ་གོང་དུ་སྨོས་པའི་ཚུལ་གྱིས་
ངེས་པར་འགྲུབ་པར་གསུངས་སོ། །དེ་ལྟར་རིག་པའི་རྒྱལ་མོའི་སྦྱོར་བ་ལ་ཚེ་
དཔག་མེད་པའི་རབ་ཏུ་བསྒོམ་གྱི་དོན་དུ་གསུངས་སོ།།ཐམས་ཅད་ལས་ཕྱེད་
སྔགས་རྣམས་ལ།
གདོན་མི་ཟ་བའི་ཡེ་ཤེས་བསྒོམ། །སྔགས་རྣམས་ཐམས་
ཅད་ཉིད་ལ་ནི། །རྡོ་རྗེ་སེམས་དཔའ་རྣམ་པར་བསྒོམ། །ཞེས་བྱ་བའི་དོན་
བཤད་པར་བྱ་སྟེ།
ཅི་ལྟར་ཡིན་ན། ཐམས་ཅད་ལས་བྱེད་སྔགས་རྣམས་ལ། །
གདོན་མི་ཟ་བའི་ཡེ་ཤེས་བསྒོམ་ནི། ཞི་བ་ལ་སོགས་པ་བསྒྲུབ་པ་ཐམས་ཅད་བྱས་
པའི་འབྲས་བུར་གྱུར་པའི་དུས་སུ།
སྔགས་ཀྱི་ཡིག་འབྲུ་ཐམས་ཅད་ལས་ཀྱི
རིགས་དོན་ཡོད་གྲུབ་པའི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོར་སྒྲུབ་•པ་པོས་བསྒོམ་
པར་བྱ་བའི་བར་བསྟན་ཏོ། །དེ་ལྟར་ཐམས་ཅད་ལས་བྱེད་སྔགས་རྣམས་ལ། །
གདོན་མི་ཟའི་ཡེ་ཤེས་བསྒོམ་གྱི་དོན་དུ་གསུངས་སོ། །སྔགས་རྣམས་ཐམས་ཅད་
ཉིད་ལ་ནི། །རྡོ་རྗེ་སེམས་དཔའ་རྣམ་པར་བསྒོམ་ཞེས་པ་ནི། གོང་དུ་སྨོས་
པའི་ཚུལ་གྱི་སྒྲུབ་པ་ཐམས་ཅད་བྱ་བའི་སྔགས་རྣམས་སྨོས་པའི་དེའི་སྔགས་ཐམས་
ཅད་ཀྱི་འབྲས་བུའི་ངོ་བོ་དོན་དམ་པར་དཔལ་རྡོ་རྗེ་སེམས་དཔའི་མེ་ལོང་ལྟ་བུའི་
ཡེ་ཤེས་ཡིན་ཏེ། དེ་རྣམ་པར【བསྒོམ་པར་•བྱ་བ་ཡིན་ནོ། །དེ་ལྟར་སྔགས་
རྣམས་ཐམས་ཅད་ཉིད་ལ་ནི། རྡོ་རྗེ་སེམས་དཔའ་རྣམ་པར་བསྒོམ་གྱི་དོན་དུ་
གསུངས་སོ། །གནོད་སྦྱིན་མོའི་སྔགས་རྒྱུད་ལ། །གཤིན་རྗེ་གཤེད་ནི་བརྟག་
པར་བྱ། །སྔགས་རྣམས་ཐམས་ཅད་སྦྱོར་བྱ་ལ། །སྤྱི་བོ་ནས་ནི་བསྐུལ་བར་བྱ། །
45-1518