རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
١٩٢
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་སྐུ་མདོག་སྔོན་པོ་་་
ཞལ་གསུམ་པ། དབུས་མ་སྐུ་དང་མཐུན། གཡས་དམར་པོ། གཡོན་དཀར་
པོ༑ རལ་པ་གྱེན་དུ་རྫེས་པ། རབ་ཏུ་འབར་བ། གདེངས་པའི་ཚུལ། མེ་
སྟག་སྟུག་པོ་འབར་བས་སྐུ་འབར་བ། སྤྱན་དམར་བ་མི་སྡུག་པ་གཟིགས་པ།
སྨིན་མ་ཁྲོ་གཉེར་བསྐྱོད་པ། མཆེ་བའི་ཕྲེང་བ་གད་མོས་བཞད་པ། ཁྲོ་བོའི་་་
རྒྱན་ཐམས་ཅད་ཀྱིས་བརྒྱན་པ། ཕྱག་དྲུག་ཕྱག་མཚན་དྲུག །ཕྱག་གཡས་དང་
པོ་ན་རྡོ་རྗེ་རྒྱ་གྲམ་འཛིན། བར་མ་རྡོ་རྗེ་རལ་གྲི་འཛིན། ཐ་མ་ན་རྡོ་རྗེ་གཏུན་
ཤིང་བརྡུང་བའི་ཚུལ། ཕྱག་གཡོན་དང་པོ་ན་དྲིལ་བུ། བར་མ་ན་རྡོ་རྗེ་དགྲ་སྟ།
ཐ་མ་ན་རྡོ་རྗེ་ཞགས་པ་སྡིགས་མཛུབ་ལ་དཀྲིས་•པ་ཐུགས་ཀར་འཛིན་པའོ། །དེ་
ལྟ་བུ་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་མ་ཐག་ཏུ། བསྐྱེད་་
པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་་་
ལིའི་སྤྱི་བོ་ལ་དབང་བསྐུར་བའི་ཚུལ་དུ་གནས་པར་བསམ་མོ། །དེའི་འོག་ཏུ་དེ་
དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །མདོར་བསྡུ་བ་དེ་ལྟར་དགྲ་
རྣམས་གསད་པར་བྱ་བ་ཡི། བསམ་གཏན་རབ་ཏུ་བརྟག་པ་འདི་ཡི་དོན་དུ་་
གསུངས་སོ། །སངས་རྒྱས་ངག་གིས་འདས་ན་ཡང་། །འགས་པར་འགྱུར་བ་
གདོན་མི་ཟ། །ཞེས་པ་ནི། བསྒྲུབ་པ་པོས་མདུན་དུ་སྨོས་པའི་ཁྲོ་བོའི་རྒྱལ་པོ་
ཨ་མྲྀ་ཏ་ཀུན་ཌ་ལི་དང་གཉིས་སུ་མེད་པར་ང་རྒྱལ་དུ་བསྒོམ་པའི་ཐུགས་ཀ་ཡེ་ཤེས་
སེམས་དཔའི་གནས་སུ། སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་་་
སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་་་་་
ཞིང་། འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་འགྱུར་རོ།
།ས་བོན་དེ་ལས་་
ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལི་སྐུ་ཕྱག་རྒྱ་སྤྲིན་བཞིན་དུ་བསྐྱེད་པར་བྱའོ། །དེ་
45-839