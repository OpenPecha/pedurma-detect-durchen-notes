རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کار
ཀྱི་ས་བོན་ཡིག་འབྲུ་ཀྴི་ཁྲྀ་བསམ་མོ། །ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་་་
ཤེས་གཟི་བརྗིད་ཀྱིས་འབར་ཞིང་། འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་
གྱུར་པའི་ས་བོན་དེ་ལས་སའི་སྙིང་པོ་ནག་པོའི་ཚུལ་གྱི་སྐུ་ཕྱག་རྒྱ་བསྐྱེད་པར་བྱ་སྟེ།
སྐུ་མདོག་དཀར་པོ་ཉིད་ཀྱི་ཤེས་རབ་མ། ཡེ་ཤེས་ཀྱི་ལྷ་མོ་གཟུགས་རྡོ་རྗེ་མ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་་་
ཕུན་སུམ་ཚོགས་པ་གཞན་མདུན་དུ་སྨོས་པ་བཞིན་བྱའོ། །དེ་ལྟ་བུའི་ཚུལ་གྱིས་་་
སའི་སྙིང་པོའི་སྐུ་ཕྱག་རྒྱ་བསྐྱེད་མ་ཐག་ཏུ། སྐུ་བསྐྱེད་པར་མཛད་མཁན་ཕྱག་ན་
རྡོ་རྗེའི་སྐུ་གཉིས་སུ་མེད་པའི་ངོ་བོར་བསྡུ་བར་བྱའོ། །དེ་མ་ཐག་ཏུ་སྒྲུབ་པ་པོས་
སའི་སྙིང་པོ་དང་གཉིས་སུ་མེད་པར་ང་རྒྱལ་དུ་བསྒོམ་པར་བྱའོ། །དེའི་འོག་ཏུ་་
ཕྱག་ན་རྡོ་རྗེ་ལ་ཇི་ལྟར་སྨོས་པ་བཞིན་དུ། གདན་ཟླ་བའི་དཀྱིལ་འཁོར་ལ་གནས་
པར་བསྒོམ་མོ། །དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ༑ སྔགས་ཀྱི་ས་བོན་ཡིག་འབྲུ་ཛོ་བསམ། ཡང་ན་ཧཱུཾ་ཡང་མི་འགལ་ལོ། །
ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་
ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་སྔགས་ཀྱི་སྐྱེས་བུར་་་
མཚན་བཏགས་པ། ཕྱག་ན་རྡོ་རྗེ་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྔོན་
པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སྒྲ་རྡོ་རྗེ་མ་དང་གཉིས་སུ་མེད་པར་འཁྱུད་་
པའི་སྦྱོར་བ་དང་ལྡན་པའོ། །།སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ཇི་
ལྟར་མདུན་དུ་སྨོས་པ་བཞིན་བྱའོ། །དེ་ལྟར་བསྐྱེད་མ་ཐག་ཏུ། སའི་སྙིང་པོའི་
མདུན་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ་གནས་པར་བསྒོམ་མོ། །
དེ་ལྟར་ཕྱག་ན་རྡོ་རྗེ་ལ་སོགས་པ་ནམ་མཁའི་སྙིང་པོ་དང་། སྤྱན་རས་གཟིགས་་
ཀྱི་དབང་ཕྱུག་དང་། སྒྲིབ་པ་རྣམ་པར་སེལ་བའི་གསང་བའི་ཐུགས་ཀའི་ཡེ་ཤེས་
45-169