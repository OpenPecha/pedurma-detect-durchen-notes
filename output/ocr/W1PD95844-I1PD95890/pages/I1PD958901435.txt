773
བསྟན་འགྱུར། རྒྱུད། ༼ལུ༽ ༨༧
དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་་་
གྱུར་པར་བརྟག་གོ། །དེའི་དུས་སུ་བྱང་ཆུབ་སེམས་ཡེ་ཤེས་ཀྱི་བདུད་རྩིའི་ཁུ་བའི་་
ངོ་བོ་དེ་སྒྲུབ་པ་པོས་མདུན་དུ་སྨོས་པའི་ཚུལ་གྱིས་སྭ་བྷ་བ་ཤུད་དྷ་སརྦ་དྷརྨ་སྭ་བྷ་་
བ་ཤུདྷོ྅ཧཾ། ཞེས་སྔགས་ཀྱི་ཚིག་བརྗོད་ཅིང་ལག་པ་གཡས་པའི་སོར་མོ་གསུམ་་
རྡོ་རྗེའི་ངོ་བོར་བརྟགས་པས་ཤེས་རབ་མའི་བྷ་གའི་དབུས་ནས་བླངས་ལ་བཟའ་་་་
བར་བྱབྱའོ། །དེ་ལྟར་སྒྲུབ་པ་བྱས་པས་གསང་བར་མིང་བཏགས་པ་བླ་ན་མེད་པའི་
དངོས་གྲུབ་ཀྱི་འབྲས་བུ་ཕྱག་རྒྱ་ཆེན་པོ་ཐོབ་པར་འགྱུར་བར་གསུངས་སོ། །
མདོར་བསྡུ་བ་དེ་ལྟར་རྡོ་རྗེ་ཆོས་ཀྱིས་སྒྲུབ་པར་བྱ། འདི་ནི་གསང་བ་ཐོབ་པར་་
བྱེད་ཀྱི་དོན་དུ་གསུངས་སོ། །དེ་ནི་དཔལ་རྡོ་རྗེ་སེམས་དཔའ་ལ་སོགས་པ་རིགས་
ལྔའི་དེ་བཞིན་གཤེགས་པ་གསང་བའི་སྤྱོད་པ་སྤྱད་པའི་•ཚུལ་གྱིས་བསྒྲུབ་པར་བྱ་་
བའི་ཆོ་གའི་དོན་གསལ་བར་བསྟན་པར་བྱ་སྟེ། རྡོ་རྗེ་ཉི་མ་ནུབ་ནས་ནི། །
སྒྲུབ་པ་ཀུན་ཏུ་བརྩམ་པར་བྱ། །སྐྱ་རེངས་འཆར་བའི་དུས་སུ་ནི། །བསྒོམ་་
པ་མཆོག་གིས་འགྲུབ་པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན། རྡོ་རྗེ་ཉི་མ་ནུབ་ནས་ནི། །སྒྲུབ་པ་ཀུན་ཏུ་བརྩམ་པར་བྱ་ནི།
བརྡའ་སྐད་ཀྱིས་རྡོ་རྗེ་ཉི་མ་ནི་ཤེས་རབ་མའི་བྷ་གའི་པད་མ་རག་ཏ་ཡིནན་ཏེ། དེ་
ནི་གསང་བའི་སྒྲུབ་པ་བྱ་བའི་རྗེས་•སུ་བསྟན་ཏོ། །དེ་ནུབ་པར་མིང་བཏགས་པ་
ནི་ཤེས་རབ་མའི་བྷ་གའི་ལམ་གྱི་སྒོ་ནས་མ་བྱུང་བ་ཡིན་ནོ། །བསྟན་པར་བྱ་སྟེ།
དང་པོ་ཤེས་རབ་མའི་པད་མ་རག་ཏ་བྱུང་ནས་ཞག་གསུམ་ན་ནུབ་པར་གྱུར་ཏོ●། །
དུས་དེ་ནས་བཟུང་སྟེ་སྒྲུབ་པ་པོས་གསང་བའི་སྒྲུབ་པ་བརྩམ་•པར་བྱ་བ་ཡིན་ནོ། །
དེ་གསལ་བར་བསྟན་པར་བྱ་སྟེ། དཔལ་རྡོ་རྗེ་སེམས་དཔའ་ལ་སོགས་པ་དེ་་
བཞིན་གཤེགས་པ་རྣམ་པ་ལྔའི་ནང་ན། སྒྲུབ་པ་པོ་གང་ལ་མོས་པའི་རང་དགའ་
45-1412