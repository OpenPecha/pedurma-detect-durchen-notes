イクイ
བསྟན་འགྱུར། རྒྱུད།
གསུམ་གྱི་སྔགས་ཀྱི་ཡིག་འབྲུ་གོ་ཆར་གྱུར་ཏོ།
།གོ་ཆ་དེ་ལ་སྔགས་ཀྱི་ཡིག་འབྲུ་
གཉིས་སུ་མེད་པར་གཟུད་པར་བྱ་བར་སྨོས་སོ། །དེ་བཅག་མ་ཐག་ཏུ་སྔགས་
ཀྱི་གོ་ཆ་རྡོ་རྗེའི་ངོ་བོར་གྱུར་པར་བསམ་མོ། །དེ་ལྟར་རྡོ་རྗེའི་གོ་ཆར་གྱུར་པའི་
བསྒོམ་པ་བྱ་བའི་ཐབས་དེས། བདུད་དང་བགེགས་ཐམས་ཅད་ཀྱི་སྔགས་དང་
ཕྱག་རྒྱ་དང་། མཚོན་ཆ་ལ་སོགས་པ་གནོད་པའི་བྱེ་བྲག་བྱེད་པ་དེ་ལས། རྡོ་
རྗེ་གོ་ཆས་ངེས་པར་བསྲུང་བར་འགྱུར་བ་ཡིན་ནོ། །མདོར་བསྡུ་བ་དེ་ལྟར་ཐུགས་
ཀྱི་རྡོ་རྗེ་ཡིན་པའི་ཕྱིར། སྐུ་གསུམ་ལ་ནི་དེ་དག་གཟུད་ཀྱི་དོན་དུ་གསུངས་སོ། །
རྡོ་རྗེའི་སྔགས་རིན་པོ་ཆེ་རབ་ཏུ་སྣང་བར་བྱེད་པ་ཞེས་བྱ་བའི་ཏིང་ངེ་འཛིན་ཏོ།
ཞེས་བྱ་བ་ནི་རྡོ་རྗེ་ནི་མདུན་དུ་སྨོས་པའི་ཚུལ་གྱིས་བདུད་དང་བགེགས་ཐམས་་
ཅད་ཀྱི་གནོད་པ་འཇོམས་པའི་ཐབས་ཀྱི་གོ་ཆ་ཡིན་ནོ། །དེ་ལྟར་རྡོ་རྗེའི་དོན་་
དུ་གསུངས་སོ། །རིན་པོ་ཆེ་ཞེས་པ་ནི། བདུད་དང་བགེགས་ཐམས་ཅད་ཀྱི་་
གནོད་པ་ལས་སྲུང་བར་བྱེད་པའི་ཡོན་ཏན་དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་
རིན་པོ་ཆེར་མིང་བཏགས་པ་རེ་བ་ཐམས་ཅད་སྐོང་བར་བྱེད་པའོ། །དེ་ལྟར་རིན་
པོ་ཆེའི་དོན་དུ་གསུངས་སོ། །རབ་ཏུ་སྣང་བར་བྱེད་པ་ཞེས་པ་ནི་ཅི་ལྟར་སྨོས་་་
པའི་ཚུལ་གྱི་བདུད་དང་བགེགས་ཐམས་ཅད་ཀྱི་གནོད་པའི་འཇིགས་པའི་གཏི་མུག་
གི་ངོ་བོ་དེ་ནི་རྡོ་རྗེ་གོ་ཆའི་གནས་ནས། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་
ཤེས་ལྔའི་གཟི་བརྗིད་ཀྱིས་འོད་སྤྲོས་པས་བཅོམ་པར་འགྱུར་བར་སྨོས་སོ། །དེ་་་་
ལྟར་རབ་ཏུ་སྣང་བར་བྱེད་པའི་དོན་དུ་གསུངས་སོ། །ཏིང་ངེ་འཛིན་ཞེས་པ་ནི།
།
མདུན་དུ་བཤད་པའི་ཚུལ་མགོ་མཇུག་གི་བདུད་དང་བགེགས་ཐམས་ཅད་ཀྱི་གནོད་
་ལས་བསྲུང་བའི་ཐབས་ཀྱི་ངོ་བོ་རྡོ་རྗེའི་གོ་ཆར་འགྱུར་བའི་བསྒོམ་པ་བསྟན་པའོ། །
དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། །ÁAmEAR
45-818