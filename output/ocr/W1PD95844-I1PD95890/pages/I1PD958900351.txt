११०
བསྟན་འགྱུར། རྒྱུད། 3) ༨༦
བཤད་པར་བྱ་སྟེ་སྒྲུབ་པ་པོས། སྐུ་དང་། གསུང་དང་། ཐུགས་ལ་དམིགས་
པའི་བསྒོམ་པ་བྱས་པས་མངོན་པར་བྱང་ཆུབ་པའི།
འབྲས་བུ་གྲུབ་པར་འགྱུར་རོ། །
དེ་ལྟར་མངོན་པར་བྱང་ཆུབ་པའི་དོན་དུ་གསུངས་སོ། །རྡོ་རྗེ་ཞེས་པ་ནི། དེ་
བཞིན་གཤེགས་པ་རྣམ་པར་སྣང་མཛད་ཀྱི་ཆོས་ཀྱི་དབྱིངས་ཀྱི་ཡེ་ཤེས་དེ་ནི་མདུན་
དུ་སྨོས་པའི། བྱང་ཆུབ་སེམས་དཔའ་ཀུན་ཏུ་བཟང་པོའི་བསྒོམ་པ་བྱས་པས།
གྲུབ་པར་འགྱུར་བའོ། །དེ་ལྟར་རྡོ་རྗེའི་དོན་དུ་གསུངས་སོ། །ཏིང་ངེ་འཛིན་་
ཞེས་པ་ནི་སྒྲུབ་པ་པོས་མདུན་དུ་བཤད་པའི་ཀུན་ཏུ་བཟང་པོ་བསྒྲུབ་པའི་ཕྱིར་་་་་་
བསྒྲུབ་པའི་ཚུལ་གྱི་ཆོ་ག་ཏིང་ངེ་འཛིན་དུ་བསྟན་ཏོ། །དེ་ལྟར་ཏིང་ངེ་འཛིན་གྱི་
དོན་དུ་གསུངས་སོ། །
ད་ནི་མངོན་པར་ཤེས་པ་གྲུབ་པར་བྱ་བའི་ཕྱིར། ཕྱི་དང༌། ནང་དང་།
གསང་བའི་ཚུལ་གྱི་གནས་ཕུན་སུམ་ཚོགས་པ་བསྟན་པར་བྱ་སྟེ། རི་བོ་དང་ནི་སྣ་
ཚོགས་དང་། །དེ་བཞིན་འབབ་ཆུ་འགྲམ་དང་ནི། །དུར་གྱི་ཁྲོད་ལ་སོགས་་་་་
།བསམ་གཏན་བསྡུས་པ་འདི་དག་བསྒོམ། །ཞེས་བྱ་བའི་དོན་བཤད་
པར་བྱ།
པར་བྱ་སྟེ། ཅི་ལྟར་ཡིན་ན། རི་ཞེས་པ། རིའི་རྩེ་མོ་མཉམ་པ། རྩྭ་དུར་་
བ་ལ་སོགས་པ་འཇམ་ཞིང་སྣུམ་པ་དང་ལྡན་པའོ། །ཕྱིའི་གནས་དེ་ལྟ་བུར་སྐུའི་་
རིགས་བསྒྲུབ་པར་བྱ་བར་སྨོས་སོ། །དེ་ལྟར་རིའི་དོན་དུ་གསུངས་སོ། །སྣ་་་་་
ཚོགས་ཞེས་པ་ནི། ཤིང་སྣ་ཚོགས། མེ་ཏོག་དང་། ཤིང་ཏོག་དང་ལྡན་པ་་་
ཡོད་པ་དང་། རྩྭ་འཇམ་པ་དང་། སྣུམ་པ་དང་ལྡན་པ་དང་། དེ་བཞིན་དུ་
མཚོ་དང་།
མཚེའུ་དང་ལྡན་པའོ། །དེ་ལྟར་ཕྱིའི་སྣ་ཚོགས་པའི་གནས་སུ་རྡོ་་
རྗེའི་རིགས་བསྒྲུབ་པར་བྱ་བའི་སྨོས་སོ། །དེ་ལྟར་སྣ་ཚོགས་ཀྱི་དོན་དུ་གསུངས་སོ༎
དེ་འབབ་ཆུའི་འགྲམ་ཞེས་པ་ནི་གྷ་གྷ་དང་། བྷི་པ་ཤ་དང་། སིནྡུ་ལ་སོགས་པ།
45-330