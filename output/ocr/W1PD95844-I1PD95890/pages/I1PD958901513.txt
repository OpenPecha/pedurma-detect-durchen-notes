770
བསྟན་འགྱུར། རྒྱུད། ༨༧
དངུལ་དང་གསེར་རོ། །དེ་ལྟར་རྫས་གསུམ་གྱི་ཚད་ཀྱི་རིམ་པ་ནི་གོང་དུ་རྡོ་རྗེའི་
རིགས་ཀྱི་ཁྲོ་བོའི་རྒྱལ་པོ་པྲད་ཉན་ཏ་ཀ་དངང་།
བིག་ནན་ཏ་ཀའི་རི་ལུའི་དུས་སུ་
ཅི་ལྟར་སྨོས་པ་དེ་བཞིན་དུ་འདིར་སྦྱར་བྱའོ། །གཞན་ཡང་རི་ལུ་ལྕགས་གསུམ་་་
གྱིས་དཀྲི་བའི་ཚུལ་ཡང་གོང་དུ་སྨོས་པ་དེ་བཞིན་དུ་སྦྱར་བསྟན་ཏོ། །རི་ལུའི་་་
ཚད་པ་དི་རིའི་ཤིང་ཏོག་ཤུན་པ་མེད་པ་ཙམ་དུ་བྱའོ། །རི་ལུའི་བརྟུལ་ཞུགས་་
ཅན་དུ་མིང་བཏགས་པ་ནི། སྔགས་ཀྱི་སྒྲུབ་པ་བྱེད་པའི་སྒྲུབ་པ་བྱ་བར་སྨོས་སོ། །
མདོར་བསྡུ་བ་དེ་ལྟར་བཤང་བ་སྲོག་ཆགས་ལྡན་པ་ལས། བརྟུལ་ཞུགས་ཅན་གྱི་
རི་ལུ་བྱ་བའི་དོན་དུ་གསུངས་སོ། །དབང་པོ་གཉིས་ཀྱི་སྦྱོར་བ་ཡིས། །སངས་
རྒྱས་ཀུན་གྱི་•མི་མཐོང་ངོ་། །ཞེས་པ་ནི། སྒྲུབ་པ་པོས་རི་ལུའི་སྒྲུབ་པ་བྱ་བའི་
དུས་སུ་སྨོས་པའི་ཤེས་རབ་མ་ཁྲོ་མོ་འདོད་པའི་དབང་ཕྱུག་མ་དང་གཉིས་སུ་མེད་
པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་
སེམས་དགའ་བས་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས་་་
ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་་
སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་དུས་
འདིར་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་
འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་
ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་
བསམ་མོ། །དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་། །དེའི་འོག་
ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཟླ་བའི་དཀྱིལ་འཁོར་གྱི་སྟེང་གི་
དབུས་སུ་མེ་ལུ་བཞག་གོ། །གཞན་ཡང་ལེའུ་བཅུ་གཉིས་པའི་ནང་ནས་ཐུགས་ཀྱི་
45-1490