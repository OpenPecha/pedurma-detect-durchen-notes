རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
734
བོན་སྙིང་པོ་རྣམ་པ་ལྔ་སྟེ། དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་
དང་ཐུགས་གཅིག་པའི་ངོ་བོ་དོན་དམ་པར་ཡེ་ཤེས་ཐམས་ཅད་ཀྱི་དངོས་གྲུབ་ཀྱི་
འབྲས་བུ་ཡིན་པ་དེ། ཉན་ཐོས་དང་རང་སངས་རྒྱས་ལ་སོགས་པ། སེམས་
ཅན་ཐམས་ཅད་ཀྱིས་སྐལ་བ་དང་མི་ལྡན་པའི་དབང་གིས་མི་མཐོང་བས། དེ་
ཕྱིར་གསང་བར་སྨོས་སོ། །དངོས་གྲུབ་ཆེན་པོའི་ཚུལ་གྱིས་མཆོག་ཞེས་པ་ནི།
མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔ་གཉིས་སུ་མེད་པའི་བདག་
ཉིད་ཆོས་ཀྱི་སྐུ་དངོས་གྲུབ་ཆེན་པོའི་ངོ་བོར་སྨོས་སོ། །དེ་ལ་དངོས་གྲུབ་བྱེད་
པས་ཀྲི་ཡ་དང་། ཡོ་གའི་རྒྱུད་ལ་སོགས་པའི་དངོས་གྲུབ་ཐམས་ཅད་བྱེད་པའི་་་
ནང་ན། གསང་སྔགས་འདིའི་ཚུལ་གྱིས། དེ་བཞིན་གཤེགས་པ་རྣམ་པ་ལྔའི་་
དངོས་གྲུབ་མཆོག་ཡིན་ནོ། །དེ་ལྟར་དངོས་གྲུབ་ཆེན་པོའི་ཚུལ་གྱི་མཆོག་གི་དོན་
དུ་གསུངས་སོ། །དེ་ཉིད་ཞེན་པ་ནི་མེ་ལོང་ལྟ་བུའི་ཡེ་ཤེས་ལ་སོགས་པའི་ཡེ་ཤེས་
ལྔའི་ངོ་བོ་ཡིན་པའོ། །བཅོམ་ལྡན་བཤད་དུ་གསོལ་ཞེས་པ་ནི། རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་འཁོར་ཐམས་ཅད་དང་བཅས་པ་རྣམས་་
ཀྱིས་མདུན་དུ་སྨོས་པའི་ཚུལ་དུ་ཕྱག་འཚལ་བའི་འོག་ཏུ་བཅོམ་ལྡན་འདས་སྟོན་པ་
མི་བསྐྱོད་པ་རྡོ་རྗེ་འཛིན་ལ། སེམས་ཅན་ཐམས་ཅད་ཀྱི་དོན་བྱ་བའི་ཕྱིར་ཐུགས་
རྗེ་ཆེན་པོ་བསྐྱེད་དེ། དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་ངོ་་
བོ་སྔགས་ཀྱི་ཡི་གེ་འབྲུ་རྣམ་པ་ལྔ་བཤད་པར་གསོལ་བ་བཏབ་པའོ། །དེ་ནས་་་་
རྒྱལ་པོ་རྡོ་རྗེ་འཛིན།
།ཉོན་མོངས་ཀུན་གྱི་རྒྱ་མཚོའི་གཙོ། །འབར་བ་དྲག་་་
པོའི་སྤྱན་མཛེས་པས། །གསུང་ནི་འདི་སྐད་བཀའ་སྩལ་ཏོ་ཞེས་བྱ་བ་བཤད་པར་
བྱ་སྟེ། ཇི་ལྟར་ཡིན་ན། དེ་ནས་ནས་ནི་འཁོར་ཐམས་ཅད་ཀྱིས་གསོལ་བ་་་་
བཏབ་པའི་འོག་ཏུ་གསོལ་བ་བཏབ་པའི་དོན་མཁྱེན་ནས་བཤད་པར་མཛད་པའི་་
45-135