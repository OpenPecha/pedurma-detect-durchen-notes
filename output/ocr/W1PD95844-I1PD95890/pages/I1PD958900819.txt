عام لا
བསྟན་འགྱུར།། རྒྱུད། ༼ཁུ༽ ༨༧ng7
བཞིན་དུ་ཕབ་པར་བསམ་མོ། །དེའི་དུས་སུ་མ་རུངས་པའི་སེམས་ཅན་འཆི་བར་
འགྱུར་རོ། །དེ་མ་ཐག་ཏུ་མ་རུངས་པའི་སེམས་ཅན་གྱི་རྣམ་པར་ཤེས་པའི་སེམས་
སྲོག་གི་དབང་པོའི་ངོ་བོ་སྲིན་བུ་མེ་ཁྱེར་གྱི་གཟུགས་ལྟ་བུ་དེ། སྒྲུབ་པ་པོ་ཉིད་ཀྱི་
ལུས་ལ་གཉིས་སུ་མེད་པར་བསྡུ་བར་བསམ་མོ། །ཡང་ན་ཁྲོ་བོའི་རྒྱལ་པོ་རྣམས་་
ཀྱི་སྐུ་ཕྱག་རྒྱ་སྤྲིན་ཕུང་ལྟ་བུ་ལ་བསྡུ་བར་བསམ་ཡང་མི་འགལ་ལོ། །དེ་ལྟར་
ཐབས་ཐུགས་རྗེ་ཆེན་པོས་མདུན་དུ་སྨོས་པའི་སློབ་དཔོན་སྨོད་པ་ལ་སོགས་པ་་་
མ་རུངས་པའི་སེམས་ཅན་ཐམས་ཅད་སྐུ་དང་གསུང་ཐུགས་རྡོ་རྗེའི་ཡེ་ཤེས་དང་་
གཉིས་སུ་མེད་པའི་ངོ་བོ་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་དེ་
བཞིན་གཤེགས་པ་དང་གཉིས་སུ་མེད་པའི་ངོ་བོར་གྱུར་པར་བསམ་མོ། །བསྒོམ་
པ་ཚུལ་དེ་ལྟར་བྱས་པའི་འོག་ཏུ་ཁྲོ་བོའི་རྒྱལ་པོ་རྣམས་ཀྱི་སྐུ་ཕྱག་རྒྱ་སྤྲིན་ལྟ་བུ་མ་
རུངས་པའི་སེམས་ཅན་གྱི་སྟེང་གི་ནམ་མཁའི་གནས་སུ་གནས་པ་དེ། སྤྲོ་བའི་
ལམ་ནས་སྤྲོས་པའི་གནས་སུ་གཉིས་སུ་མེད་པའི་ངོ་བོར་བསྡུ་བར་སྨོས་སོ། །
མདོར་བསྡུ་བ་དེ་ལྟར་གལ་ཏེ་དམ་ཚིག་ལས་འདས་ན། ཞིག་པར་འགྱུར་བར་
གདོན་མི་འཚལ་གྱི་དོན་དུ་གསུངས་སོ། །འཁོར་ལོའི་དམ་ཚིག་གི་བཀའི་རྡོ་རྗེ་
ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི། འཁོར་ལོ་ནི་མདུན་དུ་སྨོས་
པའི་ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བཅུའི་སྐུ་ཕྱག་རྒྱ་སྤྲིན་
བཞིན་དུ་སྤྲོས་པ་དེ་དག་གིས་ཚུལ་ཅི་ལྟར་སྨོས་པས་མ་རུངས་པའི་སེམས་ཅན་་་
དཀུག་•ནས་དེའི་འོག་ཏུ། སྔར་བཤད་པའི་བཀའ་ཐོས་ནས་རྡོ་རྗེ་ཆར་ཕབ་
ནས་མ་རུངས་པའི་སེམས་ཅན་གསད་པ་དེའི་འཁོར་ལོའི་དོན་དུ་བསྟན་ཏོ། །
དམ་ཚིག་གི་བཀའ་ནི་སྔར་བཤད་པའི་ཚུལ་གྱི་ཐུགས་རྗེ་ཆེན་པོ་ཞེ་སྡང་གི་ངོ་བོས་
མ་རུངས་པའི་སེམས་ཅན་གསད་པའི་དངོས་གྲུབ་ཀྱི་འབྲས་བུ་རྩོལ་བའོ།
45-796