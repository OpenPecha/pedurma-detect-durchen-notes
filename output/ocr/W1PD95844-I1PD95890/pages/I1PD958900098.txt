རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
22
གྲོལ་ནས། བླ་ན་མེད་པའི་འབྲས་བུ་ཆོས་ཀྱི་སྐུ་དང་གཉིས་སུ་མེད་པར་འགྲུབ་་་
པར་མཛད་དོ། །དེའི་འོག་ཏུ་འཁོར་བར་སྐྱེ་བ་དང་། འཆི་བའི་སེམས་ཅན་་
གྱི་རིགས་ལས་བྱེ་བྲག་སྣ་ཚོགས་བྱེད་པའི་ས་བོན་དེས་འཁོར་ལོ་བཞིན་དུ་འཁོར་བ་
ཡིན་པར་སྨོས་ཏེ། དེ་རྩ་བ་ནས་གཅོད་པར་འགྱུར་རོ། །དེ་ལྟར་ཡེ་ཤེས་ཐར་
པར་བྱེད་ཀྱི་དོན་དུ་གསུངས་སོ། །ངོ་བོ་ཉིད་གཙང་གོས་པ་མེད། །ཞེས་པ་ནི།
ཆོས་ཐམས་ཅད་སྒྲུབ་པ་པོ་ཉིད་དང་བཅས་པའི་ངོ་བོ་རང་བཞིན་གྱིས་དག་པ་ཡིན་
ནོ༑ །དེའི་ཕྱིར་སྒྲུབ་པ་པོས་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་
ནོར་ཡེ་ཤེས་ཀྱི་དགུག་པའི་ཐབས་ཀྱིས་དབྲོག་པར་བྱེད་ན། ཇི་ལྟར་ཕྱིའི་ནམ་
མཁའ་ལ་དྲི་མ་ཐམས་ཅད་ཀྱིས་མི་གོས་པ་དེ་བཞིན་དུ་སྒྲུབ་པ་པོས་ནོར་ཕྲོགས་
པའི་སྡིག་པའི་དྲི་མས་མི་གོས་པར་སྨོས་སོ། །དེ་ལྟར་ངོ་བོ་ཉིད་གཙང་གོས་པ་
མེད་ཀྱི་དོན་དུ་གསུངས་སོ། །བྱང་ཆུབ་སྤྱོད་པ་རབ་སྟོན་མཛད་ཞེས་པ་ནི།
སྟོན་པ་མི་བསྐྱོད་པ་རྡོ་རྗེ་འཛིན་ཁྱོད་ཐེག་པ་ཆེན་པོ་གསང་སྔགས་ཀྱི་ཚུལ་དུ་བྱང་
ཆུབ་སེམས་དཔའི་སྤྱོད་པ་སྤྱད་པར་བྱ་བའི་བསྒོམ་པའི་ཆོ་ག་བསྟན་པར་མཛོད་་་་
ཅེས་པའོ། །དེ་ལྟར་བྱང་ཆུབ་སྤྱོད་པ་རབ་སྟོན་མཛོད་ཀྱི་དོན་དུ་གསུངས་སོ། །
སངས་རྒྱས་བྱང་ཆུབ་སྒྲུབ་པ་ཡི། །ཡང་དག་དམ་ཚིག་བཤད་པར་བྱ། །ནམ་་
མཁའ་དབྱིངས་ཀྱི་དབུས་གནས་པར། །རྡོ་རྗེ་དཀྱིལ་འཁོར་བསྒོམ་པར་བྱ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སངས་རྒྱས་བྱང་ཆུབ་་་
སྒྲུབ་པ་ནི། །འོག་ནས་འབྱུང་བའི་དེ་ཁོ་ན་ཉིད་ཀྱི་དམ་ཚིག་བསྒྲུབ་པར་བྱ་བའི་
ངོ་བོ་སངས་རྒྱས་དང་བྱང་ཆུབ་ཀྱི་འབྲས་བུ་སྒྲུབ་པ་པོ་ལ་འགྲུབ་པར་མཛད་དོ། །
བསྟན་པར་བྱ་སྟེ། སངས་རྒྱས་ནི་དཔལ་རྡོ་རྗེ་སེམས་དཔའ་ལ་སོགས་པ་རིགས་
ལྔའི་བྱེ་བྲག་གི་སངས་རྒྱས་གྲངས་མེད་པ་སྟེ། དོན་དམ་པར་ཡེ་ཤེས་མི་ཕྱེད་པ་་
45-77