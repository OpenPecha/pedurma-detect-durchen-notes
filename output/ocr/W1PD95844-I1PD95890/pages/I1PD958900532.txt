རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
477
བུས་དགུག་པར་བསམ་མོ། །དེ་མ་ཐག་ཏུ་སྒྲུབ་པ་པོའི་སྐྱིལ་མོའི་འོག་ཏུ་བནྡྷའི་་
ནང་དུ་ཐིམ་པར་གྱུར་པར་བསམ་མོ།
།གཞན་ཡང་དགུག་པའི་བསྒོམ་པ་བྱ་ཞིང་
སྔགས་ཀྱི་བཟླས་པ་བྱ་བ་བསྟན་པར་བྱ་སྟེ། སྭཱ་ཨོཾ་ཨཱཿཧཱུཾ། ཨ་སུ་རིམ་ཨཱ་ཀཪྵ་
ཡ་ན་མ་ཀུ་རུ། སྔགས་དེ་བརྩོན་འགྲུས་ཀྱི་བཟླའོ། །དེ་ནས་བསྒོམ་པ་དང་་་་་
སྔགས་ཀྱི་བཟླས་པ་མ་གྲུབ་ཀྱི་བར་དུ་ཉིན་མཚན་དུ་སེམས་བརྟན་པས་ཕྱིན་ཅི་ལོག་
གི་རྣམ་པར་རྟོག་པ་སྤངས་ནས་བྱ་བ་ཡིན་ནོ། །གཞན་ཡང་ཅི་ལྟར་ལྷ་མོ་དང་།
མི་མོ་དང་། ཀླུ་མོ་དགུག་པའི་བསྒྲུབ་པའི་དུས་སུ་མཚན་མ་སྨོས་པ་དེ་བཞིན་དུ་
འདིར་འབྱུང་བར་འགྱུར་རོ། །དེའི་དུས་སུ་སྒྲུབ་པ་པོའི་མདུན་དུ་ལྷ་མ་ཡིན་གྱི་་
རྒྱལ་མོ་ལ་སོགས་པ་ལྷ་མ་ཡིན་མོ་ཐམས་ཅད་འཇིགས་ཏེ། གོས་ལུག་ནས་ཐལ་མོ་
སྦྱར་ནས་ངེས་པར་འོང་ངོ་། །དེའི་འོག་ཏུ་སྒྲུབ་པ་པོས་ལྷ་མ་ཡིན་གྱི་རྒྱལ་མོ་ལ་
སོགས་པ་ལྷ་མ་ཡིན་མོ་ཐམས་ཅད་རིམ་པས་ཡེ་ཤེས་ཀྱི་ལྷ་མོ་སྤྲུལ་པའི་མཱ་མ་ཀཱི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་འདོད་་་་་
ཆགས་ཆེན་པོའི་སེམས་དགའ་བས། ཉིད་ཀྱི་མོས་པས་ལྷ་མ་ཡིན་མོ་སྤྱད་པར་་་་
བྱའོ། །དེ་ལྟར་དགུག་པའི་དངོས་གྲུབ་ཀྱི་འབྲས་བུ་ལོངས་སྤྱད་པས་བྱས་པའི་་
འོག་ཏུ་སྒྲུབ་པ་པོ་ཉིད་རིན་པོ་ཆེའི་རིགས་རིན་ཆེན་འབྱུང་ལྡན་དང་གཉིས་སུ་མེད་
པའི་ངོ་བོར་འགྲུབ་པར་འགྱུར་བར་སྨོས་སོ། །གཞན་ཡང་རིན་པོ་ཆེའི་ཀྱོ་བས་
ཁྱད་པར་དུ་བསྒོམ་པར་བྱ་བའི་དོན་བསྟན་པར་བྱ་སྟེ། བདག་པོ་རིན་ཆེན་
འབྱུང་ལྡན་ཉིད་ཀྱི་ཕྱག་གཡས་དང་པོ་ན། རིན་པོ་ཆེའི་ཀྱོ་བ་འཛིན་པ་དེ་བཞིན་
ཀྱོ་བ་འཛིན་པ་དེ་བཞིན
དུ༑ རིན་ཆེན་འབྱུང་ལྡན་གྱི་ཐུགས་ཀྱི་རིགས་མི་བསྐྱོད་པའི་སྐུ་ཕྱག་རྒྱ་སྤྲིན་
བཞིན་དུ་སྤྲོ་བར་མཛད་པ་དེ་དག་ཐམས་ཅད་ཀྱི་ཕྱག་གཡས་དང་པོ་ན་རིན་པོ་ཆེ་
ཀྱོ་བ་འཛིན་པ་དེའི་དབུས་གནས་ནས་མཉམ་པ་ཉིད་ཀྱི་ངོ་བོ་འོད་ཟེར་གྱི་དྲ་བ
45-511