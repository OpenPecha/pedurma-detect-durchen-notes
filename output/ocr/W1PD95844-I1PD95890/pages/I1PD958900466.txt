རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
204
དང་། རྒྱན་རྣམས་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
མདུན་དུ་སྨོས་པ་བཞིན་འདིར་སྦྱར་རོ། །དེ་ལྟར་རྡོ་རྗེ་མི་བསྐྱོད་པའི་འོག་ཏུ།
མེ་ལོང་ལྟ་བུའི་ཡེ་ཤེས་ཀྱི་ངོ་བོའི་གཟི་བརྗིད་ཀྱིས་འབར་བ་རི་ལུའི་དབུས་སུ་་་
བསམ་མོ། །དེའི་འོག་ཏུ་ཤེས་རབ་མ་དང་གཉིས་སུ་མེད་པར་འཁྱུད་པའི་ཚུལ་དུ་
སྦྱོར་བས་བྱང་ཆུབ་སེམས་དཔའ་ནམ་མཁའི་སྙིང་པོ་བསྒོམ་པར་བྱའོ། །བསྟན་་
པར་བྱ་སྟེ། ཤེས་རབ་མ་དེ་འཆག་པའི་དུས་སུ་རང་གི་ལག་པ་གཡས་པར་རི་ལུ་
བཟུང་ངོ་། །བཅགས་ཟིན་པའི་འོག་ཏུ་མདུན་དུ་སྨོས་པའི་ཚུལ་དུ་སྟན་ལ་་་་་
འདུག་གོ། །དེ་མ་ཐག་ཏུ་བྷ་གའི་ནང་ནི་མདུན་དུ་སྨོས་པའི་བྱང་ཆུབ་སེམས་ཟླ་
བའི་དཀྱིལ་འཁོར་གྱི་དབུས་ཀྱི་སྟེང་དུ་རི་ལུ་བཞག་གོ། །ཚུལ་དེ་ལྟར་མ་གྲུབ་ཀྱི་
བར་དུ་ཉིན་མཚན་དུ་སེམས་བརྟན་པར་ཕྱིན་ཅི་ལོག་གི་རྣམ་པར་རྟོག་པ་སྤངས་་་
ནས་བསྒོམ་པ་བྱ་བ་ཡིན་ནོ། །བསྒོམ་པ་བྱ་ཞིང་སྔགས་ཀྱི་བཟླས་པ་བྱ་བ་བསྟན་
པར་བྱ་སྟེ། ཁཾ་ཨོཾ་ཨཱཿཧཱུཾ། སྔགས་མྱུར་བར་མི་བཟླ་བུལ་བར་མི་བཟླ་སྟེ།
སྔགས་ཀྱི་ཡིག་འབྲུ་རྣམས་གསལ་བར་བཟླའོ། །སྔགས་ཀྱི་ཡིག་འབྲུ་རྣམས་ཉིད་་
ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་གཟི་བརྗིད་ཀྱིས་འབར་བར་བརྟག་གོ། །
ཚུལ་དེ་ལྟར་བསྒོམ་པ་དང་བཟླས་པ་བྱ་བར་སྨོས་སོ། །མདོར་བསྡུ་བ་དེ་ལྟར་་་་
དབུས་སུ་རང་གི་ལྷའི་གཟུགས། བསམས་ནས་ཁར་བཅུག་རབ་བསྒོམས་ནའི་་་་
དོན་དུ་གསུངས་སོ། །ད་ནི་རི་ལུ་གྲུབ་མ་ཐག་ཏུ་འབྲས་བུའི་ངོ་བོར་གྱུར་པར་་་
བསྟན་པར་བྱ་སྟེ། དེ་ནི་དེ་མ་ཐག་ཏུ་ཡང་། །རྡོ་རྗེ་སྐུའི་འོད་འདྲར་འགྱུར། །
ཉི་མ་ཤར་བའི་འོད་འདྲ་ཞིང་། །འཛམ་བུ་ནཱ་དའི་འོད་དང་མཉམ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནི་དེ་མ་ཐག་ཏུ་ཡང༌་། རྡོ་
རྗེ་སྐུ་ཡིས་འོད་འདྲར་འགྱུར་ནི། མདུན་དུ་བཤད་པའི་ཚུལ་དུ་རི་ལུ་གྲུབ་པའི་
45-445