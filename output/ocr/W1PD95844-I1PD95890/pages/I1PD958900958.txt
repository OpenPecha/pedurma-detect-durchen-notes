རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༣༥
པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་
ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་
ཤེས་རབ་རོལ་པ་བྱའོ། །དེ་བྱས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་སྟེང་དུ་སྔགས་ས་་
བོན་ཡིག་འབྲུ་ཧོ་བསམ་མོ། །དེ་ཁ་དོག་དམར་པོ་སོ་སོར་རྟོགས་པའི་ཡེ་ཤེས་ཀྱི་
ངོ་བོ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་
སུ་མེད་པར་ཐིམ་པར་གྱུར་ཏོཥ། །ས་བོན་དེ་ལས་ལྷ་མོ་རོ་རྡོ་རྗེ་མའི་སྐུ་ཕྱག་རྒྱ་
བསྐྱེད་པར་བྱའོ། །དེ་ནི་སྤྱན་རས་གཟིགས་ཀྱི་དབང་ཕྱུག་གི་སྐུ་མདོག་དང་ཞལ་
དང་རྒྱན་རྣམས་ཇི་ལྟར་སྨོས་པ་བཞིན་དུ་བྱའོ།
།གཞན་ཡང་ཕྱག་དྲུག་ཕྱག་་
མཚན་དྲུག་གོ། །ཕྱག་གཡོན་དང་པོས་དུང་ཕོར་ཆེན་པོ་ལྷའི་རོ་དང་བདུད་རྩི་
ཕྱག གསན དང བས དུང བར ཆན
རྣམ་ལྔས་གང་བ་ཐུགས་ཀར་འཛིན་ཕྱག་མཚན་གཞན་ནི་སྤྱན་རས་གཟིགས་ཀྱི་་
དབང་ཕྱུག་གི་ཇི་ལྟར་སྨོས་པ་བཞིན་དུ་བྱའོ། །དེ་ལྟ་བུའི་ངོ་བོ་ལྷ་མོ་རོ་རྡོ་རྗེ་
མའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་མཁན་སྣང་བ་མཐའ་ཡས་ཀྱི་སྐུ་
ཕྱག་རྒྱ། ལྷ་མོ་རོ་རྡོ་རྗེ་མའི་སྐུ་ཕྱག་རྒྱ་སྤྱི་བོ་ལ་དབང་བསྐུར་བའི་ཚུལ་དུ་བསམ་
མོ༑ །དེའི་འོག་ཏུ་བསྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་
པར་བྱའོ། _ །དེའི་བསྒོམ་པ་བྱས་པས་བསྒྲུབ་པ་པོ་ལྕེའི་དབང་པོ་རྣོ་བ་དང་།
སྟོབས་དང་ལྡན་པར་འགྱུར་རོ། །གཞན་ཡང་སྲིན་མོ་ལ་སོགས་པ་སེམས་ཅན་
ཐམས་ཅད་ཀྱི་ཆུང་མ་དབང་དུ་གྱུར་པར་སྨོས་སོ། །ད་ནི་ཡ་མན་ཏ་ཀ་ལ་སོགས་
པ་ཁྲོ་བོའི་རྒྱལ་པོ་བཅུ་ཞལ་གསུམ་ཕྱག་དྲུག་པ་མཚོན་ཆའི་བྱེ་བྲག་སྣ་ཚོགས་འཛིན་
་པའི་ཆོ་གའི་དོན་བསྟན་པར་བྱ་སྟེ། ཁྲོ་བོ་ཆེན་པོ་གཤིན་རྗེ་གཤེད། །
45-935