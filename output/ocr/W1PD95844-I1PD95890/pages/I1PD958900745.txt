༧༢༢
བསྟན་འགྱུར། རྒྱུད། ༼༽ ༨༧
བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་ཡིན་་ནོ། །དེའི་ཆ་ལུགས་
ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་
རོ༑ །དེ་ལྟ་བུའི་ངོ་བོ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ་དོན་ཡོད་གྲུབ་
པའི་མདུན་དུ་རལ་གྲིའི་སྟེང་གི་དབུས་སུ་པདྨའི་སྐྱིལ་མོའི་ཚུལ་གྱིས་གནས་པར་་་་
བསམ་མོ། །གཞན་རྣམ་པར་སྣང་མཛད་དང༌་། རིན་ཆེན་འབྱུང་ལྡན་དང་།
སྣང་བ་མཐའ་ཡས་ཀྱི་ཕྱག་རྒྱ་ནི། ཅི་ལྟར་རྣམ་པར་སྣང་མཛད་དང་། མི་
བསྐྱོད་པ་དང་རིན་ཆེན་འབྱུང་ལྡན་དང་། སྣང་བ་མཐའ་ཡས་ཀྱི་དཀྱིལ་འཁོར་
དུ༑ ཅི་ལྟར་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་བསྐྱེད་པ་ཉིད་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པ། ཆ་ལུགས་ཕུན་
སུམ་ཚོགས་པ་ཐམས་ཅད་དང་ལྡན་པར་རལ་གྲིའི་དཀྱིལ་འཁོར་ནི་དབུས་སུ་་་
བསྐྱེད་པར་བྱའོ། ། དེ་མ་ཐག་ཏུ་ཉིད་ཉིད་ཀྱི་ཕྱོགས་ཀྱི་གནས་སུ་གནས་པ་ཡིན་ནོ། །
བསྟན་པར་བྱ་སྟེ། དོན་ཡོད་གྲུབ་པའི་གཡས་དང་། རྒྱབ་དང་གཡོན་དུ།
རལ་གྲིའི་གདན་གྱི་དབུས་ཀྱི་སྟེང་དུ་པདྨའི་སྐྱིལ་མོའི་ཚུལ་གྱིས་གནས་པར་བསམ་
མོ༑ །བསྟན་པར་བྱ་སྟེ། ཡེ་ཤེས་རལ་གྲི་ཅན་དུ་མིང་བཏགས་པ་དོན་་
ཡོད་གྲུབ་པའི་དཀྱིལ་འཁོར་གྱི་འཁོར་གྱི་ངོ་བོ། མདུན་དུ་སྨོས་པའི་དེ་བཞིན་་
གཤེགས་པ་བཞི་ཉིད་ཉིད་ཀྱི་སྐྱེད་པའི་སྔགས་ས་བོན་ཡིག་འབྲུ་རིམ་པས་གདན་
རལ་གྲིའི་དཀྱིལ་འཁོར་གྱི་དབུས་སུ་ཅི་ལྟར་སྨོས་པའི་ཚུལ་དུ་བསྒོམ་པར་བྱའོ། །
དེ་སྒོམ་*པ་བྱས་པས་བྱ་བ་ནན་ཏན་གྱི་ཡེ་ཤེས་དང་གཉིས་སུ་མེད་པའི་ངོ་བོ་བླ་ན་
མེད་པའི་བྱང་ཆུབ་ཀྱི་འབྲས་བུ་ཐོབ་པར་འགྱུར་བར་བསྟན་ཏོ། །མདོར་བསྡུས་
པ་དེ་ལྟར་དམ་ཚིག་དཀྱིལ་འཁོར་དབུས་གནས་པར། །རལ་གྲིའི་སྔགས་དོན་
45-722