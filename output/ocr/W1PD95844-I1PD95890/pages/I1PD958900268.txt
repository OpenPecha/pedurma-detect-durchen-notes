རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२
དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་དོན་དམ་པར་རྡོ་་
རྗེ་མི་བསྐྱོད་པ་ལ་སོགས་པ་རིགས་ལྔའི་བྱེ་བྲག་ཚད་ཏིལ་གྱི་འབྲུ་དང་མཉམ་པའི་་
སངས་རྒྱས་གྲངས་མེད་པ་ཐམས་ཅད་གཉིས་སུ་མེད་པའི་ངོ་བོ་སྔགས་ས་བོན་ཡིག་
འབྲུ་ཧཱུཾ་ཡིན་པར་སྨོས་སོ། །ས་བོན་དེ་ལས་ཐུགས་རྡོ་རྗེ་སངས་རྒྱས་རྡོ་རྗེ་མི་་་
བསྐྱོད་པའི་སྐུ་ཕྱག་རྒྱ་བསྐྱེད་པར་བྱའོ། །ཅི་ལྟར་མདུན་དུ་སྨོས་པའི་སངས་རྒྱས་
ཐམས་ཅད་ཀྱི་ཡེ་ཤེས་ཀྱི་དབྱིངས་ཀྱི་ངོ་བོ་ཡིན་ནོ། །བསྟན་པར་བྱ་སྟེ།
སྔགས་ཀྱི་ས་བོན་ཡིག་འབྲུ་ཧཱུཾ་དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
གཟི་བརྗིད་ཀྱིས་འབར་ཞིང་འོད་དུ་ཞུ་། ཡེ་ཤེས་ཀྱི་ཁུ་བའི་ངོ་བོར་གྱུར་པའི་
ས་བོན་དེ་ལས།
ཐུགས་རྡོ་རྗེ་སངས་རྒྱས་མི་བསྐྱོད་པའི་སྐུ་ཕྱག་རྒྱ་བསྐྱེད་པར་
བསམ་མོ། །དེ་སྐུ་མདོག་སྔོན་པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་གཞན། སྔར་དཀྱིལ་འཁོར་གྱི་དུས་སུ་ཇི་ལྟར་སྨོས་པ་
བཞིན་དུ་བྱའོ། །དེ་ལྟ་བུའི་ངོ་བོའི་སྐུའི་ཕྱག་རྒྱ་བསྐྱེད་མ་ཐག་ཏུ། སྒྲུབ་པ་
པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་བསྐྱེད་•པར་
མཛད་མཁན་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་རྡོ་རྗེ་མི་བསྐྱོད་པ་ལ་
གཉིས་སུ་མེད་པར་བསྡུ་བར་བྱའོ། །དེ་མ་ཐག་ཏུ་མདུན་དུ་སྨོས་པའི་གདན་ཕུན་
སུམ་ཚོགས་པ། རྡོ་རྗེ་དང་ཟླ་བ་དང་། པདྨའི་སྟེང་དུ་བཞུགས་པར་བསྒོམ་
པར་བྱའོ། །དེ་ལྟར་ཧཱུཾ་ནི་ཐུགས་ཀྱི་ཡེ་ཤེས་དབྱིངས་ཀྱི་དོན་དུ་གསུངས་སོ། །
གཞན་ཡང་མདུན་དུ་སྨོས་པའི་སྐུ་དང་། གསུང་དང་། ཐུགས་ཀྱི་རིགས་་་
གསུམ་བསྒོམ་པའི་དུས་སུ་སོ་སོའི་སྐུ་ཕྱག་རྒྱའི་གནས་གསུམ་དུ། སྐུ་དང་།
གསུང་དངང་། ཐུགས་ཀྱི་ཡེ་ཤེས་ཀྱི་ས་བོན་ཡིག་འབྲུ་གསུམ་གྱི་སྤྲོ་བ་དང་།
45-247