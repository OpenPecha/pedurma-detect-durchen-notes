१२१७
___བསྟན་འགྱུརར། རྒྱུད། ༼༽ ༨༧
གའི་ལམ་གྱི་སྒོ་ནས་ཟླ་བའི་དཀྱིལ་འཁོར་ལ་བཙག་གམ་རྡོ་རྒྱུས་བཞག་•པའོ། །
དེ་ལྟར་སྒྲུབ་པ་བྱས་ནས་དགུག་པའི་སྒྲུབ་པ་བྱ་བར་བསྟན་ཏོ། །བཤད་པར་བྱ་སྟེ།
ས་པའི་ཚལ་
མདུན་དུ་སྨོས་པའི་ཚུལ་གྱི་སྒོམ་པའི་སྦྱོར་བ་བྱ་ཞིང་ཁྲོ་བོ་ཆེན་པོའི་བརྩོན་འགྲུས་་
ཀྱི་སེམས་བརྟན་པར་སྐུ་དང་གསུང་དང་ཐུགས་རིགས་གསུམ་གྱི་བསྙེན་པ་བྱ་ཞིང་
བཟླས་པ་བྱའོ། །སྔགས་བསྟན་པར་བྱ་སྟེ། ཧཱུཾ་ཨོ་ཨཱ་བྷཱ་མ་རུ་མ་ཏྲ་ཙ་དྷི་སརྦ་་
དེ་བཾ་ཨ་ཀར་ཤ་ནཾ་ཀུ་རུ། སྔགས་དེ་ཅི་ཙམ་དུ་བཟླས་པ་བྱ་བའི་ཕྱིའི་ཟླ་བ་གཟའ་
ཆེན་པོ་མ་རུངས་པར་ཧུས་བཟུང་ནས་བཏང་བར་གྱུར་པ་ཡན་ཆད་ཀྱིས་བཙག་་་་
གམ་རྡོ་རྒྱུས་ཀྱི་དུམ་བུ་འགྲུབ་པར་འགྱུར་བར་སྨོས་སོ། །གྲུབ་པའི་དུས་སུ་མཚན་
མ་གཉིས་འབྱུང་བར་འགྱུར་ཏེ། ཤེས་རབ་མའི་བྷ་གའི་ནང་གི་རྡོ་རྒྱུས་སམ་ཙག་•
དུམ་བུ་གང་བསྒྲུབ་པ་དེ་ལས་དང་པོ་དུ་བ་འབྱུང་ངོ་། །དེའི་འོག་ཏུ་འབར་བར་་
སྨོས་སོ། །མདོར་བསྡུ་བ་དེ་ལྟར་ཟླ་བ་གཟས་ནི་ཟིན་པའི་ཚེ། ཁར་བཅུག་
ནས་ནི་བསྒྲུབ་པ་བྱ་བའི་དོན་དུ་གསུངས་སོ། །ད་ནི་སྒྲུབ་པའི་འབྲས་བུའི་ངོ་
བོར་གྱུར་པ་བསྟན་པར་བྱ་སྟེ། ཚངས་པ་དྲག་པོ་ལ་སོགས་ལྷ། །རང་གི་་
མིང་རྣམས་བྲིས་ནས་ནི། །རྡོ་རྗེ་གསུང་གི་བཀའ་བཞིན་དུདུ། །སྐྲག་ནས་གནས་
ནས་འོང་བར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
ཚངས་པ་དྲག་པོ་ལ་སོགས་ལྷ། །རང་གི་མིང་རྣམས་བྲིས་ནས་ནི། །མདུན་དུ་
སྨོས་པའི་བཙག་གམ་རྡོ་རྒྱུས་ཀྱི་དུམ་བུ་དེ་གྲུབ་པའི་འོག་ཏུ། རྫས་ཀྱི་སྦྱོར་བ་་་་
དེ་རྫས་ངེས
གྲུབ་པའི་རྫས་དེས་ཚངས་པ་ལ་སོགས་པ་གང་ཡང་རུང་བ་དགུག་པར་འདོད་པ་་་
དེའི་མིང་བྲི་བར་བྱའོ། །དེ་ལྟར་ཚངས་པ་དྲག་པོ་ལ་སོགས་ལྷ། རང་གི་མིང་
རྣམས་བྲིས་ན་ནིའི་དོན་དུ་གསུངས་སོ། །རྡོ་རྗེ་གསུང་གི་བཀའ་བཞིན་དུ། །
སྐྲག་ནས་གནས་ནས་འོང་བར་འགྱུར་ཞེས་པ་ནི། ཅི་ལྟར་སྨོས་པའི་ཚུལ་དུ་མིང་
45-1286