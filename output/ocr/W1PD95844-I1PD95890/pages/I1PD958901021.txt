احم
བསྟན་འགྱུར། རྒྱུད།
སྒྲོལ་མའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟར་
སངས་རྒྱས་གཟུགས་ནི་རབ་བསྒོམས་ལ།
སྒྲོལ་མའི་མཆོག་ནི་བསྒོམ་པར་བྱའི་
དོན་དུ་གསུངས་སོ། །ཞལ་བཟངས་སྤྱན་ནི་རབ་ཏུ་ཡངས། །སྣ་ཚོགས་རྒྱན་
གྱིས་རབ་ཏུ་བརྒྱན། །སྐུ་མདོག་སེར་པོ་བསྒོམ་པར་བྱ། །བུད་མེད་འདོད་
ཆགས་མོས་པ་འགྲུབ། །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་་
ཞལ་བཟངས་སྤྱན་ནི་རབ་ཏུ་ཡངས་ནི། མདུན་དུ་སྨོས་པའི་དམ་ཚིག་སྒྲོལ་མའི་
སྐུ་ཕྱག་རྒྱ་བསྐྱེད་པ་དེའི་ཞལ་གསུམ་ནི། རིན་པོ་ཆེ་འཛམ་བུ་ན་ཏའི་ཁ་དོག་་་་
དང་གཟི་བརྗིད་ཀྱི་ཕུང་པོ་ཇི་ལྟར་མཛེས་པ་དེ་བཞིན་དུ་སྨོས་སོ། །སྤྱན་ཡངས་་
པ་ནི་དམ་ཚིག་སྒྲོལ་མས་ཐུགས་རྗེ་ཆེན་པོས་ལྷ་མོ་ལ་སོགས་པ་སེམས་ཅན་ཐམས་་
ཅད་ཀྱི་ཆུང་མ་དབང་དུ་བསྡུ་བའི་ཕྱིར། སྤྱན་གྱིས་གཟིགས་པའི་དོན་དེས་སྤྱན་
ཡངས་པར་སྨོས་སོ། །དེ་ལྟར་ཞལ་བཟངས་སྤྱན་ནི་རབ་ཏུ་ཡངས་ཀྱི་དོན་དུ་་
གསུངས་སོ། །སྣ་ཚོགས་རྒྱན་གྱིས་རབ་ཏུ་རྒྱན་ཞེས་པ་ནི་དམ་ཚིག་སྒྲོལ་མའི་སྐུ་
ཕྱག་རྒྱའི་ཡན་ལག་དང་ཉིང་ལག་ཀུན་ནོར་བུ་དང་མུ་ཏིག་ལ་སོགས་པ་ཞི་བའི་་
རྒྱན་སྣ་ཚོགས་ཀྱིས་བརྒྱན་པར་སྨོས་སོ། །དེ་ལྟར་སྣ་ཚོགས་རྒྱན་གྱི་དོན་དུ་་་
གསུངས༑ སྐུ་མདོག་སེར་པོ་བསྒོམ་པར་བྱ་ཞེས་པ་ནི་མདུན་དུ་སྨོས་པའི་དམ་་
ཚིག་སྒྲོལ་མའི་སྐུ་ཕྱག་རྒྱའི་ཁ་དོག་ནི་རིན་པོ་ཆེ་འཛམ་བུ་ན་ཏ་ནི་མདོག་དང་གཟི་
བརྗིད་ལྟ་བུའོ། །དེ་ལྟར་སྐུ་མདོག་སེར་པོ་སྒོམ་པར་བྱ་བའི་དོན་དུ་གསུངས་སོ། །
བུད་མེད་འདོད་ཆགས་མོས་པ་འགྲུབ་ཅེས་པ་ནི། ཚུལ་ཇི་ལྟར་སྨོས་པའི་དམ་
ཚིག་སྒྲོལ་མ་བསྒོམས་པས། སྒྲུབ་པ་པོས་ལྷ་མོ་ལ་སོགས་པ་སེམས་ཅན་ཐམས་
ཅད་ཀྱི་ཆུང་མ་འདོད་ཆགས་ཀྱིས་མོས་པར་གྱུར་ནས། དབང་དུ་འདུ་བར་སྨོས་
ཏེ།༑ དེ་དེ་ལྟར་བུད་མེད་འདོད་ཆགས་མོས་པ་འགྲུབ་ཀྱི་དོན་དུ་གསུངས་སོ། །
45-998