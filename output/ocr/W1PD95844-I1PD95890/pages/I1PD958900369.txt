བསྟན་འགྱུར། རྒྱུད།། རུ༽ ༨༦
ཅད་རྣམ་པར་སེལ་བ་ཡིན་པར་བརྟག་གོ། །མདོར་བསྡུས་པ་དེ་ལྟར་མངོན་པར་
ཤེས་པ་ལྔ་པོ་སྦྱོར་བ་ཡིས། ____ །སངས་རྒྱས་མཆོག་གི་དོན་དུ་གསུངས་སོ། _ །
བཅོམ་ལྡན་འདས་ཀྱི་དམ་ཚིག་རྡོ་རྗེ་ཆེན་པོ་མངོན་པར་ཤེས་པ་དེ་སྐད་བཀའ་སྩལ་
ཏོ་ཞེས་བྱ་བ་ནི། བཅོམ་ལྡན་འདས་དམ་ཚིག་ཆེན་པོ་མངོན་པར་ཤེས་པ་ནི།
བཅོམ་ལྡན་འདས་ནི་སྟོན་པ་རྡོ་རྗེ་མི་བསྐྱོད་པ་ཉིད་དུ་སྨོས་སོ་དེའི་དོན་མདུན་དུ་
བཤད་པ་བཞིན་འདིར་སྦྱར་རོ། །དམ་ཚིག་ཆེན་པོ་ནི་སྒྲུབ་པ་པོས། རྡོ་རྗེ་མི་
བསྐྱོད་པ་ལ་སོགས་པ་དེ་བཞིན་གཤེགས་པ་ལྔའི་དཀྱིལ་འཁོར་བསྒོམ་པར་བྱ་བའི་
དུས་སུ་ཐབས་དང་ཤེས་རབ་རོལ་པ་བྱས་ནས། འཁོར་ཕུན་སུམ་ཚོགས་པ་་
བསྐྱེད་པ་དེ། དམ་ཚིག་ཆེན་པོའི་དོན་དུ་སྨོས་སོ།
།རྡོ་རྗེ་མེ་ལོང་ལྟ་བུའི་ཡེ་
ཤེས་ལ་སོགས་པ་དེ་བཞིན་གཤེགས་པ་ལྔའི་ཡེ་ཤེས་སུ་སྨོས་སོ། །མངོན་པར་ཤེས་
པ་ནི་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་རྣམས་དེ་སྒྲུབ་པ་པོས། སོ་་
སོའི་རིགས་ཀྱི་བྱེ་བྲག་གི་ངོ་བོའི་སྔགས་ཀྱི་ས་བོན་ཡིག་འབྲུ་ལས་དེ་བཞིན་གཤེགས་
པ་རྣམ་པ་ལྔའི་སྐུ་ཕྱག་རྒྱ་བསྐྱེད་པར་བྱས་པའི་འོག་ཏུ་དཀྱིལ་འཁོར་དང་གཉིས་སུ་
མེད་པའི་ང་རྒྱལ་གྱི་བསྒོམ་པས་མངོན་པར་ཤེས་པ་ལྔའི་འབྲས་བུ་བསྒྲུབ་པར་བྱ་་་
བར་སྨོས་སོ། །མདོར་བསྡུས་པ་དེ་ལྟར་སྟོན་པ་རྡོ་རྗེ་མི་བསྐྱོད་པས་མངོན་པར་་
ཤེས་པ་ལྔ་བསྒྲུབ་པར་བྱ་བའི་ཕྱིར། དེ་བཞིན་གཤེགས་པ་ལྔའི་དཀྱིལ་འཁོར་གྱི་
བསྒོམ་པའི་ཆོ་ག་བཀའ་སྩལ་པའོ། །དེ་ལྟར་བཅོམ་ལྡན་འདས་དམ་ཚིག་ཆེན་་་་
། pཊིན་
པོའི་མངོན་པར་ཤེས་པ་དེ་སྐད་བཀའ་སྩལ་ཏོའི་དོན་དུ་གསུངས་སོ།
རྡོ་རྗེ་ཆེན་པོ་རྩེ་ལྔ་པ། །འབར་བ་ལྔ་ལ་སོགས་པས་བརྒྱན། །གནས་ལྔ་
དག་ཏུ་སྦྱོར་བ་ཡིས། །མངོན་ཤེས་ལྔ་དང་འདྲ་བར་འགྱུར། །ཞེས་བྱ་བའི་་་་་
དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་ཆེན་པོ་རྩེ་ལྔ་པོ། །འབར་བ་
45-348