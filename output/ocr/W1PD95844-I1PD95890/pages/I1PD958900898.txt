རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་་་
ལྟར་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་རིན་ཆེན་འབྱུང་ལྡན་གྱི་
སྐུ་ཕྱག་རྒྱ་སྤྲིན་བཞིན་དུ་བ་སྤུའི་བུ་གའི་ལམ་གྱི་སྒོ་ནས་སྒྲུབ་པ་པོ་ཉིད་ཀྱི་མདུན་ན་
སེམས་ཅན་གནས་པ་དེའི་སྟེང་གི་ནམ་མཁའི་གནས་སུ་སྤྲོ་བར་བྱའོ། །དེ་ལྟར་བ་
སྤུ་རྣམས་ཀྱི་བུ་ག་ནས་མཁས་པས་རིན་ཆེན་སྤྲིན་རྣམས་སྤྲོ་བའི་དོན་དུ་གསུངས་སོ། །
ཆོས་ཀྱི་སྤྲིན་ནི་བསྒོམས་ནས་ནི། །དེ་ནས་དབང་ནི་བསྐུར་བར་བྱ། །བསམ་
གཏན་རྡོ་རྗེ་འདི་ཡིས་ནི། །དགང་དཀའ་བ་ཡང་རབ་ཏུ་འགེངས། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་ཆོས་ཀྱི་སྤྲིན་ནི་བསྒོམས་ནས་ནི།
དེ་ནས་དབང་ནི་བསྐུར་བར་བྱ་ནི་ཚུལ་ཇི་ལྟར་སྨོས་པའི་རིན་ཆེན་འབྱུང་ལྡན་གྱི་
སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་དག་གི་སྐུ་ཕྱག་རྒྱའི་གནས་ནས་ཆོས་སུ་མིང་་
བཏགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་སྒོམ་མོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པའོ། །དེ་དག་ཐམས་ཅད་ཀྱི་ཕྱག་གཡས་གཡོན་དང་པོ་གཉིས་ན་རིན་
པོ་ཆེ་འཛམ་བུ་ན་དའི་བུམ་པ་རིན་པོ་ཆེ་སྣ་ཚོགས་ཀྱིས་སྤྲས་པ་ཡེ་ཤེས་ཀྱི་བདུད་རྩི་
ཆུས་བཀང་བ་འཛིན་པའོ། །གཞན་སྐུ་མདོག་དང་ཞལ་དང་ཕྱག་དང་ཕྱག་་
མཚན་དང་། རྒྱན་རྣམས་ནི་ཅི་ལྟར་བདག་པོ་སྣང་བ་མཐའ་ཡས་ལ་སྨོས་པ་དེ་
བཞིན་བྱའོ། །དེ་ལྟ་བུའི་ངོ་བོ་ཆོས་ཀྱི་སྤྲིན་དུ་མིང་བཏགས་པ། སྣང་བ་
མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ། ཐམས་ཅད་ཀྱིས་བུམ་པ་
ཡེ་ཤེས་ཀྱི་བདུད་རྩིས་བཀང་བ་འཛིན་པ་དེ་དག་དུག་• གཅིག་ཏུ། སེམས་ཅན་
རིད་པ་དང་དབུལ་བའི་སྤྱི་བོའི་སྟེང་དུ་ཕབ་པས་དབང་བསྐུར་བར་བསྒོམ་མོ། །
མདོར་བསྡུ་བ་དེ་ལྟར་ཆོས་ཀྱི་སྤྲིན་ནི་བསྒོམས་ནས་ནི་དེ་ནས་དབང་ནི་བསྐུར་བའི་
45-875