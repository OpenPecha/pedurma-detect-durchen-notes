རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དང་གཉིས་སུ་མེད་པའི་ང་རྒྱལ་དུ་བྱའོ། །དོན་དེས་སངས་རྒྱས་ཀྱི་སྐུར་སྨོས་སོ། །
དེ་ནས་སྐུའི་ཟླས་པ་ནི་སྒྲུབ་པ་པོས་ཅི་ལྟར་སྨོས་པའི་ཚུལ་དུ་གཉིས་སུ་མེད་པའི་ང་
རྒྱལ་དུ་བསྒོམས་པས་ཉིད་ཀྱི་རིགས་ཀྱི་ཡིག་འབྲུ་ཨོཾ་བཟླས་པ་བྱའོ། །དོན་དེས་་་
སྐུའི་ཟླས་པར་སྨོས་སོ། །དེ་ལྟར་སངས་རྒྱས་སྐུ་ཞེས་བྱ་བར་བཤད་འདི་ནི་སྐུའི་་
བཟླས་པའི་དོན་དུ་གསུངས་སོ། །དེ་ལྟར་སྐུའི་རིགས་ཀྱི་བསྒོམ་པ་དང་བཟླས་པ་
བྱས་པའི་འོག་ཏུ། གསུང་གི་རིགས་ཀྱི་བསྒོམ་པ་དང་ཟླས་པར་བྱ་བའི་དོན་་་
བསྟན་པར་བྱ་སྟེ། གསུང་གི་དམ་ཚིག་རྫོགས་བྱང་ཆུབ། །སྒྲ་དང་སྒྲ་མིན་རྣམ་
བརྟག་པ། །རྡོ་རྗེའི་གསུང་ཞེས་བྱ་བར་གསུངས། །འདི་ནི་གསུང་གི་ཟླས་པར་
བཤད་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། གསུང་གི་དམ་་་
ཚིག་རྫོགས་བྱང་ཆུབ། སྒྲ་དང་སྒྲ་མིན་རྣམ་བརྟག་པ་ནི་སྒྲུབ་པ་པོས་མདུན་དུ་་་
སྨོས་པའི་ཚུལ་གྱི་ཆོ་ག་བཞིས། གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་་་
རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་་་་་་
ཐམས་ཅད་ནི་མདུན་དུ་ཇི་ལྟར་སྨོས་པ་དེ་བཞིན་འདིར་སྦྱར་རོ། །དེ་ལྟ་བུའི་ངོ་
བོའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་འཆང་བས།
ཕྱི་དང་ནང་གི་ཡིད་དུ་འོང་བ་དང་། བཀྲ་ཤིས་པ་དང་བཀྲ་མི་ཤིས་པ་ལ་སོགས་
པ་སྒྲའི་བྱེ་བྲག་སྣ་ཚོགས་རང་གིས་བརྗོད་པ་དང་། གཞན་ཡང་རྒུ་པོ་རྒྱུད་མངས་
དང་། གླིང་བུ་ལ་སོགས་པ་རྔ་དང༌། གླུའི་བྱེ་བྲག་སྣ་ཚོགས་པའོ། །དེ་ནས་
ནང་གི་ནི། ཉིད་དགའ་བའི་ལྷའི་བསྟོད་པ་དང་། རྡོ་རྗེའི་གླུ་ལེན་པ་དང་།
སྔགས་ཀྱི་བཟླས་པ་ལ་སོགས་པ་བྱའོ། །དེ་ལྟར་སྒྲའི་བྱེ་བྲག་རྣམ་པ་གཉིས་སྨོས་་
པ་དེ་རང་བཞིན་གྱིས་མ་སྐྱེས་པར་བརྟག་གོ། །བཤད་པར་བྱ་སྟེ། སྒྲ་ཐམས་་
45-649