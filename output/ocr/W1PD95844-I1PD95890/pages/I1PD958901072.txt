རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
704
ཀྱི་ཐུགས་མཉེས་པར་འགྱུར་རོ། །དེའི་དུས་སུ་མདུན་དུ་སྨོས་པའི་དངོས་གྲུབ་ཀྱི་
འབྲས་བུ་ཐོབ་པོ། །དེ་ལྟར་མཉེས་པར་འགྱུར་གྱི་དོན་དུ་གསུངས་སོ། །འདི་་
ནི་ཁྲོ་བོ་ཐམས་ཅད་ཀྱི། །འདའ་བར་དཀའ་བའི་དམ་ཚིག་གོ། །ཞེས་པའི་་
དོན་ནི་མདུན་དུ་བསྟན་པས་འདིར་བཤད་མི་དགོས་སོ། །རྡོ་རྗེ་དམ་ཚིག་འབྱུང་
བར་རབ་ཏུ་བསྒོམ་པ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་རྡོ་རྗེར་མིང་
བཏགས་པ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁྲོ་བོའི་རྒྱལ་པོ་པདྨ་ཀུན་ཌ་ལིའོ། །
དམ་ཚིག་འབྱུང་བ་ཞེས་པ་ནི་སྒྲུབ་པ་པོས་རྡོ་རྗེ་མི་བསྐྱོད་པ་དང་གཉིས་སུ་མེད་་
པའི་ང་རྒྱལ་དུ་བསྒོམས་ནས་ཐབས་དང་ཤེས་རབ་རོལ་པས། ཁྲོ་བོའི་རྒྱལ་པོ་
པདྨ་ཀུན་ཌ་ལིའི་སྐུ་ཕྱག་རྒྱ་འབྱུང་བ་བསྐྱེད་པར་བྱ་བར་སྨོས་སོ། །དོན་དེས་
དམ་ཚིག་འབྱུང་བར་བསྟན་ཏོ། །རབ་ཏུ་བསྒོམ་ཞེས་པ་ནི། ཅི་ལྟར་སྨོས་
པའི་ཚུལ་གྱིས་ཁྲོ་བོའི་རྒྱལ་པོ་པདྨ་ཀུན་ཌ་ལིའི་སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །ཏིང་ངེ་འཛིན་ཞེས་པའི་དོན་ནི་
མདུན་དུ་བསྟན་པས་འདིར་བཤད་མི་དགོས་སོ།
།
ཁྲོ་བོའི་འཁོར་ལོ་འགོག་པ་ནི། །སངས་རྒྱས་འཁོར་ལོ་ལ་གཞུག་གོ། །
ཏིང་ངེ་འཛིན་རྡོ་རྗེའི་ཡེ་ཤེས་རྣམས། །རྡོ་རྗེའི་དཀྱིལ་འཁོར་འགྲུབ་པར་འགྱུར། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཁྲོ་བོའི་འཁོར་ལོ་འགོག་
པ་ནི། །སངས་རྒྱས་འཁོར་ལོ་ལ་གཞུག་གོ་ནི། མདུན་དུ་སྨོས་པའི་ཚུལ་གྱི་ཆོ་
གའི་ཡ་མན་ཏ་ཀ་དང་། པྲད་ཉན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བཅུའོ། །
དེ་དག་ཐམས་ཅད་ཀྱི་སྐུ་ཕྱག་རྒྱ་ཡེ་ཤེས་ཀྱི་དཀྱིལ་འཁོར། འཁོར་ལོར་མིང་་་
བཏགས་པ་དེ་རྣམས་ཀྱི་བསྒོམ་པ་སྔར་སྨོས་པ་དེ་བསྒྲུབ་པ་པོས་གཞིག་པའི་དུས་སུ།
ཁྲོ་བོ་ཉིད་ཉིད་ཀྱི་སྐུ་ཕྱག་རྒྱ་འགོག་པའི་ཆོ་ག་བྱའོ། །བཤད་པར་བྱ་སྟེ། སྒྲུབ་
45-1049