རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२५
དོན་དུ་གསུངས་སོ། །རབ་ཏུ་འགྲུབ་ཞེས་པ་ནི་མདུན་དུ་སྨོས་པའི་ཚུལ་དུ་མཆོད་
པ་བྱས་པས་ཅི་ལྟར་སྨོས་པའི་ཚུལ་གྱིས་ཆོ་གས་སྐུ་དང་།
གསུང་དང་།
ཐུགས་རྡོ་རྗེ་རིགས་གསུམ་རབ་ཏུ་འགྲུབ་པར་འགྱུར་བར་སྨོས་སོ། །དེ་གྲུབ་པའི་
འོག་ཏུ་སྒྲུབ་པ་པོ་སྐུ་དང༌་། གསུང་དང་ཐུགས་རྡོ་རྗེ་གཉིས་སུ་མེད་པའི་ངོ་བོ་་་
ཕྱག་རྒྱ་ཆེན་པོའི་འབྲས་བུར་འགྱུར་རོ། །གཞན་ཡང་མན་ངག་གི་དོན་དུ་བསྟན་
པར་བྱ་སྟེ། མཆོད་པ་པོ་དང་། མཆོད་པ་དང་། མཆོད་པར་བྱ་བ་གསུམ་་
ནི་སྐུ་དང་གསུང་དང་ཐུགས་རྡོ་རྗེ་གཉིས་སུ་མེད་པའི་ངོ་བོ་ཡིན་པར་བརྟག་གོ། །
དེ་ལ་མཆོད་པ་པོ་ནི་སྒྲུབ་པ་པོ་ཉིད་ཀྱི་གཟུགས་ཀྱི་ཕུང་པོ་མཆོད་པ་བྱ་བའི་དུས་སྐུ་
རྡོ་རྗེ་རྣམ་པར་སྣང་མཛད་ཡིན་པ་དང་། གསུང་རྡོ་རྗེ་དང་། ཐུགས་རྡོ་རྗེ་་་་
གཉིས་སུ་མེད་པའི་ངོ་བོ་ཡིན་པར་བརྟག་གོ། །མཆོད་པ་ནི་ཐབས་དང་ཤེས་རབ་
རོལ་པ་བྱ་བའི་ཚུལ་གྱིས་ཐབས་ཀྱིས་གསང་བའི་རྫས་ཁུ་བའི་ངོ་བོ་བྱང་ཆུབ་སེམས་
སྒྲུབ་པ་པོས་ལྕེ་རྡོ་རྗེར་སྦྱར་བས་ཤེས་རབ་མའི་བྷ་གའི་ནང་ནས་བླང་བའི་དུས་སུ་
གསུང་རྡོ་རྗེ་སྣང་བ་མཐའ་ཡས་ཡིན་ནོ། །དེ་སྐུ་རྡོ་རྗེ་དང༌་། གསུང་རྡོ་རྗེ་དང་།
ཐུགས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་རྟག་གོ། །མཆོད་པར་བྱ་བ་
ནི་ཡེ་ཤེས་སེམས་དཔའི་•ངོ་བོ་ཐུགས་རྡོ་རྗེ་སྒྲུབ་པ་པོ་དང་གཉིས་སུ་མེད་པར་སྦྱོར་
བར་གནས་པ་དཔལ་རྡོ་རྗེ་སེམས་དཔའ་ཉིད་ཡིན་ནོ། །དེ་ནི་སྐུ་རྡོ་རྗེ་དང་།
གསུང་རྡོ་རྗེ་དང་། གཉིས་སུ་མེད་པའི་ངོ་བོ་ཡིན་པར་མཆོད་པ་བྱ་བའི་དུས་སུ་
བརྟག་གོ། །ཚུལ་དེ་ལྟར་བསྒོམ་པ་བྱས་པས་མདུན་དུ་སྨོས་པའི་དངོས་གྲུབ་ཀྱི་་་
འབྲས་བུ་གྱུར་པར་བརྟག་གོ། །མདོར་བསྡུ་བ་དེ་ལྟར་རབ་ཏུ་འགྲུབ་ཀྱི་དོན་དུ་་
གསུངས་སོ། །འདི་ནི་དངོས་གྲུབ་ཐམས་ཅད་ཀྱི། །གསང་བའི་སྙིང་པོ་བསྡུས་
པ་ཡིན་ཞེས་པ་ནི། ཞི་བ་དང་། རྒྱས་པ་དང་། དབང་ལ་སོགས་པ་དངོས་
45-525