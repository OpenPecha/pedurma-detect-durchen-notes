१९२
Paབསྟན་འགྱུར། རྒྱུད། ༼རུ༽ ༨༦ ngag
དུས་སུ་སྨོས་པ་འདིར་བྱའོ། །དེ་ལྟ་བུའི་ངོ་བོ་བསྐྱེད་མ་ཐག་ཏུ་ཁྲོ་བོའི་རྒྱལ་པོ་་
ཊཀྐི་རཱ་ཛའི་གཡས་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་
མ་ཧཱ་བ་ལ་གནས་པར་བསྒོམ། དེ་བཞིན་དུ་ཁྲོ་བོའི་རྒྱལ་པོ་ཊཀྐི་རཱ་ཛའི་རྒྱབ་
ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་ཨཱརྱ་ཨ་ཙ་ལ་་་
གནས་པར་བསྒོམ། དེ་བཞིན་དུ་ཁྲོ་བོའི་རྒྱལ་པོ་ཊཀྐི་རཱ་ཛའི་གཡོན་ཕྱོགས་སུ་་
གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་པདྨ་ཀུཎྜ་ལི་གནས་པར་་་
བསྒོམ༑ དེ་ལྟ་བུའི་ཚུལ་གྱི་ཆོ་གས་ཁྲོ་བོའི་རྒྱལ་•པོ་ཊཀྐི་རཱ་ཛའི་དཀྱིལ་འཁོར་
བསྒོམ་པའི་དོན་དུ་ཤེས་པར་བྱའོ། །དེ་ནས་ཁྲོ་བོའི་རྒྱལ་པོ་ནཱི་ལ་དཎྜའི་དཀྱིལ་་
།ཁོར་བསྒོམ་པར་བྱ་བའི་ཚུལ་བསྟན་པར་བྱ་སྟེ། དང་པོ་མདུན་དུ་སྨོས་པའི་་་་
ཚུལ་དུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་
སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། གསང་བའི་ཐུགས་
ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་་
དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་
ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ནཱི་ལ་
དཎྜའི་བདག་པོའི་ཚུལ་གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྔོན་པོ་ཉིད་ཀྱི་
ཤེས་རབ་མ་ཁྲོ་མོའི་རྒྱལ་མོ་དབྱུག་པ་སྔོན་པོའི་རྡོ་རྗེ་མཁའ་འགྲོ་མ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་་་
ཚོགས་པ་གཞན་མདུན་དུ་སྨོས་པ་བཞིན་དུ་བྱའོ། །དེ་ལྟ་བུའི་ཚུལ་དུ་ཁྲོ་བོའི་་་་
རྒྱལ་པོ་ནཱི་ལ་དཎྜའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་ཁྲོ་བོའི་་
རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ། །དེ་
མ་ཐག་ཏུ་སྒྲུབ་པ་པོས་ཁྲོ་བོའི་རྒྱལ་པོ་ནཱི་ལ་དཎྜའི་གཉིས་སུ་མེད་པའི་ང་རྒྱལ་དུ་་་
45-192