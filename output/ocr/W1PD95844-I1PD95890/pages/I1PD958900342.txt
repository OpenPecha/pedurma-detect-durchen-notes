རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३२१
དོན་འབྱུང་བར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
སྐུ་གསུང་ཐུགས་ནི་རྡོ་རྗེ་ཅན་ནི། སྒྲུབ་པ་པོས་མདུན་དུ་སྨོས་པའི་ཚུལ་དུ།
དོན་ཡོད་གྲུབ་པ་སྤྲོ་བར་བྱ་བའི་དུས་སུ། སྐུ་ཕྱག་རྒྱ་སྤྲིན་ལྟ་བུ་དེའི། སྐུ་དང་།
གསུང་དང་། ཐུགས་གསུམ་གཉིས་སུ་མེད་པའི་ངོ་བོར་བསྒོམ་པར་བྱའོ། །དེ་
ལྟར་སྐུ་གསུང་ཐུགས་ནི་རྡོ་རྗེ་ཅན་གྱི་དོན་དུ་གསུངས་སོ།
།རྡོ་རྗེ་ཐོགས་མེད་
འདྲ་བའི་འོད་ཞེས་པ་ནི། སྒྲུབ་པ་པོས་བྱང་ཆུབ་སེམས་དཔའ་སྒྲིབ་པ་ཐམས་
ཅད་རྣམ་པར་སེལ་བ་བསྒྲུབས་ནས། དེ་གྲུབ་པའི་འོག་ཏུ་ཅི་ལྟར་དེ་བཞིན་་
གཤེགས་པ་དོན་ཡོད་གྲུབ་པ། ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པ་དེ་དང་
འདྲ་བར་འགྱུར་བར་སྨོས་སོ། ། །དེ་ལྟར་རྡོ་རྗེ་ཐོག་•མེད་འདྲ་བའི་འོད་ཅེས་པའི་
དོན་དུ་གསུངས་སོ། །དེ་ནི་དཔལ་ལྡན་ཡེ་ཤེས་མཚོ། །སེམས་ཅན་ཀུན་དོན་་
འབྱུང་བར་འགྱུར། །ཞེས་པ་ནི། སྒྲུབ་པ་པོས་དོན་ཡོད་གྲུབ་པའི་བྱ་བ་ནན་་
ཏན་གྱི་ཡེ་ཤེས་ཀྱི་འབྲས་བུ་གྲུབ་པའི་འོག་ཏུ། བྱེ་བྲག་སྣ་ཚོགས་ཀྱི་ཡེ་ཤེས་ལྔའི་
ངོ་བོའི་ཆོ་འཕྲུལ་གྱིས་འགྱིང་བའི་འཇིག་རྟེན་གྱི་ཁམས་ཐམས་ཅད་དུ་སྤྲོས་ནས་་་་
སེམས་ཅན་ཐམས་ཅད་བྱིན་གྱིས་བརླབ་པར་བྱབྱའོ། །དེ་མ་ཐག་ཏུ་སེམས་ཅན་་་་
ཐམས་ཅད་ཀྱི་སྐྱེ་བའི་བསྐལ་པ་གྲངས་མེད་པར་མི་དགེ་བའི་ལས་བྱས་པའི་སྡིག་པ་
བསགས་པ་བཅོམ་པར་འགྱུར་རོ། །བཤད་པར་བྱ་སྟེ། བྱ་བ་ནན་ཏན་གྱི་ཡེ་
ཤེས་ལ་སོགས་པ། ཡེ་ཤེས་ལྔའི་ངོ་བོའི་ཆོ་འཕྲུལ་གྱི་བསྒྱིངས་པ་སྤྲོས་ནས།
སེམས་ཅན་ཐམས་ཅད་བྱིན་གྱིས་བརླབས་པའི་དོན་དེས། སྒྲུབ་པ་པོ་དཔལ་དང་
ལྡན་པ་ཡིན་ནོ། །དེ་ལྟར་དེ་ནི་དཔལ་ལྡན་ཡེ་ཤེས་མཚོ་སེམས་ཅན་ཀུན་དོན་་་
འབྱུང་བར་འགྱུར་གྱི་དོན་དུ་གསུངས་སོ། །གདོན་མི་ཟ་བའི་དམ་ཚིག་འོད་ཟེར་
ཡེ་ཤེས་ཀྱི་མཆོག__ །འབྱུང་བ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་་་་
45-321