རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م كالا
འཆད་པའི་སྟོན་པ་ཡིན་པར་སྨོས་སོ། །དེ་ལྟ་བུའི་ངོ་བོ་རྡོ་རྗེ་སེམས་དཔའ་དེ་་་
དང་གཉིས་སུ་མེད་པའི་ཡོན་ཏན་དང་ལྡན་པའི་དོན་གྱིས་རྡོ་རྗེ་སློབ་དཔོན་དུ་སྨོས་
སོ༑ །བཤད་པར་བྱ་སྟེ། རྡོ་རྗེ་སློབ་དཔོན་ལ། རང་གི་སློབ་མས་སྨད་པ་ཕྲ་
མོ་བྱས་ན་ཡང་སྡིག【པ་ཆེན་པོ་•དང་ལྡན་ན།
ཤིན་ཏུ་སྨོད་པ་ལྟ་ཅི་སྨོད་• ཏེ།
རྡོ་རྗེ་སློབ་དཔོན་སྨད་པས་ནི། མདུན་དུ་སྨོས་པའི་རྣམ་པར་སྣང་མཛད་ལ་་
སོགས་པ་དེ་བཞིན་གཤེགས་པ་བརྗོད་དུ་ཡོད་པ་དང་བརྗོད་དུ་མེད་པ་དང་། དེ་
བཞིན་དུ་འཁོར་ཕུན་སུམ་ཚོགས་པ་ཐམས་ཅད་དང་གཉིས་སུ་མེད་པའི་ངོ་བོར་
དཔལ་རྡོ་རྗེ་སེམས་དཔའ་སྨོས་ཏེ། སྨོས་པར་འགྱུར་ཏེ། དེ་ནི་བདུད་ཆེན་པོ་
དང་འདྲ་བར་བསྟན་པར་བྱའོ། །མདོར་བསྡུས་པ་དེ་ལྟར་རྡོ་རྗེ་སློབ་དཔོན་སྨོད་
པ་རང་གི་དོན་དུ་གསུངས་སོ། །གདུག་པའི་སེམས་ཅན་གཞན་རྣམས་ལ་ཞེས་
པ་ནི།
བགེགས་ཀྱི་རྒྱལ་པོ་བཱི་ན་ཡ་ཀ་ལ་སོགས་པ་བདུད་དང་བགེགས་ཐམས་་་
ཅད་ཀྱིས། སྒྲུབ་པ་པོས་སྒྲུབ་པ་བྱེད་པའི་དུས་སུ། རིམས་ལ་སོགས་པ་གནོད་
པའི་བྱེ་བྲག་སྣ་ཚོགས་བྱེད་དོ། །དོན་དེས་མ་རུངས་པར་སྨོས་སོ། །དེ་ལྟར་་་་
གདུག་པའི་སེམས་ཅན་གཞན་རྣམས་ལའི་དོན་དུ་གསུངས་སོ། །རབ་ཏུ་བསྐུལ་་
བ་འདི་བྱའོ། །ཞེས་པ་ནི་མདུན་དུ་སྨོས་པའི་ཚུལ་གྱིས་གསད་པར་བྱ་བའི་སེམས་
ཅན་དེ་རྣམས་བསད་པའི་ལས་ཀྱིས་ཐབས་ཀྱི་དོན་མདུན་དུ་བཤད་དོ། །ཡང་ན་
འོག་ནས་འཆད་པའོ། །དེ་ལྟར་རབ་ཏུ་བསྐུལ་བ་འདི་བྱའོ་ཡི་དོན་དུ་གསུངས་སོ༎
བཅོམ་ལྡན་འདས་ཀྱི་•ཡེ་ཤེས་ཆེན་པོའི་རྡོ་རྗེ་དེ་སྐད་བཀའ་སྩལ་ཏོ། །ཞེས་བྱ་་
བ་ནི། བཅོམ་ལྡན་འདས་ནི་སྟོན་པ་རྡོ་རྗེ་མི་བསྐྱོད་པ་སྟེ། དེའི་དོན་མདུན་་
དུ་བཤད་པ་བཞིན་དུ་སྦྱར་རོ། །ཡེ་ཤེས་ཆེན་པོ་ནི་མདུན་དུ་སྨོས་པའི་ཞི་བ་ལ་་
སོགས་པ་ལས་བཞིའི་བསྒྲུབ་པ་བྱས་པའོ། །དོན་དེ་ཡེ་ཤེས་ཆེན་པོར་སྨོས་སོ། །
45-769