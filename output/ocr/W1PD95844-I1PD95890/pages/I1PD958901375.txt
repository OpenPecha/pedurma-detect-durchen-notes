१३५२
བསྟན་འགྱུར། ། རྒྱུད། ༼ལུ༽ ༨༧
ཆེན་དག །རྡོ་རྗེ་གསུམ་གྱི་ཕུར་བུར་སྒོམ། །ཞེས་པ་ནི། སྐུ་དང་གསུང་དང་
ཐུགས་གསུམ་གྱི་རིགས་ཀྱི་ཕུར་བུའི་དགྲའི་གཟུགས་བརྙན་ལ་གདབ་པའི་དུས་སུ།
ཅི་ལྟར་སྨོས་པའི་ཚུལ་གྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ།
ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་རོ་་
ལངས་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའི་དོན་གྱིས་ཕྱག་
རྒྱ་ཆེན་པོར་སྨོས་སོ། །དེ་ལྟ་བུའི་སྐུ་ཕྱག་རྒྱ་སྐྱེད་པར་བྱའོ། །དེའི་ཆ་ལུགས་
ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །ཚུལ་དེ་
ལྟར་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་སྐྱེད་མ་ཐག་ཏུ་རྡོ་རྗེའི་ཕུར་བུ་ལ་་
གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་ལྟར་ཐིམ་མ་ཐག་ཏུ་སྐུ་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་སྒོམ་པར་བྱའོ༎
དེ་ལྟར་གཤིན་རྗེ་གཤེད་ཀྱི་རྒྱ་ཆེན་དགག །རྡོ་རྗེ་གསུམ་གྱི་ཕུར་བུས་སྒོམ་གྱི་དོན་་
དུ་གསུངས་སོ། །རྡོ་རྗེ་བདུད་རྩི་འཁྱིལ་པ་ཡིས། །གདུག་ཅིང་གཏུམ་པ་ཚར་་
བཅད་པ། །རྡོ་རྗེའི་སྦྱོར་བས་བྱ་བ་ནི། །སངས་རྒྱས་བདག་ཉིད་ཆེན་པོ་ལའང་༎
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་བདུད་རྩི་འཁྱིལ་པ་
ཡིས༑ །གདུག་ཅིང་གཏུམ་པར་ཚར་བཅད་པ་ནི། མི་དང་མི་མ་ཡིན་པ་མ་རུངས་
པ་གཏུམ་པའི་བདུད་དང་བགེགས་ཀྱི་ཚོགས་དེ་དག་ཐམས་ཅད་ལ།
ཐུགས་རྗེའི་
ཕུར་བུ་གདབ་པའི་ཚུལ་གྱིས་ཚར་བཅད་ཅེས་པ་ནི་གསད་པར་བྱའོ། །དེ་བྱ་བའི་
དུས་སུ་གསང་བའི་ཐུགས་ཀ་ཡེ་ཤེས་སེམས་དཔའི་●གནས་སུ་ཚུལ་ཅི་ལྟར་སྨོས་་་་
པའི་ཁྲོ་བོའི་རྒྱལ་པོ་རྡོ་རྗེ་བདུད་རྩི་འཁྱིལ་པའི་སྐུ་ཕྱག་རྒྱར་བསྐྱེད་•པར་བྱའོ། །
དེ་ཉིད་ཀྱི་ཤེས་རབ་ཀྱི་ཁྲོ་མོ་རྒྱལ་མོ་རལ་པ་གཅིག་མ་དང་གཉིས་སུ་མེད་པར་་་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་
45-1352