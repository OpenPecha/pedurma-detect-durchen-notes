རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७२३
བསྟན་ཏོ། །ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་
གསུམ་བསྒོམས་པས། །དེ་ལ་རྡོ་རྗེའི་སྐུར་མཛད་པར། །བྱིན་གྱིས་བརླབས་
པའི་གནས་མཛད་དོ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
ཕྱོགས་བཅུར་བཞུགས་པའི་སངས་རྒྱས་རྣམས། རྡོ་རྗེ་མི་ཕྱེད་གསུམ་བསྒོམས་
པས་ནི་ཕྱོགས་བཅུའི་སྟོང་ཆེན་པོའི་ཞིང་ཁམས་ན་གནས་པའི་སྐུའི་རིགས་རྣམ་
པར་སྣང་མཛད་ཀྱི་ངོ་བོའི་སངས་རྒྱས་གྲངས་མེད་པའོ། །བཤད་པར་བྱ་སྟེ།
གོང་གི་ཡེ་ཤེས་གསང་བའི་ཚུལ་གྱི་རྣམ་པར་སྣང་མཛད་ཀྱི་སྐུ་ཕྱག་རྒྱ་དེ་དང་་་
གཉིས་སུ་མེད་པར་བསྒོམ་པའི་དུས་སུ། དོན་དམ་པའི་ཚུལ་དུ་ཕྱོགས་བཅུ་ན་
གནས་པའི་སངས་རྒྱས་དེ་དག་ཅི་ལྟར་སྨོས་པའི་ཚུལ་དུ་རྡོ་རྗེ་གསུམ་གྱི་ངོ་བོར་
བསྒོམས་པས། དེའི་ཕྱིར་སྒྲུབ་པ་པོས་གསོལ་བ་གདབ་པར་བྱ་བ་ཡིན་ནོ། །དེ་
ལྟར་ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་
བསྒོམས་པས་ཀྱི་དོན་དུ་གསུངས་སོ། །དེ་ལ་རྡོ་རྗེའི་སྐུར་མཛད་པར། །བྱིན་
གྱིས་རླབས་པའི་གནས་མཛད་དོ། །ཞེས་པ་ནི། ཕྱོགས་བཅུ་ན་བཞུགས་པའི་
སངས་རྒྱས་རྣམས་ཀྱིས་ཆོས་ཀྱི་དབྱིངས་ཀྱི་ཡེ་ཤེས་ཀྱིས། སྒྲུབ་པ་པོ་མདུན་དུ་ཆོ་
གས་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་པས།
དེ་ལ་བྱིན་གྱིས་བརླབ་པར་མཛད་དོ། །དེ་བྱས་པས་བདག་སྒྲུབ་པ་པོ་སྐུ་རྡོ་རྗེར་
མིང་བཏགས་པ། སངས་རྒྱས་རྣམ་པར་སྣང་མཛད་ཆོས་ཀྱི་དབྱིངས་ཀྱི་ཡེ་ཤེས་
དངང་། གཉིས་སུ་མེད་པའི་བདག་ཉིད་དེས་སྣོད་དུ་གྲུབ་པར་མཛོད་ཅིག་པའོ། །
དེ་ལྟར་དེ་ལ་རྡོ་རྗེའི་སྐུར་མཛད་པར། བྱིན་གྱིས་བརླབས་པའི་གནས་མཛད་
དོའི་དོན་དུ་གསུངས་སོ། །དེ་ལྟར་གསོལ་བ་གདབ་པའི་ཚུལ་ནི། ཉེ་བའི་
བསྒྲུབ་པའི་སྡོམ་པའི་ཡུལ་ཕྱིའི་དོན་དམ་པར་བསྟན་ཏོ། །དེ་ལ་འདི་ནི་བསྒྲུབ་
45-623