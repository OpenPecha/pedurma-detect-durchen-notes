རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२७३
རྣམས་ཕྱིའི་བསྐལ་པའི་ཚད་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་་་
འཇིག་པར་བྱེད་པའི་བྱེ་བྲག་རྣམ་པ་གསུམ་སྨོས་ཏེ། དེའི་དོན་གསལ་བར་་
བསྟན་པར་བྱའོ། །དང་པོ་མེའི་བསྐལ་པའོ། །དེའི་འོག་ཏུ་ཆུའི་བསྐལ་པའོ། །
དེའི་འོག་ཏུ་རླུང་གི་བསྐལ་པའོ། །མེའི་བསྐལ་པ་ལན་བདུན་བྱུང༌། བྱུང་བའི་
འོག་ཏུ་ཆུའི་བསྐལ་པ་ལན་ཅིག་འབྱུང་ངོ་མདོར་བསྡུ་བ་མེའི་བསྐལ་པ་ལན་བདུན་
གྱི་ཚུལ། དེ་ལྟར་ཆུའི་བསྐལ་པ་དང་རླུང་གི་བསྐལ་པ་འབྱུང་ངོ་། །ཚུལ་དེ་་་་
ལྟར་བསྐལ་པ་གསུམ་གྲངས་མེད་པ་འབྱུང་སྟེ།
དེ་རྣམས་ཀྱི་དུས་ནི་གྲངས་མེད་
དོ༑ །བཤད་པར་བྱ་སྟེ། མདུན་དུ་སྨོས་པའི་གྲངས་མེད་པ་དེ་བླ་ན་མེད་པའི་
སངས་རྒྱས་ཀྱི་ཞིང་དུ་མིང་བཏགས་པའི་ངོ་བོ་སྒྲུབ་པ་པོ་གཉིས་སུ་མེད་པར་གྲུབ་་
པའི༑ འོག་ཏུ་གནས་པར་སྨོས་སོ། །གཞན་ཡང་ནང་གི་དོན་མན་ངག་གིས་
བསྟན་པར་བྱ་སྟེ། སྒྲུབ་པ་པོའི་སེམས་ཅན་ཉོན་མོངས་པའི་ལུས་དང་། དེ་་་
བཞིན་དུ་སེམས་ཅན་གྱི་ཉོན་མོངས་པའི་ངག་དང་། དེ་བཞིན་དུ་སེམས་ཅན་གྱི་
ན་མོངས་པའི་སེམས་གསུམ་ནི། གྲུབ་མ་ཐག་ཏུ་འཇིག་པར་འགྱུར་བ་ལ་
བསྐལ་པར་མིང་བཏགས་སོ། །དེའི་འོག་ཏུ་སྐུ་རྡོ་རྗེ་དང་། གསུང་རྡོ་རྗེ།
ཐུགས་རྡོ་རྗེ་སྟེ། དེ་ལྟར་རྡོ་རྗེ་གསུམ་སྒྲུབ་པ་པོ་གཉིས་སུ་མེད་པའི་ངོ་བོ་བླ་ན་་
མེད་པའི་སངས་རྒྱས་ཀྱི་མིང་བཏགས་པ། མདུན་དུ་སྨོས་པའི་ཚུལ་བསྐལ་པ་་་་་
གྲངས་མེད་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་བསྐལ་པ་གསུམ་དུ་གནས་
ཀྱི་དོན་དུ་གསུངས་སོ། །བཅོམ་ལྡན་འདས་ཀྱིས་སྐུ་རྡོ་རྗེ་གསང་བ་དེ་སྐད་བཀའ་
སྩལ་ཏོ། །དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་འོད་ཟེར་བཀོད་པ་ཞེས་་
བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི། བཅོམ་ལྡན་འདས་ཀྱིས་སྐུ་རྡོ་རྗེ་་་་
གསང་བ་དེ་སྐད་བཀའ་སྩལ་ཏོ། །ནི་བཅོམ་ལྡན་འདས་ནི་སྟོན་པ་མི་བསྐྱོད་པ་་
45-263