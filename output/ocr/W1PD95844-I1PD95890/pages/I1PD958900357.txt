༣ ༣ ༦
བསྟན་འགྱུར། ། རྒྱུད། ༼རུ༽ ༨༦ geg
ཡེ་ཤེས་ཀྱི་ཁུ་བ་ལྟ་བུ།
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་་
པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས། དེ་བཞིན་་་་་
གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེའི་
ཞལ་དང་། སྐུ་མདོག་དང་། ཕྱག་དང་ཕྱག་མཚན་དང་།
རྒྱན་རྣམས་དང་།
ཆ་ལུགས་ཕུན་སུམ་ཚོགས་པ་མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ། །
གཞན་ཡང་ཉིད་ཀྱི་ཤེས་རབ་མ། ཡེ་ཤེས་ཀྱི་ལྷ་མོ་སྤྲུལ་མའི་མཱ་མ་ཀཱི་དང་།
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
།དེ་ལྟ་བུའི་ངོ་བོ་དེ་
བཞིན་གཤེགས་པ་རིན་ཆེན་འབྱུང་ལྡན་དང་སྐུ་ཕྱག་རྒྱ་བསྐྱེད་མ་ཐག་ཏུ། རྡོ་
རྗེའི་གདན་ལ་གཡས་ཕྱོགས་སུ་རྩེ་མོའི་སྟེང་དུ་པདྨའི་དཀྱིལ་མོས་བཞུགས་པར་
བསམ་མོ། །དེའི་འོག་ཏུ་མདུན་དུ་སྨོས་པའི་བྱང་ཆུབ་ཀྱི་སེམས་ཟླ་བའི་དཀྱིལ་
འཁོར་ལ་དེའི་སྟེང་དུ་སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་དམར་
པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་
འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ།
གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས།
དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་
རྒྱ་དེའི་སྐུ་མདོག་དང་། ཞལ་དང་ཕྱག་དང༌་། ཕྱག་མཚན་དང་། རྒྱན་་
རྣམས་དང་། ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་བཞིན་དུ་
གས་པ་མདུ་
འདིར་སྦྱར་རོ། །གཞན་ཡང་ཉིད་ཀྱི་ཤེས་རབ་མ། ཡེ་ཤེས་ཀྱི་ལྷ་མོ་ན་བཟའ་
དཀར་མོ་དང་གཉིས་སུ་མེད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་དེ་
བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྐྱེད་མ་ཐག་ཏུ། རྡོ་རྗེའི་
གདན་ལ་རྒྱབ་ཕྱོགས་ཀྱི་རྩེ་མོ་དེའི་སྟེང་དུ། པདྨའི་དཀྱིལ་མོས་བཞུགས་པར་
45-336