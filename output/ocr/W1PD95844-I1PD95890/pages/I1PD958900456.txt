རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
34
གཟུགས་སུ་གྱུར་པར་བསམ་མོ། །དེའི་འོག་ཏུ་ཟླ་བའི་དཀྱིལ་འཁོར་དེ་སྔགས་ས་
བོན་ཡིག་འབྲུ་ཨའི་གཟུགས་སུ་གྱུར་པར་བསམ་མོ། །དེ་ཁ་དོག་དམར་པོ་གཟི་
བརྗིད་ཀྱི་ཕུང་པོ་བཞིན་དུ་འབར་བ་སོ་སོར་རྟོག་པའི་ཡེ་ཤེས་ཀྱི་ངོ་བོའོ། །དེའི་
འོག་ཏུ་སྔགས་ས་བོན་ཡིག་འབྲུ་ཨཱ་ལས་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་་
རྒྱར་གྱུར་པར་བསམ་མོ། །དེ་སོ་སོར་རྟོག་པའི་ཡེ་ཤེས་ཀྱི་ངོ་བོ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ།།གཞན་སྐུ་མདོག་དང་། ཞལ་དང་། ཕྱག་དང་།
ཕྱག་མཚན་དང་། རྒྱན་རྣམས་དངང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ནི། མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་
བུའི་ངོ་བོ་གསུང་རྡོ་རྗེ་སྣང་བ་མཐའ་ཡས་ཀྱི་ཕྱག་རྒྱ་བསྐྱེད་མ་ཐག་ཏུ་དེ་དང་་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གསུང་གི་རིགས་ཀྱི་
བྱེ་བྲག་གི་ཤེས་རབ་མ་བླང་ངོ་། །དེའི་ལོ་ཚད་དང་། ཁ་དོག་དང་། དབང་
རྣམས་དང་། མཚན་དང་ཡོན་ཏན་མདུན་དུ་ཇི་ལྟར་སྨོས་པ་དེ་བཞིན་དུ་འདིར་
ལྡན་པར་བྱ་བ་ཡིན་ནོ། །དེ་ལྟ་བུའི་ངོ་བོ་ཤེས་རབ་མ་བླངས་པའི་འོག་ཏུ་དེ་ཡེ་
ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས
པར་བྱའོ། །དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་་་་
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པར་བྱའོ། །དེ་བྱས་་་་
པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཁུ་བའི་ངོ་བོ་བྱང་ཆུབ་
སེམས་ཤེས་རབ་མའི་བྷ་གའི་དབུས་སུ་འོད་དུ་ཞུའོ།
།དེའི་སྟེང་དུ་སྔགས་ས་བོན་
ཡིག་འབྲུ་ཨཱ་བསམ་མོ། །ཡང་ན་སྔགས་ས་བོན་ཡིག་འབྲུ་པཾ་བསམ་ཡང་མི་འགལ་
ལོ༑ ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་་་་
45-435