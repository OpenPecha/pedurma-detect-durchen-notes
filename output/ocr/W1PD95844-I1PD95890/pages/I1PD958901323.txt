११००
_____བསྟན་འགྱུར།། རྒྱུད། ༼༽ ༨༧
མ་ཀིའོ། །གཞན་ཡང་སྟོན་པ་མི་བསྐྱོད་པ་རྡོ་རྗེ་འཛིན་གྱི་ཡུམ་ཡེ་ཤེས་མ་དང་་་
གཉིས་སུ་མེད་པའི་ངོ་བོ་ཡིན་ནོ། །དེ་ལྟ་བུའི་སངས་རྒྱས་དང་བྱང་ཆུབ་རྗེས་སུ་
དྲན་ནས་སྐྱོབས་ཤིག་སྐྱོབས་ཤིག་ཅེས་ཚིག་བརྗོད་དོ། ། །ཚུལ་དེ་ལྟར་རྗེས་སུ་དྲན་
མ་ཐག་ཏུ་མདུན་དུ་སྨོས་པའི་ཡེ་ཤེས་ཀྱི་མེའི་འབར་བའི་འོད་ཀྱིས་ཚིག་པའི་སྡུག་་
བསྔལ་མེད་པས་ཞི་བ་དང་བདེ་བའི་ངོ་བོར་གྱུར་ཏོ། །མདོར་བསྡུ་•བ་དེ་ལྟར་་
སངས་རྒྱས་བྱང་ཆུབ་རྗེས་སུ་དྲན་གྱི་དོན་དུ་གསུངས་སོ། །ད་ནི་ཁྲོ་མོའི་རྒྱལ་མོ་
རལ་པ་གཅིག་མའི་སྒོམ་པ་དང་། སྦྱོར་བ་དང་། སྔགས་ཀྱི་བཟླས་པའི་བསྙེན་
པ་བྱས་པས་སྒྲུབ་པ་པོས་ཀླུ་ཐམས་ཅད་དང་། གཞན་ཡང་ཀླུའི་བུ་མོ་ཐམས་ཅད་
དགུག་པར་བྱ་བའི་ཆོ་གའི་དོན་བསྟན་པར་བྱ་སྟེ། སྔགས་ཀྱི་རིགས་པ་འདི་ཡིས་
ནི༑ །ཀླུ་རྣམས་ཐམས་ཅད་འགུགས་པར་འགྱུར། །ཀླུའི་བུ་མོ་མིག་བཟངས་་
དག །བཀུག་•ནས་ཉེ་བར་སྤྱད་པར་བྱ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། སྔགས་ཀྱི་རིགས་པ་འདི་ཡིས་ནི། །ཀླུ་རྣམས་ཐམས་ཅད་
འགུག་པར་འགྱུར་བ་ནི། གར་མཁན་གྱི་རིགས་ཀྱི་སྐྱེས་བུ་གཡུལ་དུ་མཚོན་ཕོག་
ནས་ཤི་བའི་བན་དྷའམ། ཡང་ན་རྒྱལ་རིགས་སྐྱེས་བུའི་བན་དྷ་ཡང་མི་འགལ་ཏེ།
དུམ་བུ་གསུམ་པ་མཚན་ཐམས་ཅད་དང་ལྡན་པ་བླང་ངོ་། །དེའི་འོག་ཏུ་སྒྲུབ་པ་
པོས་གནས་ཆུ་འགྲམ་དུ་དགུག་པའི་སྒྲུབ་པ་བྱའོ། །ཡང་ན་སྐྱེད་མོས་ཚལ་ཡོན་་་
ཏན་དང་ལྡན་པ་མཛེས་པ་དང་ལྡན་པར་བྱ་བ་ཡང་མི་འགལ་ལོ། །མདུན་དུ་་་
སྨོས་པའི་བན་དྷའི་ནང་དུ་བྱི་ལའི་ཁྲག་དང་གོ་རོ་ཙ་ན་དང་། ཀླུའི་མེ་ཏོག་གི་ཟེ་་
འབྲུ་དང་། བྱང་ཆུབ་སེམས་དང་པད་མ་རག་ཏ་དང་རྫས་དེ་རྣམས་བསྲེས་ནས་
བཏགས་ལ། ཤེས་རབ་མའི་པད་མ་རག་ཏ་འབྱུང་བའི་དུས་ཀྱི་པད་མའི་ཆུ་དང་
དཀྲུག་པར་བྱའོ། །རྫས་དེས་ཁྲོ་མོའི་རྒྱལ་མོ་རལ་གཅིག་མའི་སྐུ་ཕྱག་རྒྱའི་གཟུགས་
45-1300