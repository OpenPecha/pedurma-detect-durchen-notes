༤༣ ༢
བསྟན་འགྱུར། རྒྱུད། 3༽ ༨༦
ཞིང་འཇམ་པ་ལ་འདུག་གོ། །དེ།དེའི་འོག་ཏུ་འདོད་ཆགས་ཆེན་པོའི་སེམས་དགའ་
བས་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་་་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་
ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། _ །
བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་་
དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །
དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ།
།དེའི་འོག་ཏུ་
ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་། །དེའི་འོག་ཏུ་ཤེས་རབ་མའི་བྷ་གའི་་
ནང་གི་བྱང་ཆུབ་སེམས་ཟླ་བའི་དཀྱིལ་འཁོར་གྱི་དབུས་སུ་རི་ལུ་བཞག་གོ། །དེ་་
མ་ཐག་ཏུ་རི་ལུའི་སྟེང་དུ། སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་
ནས༑ ཡེ་ཤེས་ཀྱི་ཁུ་བ་ལྟ་བུ་རི་ལུའི་ནང་དུ་ཐིམ་སྟེ། དབུས་སུ་གནས་པར་་
བརྟག་གོ། །ཡེ་ཤེས་ཀྱི་ས་བོན་དེ་ལས་ཉིད་ཉིད་ཀྱི་རིགས་ཀྱི་ལྷ་རྣམ་པར་སྣང་་་
མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། ཡུངས་ཀར་གྱི་འབྲུ་ཚད་ཙམ་ཁ་དོག་་་་་
དཀར་པོ་ཆོས་ཀྱི་དབྱིངས་ཀྱི་●ཡེ་ཤེས་ཀྱི་ངོ་བོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
སངས་རྒྱས་སྤྱན་དང་གཉིས་སུ་མེད་པར་འཁྱུད་པའི་སྦྱོར་བའི་ཚུལ་གྱི་སྦྱོར་བ་དང་
ལྡན་པའོ། །གཞན་སྐུ་མདོག་དང་། ཞལ་དང་། ཕྱག་དང་། ཕྱག་མཚན་
དང་། རྒྱན་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མདུན་་
དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་རྣམ་པར་སྣང་མཛད་ཀྱི་
སྐུ་ཕྱག་རྒྱའི་གཟུགས་བསྐྱེད་པའི་འོག་ཏུ། ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་་་་
45-432