རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༧
གཙུབ་སྟན་ལ་ཡང་མི་གནས། སྐྱེས་བུའི་ལག་པ་བསྐྱོད་པ་ལ་ཡང་མི་གནས་སོ་
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དོན་དམ་པའི་ཚུལ་་་
དཔེས་བསྟན་པར་བྱ་སྟེ། དེ་ཡང་གཙུག་ཤིང་ལ་ཡང་མི་གནས་པ་ནི། མདུན་
དུ་སྨོས་པའི་ཚོགས་པའི་དབང་གིས་མེ་འབྱིན་པར་བྱེད་པ་དེ་ཡང་དོན་དམ་པར་སོ་
སོའི་བྱེ་བྲག་ཏུ་གཙུག་ཤིང་དང་། གཙུབ་སྟན་ལ་ཡང་མི་གནས་པར་སྨོས་སོ། །
དེ་བཞིན་དུ་བསྲུབ་པར་བྱེད་པའི་སྐྱེན་ཐག་པ་ལ་ཡང་མི་གནས་སོ། །དེ་བཞིན་་
དུ་སྐྱེས་བུའི་ལག་པ་དང་། ཚོགས་པའི་ཚུལ་གྱིས་བྱེད་པ་པོའི་ལག་པའི་རྐྱེན་གྱིས་
བསྲུབ་པའི་སྟབས་ཀྱི་ངོ་བོ་དེ་ལ་ཡང་མི་གནས་པར་སྨོས་སོ། །མེ་ནི་འབྱུང་བར་
མིང་བཏགས་པ་དེ། དོན་དམ་པར་མེ་དེ་མ་སྐྱེས་པས་ཐམས་ཅད་ལ་ཁྱབ་སྟེ།
དེའི་དོན་གྱིས་རྟེན་འབྲེལ་ཚོགས་པའི་དབང་གིས་འབྱུང་བར་འགྱུར་རོ། །མདོར་
བསྡུས་པ་དེ་ལྟར་མེ་ཡང་གཙུག་ཤིང་ལ་ཡང་མི་གནས། གཙུབ་སྟན་ལ་ཡང་མི་་་
གནས་སྐྱས་བུའ་ལག་པ་བསྐྱད་པ་ལ་ཡང་མ་གནས་སའ་
གནས་སྐྱེས་བུའི་ལག་པ་བསྐྱོད་པ་ལ་ཡང་མི་གནས་སོའི་དོན་དུ་གསུངས་སོ། །
རིགས་ཀྱི་བུ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་ཀྱང་།
དེ་ལྟ་་
བུར་རྗེས་སུ་རིག་པར་བྱའོ་ཞེས་བྱ་བ་ནི། ཇི་ལྟར་མདུན་དུ་སྨོས་པའི་མེ་འབྱུང་་
བའི་ཚུལ་གྱིས་དཔེ་བསྟན་པ་དེ་བཞིན་དུ། རིགས་ཀྱི་བུ་ནི། དམ་ཚིག་རྡོ་་་
རྗེའི་ཏོག་ལ་སོགས་པ་བྱང་ཆུབ་སེམས་དཔའ་ཐམས་ཅད་དང་། རྣམ་པར་སྣང་
མཛད་ལ་སོགས་པ་རིགས་ལྔའི་བྱེ་བྲག་གིས་དེ་བཞིན་གཤེགས་པ་འཁོར་གྱི་ངོ་བོ་་་
སྨོས་པ་དེ་དག་གི་དམ་ཚིག་གི་སྡོམ་པ། སྲོག་གཅོད་པ་ལ་སོགས་པ་དེ་ནི་སྟོན་པ་
རྡོ་རྗེ་མི་བསྐྱོད་པ་ཉིད་ཡིན་ཏེ། དེའི་རྗེས་སུ་འགྲོ་བའི་སྤྱོད་པ་སྒྲུབ་པ་པོས་སྤྱད་
པར་བྱའོ། །བསྟན་པར་བྱ་སྟེ། དམ་ཚིག་གི་སྡོམ་པ་སྤྱད་པར་བྱས་པས། ཇི་
ལྟར་མདུན་དུ་སྨོས་པའི་དཔེ་བསྟན་པ། གཙུག་ཤིང་དང་། གཙུབ་སྟན་དང་།
45-127