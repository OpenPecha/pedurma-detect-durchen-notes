རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११९५
པའི་ངོ་བོར་ཁྲོ་བོའི་རྒྱལ་པོ་མ་ཧ་བ་ལ་བསྟན་ཏོ། །དེའི་སྔགས་རིངས་སྒྲུབ་པ་་་
པོས་བཟླ་བའི་དུས་སུ་དང་པོ་ཇི་ལྟར་སྨོས་པའི་ཚུལ་གྱི་ལུས་དང་། ངག་དང་་་་
ཡིད་གསུམ་གྱིས་ཕྱག་བྱའོ། །དེ་བྱས་པས་མདུན་དུ་སྨོས་པའི་དེ་བཞིན་གཤེགས་
པ་དེ་དག་ཐམས་ཅད་ཀྱི་ཐུགས་མཉེས་པར་འགྱུར་རོ། །དེའི་ཡོན་ཏན་གྱིས་ཀླུ་
མ་རུངས་པ་ལ་སོགས་པ་བདུད་དང་།
སྒྱུ་མ་དང་། སྟོབས་དང་། གནོད་པ་བྱེད་པའི་ཐབས་ཀྱི་སྦྱོར་བ་འཇོམས་པར་
བགེགས་ཐམས་ཅད་ཀྱི་ཆོ་འཕྲུལ་དང་།
འགྱུར་རོ།
།དེ་ལྟར་ན་མ་ས་མན་ཏ་ཀ་ཡ་བཀ་ཙི་ཏ་བཛྲ་ནཾ་གྱི་དོན་དུ་གསུངས་སོ། །
ཨོཾ་ཞེས་བྱ་བ་ནི། མདུན་དུ་སྨོས་པའི་ཚུལ་གྱི་ཕྱག་བྱས་པའི་འོག་ཏུ། དེ་
བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེའི་ཡེ་ཤེས་དང་གཉིས་སུ་མེད་པའི་ངོ་བོ།
སྐུའི་རིགས་རྣམ་པར་སྣང་མཛད་བསྐྱེད་པའི་ས་བོན་ཡིག་འབྲུ། ཆོས་ཀྱི་དབྱིངས་
ཀྱི་ཡེ་ཤེས་ཀྱི་ངོ་བོ་བརྗོད་པས། སྒྲུབ་པ་པོ་ལ་ཆོས་ཀྱི་དབྱིངས་ཀྱི་ཡེ་ཤེས་ཀྱིས་་་
བྱིན་གྱིས་རློབ་པར་འགྱུར་རོ། །དེའི་དུས་སུ་མདུན་དུ་སྨོས་པའི་ཚུལ་གྱིས་སེམས་
ཅན་ཐམས་ཅད་ཀྱིས་མཐོང་མ་ཐག་ཏུ། བདག་པོ་ལ་བཞིན་དུ་ཕྱག་འཚལ་བ་་་་
དང་མཆོད་པ་བྱེད་པར་སྨོས་སོ། །དེ་ལྟར་ཨོཾ་གྱི་དོན་དུ་གསུངས་སོ། །དེ་ནས་
ཧཱུཾ་ཞེས་བྱ་བ་ནི། སྒྲུབ་པ་པོས་སྔགས་ཀྱི་ས་བོན་ཡིག་འབྲུ་ཧཱུཾ་ཁྲོ་བོ་ཆེན་པོའི་
སེམས་ཀྱིས་སྒྲ་ཆེན་པོར་བརྗོད་པས། ཀླུ་མ་རུངས་པ་ལ་སོགས་པ་བདུད་དང་།
བགེགས་ཀྱི་དཔུང་གིས་རིམས་ལ་སོགས་པ། ནད་ཐམས་ཅད་ཀྱི་གནོད་པ་བྱེད་་
པའི་འཇིགས་པ་མེད་པར་བྱེད་པར་གསུངས་སོ། །དེ་ལྟར་ཧཱུཾ་གི་དོན་དུ་གསུངས་
སོ༑ །དེ་ནས་ཧཱུཾ་ཞེས་བྱ་བ་ནི། སྒྲུབ་པ་པོས་མདུན་དུ་སྨོས་པའི་སྔགས་ཀྱི་ས་
བོན་ཡིག་འབྲུ་ཧཱུཾ་སེམས་ཁྲོས་ནས། སྒྲ་ཆེན་པོས་བརྗོད་པས་ས་འོག་གི་འཇིག་་་་
རྟེན་ན། གནས་པའི་ཀླུ་མ་རུངས་པ་ལ་སོགས་པ་བདུད་དང་བགེགས་ཀྱི་དཔུང་
45-1195