རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
447
གཤེགས་པ་རྣམ་པར་སྣང་མཛད་ལ་སོགས་པ་འཁོར་བརྗོད་དུ་ཡོད་པ་དང་བརྗོད་
དུ་མེད་པ་ཐམས་ཅད་ཀྱི་སྐུ་ཕྱག་རྒྱ་སྤྲུལ་པ་མཛད་པ་དེ་དག་ཉིད་དང་གཉིས་སུ་་་་
མེད་པར་•སྨོས་སོ། །དོན་དེས་དཔལ་རྡོ་རྗེ་སེམས་དཔའ་ཉིད་སྤྲུལ་པའི་སྐུ་ཡིན་
པར་སྨོས་སོ། །དེ་ལ་ཆོས་ཀྱི་སྐུ་ནི་དཔལ་རྡོ་རྗེ་སེམས་དཔའ་ཉིད་ཀྱི་ཐུགས་ཡེ་་་
ད་  ེས་ཏེ་གིས་དོད་དང་གི་ཀྲུབ་པ་འབྲས་སུཐམས་ཅད་དིང་གཉེས་སུ་མོད་པའ། །གཞན
།དོན་
ཡང་ཡེ་ཤེས་ཀྱི་ཆོ་འཕྲུལ་ཐམས་ཅད་སྤྲུལ་པའི་གནས་ཀྱི་ངོ་བོ་ཡིན་ནོ།
དེས་དཔལ་རྡོ་རྗེ་སེམས་དཔའ་ཉིད་ཆོས་ཀྱི་སྐུ་ཡིན་པར་བསྟན་ཏོ། །ཚུལ་དེ་ལྟར
སྐུ་གསུང་གཉིས་སུ་མེད་པའི་བདག་ཉིད་རྡོ་རྗེ་ཅན་དུ་མིང་བཏགས་པ་དཔལ་རྡོ་རྗེ
སེམས་དཔར་སྨོས་སོ། །དེ་དང་མདུན་དུ་སྨོས་པའི་ཚུལ་དུ་དམ་རྫས་བསྒྲུབ་པ་
བྱས་པས། སྒྲུབ་པ་པོ་འབྲས་བུ་ཐོབ་མ་ཐག་ཏུ་མཉམ་པར་འགྱུར་རོ། །མདོར
བསྡུ་བ་དེ་ལྟར་སྐུ་གསུམ་རྡོ་རྗེ་ཅན་དུ་འགྱུར་གྱི་དོན་དུ་གསུངས་སོ། །ཕྱོགས་་
བཅུའི་སེམས་ཅན་ཐམས་ཅད་ཀྱི། ཡིད་བཞིན་ནོར་བུ་རྒྱ་མཚོར་འགྱུར་ཞེས་པ་
ཡིད་བཞིན་གྱི་ནོར་བུ་རིན་པོ་ཆེ་ནི། དངོས་གྲུབ་ཀྱི་འབྲས་བུ་ཐམས་ཅད་འབྱུང
བའི་གནས་ཏེ། རྒྱ་མཚོ་དང་འདྲ་བར་སྨོས་ཏེ། ཡིད་བཞིན་གྱི་ནོར་བུ་རིན་པོ
ཆེ་དེ་སེམས་ཅན་གང་གིས་རྙེད་པ་དེ་མ་ཐག་ཏུ་སེམས་ལ་བསམ་པ་ཅི་འབྱུང་བ
སྐོང་བར་བྱེད་དོ། །དེ་བཞིན་དུ་སྒྲུབ་པ་པོས་དཔལ་རྡོ་རྗེ་སེམས་དཔའ་དང་
གཉིས་སུ་མེད་པའི་འབྲས་བུ་ཐོབ་མ་ཐག་ཏུ། ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ཀྱི་རེ་བའི་བྱེ་བྲག་སྣ་
ཚོགས་བསྐོང་བར་འགྱུར་རོ། །དེ་ལྟར་ཕྱོགས་བཅུའི་སེམས་ཅན་ཐམས་ཅད་ཀྱི་
ནོར་བུ་ཡིད་བཞིན་རྒྱ་མཚོར་འགྱུར་གྱི་དོན་དུ་གསུངས་སོ། །འཇིག་རྟེན་ཁམས་
ནི་ཐམས་ཅད་དུ། །རྡོ་རྗེའི་བདག་ཉིད་སྣང་བར་བྱེད། །འཁོར་ལོའི་དམ་ཚིག་
45-551