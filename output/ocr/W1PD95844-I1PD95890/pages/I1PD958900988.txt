རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
4 عام
མོ་མདུན་དུ་སྨོས་པའི་མཚན་དང་ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པ་
བླང་སྟེ། དེའི་བྷ་གའི་ནང་གི་གནས་སྟོང་པ་ནམ་མཁའ་བཞིན་བསམ་མོ། །དེ་
ལྟར་ནམ་མཁའི་དབྱིངས་ཀྱི་དོན་དུ་གསུངས་སོ། །དབུས་སུ་ནི་གསལ་བའི་་་
དཀྱིལ་འཁོར་དམ་པ་བསམ་ནི། སྒྲུབ་པ་པོས་དང་པོ་མདུན་དུ་སྨོས་པའི་ཚུལ་
དང་ལྡན་པའི་རིའི་རྩེ་མོའི་གནས་སུ། ཕྱིའི་སྟན་བདེ་བ་འཇམ་པ་ལ་འདུག་གོ། །
དེའི་དུས་སུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་རྗེ་སེམས་པའི་•སྐུ་
ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་
ཐམས་ཅད་མདུན་དུ་ཇི་ལྟར་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་་་་
བོའི་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་ཁྲུས་
མཁན་གྱི་རིགས་ཀྱི་བུ་མོ་མདུན་དུ་སྨོས་པའི་མཚན་དང་ཡོན་ཏན་དང་ལྡན་པ་བླང་
ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་པའི་ངོ་བོར་་་
བྱིན་གྱིས་བརླབ་པར་བྱའོ། །དེའི་འོག་ཏུ་བསྒྲུབ་པ་པོས་འདོད་ཆགས་ཆེན་པོའི་
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་་
རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་
རབ་མ་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
དེའི་སྟེང་དུ་སྔགས་ས་བོན་ཡིག་འབྲུ་ཨོྃ་བསམ་མོ། །ཡང་ན་སྔགས་ས་བོན་ཡིག་་
འབྲུ་ཨ་བསམ་ཡང་མི་འགལ་ལོ། །དེ་ཁ་དོག་ཤིན་ཏུ་དཀར་བ་ཆོས་ཀྱི་དབྱིངས་་
ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་
ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །
45-965