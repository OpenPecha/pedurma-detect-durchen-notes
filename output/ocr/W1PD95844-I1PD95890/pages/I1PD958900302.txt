བསྟན་པར་བྱ་སྟེ། །སྔགས་ས་བོན་ཡིག་འབྲུ་སྤྲོ་བར་བསྒོམས་པས། ལྷ་དང་།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२८१
མ་བཞིན་དུ་འབར་བ་གྲངས་མེད་པར་འབྱུང་བ་ལུས་ཀྱི་བ་སྤུའི་སྒོ་ཐམས་ཅད་ནས་
སྤྲོ་བར་བྱའོ། །དེས་ལུས་ཐམས་ཅད་ལ་འཁྲུག་པའི་ཚུལ་དུ་སྒོམ་པར་བྱའོ། །
ཀླུ་དངང་། གནོད་སྦྱིན་དང་། མི་ལ་སོགས་པ། སེམས་ཅན་ཐམས་ཅད་ཀྱིས་
མཐོང་བ་ཉམས་པར་འགྱུར་རོ། །ཡོན་ཏན་དེའི་དོན་གྱིས་སྒྲུབ་པ་པོས་མི་སྣང་་་
བའི་དངོས་གྲུབ་གྲུབ་པར་འགྱུར་རོ།
།མདོར་བསྡུ་བ། དེ་ལྟར་ལུས་ཀུན་ལ་ནི་
ཁཾ་དམིགས་ནའི་དོན་དུ་གསུངས་སོ། །རྡོ་རྗེ་ཡེ་ཤེས་འདྲ་བར་འགྱུར་ཞེས་པ་ནི།
སྒྲུབ་པ་པོས་གོང་དུ་བཤད་པའི་ཚུལ་དུ་བསྒོམས་པས་མི་སྣང་བའི་དངོས་གྲུབ་གྲུབ་
མ་ཐག་ཏུ། རྡོ་རྗེ་ནི་མེ་ལོང་ལྟ་བུའི་ཡེ་ཤེས་ལྔ་དང་གཉིས་སུ་མེད་པའི་སྐུ་ཕྱག་་
རྒྱར་སྨོས་པ་དེ་དང་མཉམ་པར་འགྱུར་རོ།
།དེ་ལྟར་རྡོ་རྗེ་ཡེ་ཤེས་འདྲ་བར་་་་་་
འགྱུར་གྱི་དོན་དུ་གསུངས་སོ། །ཁཾ་སངས་རྒྱས་བྱང་ཆུབ་སེམས་དཔའ་ཡིས།
།
།
ཡང་དང་ཡང་དུ་མཆོད་པ་དང་། །བསྐལ་པ་གསུམ་དུ་གནས་པ་དང་།
སངས་རྒྱས་ཀྱིས་ཀྱང་མི་གཟིགས་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། སངས་རྒྱས་བྱང་ཆུབ་སེམས་དཔའ་ཡིས། །ཡང་དང་ཡང་དུ་
མཆོད་པ་དང་ནི། སྒྲུབ་པ་པོས་མི་སྣང་བའི་དངོས་གྲུབ་ཀྱི་འབྲས་བུ་གྲུབ་མ་ཐག་
ཏུ་རྣམ་པར་སྣང་མཛད་ལ་སོགས་པ་སངས་རྒྱས་གྲངས་མེད་པ་དང་། དེ་བཞིན་
དུ་བྱང་ཆུབ་སེམས་དཔའ་སངས་རྒྱས་ཐམས་ཅད་ཀྱི། ཞིང་ཁམས་ན་གནས་པ་
མ་ལུས་པ་ཐམས་ཅད་ཀྱིས་དུས་རྟག་ཏུ་བྱེ་བྲག་སྣ་ཚོགས་ཀྱིས་ཡང་དང་ཡང་དུ་
ལན་མང་པོར་མཆོད་པ་བྱེད་པར་སྨོས་སོ། །ལྷ་དང་། མི་ལ་སོགས་པ།
སེམས་ཅན་ཐམས་ཅད་ཀྱི་མཆོད་པ་བྱེད་པ་ལྟ་ཅི་སྨོས་སོ། །དེ་ལྟར་སངས་རྒྱས་་
བྱང་ཆུབ་སེམས་དཔའ་ཡིས། ཡང་དང་ཡང་དུ་མཆོད་པའི་དོན་དུ་གསུངས་སོ། །
45-281