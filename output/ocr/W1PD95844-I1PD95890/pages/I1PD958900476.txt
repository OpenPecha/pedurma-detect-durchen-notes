རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
244
ཞུའོ༑ །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་
སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་
བ་ཡེ་ཤེས་ཀྱི་ས་བོན་དེ་ལས་ཐུགས་ཀྱི་རིགས་ཡེ་ཤེས་མི་བསྐྱོད་པའི་སྐུ་ཕྱག་རྒྱ་་
བསྐྱེད་པར་བྱའོ། །དེ་སྐུ་མདོག་སྔོན་པོ་ཞལ་གསུམ་པ། ཞལ་དབུས་མ་སྐུ་དང་
མཐུན༑ གཡས་དམར་གཡོན་དཀར་བ། དབུ་སྐྲའི་ཐོར་ཚུགས་ཀྱིས་བརྒྱན་པ།
ཞལ་ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་་་
དྲུག་ཕྱག་མཚན་དྲུག་སྟེ། ཕྱག་གཡས་དང་པོ་ན་རྡོ་རྗེ་རྩེ་ལྔ་འཛིན། བར་མ་་
ན་འཁོར་ལོ་རྩིབས་བརྒྱད། ཐ་མ་ན་པདྨ་དམར་པོ་འདབ་བརྒྱད་དོ། །གཡོན་
བར་མ་ན་་་
དང་པོ་རྡོ་རྗེ་དྲིལ་བུ་དང་བཅས་པས་མཱ་མ་ཀཱིའི་ནུ་མ་ནས་འཛིན།
ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ། ཐ་མ་ན་རལ་གྲི་ཨུཏྤ་ལ་སྔོན་པོའི་་
འདབ་མ་ལྟ་བུའོ། །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་པར་མཛད་མཁན་སྐུ་རྡོ་
རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་ཐུགས་ཀྱི་རིགས་ཡེ་ཤེས་མི་བསྐྱོད་པའི་སྐུ་་་་་
ཕྱག་རྒྱ་ལ་གཉིས་སུ་མེད་པར་ཐིམ་པར་འགྱུར་རོ། །དེའི་འོག་ཏུ་སྒྲུབ་པ་པོས་་་་
ཐུགས་ཀྱི་རིགས་མི་བསྐྱོད་པ་དང་གཉིས་སུ་མེད་པའི་ང་རྒྱལ་འཆང་བས་གདན་རྡོ་
རྗེའི་དབུས་སུ། པདྨའི་སྐྱིལ་མོའི་ཚུལ་དུ་བཞུགས་པར་རབ་ཏུ་བསྒོམ་མོ། །
མདོར་བསྡུ་བ་དེ་ལྟར་མཁའ་དབྱིངས་རྡོ་རྗེའི་དབུས་གནས་པར། ཡེ་ཤེས་མི་་་་་
བསྐྱོད་རབ་བསྒོམས་ཏེའི་དོན་དུ་གསུངས་སོ། །ལག་ཏུ་རྡོ་རྗེ་རབ་བསྒོམས་ཏེ་་་་
ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཚུལ་དུ་སྒོམ་པ་བྱ་བའི་དུས་སུ་ལྷ་་་
གང་གིས་ལྕགས་ཀྱི་རྫས་ཞིག་པའི་དུམ་བུ་བླངས་ལ། དེ་ལ་ནས་འབྲུ་འབྲིང་པོ་་་
45-455