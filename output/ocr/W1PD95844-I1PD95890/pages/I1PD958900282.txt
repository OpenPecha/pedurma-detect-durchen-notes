རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२७१
ཐག་ཏུ་འོད་ཟེར་གྱི་སྤྲིན་རྣམས་ཡེ་ཤེས་ཀྱི་གོང་བུ་ཁ་དོག་རྣམ་པ་ལྔ་དང་ལྡན་པར་
གྱུར་པར་བསམ་མོ། །འོད་ཟེར་གྱི་གོང་བུ་དེ་ལས་མདུན་དུ་སྨོས་པའི་རིམ་པའི་
ཚུལ་འོད་ཟེར་གྱི་དྲ་བ་སྤྲོ་བ་དང་བསྡུ་བར་བསམ་མོ།
།བསྟན་པར་བྱ་སྟེ།
མདུན་དུ་བཤད་པའི་རྣམ་པར་སྣང་མཛད་བསྒོམ་པའི་ཆོ་ག་དེ་ནི། བསྒོམ་པ་
ཐམས་ཅད་ཀྱི་ནང་ན་བསྒོམ་པར་བྱ་བའི་དངོས་པོ་འདི་མཆོག་ཡིན་པར་སྨོས་སོ།།
དེ་ལྟར་མདོར་བསྡུ་བའི་འོད་ཟེར་ལྔའི་སྤྲིན་ཆེན་པོ། རྣམ་པར་སྣང་མཛད་
མཆོག་ཏུ་བསྒོམ་གྱི་དོན་དུ་གསུངས་སོ། །འདིའི་སངས་རྒྱས་རྣམ་པར་སྣང་་
མཛད་ཀྱི། རྡོ་རྗེའི་སྐུ་ནི་རྒྱ་མཚོ་དག་ཞེས་པ་འདི་ནི་མདུན་དུ་བཤད་པའི་བསྒྲུབ་
པར་བྱ་བའི། ཆོ་གས་སྒྲུབ་པ་པོས་སངས་རྒྱས་ཀྱི་སྐུ་བསྒྲུབ་པར་བྱའོ། །གཞན་
ཡང་སངས་རྒྱས་ཀྱི་སྐུ་ཕྱག་རྒྱའི་དོན་གསལ་བར་བསྟན་པར་བྱ་སྟེ།
སངས་རྒྱས་
ཀྱི་སྐུ་ནི་རྡོ་རྗེ་རྣམ་པར་སྣང་མཛད་དོ། །རྒྱ་མཚོ་ནི་དཔལ་རྡོ་རྗེ་སེམས་དཔའ་ལ་
སོགས་པའི་རིགས་ལྔའི་དེ་བཞིན་གཤེགས་པ་གྲངས་མེད་པ་ཚད་ཏིལ་གྱི་འབྲུ་དང་
མཉམ་པ་སྨོས་པ་དེ་རྣམས། དོན་དམ་པ་ཉིད་ཉིད་ཀྱི་ཡེ་ཤེས་ཀྱི་ངོ་བོའི་སྐུ་་་་
དང་གཉིས་སུ་མེད་པའི་སྐུ། རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་ཡེ་ཤེས་རྒྱ་
མཚོ་དང་འདྲ་བར་སྨོས་སོ། །དེ་ལྟ་བུའི་ངོ་བོ་སྒྲུབ་པ་པོས་བསྒོམ་པར་བྱའོ། །
དེ་ལྟར་འདི་ཡིས་སངས་རྒྱས་རྣམ་པར་སྣང་མཛད་ཀྱི། རྡོ་རྗེ་སྐུ་ནི་རྒྱ་མཚོ་དག་་
ཞེས་པའི་དོན་དུ་གསུངས་སོ། །ཟླ་བ་ཕྱེད་ཀྱིས་འགྲུབ་པར་འགྱུར། །ཡེ་ཤེས་་
ལྔ་ལྡན་བརྟེན་ན་ནི། །སངས་རྒྱས་སྐུ་ནི་མཉམ་པའི་འོད། །རྡོ་རྗེ་བསྐལ་པ་་་་
གསུམ་དུ་གནས། །ཞེས་བྱ་བའི་དོན་བཤད་པར་བྱ་སྟེ་ཅི་ལྟར་ཡིན་ན། ཟླ་བ་
ཕྱེད་ཀྱིས་འགྲུབ་པར་འགྱུར་བ་ནི། གོང་དུ་བཤད་པའི་རྡོ་རྗེ་རྣམ་པར་སྣང་་་
མཛད་བསྒྲུབས་པས་སྒྲུབ་པ་པོས་ཟླ་བ་ཕྱེད་ཀྱིས་འགྲུབ་པར་འགྱུར་བར་སྨོས་སོ། །
45-261