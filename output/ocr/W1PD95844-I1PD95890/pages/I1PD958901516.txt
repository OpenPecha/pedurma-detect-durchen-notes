རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
713
བརྒྱན་པར་བྱའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མ་མ་ཀི་དང་གཉིས་སུ་མེད་་
པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་་་་
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་་
རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་
གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུཞུའོ། །དེ་རྒྱ་མཚོ་་
དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོ་
འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་་་་་
ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་་
བོན་དེ་ལས་ཁྲོ་བོའི་རྒྱལ་པོ་ནི་ལ་དན་དའི་སྐུ་ཕྱག་རྒྱ་སྐྱེད་པར་བྱའོ། །དེ་ཉིད་ཀྱི་
ཤེས་རབ་མ་ཁྲོ་མོའི་རྒྱལ་མོ་རྡོ་རྗེ་མཁའ་འགྲོ་མའི་དབང་ཕྱུག་མ་དང་གཉིས་སུ་་་་་
མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་་་
ཚོགས་པ་གཞན་ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་་
དེ་བཞིན་དུ་འདིར་བྱའོ། །དེ་ལྟ་བུའི་ངོ་བོའི་ཁྲོ་བོའི་རྒྱལ་པོ་ནི་ལ་དན་དའི་སྐུ་་
ཕྱག་རྒྱ་སྐྱེད་•མ་ཐག་ཏུ་སྐྱེད་པར་མཛད་མཁན་སྟོན་པ་མི་བསྐྱོད་པ་རྡོ་རྗེ་འཛིན་གྱི་
སྐུ་ཕྱག་རྒྱ་ཁྲོ་བོའི་རྒྱལ་པོ་ནི་ལ་དན་དའི་སྤྱི་བོར་དབང་བསྐུར་•བའི་ཚུལ་དུ་བསམ་
མོ༑ །དེ་ལྟ་བུའི་ཚུལ་གྱི་•ངོ་བོ་ཁྲོ་བོ་ནི་ལ་དན་དའི་སྐུ་ཕྱག་རྒྱ་སྐྱེད་པའི་འོག་ཏུ་
སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།དེའི་དུས་་
སུ་སྒྲུབ་པ་པོ་ཉིད་ཀྱི་མདུན་གྱི་ནམ་མཁའ་ལ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་དམར་པོ་ཡེ་ཤེས་ལྔའི་ངོ་བོ་གཟི་བརྗིད་ཆེན་པོས་འབར་ཞིང་འོད་ཀྱིས་་
འབར་བའོ། །ས་བོན་དེ་ལས་ཉི་མའི་དཀྱིལ་འཁོར་དུ་གྱུར་པར་བརྟག་གོ། །
45-1493