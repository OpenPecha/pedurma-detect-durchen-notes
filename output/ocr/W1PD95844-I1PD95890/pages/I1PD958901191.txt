༡༡༦༨
བསྟན་འགྱུར། རྒྱུད། ༨༧
བའི་ཏིང་ངེ་འཛིན་དུ་སྨོས་སོ། །སྟོན་པ་རྡོ་རྗེ་འཛིན་གྱིས་ཏིང་ངེ་འཛིན་མཛད་་
པའི་དུས་སུ་ཐུགས་རྩེ་གཅིག་པར་གྱུར་ནས་གནས་པའོ། །དོན་དེས་སྙོམས་པར་
ཞུགས་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་པའི་དོན་དུ་གསུངས་སོ། །ཏིང་ངེ་འཛིན་མཛད་པའི་འོག་ཏུ།
ད་ནི་སྔགས་དངང་། ཁྲོ་བོའི་རྒྱལ་པོའི་ངོ་བོའི་ཆོ་གའི་དོན་བསྟན་པར་བྱ་སྟེ།
རྡོ་རྗེ་དབྱུག་པ་སྔོན་པོ་ཁྲོ་བོའི་རྒྱལ་པོ་འདི་ནི། ཉིད་ཀྱི་སྐུ་དང་། གསུང་དང་།
ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བ་ནི་རྡོ་རྗེ་དབྱུག་པ་སྔོན་པོ་ཁྲོ་བོའི་རྒྱལ་པོ་
ནི༑ སྔོན་པོ་ནི་ཉིད་ཀྱི་རིགས་ཀྱི་བདག་པོ་རྡོ་རྗེ་མི་བསྐྱོད་པའི་སྐུ་མདོག་ཡིན་ཏེ།
དེ་དང་འདྲ་བར་བསྟན་ཏོ། །རྡོ་རྗེར་མིང་བཏགས་པ་ནི་མེ་ལོང་ལྟ་བུའི་ཡེ་ཤེས་
ཡིནན་ཏེ། དེའི་ངོ་བོའི་དབྱུག་པ་དེ་ནི། ཇི་ལྟར་སྨོས་པའི་ཚུལ་གྱི་བདུད་དང་།
བགེགས་ཀྱི་ཚོགས་མ་རུངས་པ་ཐམས་ཅད་འཇོམས་པར་མཛད་པའི་ཕྱག་མཚན་དུ་
བསྟནན་ཏོ། །དེ་ཁྲོ་བོ་ཆེན་པོ་རྡེག་པའི་སྟབས་སུ་འཛིན་ཏོ། །དོན་དེས་རྡོ་རྗེ་་
དབྱུག་པ་སྔོན་པོར་མིང་བཏགས་པའི་ཁྲོ་བོའི་རྒྱལ་པོར་བསྟན་ཏོ། །དེ་ལྟར་རྡོ་
རྗེ་དབྱུག་པ་སྔོན་པོའི་ཁྲོ་བོའི་རྒྱལ་པོའི་དོན་དུ་གསུངས་སོ།
།ཉིད་ཀྱི་སྐུ་དང་་
གསུང་དང་། ཐུགས་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་དང་།
གསུང་དང་། ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་ལྟར་སྐུ་
གསུང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོར་ཁྲོ་བོའི་རྒྱལ་པོ་ནི་ལ་དན་་
ཌར་བསྟན་ཏོ། ། །དེ་ལྟར་འདི་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་་
གསུངས་སོ། །རྡོ་རྗེ་ཞེས་པ་ནི། གོང་དུ་སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེ་གཉིས་སུ་མེད་པར་ཅི་ལྟར་བཤད་པ་དེ་བཞིན་དུ་འདིར་བསྟན་ཏོ། །
དེ་ལྟར་རྡོ་རྗེའི་དོན་དུ་གསུངས་སོ། །ཕྱུང་ངོ་ཞེས་པ་ནི། སྟོན་པ་མི་བསྐྱོད་པ་
45-1168