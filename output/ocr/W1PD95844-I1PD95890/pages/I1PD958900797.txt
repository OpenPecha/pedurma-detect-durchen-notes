حلال
__ བསྟན་འགྱུར། རྒྱུད། ལུ༽ ༨༧ 70
སེམས་དཔའི་གནས་སུ་གཉིས་སུ་མེད་པའི་ངོ་བོར་བསྡུ་བར་བྱའོ། །མདོར་བསྡུ་
བ་དེ་ལྟར་སྦྱོར་བ་དབྱེ་བ་བྱས་ནས་སུའི་དོན་དུ་གསུངས་སོ།
རབ་ཏུ་བསྒྲུབ་པ་ཞེས་པ་ནི།
།དེ་ནས་ལས་ནི་་་
མདུན་དུ་སྨོས་པའི་ཚུལ་དུ་སྦྱོར་བ་དབྱེ་བ་བྱ་བའི་
འོག་ཏུ། མ་རུངས་པའི་སེམས་ཅན་ཁྱད་པར་རབ་ཏུ་གསད་པའི་ལས་ཀྱི་སྒྲུབ་པ་
བྱ་བ་ཡིན་ནོ། །དེ་ལྟར་དེ་ནས་ལས་ནི་རབ་ཏུ་བསྒྲུབ་ཀྱི་དོན་དུ་གསུངས་སོ། །
ནམ་མཁའི་དབྱིངས་ཀྱི་དབུས་དག་ཏུ། །རྡོ་རྗེ་རྩེ་ལྔ་ཞལ་བཞི་པ།
།རྣམ་པའི་
མཆོག་རྣམས་ཀུན་དང་ལྡན། ། རྡོ་རྗེ་སེམས་དཔའི་རྣམ་པར་བསྒོམ། །ཞེས་བྱ་
བའི་དོན་བསྟན་པར་བྱ་སྟེ། ཅི་ལྟར་ཡིན་ན། ནམ་མཁའི་དབྱིངས་ཀྱི་དབུས་
དག་ཏུ་ནི་བྱེ་བྲག་རྣམ་པ་གསུམ་དུ་བསྟན་ཏོ། །ཕྱི་དང་ནང་གསང་བའོ། །དེ་
ལ་ཕྱི་ནི་འབྱུང་བ་ཆེན་པོ་ནམ་མཁའ་སྟེ་ཀུན་ལ་ཁྱབ་ནས་གནས་པའོ།
།ནང་གི་
ནམ་མཁའ་ནི་སྒྲུབ་པ་པོ་ཉིད་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་
དུ་བསྒོམས་•པས་གནས་པའི་ཐུགས་ཀ་སྟོང་པ་ནམ་མཁའི་ངོ་བོར་སྨོས་སོ། །
གསང་བའི་ནམ་མཁའ་ནི། སྐུའི་རིགས་ཀྱི་བྱེ་བྲག་གི་བྲམ་ཟེའི་རིགས་ཀྱི་བུ་མོ་་་
མདུན་དུ་སྨོས་པའི་ཚུལ་གྱི་ཡོན་ཏན་གྱི་ངོ་བོ་ཐམས་ཅད་དང་ལྡན་པ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་
བྱིན་གྱིས་བརླབ་པར་བྱའོ། ། །དེའི་འོག་ཏུ་དེ་དང་གཉིས་སུ་མེད་པར་འཁྱུད་པའི་
སྦྱོར་བ་བྱ་སྟེ། དེའི་བྷ་གའི་ནང་གི་གནས་སྟོང་པ་ཚད་མེད་པའི་ནམ་མཁའ་་
བཞིན་དུ་བསམ་མོ། །མདོར་བསྡུས་པ་དེ་བཞིན་དུ་ནམ་མཁའི་དབྱིངས་ཀྱི་་
དབུས་དག་ཏུའི་དོན་དུ་གསུངས་སོ། །རྡོ་རྗེ་རྩེ་ལྔ་ཞལ་བཞི་པ་ཞེས་པ་ནི།
མདུན་དུ་སྨོས་པའི་ཤེས་རབ་མ་དེ་དང་ལྡན་པས་འདོད་ཆགས་ཆེན་པོ་སེམས་ཞེ་་་
སྡང་གི་ངོ་བོས་ཐབས་དང་ཤེས་རབ་རོལ་པ་བྱས་པས་བདེ་བར་གྱུར་པའི་དུས་སུ་་
45-774