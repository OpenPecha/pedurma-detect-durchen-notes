१२००
__བསྟན་འགྱུར། རྒྱུད། ༼ལུ༽
ཏྲི་མིང་བཏགས་པ་ནི་དུས་གསུམ་དུ་བསྟན་ཏོ།
།བ་ལི་མིང་བཏགས་པ་ནི་འཁོར་
བའི་རྒྱ་མཚོར་བསྟན་ཏོ། །ཏ་རང་ག་བར་མིང་བཏགས་པ་ནི། ཅི་ལྟར་རླུང་
གིས་རྒྱ་མཚོ་བསྐྱོད་པ་དེ་བཞིན་དུ། སེམས་ཅན་ཐམས་ཅད་འཁོར་བའི་རྒྱ་་
མཚོར་ལྟུང་བ་དེ་ཕྱིན་ཅི་ལོག་པའི་ལས་བྱས་པའི་རླུང་གི་ངོ་བོས་བསྐྱོད་ནས་སྡུག་་
བསྔལ་གྱིས་ཉམ་ཐག་པས་བརླབ་●ལྟ་བུས་ཡང་འདའ་བ་དང་འབྱུང་བའི་ཚུལ་དུ་་
སྐྱེ་བའོ། །ཀ་མིང་བཏགས་པ་ནི་ཐུགས་རྗེ་ཆེན་པོའི་ངོ་བོའི་ཐུགས་སོ། །ཨོཾ་དུ་
མིང་བཏགས་པ་ནི་མེ་ལོང་ལྟ་བུའི་ཡེ་ཤེས་ཀྱིས་སེམས་ཅན་ཐམས་ཅད་བྱིན་གྱིས་་་
བརླབ་པར་མཛད་པ་གྲུའི་ངོ་བོར་སྨོས་སོ། །ཧཱ་མིང་བཏགས་པ་ནི། སྒྲོལ་བར་
མཛད་པའི་གྲུ་མཁན་ལྟ་བུ་ཁྲོ་བོའི་རྒྱལ་པོ་ཨརྱ་ཨ་ཙ་ལ་ཉིད་དུ་བསྟན་ཏོ། །དེ་་
ལྟར་ཏྲི་བ་ལི་ཏ་རང་ག་བར་རྟ་ཀ་ཨོཾ་ཧའི་དོན་དུ་གསུངས་སོ། །ཧ་ཞེས་བྱ་བ་ནི།
ཁྲོ་བོའི་རྒྱལ་པོ་ཨརྱ་ཨ་ཙ་ལས་ད་ལྟར་གནས་པའི་སེམས་ཅན་ཐམས་ཅད་འཁོར་
བའི་རྒྱ་མཚོ་ལས་ཅི་ལྟར་སྒྲོལ་བར་མཛད་པ་དེ་བཞིན་དུ། ཧ་མིང་བཏགས་པ་
མ་འོངས་པའི་སེམས་ཅན་ཐམས་ཅད་ཀྱང་སྒྲོལ་བར་མཛོད་ཅེས་པའོ། །དེ་ལྟར་
ཧཱའི་དོན་དུ་གསུངས་སོ། །ཨ་ཙ་ལ་ཙེ་ཏ་སྤོ་ཏ་ཡ་ཞེས་བྱ་བ་ནི་ཁྲོ་བོའི་རྒྱལ་པོ་
ཨརྱ་ཙ་ལ་ཁྱོད་ཀྱིས་ཨརྱ་ཙ་ལ་ཏེ་ཙ་མིང་བཏགས་པ་ཉིད་ལྟ་བུའི་སྐུ་ཕྱག་རྒྱ་སྤྲིན་
བཞིན་དུ་བ་སྤུ་བུ་གའི་ལམ་གྱི་སྒོ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་
མཛད་དོ། །དེ་མ་ཐག་ཏུ་ལྷ་དང་ཀླུ་དང་གནོད་སྦྱིན་དང་་། འབྱུང་པོ་ལ་
སོགས་པ་བགེགས་ཀྱི་རྒྱལ་པོ་མ་རུངས་པ་ཐམས་ཅད་འཁོར་དང་བཅས་པའི་སོ་
སོའི་བྲན་བཞིན་ཐམས་ཅད་ལ་རེག་པའི་ཚུལ་གྱིས་བྱིན་གྱིས་བརླབ་པར་མཛད་དོ། །
བྱིན་གྱིས་བརླབས་མ་ཐག་ཏུ་སྤོ་ཏ་ཡ་མིང་བཏགས་པ་དེ་དག་གི་ལུས་ཀུན་དུམ་བུ་
དུམ་བུར་གྱུར་པའོ། །དེ་ལྟར་ཨ་ཙ་ལ་ཙེ་ཏ་སྤོ་ཏ་ཡའི་དོན་དུ་གསུངས་སོ། །
45-1240