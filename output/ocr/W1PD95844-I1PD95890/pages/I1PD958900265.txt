२०
___བསྟན་འགྱུར། རྒྱུད། ༼རུ༽ ༨༦ny dg
འདིར་སྦྱར་རོ། །དེ་ལྟ་བུའི་ངོ་བོ་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱའོ། །
དེ་མ་ཐག་ཏུ་སེམས་ཅན་མ་ལུས་པ་ཐམས་ཅད་རེག་ཚུལ་གྱིས་བྱིན་གྱིས་བརླབ་པར་
བྱ་སྟེ། ཉིད་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་བྱའོ། །དེའི་་་་
འོག་ཏུ་སྤྲོ་བར་བྱས་པའི་གནས་སུ་བསྡུ་བར་བྱ་བར་སྨོས་སོ། །དེ་མ་ཐག་ཏུ་ཡེ་་
ཤེས་ལྔའི་ངོ་བོ་གོང་བུ་ལྟ་བུར་གྱུར་པར་བསམ་མོ། །དེ་ལྟར་འདས་པའི་དུས་ཀྱི་
སངས་རྒྱས་ཀྱི་དོན་དུ་བསྟན་ཏོ། །དེ་ནས་མ་འོངས་པའི་དུས་ཀྱི་སངས་རྒྱས་ཀྱི་
ཚུལ་བསྟན་པར་བྱ་སྟེ། གོང་དུ་སྨོས་པའི་སངས་རྒྱས་ཀྱི་སྐུ་ཕྱག་རྒྱ། སེམས་་་
ཅན་ཐམས་ཅད་དང་གཉིས་སུ་མེད་པར་འདུས་པ་དེ་མ་ཐག་ཏུ་ཡེ་ཤེས་ལྔའི་གོང་་
བུར་གྱུར་པའི་ས་བོན་དེ་ལས། མདུན་དུ་སྨོས་པའི་ཆོ་གའི་ཚུལ་གྱིས་རྣམ་པར་་་
སྣང་མཛད་ལ་སོགས་པ་རིགས་ལྔའི་སངས་རྒྱས་སྤྲོ་བ་དང་བསྡུ་●བ་ཡིན་པར་སྨོས་
སོ༑ །དེ་ལྟར་མ་འོངས་པའི་དུས་ཀྱི་སངས་རྒྱས་ཀྱི་དོན་དུ་གསུངས་སོ། །དེ་་
ནས་ད་ལྟར་གྱི་དུས་ཀྱི་སངས་རྒྱས་ཀྱི་ཚུལ་གྱི་དོན་བསྟན་པར་བྱ་སྟེ།
འདས་པ་་
དང་། མ་འོངས་པའི་སངས་རྒྱས་རྣམས་སྤྲོ་བར་མཛད་མཁན་ཐུགས་རྡོ་རྗེ་མི་་་་
བསྐྱོད་པའི་སྐུ་ཕྱག་རྒྱ་ཆེན་པོའི་ངོ་བོ་དེ་དང་གཉིས་སུ་མེད་པའི་ང་རྒྱལ་སྒྲུབ་པ་་་་
པོས་འཆང་བའོ། །དེ་ལྟར་ད་ལྟར་གྱི་སངས་རྒྱས་ཀྱི་དོན་དུ་བསྟན་ཏོ།
།དེ་་་་
ལྟར་མདོར་བསྡུ་བའི་སྙིང་པོ་དུས་གསུམ་སངས་རྒྱས་ཀྱི་དོན་དུ་གསུངས་སོ།
།སྐུ་
གསུང་ཐུགས་ནི་མཉེས་བྱེད་པ་ཞེས་པ་ནི། མདུན་དུ་སྨོས་པའི་དུས་གསུམ་གྱི་
སངས་རྒྱས་ཀྱི་སྐུ་ཕྱག་རྒྱ་སྤྲོ་བ་དང་བསྡུ་བའི་དུས་སུ་དེ་དག་ཉིད་ཉིད་ཀྱི་གསང་
བའི་ཐུགས་ཁ་ཡེ་ཤེས་སེམས་དཔའི་གནས་ནསས། སྐུ་དང་། གསུང་དང་།
ཐུགས་གསུམ་གྱི་རིགས་གསུམ་གྱི་ཡེ་ཤེས་ཀྱི་འོད་ཟེར་གྱི་དྲ་བ་ཉིད་ཉིད་ཀྱི་རིགས་་
ཀྱི་བྱེ་བྲག་གི་ཁ་དོག་དང་ལྡན་པའི་ངོ་བོ་འོད་ཟེར་གྱི་དྲ་བའི་སྤྲོས་པས། སྐུ་ཕྱག་
45-244