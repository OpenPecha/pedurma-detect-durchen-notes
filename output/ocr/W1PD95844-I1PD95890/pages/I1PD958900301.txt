Ha
२१०
བསྟན་འགྱུར། རྒྱུད། ༼རུ༽ ༨༦ gyy
བསྒོམ་པར་བྱ་བའི་ཆོ་ག་བསྟན་པར་བྱ་སྟེ། སྒྲུབ་པ་པོས་དང་པོ་ཉིད་དང་བཅས་
པའི་ཕྱི་ནང་གི་ཆོས་ཐམས་ཅད་སྟོང་པའི་ངོ་བོར་བསམ་མོ། །དེའི་འོག་ཏུ་ནམ་་
མཁའི་དབུས་སུ་དོན་དམ་པ། བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོར་་་
གྱུར་པར་བསམ་མོ། །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་དེ།
སྔགས་ས་བོན་ཡིག་འབྲུ་ཧཱུཾ་དུ་གྱུར་པར་བསམ་མོ། །དེའི་འོག་ཏུ་སྔགས་ས་བོན་་
ཡིག་འབྲུ་ཧཱུཾ་དེ་ལས། རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བསམ་མོ།
དེའི་སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་་་
རྣམས་དང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ། གཞན་མདུན་དུ་དཀྱིལ་་
འཁོར་གྱི་སྐབས་སུ་སྨོས་པ་བཞིན་འདིར་སྦྱར་རོ། །གཞན་ཡང་ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ། མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་དང་་་
ལྡན་པའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་
པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་རྡོ་རྗེ་ཆེན་པོ་
བསམ་པར་བྱའི་དོན་དུ་གསུངས་སོ།
།ཡེ་ཤེས་དཀྱིལ་འཁོར་དབུས་སུ་ནི།
ཞེས་པ་ནི། རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་དུ་བསྒོམ་མ་ཐག་
ཏུ༑ མདུན་དུ་སྔགས་ས་བོན་ཡི་གེ་ཧཱུཾ་ཁ་དོག་རྣམ་པ་ལྔ་དང་ལྡན་པ་བསམ་མོ། །
དེ་འབར་ཞིང་ཡེ་ཤེས་ཀྱི་དཀྱིལ་འཁོར་དུ་མིང་བཏགས་པ་ཁ་དོག་ལྔ་དང་ལྡན་པ་་
འོད་ཀྱི་དཀྱིལ་འཁོར་དུ་འགྱུར་རོ། །དེ་མ་ཐག་ཏུ་མདུན་དུ་སྨོས་པའི་ཚུལ་དུ་་་་
གདན་དེའི་སྟེང་དུ་བཞུགས་པར་བསྒོམ་པར་བྱའོ། །དེ་ལྟར་ཡེ་ཤེས་དཀྱིལ་་་་
འཁོར་དབུས་སུ་ནིའི་དོན་དུ་གསུངས་སོ། །ལུས་ཀུན་ལ་ནི་ཁཾ་དམིགས་ན་ཞེས་པ་
ནི་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའ་གནས་ནས། སྔགས་ས་་་་་
བོན་ཡི་གེ་ཁཾ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ། གཟི་བརྗིད་ཀྱིས་ཉི་
45-280