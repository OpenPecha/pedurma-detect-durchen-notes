7
བསྟན་འགྱུར། རྒྱུད། ༼རུ༽ ༨༦
མི་དགོསས་སོ། །ད་ནི་སྟོན་པ་མི་བསྐྱོད་རྡོ་རྗེ་འཛིན་གྱི་ཐུགས་རྗེ་ཆེན་པོ་མཉམ་་་
པའི་ངོ་བོས་ཡེ་ཤེས་ཀྱི་ཆོ་འཕྲུལ་གྱི་བསྒྱིངས་པ་སྤྲོས་ནས། སེམས་ཅན་ཐམས་་་་
ཅད་བྱིན་གྱིས་བརླབས་ནས། གཉིས་སུ་མེད་པར་བསྡུ་བར་མཛད་པ་འདོད་པའི་
ཡོན་ཏན་ལྔའི་མཆོད་པ་སྤྲོས་པས། བདེ་བ་དང་ཡིད་བདེ་བ་ཐོབ་པར་གྱུར་པ།
དེ་བཞིན་གཤེགས་པ་ཐམས་ཅད་ཏིང་ངེ་འཛིན་མཛད་པའི་དོན་སེམས་ཅན་ཐམས་
ཅད་ཀྱི་དོན་བྱ་བའི་ཕྱིར་འཁོར་ཐམས་ཅད་ལ་བཤད་པར་མཛད་པ་བསྟན་པར་བྱ་
སྟེ༑ དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་བཀའ་སྩལ་ཏོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད། མི་བསྐྱོད་པ་ལ་སོགས་པ།
དེ་བཞིན་གཤེགས་པ་ཐམས་ཅད། རེག་པ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་་་
ཐབས་ཅིག་ཏུ། སེམས་ཅན་གྱི་དོན་བྱ་བའི་ཕྱིར། རོལ་པ་རབ་ཏུ་སྟོན་པ་ཡོད་
དེ་ཞེས་བྱ་བའི་དོན་བཤད་པར་བྱ་སྟེ། དེ་བཞིན་གཤེགས་པ་དེ་དག་ཐམས་ཅད་
ལ་འདི་སྐད་བཀའ་སྩལ་ཏོ་ནི། སྟོན་པ་མི་བསྐྱོད་རྡོ་རྗེ་འཛིན་གྱིས་ཏིང་ངེ་འཛིན་
མཛད་པའི་འོག་ཏུ་རྣམ་པར་སྣང་མཛད་ལ་སོགས་པ། _ འཁོར་གྱི་དེ་བཞིན་
གཤེགས་པ་ཐམས་ཅད་ལ། སེམས་ཅན་འདོད་ཆགས་ཀྱི་སྤྱོད་པ་སྤྱོད་དེ་དག་
ཐམས་ཅད་བླ་ན་མེད་པའི་འདོད་ཆགས་ཀྱི་སྤྱོད་པ་སྤྱད་པའི་ཕྱིར། སྤྱན་རས་
ཀྱིས་གཟིགས་ཏེ། དངོས་གྲུབ་ཏུ་གྱུར་པའི་ལམ་གྱི་ཚུལ་བསྟན་པའི་ངོ་བོར་ཚིག་
འདི་སྐད་བཀའ་སྩལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་་
ཞེས་པ་ནི། སྟོན་པ་མི་བསྐྱོད་རྡོ་རྗེ་འཛིན་གྱིས་རྣམ་པར་སྣང་མཛད་ལ་སོགས་པ་
འཁོར་གྱི་དེ་བཞིན་གཤེགས་པ་ཐམས་ཅད་ལ་བསྟོད་པའི་ཚིག་བཀའ་སྩལ་པ་སྟེ་
ཁྱེད་མ་གཏོགས་པ་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པའི་སྐུ་ཕྱག་རྒྱ་ཡོད་པའོ། །དེ་
ནས་མི་བསྐྱོད་པ་ལ་སོགས་པ། དེ་བཞིན་གཤེགས་པ་ཐམས་ཅད་ཞེས་པ་ནི།
45-144