རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༩༡༩
འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་ཕྱག་ན་རྡོ་
རྗེའི་སྐུ་ཕྱག་རྒྱ་བསྐྱེད་པར་བྱའོ། །དེ་ནི་རྡོ་རྗེ་མི་བསྐྱོད་པའི་སྐུ་མདོག་དང་ཞལ་
དང་རྒྱན་རྣམས་ཇི་ལྟར་སྨོས་པ་དེ་བཞིན་དུ་བྱའོ། །གཞན་ཡང་ཕྱག་དྲུག་ཕྱག་
མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་རྩེ་ལྔ་གསོར་བའི་ཚུལ་དུ་འཛིན།
བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ། ཐ་མ་ན་འཁོར་ལོ་རྩིབས་
བརྒྱད་དོ། །གཡོན་དང་པོ་ན་རྡོ་རྗེ་དྲིལ་བུ།
བར་མ་ན་རྡོ་རྗེ་ཀྱོ་བ། ཐ་མ་་
ན་རྡོ་རྗེ་ཞགས་པའོ། །དེ་ལྟ་བུའི་ངོ་བོ་ཕྱག་ན་རྡོ་རྗེ་སྐུ་ཕྱག་རྒྱ་བསྐྱེད་པར་བྱ་སྟེ།
དེ་མ་ཐག་ཏུ་སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ། ཕྱག་ན་རྡོ་
རྗེའི་སྐུ་ཕྱག་རྒྱའི་སྤྱི་བོ་དབང་བསྐུར་བའི་ཚུལ་དུ་བསམ་མོ། །དེའི་འོག་ཏུ་སྒྲུབ་•
པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམས་པར་བྱའོ། །དེ་ལྟར་ཕྱག་ན་
རྡོ་རྗེའི་སྐུ་ཕྱག་རྒྱ་བསྐྱེད་མ་ཐག་ཏུ། ནམ་མཁའི་སྙིང་པོའི་སྐུ་ཕྱག་རྒྱ་བསྐྱེད་པར་
བྱ་སྟེ། དང་པོ་རྡོ་རྗེ་མི་བསྐྱོད་པའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་
གནས་སུ་ཕྱིའི་སྟན་བདེ་ཞིང་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་
པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་་་་
དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་ཅི་་་
ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་་
ཕྱག་རྒྱ་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམས་པར་བྱའོ། །
དེའི་དུས་སུ་ཅི་ལྟར་ཕྱག་ན་རྡོ་རྗེ་བསྐྱེད་པའི་ཕྱིར་ཤེས་རབ་མ་སྨོས་པ་དེ་བླང་ངོ་། །
ཤེས་རབ་མ་དེ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་་་་
པར་བྱའོ། །དེའི་འོག་ཏུ་བསྒྲུབ་པ་པོས་འདོད་ཆགས་ཆེན་པོའི་སེམས་དགའ་་་་་
45-919