རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
པ་བྱས་པས། སངས་རྒྱས་སྤྱན་ལ་སོགས་པ་ལྷ་མོ་བཞིའི་•འབྲས་བུ་སྔར་སྨོས་པ་
འགྲུབ་པར་འགྱུར་བར་སྨོས་སོ། །དེ་ལྟར་འདོད་པའི་ལོངས་སྤྱོད་དག་གིས་ནི།
ཅི་ལྟར་འདོད་པ་བསྟེན་ན་འགྲུབ་ཀྱི་དོན་དུ་གསུངས་སོ། །ད་ནི་རིག་པའི་རྒྱལ་་
པོར་མིང་བཏགས་པ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་བསྒོམ་པའི་ཆོ་གའི་དོན་
བསྟན་པར་བྱ་སྟེ། གཏི་མུག་དམ་ཚིག་ལས་བྱུང་བ། །རིག་པའི་རྒྱལ་པོ་རྡོ་རྗེ་
ཅན།༑
།མ་ནིང་དག་གི་གནས་བསྒྲུབས་པས། །དངོས་གྲུབ་དམ་པ་རབ་ཏུ་་་་
གཏེར།༑ །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། གཏི་མུག་
དམ་ཚིག་ལས་བྱུང་བ། །རིག་པའི་རྒྱལ་པོ་རྡོ་རྗེ་ཅན་ནི། སྒྲུབ་པ་པོས་དང་པོ་
མདུན་དུ་སྨོས་པའི་ཆོ་ག་བཞིའི་ཚུལ་དེས། སྐུའི་རིགས་རྣམ་པར་སྣང་མཛད་ཀྱི་
སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་
པ་ཐམས་ཅད་ནི། མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་
ལྟ་བུའི་ངོ་བོའི་སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་
དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱའོ། །དེའི་དུས་སུ་བྲམ་ཟེའི་རིགས་
བུ་མོ་བླང་ངོ་། །དེ་མདུན་དུ་སྨོས་པའི་ཡོན་ཏན་གྱི་ངོ་བོ་དང་ལྡན་པའོ། །
ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་་་་
བྱིན་གྱིས་བརླབ་པར་བྱའོ། །དེ་མ་ཐག་ཏུ་སྒྲུབ་པ་པོས་འདོད་ཆགས་ཆེན་པོའི་་་
སེམས་དགའ་བས། ཁྲོ་བོའི་བརྩོན་འགྲུས་ཀྱིས་གཉིས་སུ་མེད་པར་འཁྱུད་པའི་་་
སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་
ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་མ་ཐག་ཏུ་བྱང་ཆུབ་སེམས་་
45-683