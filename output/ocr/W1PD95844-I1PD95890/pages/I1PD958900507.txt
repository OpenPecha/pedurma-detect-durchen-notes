१७
THRA བསྟན་འགྱུར། རྒྱུད། ༼རུ༽ ༨༦ Eipe
འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་
བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་་
འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་་་་་་
དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་
བོན་དེ་ལས། ཐུགས་ཀྱི་རིགས་རྡོ་རྗེ་ཅན་དུ་མིང་བཏགས་པ་མི་བསྐྱོད་པའི་སྐུ་་་
ཕྱག་རྒྱ་བསྐྱེད་པར་བྱའོ། །དེ་སྐུ་མདོག་སྔོན་པོ་ཞལ་གསུམ་པ། ཞལ་དབུས་མ་
སྐུ་དང་མཐུན། གཡས་དམར་གཡོན་དཀར་པོ། དབུ་སྐྲའི་ཐོར་ཚུགས་ཀྱིས་་་
ཞལ་ཅུང་ཟད་བཞད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་
བརྒྱན་པ།
པ༑ ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པ་འཁྱུད་པའི་སྦྱོར་
བ་དང་ལྡན་པའོ། །ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་རྡོ་
རྗེ་རྩེ་ལྔ་འཛིན། གཡོན་དང་པོ་ན་རྡོ་རྗེ་ཞགས་པ། གཞན་ཕྱག་མཚན་རྣམས་
ནི་མདུན་དུ་སྨོས་པ་དེ་བཞིན་སྦྱར་རོ། །ཚུལ་དེ་ལྟར་བསྐྱེད་མ་ཐག་ཏུ་བསྐྱེད་་་་
པར་མཛད་མཁན་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་མི་བསྐྱོད་པའི་སྐུ་་་་་
ཕྱག་རྒྱ་ལ་གཉིས་སུ་མེད་པར་ཐིམ་པར་འགྱུར་བར་བསམ་མོ། །དེའི་འོག་ཏུ་མི་་
བསྐྱོད་པ་དང་གཉིས་སུ་མེད་པའི་ང་རྒྱལ་འཆང་བས་གདན་ཟླ་བའི་དཀྱིལ་འཁོར་
གྱི་དབུས་སུ་པདྨའི་སྐྱིལ་མོའི་ཚུལ་དུ་གནས་པར་རབ་ཏུ་བསྒོམ་མོ། །དེའི་དུས་སུ་
སྒྲུབ་པ་པོ་ཉིད་ཀྱི་གནས་གསུམ་དུ། སྐུ་དང་། གསུང་དང་། ཐུགས་ཀྱི་ཡེ་་
ཤེས་ཀྱི་སྔགས་ཀྱི་ཡིག་འབྲུ་གསུམ་གྱིས་བྱིན་གྱིས་བརླབ་པའི་སྦྱོར་བ་བྱའོ། །དེའི་
ཆོ་གའི་ཚུལ་བསྟན་པར་བྱ་སྟེ། དང་པོ་སྤྱི་བོའི་གནས་སུ་སྔགས་ས་བོན་ཡིག་འབྲུ་
ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་ཕུང་པོ་བཞིན་དུ་འབར་ཞིང་སྤྱི་བོའི་དབུས་སུ་ཐིམ་པར་གྱུར་པར་བསམ་
45-486