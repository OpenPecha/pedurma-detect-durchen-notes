རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གྱིས་བརླབས་པས། སྒྲུབ་པ་པོ་ལ་ཆོ་འཕྲུལ་གྱི་བྱེ་བྲག་སྣ་ཚོགས་ཀྱི་ཐབས་ཀྱིས་་་
གནོན་པར་བྱེད་པའི་ཆོ་འཕྲུལ་ནི་ངེས་བཅོམ་པར་འགྱུར་བར་སྨོས་སོ། །དེ་ནས་
སྔགས་ས་བོན་ཡིག་འབྲུ་ཨོཾ་ལ་སོགས་པ་གསུམ་གྱི་སོ་སོར་ཡེ་ཤེས་ཀྱི་གཟི་བརྗིད་་
འབར་བས་བདུད་དང་བགེགས་ཐམས་ཅད་ལ་རེག་མ་ཐག་ཏུ་ལུས་ཚིག་པར་་་
འགྱུར་བར་སྨོས་སོ། །མདོར་བསྡུ་བ་དེ་ལྟར་སྐུ་གསུང་ཐུགས་རྡོ་རྗེ་གསུམ་གྱི་
སྔགས་ཀྱི་གོ་ཆ་རང་གི་ཡོན་ཏན་གྱི་དོན་དང་ལྡན་པར་སྤྲོས་པའི་ཚུལ་ལས་གྱུར་མ་
ཐག་ཏུ་སྒྲུབ་པ་པོས་མདུན་དུ་སྨོས་པའི་དཔལ་རྡོ་རྗེ་སེམས་དཔའ་དང་གཉིས་སུ་་་
མེད་པའི་ང་རྒྱལ་དུ་བསྒོམ་པ་དེ་ལས་མ་གཡོས་པར་ཁྲོ་བོ་ཐམས་ཅད་ཀྱི་རྒྱལ་པོ་་་་
གཙུག་ཏོར་དུ་མིང་བཏགས་པ་བཛྲ་ཧཱུཾ་ཀའི་སྐུ་ཕྱག་གསང་བའི་རོལ་པའི་དམ་ཚིག་
གི་ཚུལ་གྱིས་བསྐྱེད་པར་བྱའོ། །བསྟན་པར་བྱ་སྟེ། དེ་ནས་གཙུག་ཏོར་དམ་་་
ཚིག་ཅེས་པ། དང་པོ་རྡོ་རྗེའི་རིགས་ཀྱི་བྱེ་བྲག་ཁྲུས་མཁན་གྱི་རིགས་ཀྱི་བུ་མོ་་་་
བླང་ངོ་། །དེ་མདུན་དུ་སྨོས་པའི་ཚུལ་གྱི་མཚན་དང་ཡོན་ཏན་ཕུན་སུམ་ཚོགས་་
པ་ཐམས་ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་ལ་མ་མ་ཀི་དང་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་དེ་དང་་་་
གཉིས་སུ་མེད་པར་འཁྱུད་པའི་སྦྱོར་བས་འདོད་ཆགས་ཆེན་པོ་སེམས་ཞེ་སྡང་གི་ངོ་
བོས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་བྱང་ཆུབ་ཀྱི་སེམས་་་་་
ཆར་གྱི་རྒྱུན་བཞིན་དུ་འོད་དུ་ཞུའོ། །དེ་རྒྱ་མཚོ་དང་མཉམ་པར་འགྱུར་རོ། །
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་
བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་་་
བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་ཏོ། །
45-807