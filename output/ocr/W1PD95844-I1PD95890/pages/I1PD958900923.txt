བསྟན་འགྱུར། རྒྱུད། ༼ཁུ༽ ༨༧
པའོ།༑ །ཞལ་ཅུང་ཟད་བཞད་པ། སྐུ་ཀུན་ནས་ཉི་མ་སྟོང་དང་མཉམ་པའི་་་་
གཟི་བརྗིད་ཀྱི་འབར་བའི་འོད་ཀྱིས་འཇིག་རྟེན་གྱི་ཁམས་ཐམས་ཅད་ན་གནས་་་་་
པའི་ལྷ་དང་མི་ལ་སོགས་པ་སེམས་ཅན་ཐམས་ཅད་འཇིགས་པ་ཆེན་པོས་འཁྲུག་་་་
པར་འགྱུར་བར་སྨོས་སོ། །གཞན་ཡང་དེའི་རྒྱན་དང་། ཕྱག་དང་ཕྱག་མཚན་
བསྟན་པར་བྱ་སྟེ། རྒྱན་རིན་པོ་ཆེ་སྣ་ཚོགས་ཀྱིས་བརྒྱན་པའོ། །ཕྱག་དྲུག་ཕྱག་
མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་རྩེ་ལྔ་འཛིན། བར་མ་ན་འཁོར་
ལོ་རྩིབས་བརྒྱད། ཐ་མ་ན་པདྨ་འདབ་བརྒྱད། གཡོན་དང་པོ་ན་རྡོ་རྗེ་དྲིལ་བུ།
བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ། ཐ་མ་ན་རྡོ་རྗེ་རལ་གྲི་་་་
ཨུཏྤལ་སྔོན་པོའི་འདབ་མ་ལྟ་བུའོའོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་
རྒྱ་བསྐྱེད་མ་ཐག་ཏུ་སྐྱེད་•པར་མཛད་མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ་རྡོ་
རྗེ་མི་བསྐྱོད་པའི་སྐུ་ཕྱག་རྒྱ་ལ་གཉིས་སུ་མེད་པར་ཐིམ་པར་འགྱུར་བར་བསམ་མོ། །
དེའི་འོག་ཏུ་སྒྲུབ་པ་པོས་མི་བསྐྱོད་•པ་དང་གཉིས་སུ་མེད་པའི་ང་རྒྱལ་དུ་བསྒོམ་་
པར་སྨོས་སོ། །དེ་ལྟར་འབར་བའི་ཐོར་ཚུགས་དབུ་བརྒྱན་ཅན། འཇིག་རྟེན་
ཁམས【རྣམས་ཁྲུགས་•བྱེད་པའི་དོན་དུ་གསུངས་སོ། །འདོད་ཆགས་ཅན་ནི་ཞལ་
གསུམ་བསམ། །དམར་པོ་ནག་པོ་དཀར་པོའོ། །ཐོར་ཚུགས་དབུ་རྒྱན་ལོངས་
སྤྱོད་ཅན། །བསྒོམས་ན་ངེས་པར་འགྲུབ་པར་འགྱུར། །ཞེས་བྱ་བའི་དོན་་་
བཤད་པར་བྱ་སྟེ། ཅི་ལྟར་ཡིན་ན་འདོད་ཆགས་ཅན་ནི་ཞལ་གསུམ་བསམ། །
དམར་པོ་ནག་པོ་དཀར་པོ་ནི་ཕྱིའི་གནས་ཆུ་འགྲམ་རྩྭ་འཇམ་པ་དང་སྣུམ་པ་ཕུན་་
སུམ་ཚོགས་པ་དང་། མེ་ཏོག་དྲི་ཞིམ་པ་ཕུན་སུམ་ཚོགས་པ་དང་ལྡན་པའི་དབུས་
སུ་ཕྱིའི་སྟན་བདེ་ཞིང་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་་
ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །དེ་ཉིད་
45-900