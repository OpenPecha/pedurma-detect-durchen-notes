༡༢༨༨
_____བསྟན་འགྱུར། རྒྱུད། ༼ལུ༽
དང་ལྡན་པ་ཐམས་ཅད་དང་། སྒྲུབ་པ་པོ་ཉིད་ཀྱི་རྐང་པ་གཡོན་པའི་སྲིན་ལག་་
གི་ཁྲག་དང་། རྫས་དེ་རྣམས་གཅིག་ཏུ་བསྲེས་ནས་བཏགས་ཏེ་བོང་བུའི་ཆུ་དང་
དཀྲུགས་པ། རྫས་དེས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱའི་གཟུགས་བྱ་
རྒོད་ཀྱི་མཇུག་སྒྲོའི་རྩ་བའི་ཕྱོགས་ཀྱིས་བྲིས་ཏེ།
ཞལ་གསུམ་པ་ཕྱག་དྲུག་པ།
ཕྱག་མཚན་དྲུག་པ། ཁྲོ་བོའི་རྒྱན་ཐམས་ཅད་ཀྱིས་བརྒྱན་པ།
རལ་པ་གྱེན་དུ་
རྫེས་པ་རབ་ཏུ་འབར་བ་དང་༌། སྨིན་མ་ཁྲོས་ཏེ་བསྐྱོད་པ། མཆེ་བའི་ཕྲེང་བ་
ཅན་གསུས་པ་ཆེ་བ། ཕྱག་གཡས་དང་པོ་ན་རྡོ་རྗེའི་ཀྱོ་བ་འཛིན་གཡོན་དང་པོ་་
ན་རྡོ་རྗེ་ཞགས་པ་འཛིན། ཕྱག་མཚན་གཞན་ནི་ཅི་ལྟར་སྨོས་པའི་ཚུལ་དུ་བྱའོ། །
དེའི་ཞབས་གཉིས་ཀྱི་འོག་ཏུ་གནོད་སྦྱིན་མོའི་གཟུགས་ཐལ་མོ་སྦྱར་བ་མདུན་དུ་
སྨོས་པའི་ཁྲོ་བོའི་རྒྱལ་པོ་གཤིན་རྗེ་གཤེད་བྲིས་པའི་རྫས་དེ་ལ་ཀར་པུ་ར་དང་།
འུག་པའི་ཁྲག་བསྲེས་ལ་བྲིའོ། །ཁྲོ་བོའི་རྒྱལ་པོ་ཡ་མན་ཏ་ཀས་རྡོ་རྗེ་ཀྱོ་བ་དེས་པ་
དེས་བྷ་ག་ནས་འཛིན་པར་བྲི། རྡོ་རྗེ་ཞགས་པས་མགུལ་པ་ནས་བཅིང་བར་བྲི།
ཞབས་གཡས་བརྐྱང་བས་གནོད་སྦྱིན་མོ་སྐྱེད་པར་མནན་པར་བྲི། གཡོན་བསྐུམ་
པས་སྙིང་གར་མནན་པར་བྲིའོ། །དེའི་འོག་ཏུ་འཁོར་ལོ་རྩིབས་བརྒྱད་པ་འབར་
བའི་ཕྲེང་བ་དང་ལྡན་པར་བྲིའོ། །དེ་ལྟར་སྦྱོར་བ་བྱས་ནས་དཀྱིལ་འཁོར་གྲུ་བཞི་
ཀུན་ཏུ་ཁྲུ་རེ་དང་སོར་ལྔ་བདུད་རྩི་ལྔས་བསྐུ་བར་བྱའོ། །དེའི་འོག་ཏུ་སྒྲུབ་པ་་་
པོས་བརྩོན་འགྲུས་ཆེན་པོའི་སེམས་བརྟན་པ་བསྐྱེད་ནས་དེའི་སྟེང་དུ་འདུག་གོ། །
དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་མི་བསྐྱོད་པའི་སྐུ་ཕྱག་
རྒྱར་གྱུར་པར་བྱའོ། ། དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་
པར་འཁྱུད་པའི་སྦྱོར་བ་དང་ལྡན་པའོའོ། །དེའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་མི་བསྐྱོད་
45-1288