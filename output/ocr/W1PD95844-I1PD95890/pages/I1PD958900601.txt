५१०
བསྟན་འགྱུར། རྒྱུད།༼3༽ ༨༦670
དབྱིངས་ཀྱི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །
ལག་པ་གཡོན་པ་ནི་ཁྲོ་བོའི་རྒྱལ་པོ་པྲཛྙནྟ་ཀ་མེ་ལོང་ལྟ་བུའི་ཡེ་ཤེས་རྡོ་རྗེ་དང་
གཉིས་སུ་མེད་པའི་ངོ་བོ་ཡིན་པར་བརྟག་གོ། །ཁ་ནི་ཁྲོ་བོའི་རྒྱལ་པོ་ཧ་ཡ་ཤྲཱི་བ་
སོ་སོར་རྟོག་པའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་རྟག་གོ། །
གསང་བའི་རྡོ་རྗེ་ནི་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལི་མེ་ལོང་ལྟ་བུའི་ཡེ་ཤེས་རྡོ་རྗེ་་་་
དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །གཞན་ཡང་ཤེས་རབ་མ་ལྷ་་
མོའི་ཡན་ལག་བཞི་ཁྲོ་བོའི་རྒྱལ་པོ་ཡ་མནྟ་ཀ་ལ་སོགས་པ་བཞིའི་ཤེས་རབ་ཁྲོ་མོའི་
རྒྱལ་མོ་བཞིར་གཉིས་སུ་མེད་པའི་ངོ་བོར་བརྟག་པར་བྱ་སྟེ། ལག་པ་གཡོན་པ་་་
དང་། ལག་པ་གཡས་པ་དང་། ཁ་དང་། བྷ་གའོ། །ལག་པ་གཡོན་པ་ནི་
ཁྲོ་མོའི་རྒྱལ་མོ་རོ་ལངས་མ་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་
བོ་ཡིན་པར་བརྟག་གོ། །ལག་པ་གཡས་པ་ནི་ཁྲོ་མོའི་རྒྱལ་མོ་གཞན་གྱིས་མི་ཐུབ་
པ་མེ་ལོང་ལྟ་བུའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་རྟག་གོ། །
ཁ་ནི་ཁྲོ་མོའི་རྒྱལ་མོ་ཁྲོ་གཉེར་མ་སོ་སོར་རྟོགས་པའི་ཡེ་ཤེས་རྡོ་རྗེ་དང་གཉིས་སུ་་་
མེད་པའི་ངོ་བོ་ཡིན་པར་བརྟག་གོ། །བྷ་ག་ནི་ཁྲོ་མོའི་རྒྱལ་མོ་རལ་པ་གཅིག་མ་མེ་
ལོང་ལྟ་བུའི་ཡེ་ཤེས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་རྟག་གོ། །
མདོར་བསྡུ་བ་དེ་ལྷ་སུམ་ཅུ་ཡེ་ཤེས་རྡོ་རྗེར་མིང་བཏགས་པ་དཀྱིལ་འཁོར་གྱི་ངོ་བོ།
སྒྲུབ་པ་པོས་ཉིད་ཀྱི་གཟུགས་ཀྱི་ཕུང་པོ་ཤེས་རབ་མ་དང་གཉིས་སུ་མེད་པ་མདུན་་
དུ་སྨོས་པའི་ཚུལ་དུ་ལྷའི་སྐུ་ཕྱག་རྒྱའི་གཟུགས་དང་། གཉིས་སུ་མེད་པ་བསྒོམ་པ་
ང་རྒྱལ་དུ་རྟག་པར་བྱ་བར་སྨོས་སོ། །དེ་ལྟར་ཉེ་བར་བསྒྲུབ་པ་གྲུབ་མཆོག་ལ།
རྡོ་རྗེ་སྐྱེ་མཆེད་རྣམ་པར་བརྟག་གི་དོན་དུ་གསུངས་སོ། །སྔགས་ཀྱི་བདག་པོ་་་་་
བསྒོམ་པ་པོས། བསྒྲུབ་པའི་ཚེ་ན་བསྐུལ་བར་གསུངས་ཞེས་པ་ནི། མདུན་དུ་
45-580