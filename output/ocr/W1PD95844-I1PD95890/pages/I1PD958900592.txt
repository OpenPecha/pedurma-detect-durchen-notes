རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
427
བཞི་པ། བསྒྲུབ་པ་ཆེན་པོར་མིང་བཏགས་པ་དེ་བཞིན་གཤེགས་པ་ཐམས་ཅད་་
ཀྱི་བླ་ན་མེད་པའི་ཐུགས་བདེ་བ་ཡེ་ཤེས་ཆེན་པོ་ཕྱི་ནང་གི་ཆོས་ཐམས་ཅད་སྟོང་པ་
གཉིས་སུ་མེད་པའི་ངོ་བོ་དཔལ་རྡོ་རྗེ་སེམས་དཔར་སྨོས་པ་དེའི་རང་བཞིན་གྱི་ངོ་་
བོར་བསྒོམ་པ་བྱ་བའི་དུས་སུ། སྟོང་པའི་ངོ་བོ་བསྒོམ་པའི་ཚུལ་གྱི་བླ་ན་མེད་་་་
པའི་བྱང་ཆུབ་དེ་བཞིན་གཤེགས་པ་ཐམས་ཅད་ཀྱི་བདེ་བ་ཆེན་པོའི་འཇུག་པའི་ཡེ
ཤེས་ཀྱི་དངོས་གྲུབ་ཀྱི་བདག་ཉིད་ཆོས་ཀྱི་སྐུ་ཉིད་ཡིན་ཏེ། གནས་དེ་ནས་མེ་ལོང་
ལྟ་བུའི་ཡེ་ཤེས་དང་ཆོས་ཀྱི་དབྱིངས་ཀྱི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་
དང་༌། སོ་སོར་རྟོག་པའི་ཡེ་ཤེས་དང་། བྱ་བ་ནན་ཏན་གྱི་ཡེ་ཤེས་དང་།
དེ་ལྟར་རིགས་ལྔའི་བྱེ་བྲག་གི་ངོ་བོའི་འོད་ཟེར་གྱི་སྤྲིན་ཉིད་ཉིད་ཀྱི་ཁ་དོག་དང་
ལྡན་པ་ནམ་མཁའི་དབྱིངས་ཐམས་ཅད་ཁྱབ་པར་སྤྲོ་བར་བསམ་མོ། །ཚུལ་དེ་ལྟ་
བུར་ཉེ་བའི་བསྒྲུབ་པའི་ཡན་ལག་དང་པོ་བྱུང་བ་དེའི་འོག་ཏུ། མདུན་དུ་སྨོས་
པའི་འོད་ཟེར་གྱི་སྤྲིན་ཕུང་རིགས་ལྔའི་ཡེ་ཤེས་ཀྱི་ངོ་བོ་དེ་གཉིས་སུ་མེད་པར་་
གསལ་བའི་ངོ་བོར་གྱུར་པར་བསམ་མོ། །ཚུལ་དེ་ལྟ་བུར་ཉེ་བའི་བསྒྲུབ་པའི་ཡན་
ལག་གཉིས་པ་བསྙེན་པར་མིང་བཏགས་པ་དེ་འབྱུང་བའི་འོག་ཏུ། མདུན་དུ་་་་་
སྨོས་པའི་འོད་ཟེར་གྱི་སྤྲིན་ཕུང་གསལ་བར་གྱུར་པ་སྟེ། འདུས་པ་ལས་དོན་དམ་
པར་བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །ཚུལ་
དེ་ལྟ་བུར་ཉེ་བའི་བསྒྲུབ་པའི་ཡན་ལག་གསུམ་པ་བསྒྲུབ་པར་མིང་བཏགས་པ་བྱུང་
བ་དེའི་འོག་ཏུ་མདུན་དུ་སྨོས་པའི་དོན་དམ་པའི་བྱང་ཆུབ་སེམས་•ཟླ་བའི་དཀྱིལ་
འཁོར་གྱི་གཟུགས་སུ་གྱུར་པ་དེ་འདུས་པ་ལས་དཔལ་རྡོ་རྗེ་སེམས་དཔའ་ལ་སོགས་
པ་རིགས་ཀྱི་བདག་པོ་གང་ཡིན་པའི་སྔགས་ཀྱི་ས་བོན་ཡིག་འབྲུར་གྱུར་པར་བསམ་
མོ༑ །ཚུལ་དེ་ལྟར་ཉེ་བའི་བསྒྲུབ་པའི་ཡན་ལག་བཞི་པ་བསྒྲུབ་པ་ཆེན་པོར་མིང་
45-571