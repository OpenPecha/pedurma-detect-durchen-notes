༤༣༨
__ བསྟན་འགྱུར། ། རྒྱུད། [རུ༽[༨༦ ngag
རི་ལུའི་བསྒྲུབ་པ་བྱ་བའི་དུས་སུ་གསུང་གི་རིགས་ཀྱི་བྱེ་བྲག་མ་བླང་ངོ་། །དེ་་་་་
མདུན་དུ་སྨོས་པའི་ཚུལ་གྱིས་མཚན་དང་ཡོན་ཏན་ཕུན་སུམ་ཚོགས་པ་ཐམས་ཅད་
དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་རོ་རྡོ་རྗེ་མ་དང་གཉིས་སུ་མེད་
པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་མདུན་དུ་སྨོས་
པའི༑ བདུད་རྩི་རྣམ་པ་ལྔའི་དཀྱིལ་འཁོར་དེའི་སྟེང་དུ་སྒྲུབ་པ་པོ་ཕྱིའི་སྟན་
བདེ་བ་འཇམ་པའི་སྟེང་དུ་འདུག་གོ། །དེའི་འོག་ཏུ་འདོད་ཆགས་ཆེན་
སེམས་དགའ་བས་ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ།
རྡོ་རྗེ་ལམ་གྱི་སྒོ་ནས། ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་་་
བསམ་མོ། །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་་
འབར་ཞིང་འོད་དུ་ཞུ་སྟེ། དེ་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ལ་གཉིས་
སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་ཟླ་བའི་དཀྱིལ་འཁོར་གྱི་ངོ་བོར་
གྱུར་པར་བསམ་མོ། །དེའི་འོག་ཏུ་ཤེས་རབ་མའི་བྷ་ག་ནས་རྡོ་རྗེ་དབྱུང་ངོ་། །
དེའི་འོག་ཏུ་ཤེས་རབ་མའི་བྷ་གའི་ནང་གི་བྱང་ཆུབ་སེམས་ཟླ་བའི་དཀྱིལ་འཁོར་་་
དེའི་སྟེང་དུ་རི་ལུ་བཞག་གོ། །དེ་མ་ཐག་ཏུ་རི་ལུའི་སྟེང་དུ་སྔགས་ས་བོན་ཡིག་་
འབྲུ་ཨཱ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་་
བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་ནས། རི་ལུའི་ནང་
དུ་ཐིམ་ནས། དབུས་སུ་གནས་པར་བརྟག་གོ། །ཡེ་ཤེས་ཀྱི་ས་བོན་དེ་ལས་་་་་
རང་གི་རིགས་ཀྱི་ལྷ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེའི་་་་
ཚད་ཡུངས་ཀར་གྱི་འབྲུ་ཙམ་ལ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་
45-438