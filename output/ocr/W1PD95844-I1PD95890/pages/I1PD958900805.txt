人々
བསྟན་འགྱུར། རྒྱུད།
བོ་སྲིན་བུ་མེ་ཁྱེར་ལྟ་བུ་དེ་ནི། ཁྲོ་བོའི་རྒྱལ་པོ་རྣམས་ཀྱི་སྐུ་ཕྱག་རྒྱ་སྤྲིན་ལ་གཉིས་
སུ་མེད་པར་བསྡུ་བར་བསམ་མོ། །དེ་ལྟར་ཐབས་ཐུགས་རྗེ་ཆེན་པོས་སློབ་དཔོན་
སྨོད་པར་བྱེད་པ་ལ་སོགས་པ་མ་རུངས་པའི་སེམས་ཅན་ཐམས་ཅད་སྐུ་གསུང་་་
ཐུགས་རྡོ་རྗེ་ཡེ་ཤེས་དང་གཉིས་སུ་མེད་པའི་ངོ་བོ། རྣམ་པར་སྣང་མཛད་ལ་
སོགས་པའི་རིགས་ལྔའི་བྱེ་བྲག་གི་དེ་བཞིན་གཤེགས་པ་དང་། གཉིས་སུ་མེད་
པར་འཁྱུད་པར་བསམ་མོ། །ཚུལ་དེ་ལྟར་གསད་པའི་ལས་ཀྱི་སྒྲུབ་པ་སྒོམ་པའི་
འོག་ཏུ། མདུན་དུ་སྨོས་པའི་སངས་རྒྱས་ཀྱི་སྐུ་ཕྱག་རྒྱ་སྤྲིན་ལྟ་བུ་དང་། དེ་
བཞིན་དུ་དེ་གནས་ནས་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བ་དེ་དག་བསྡུ་བར་བྱ་
བའི་ཆོ་ག་བསྟན་པར་བྱ་སྟེ། དང་པོ་སངས་རྒྱས་ཀྱི་སྐུ་ཕྱག་རྒྱ་སྤྲིན་ལྟ་བུའི་་
གནས་ནས་ཁྲོ་བོའི་རྒྱལ་པོ་ཅི་ལྟར་སྤྲོ་བ་དེ་བཞིན་*བསྡུ་བར་བསམ་མོ། །དེ་མ་
ཐག་ཏུ་སངས་རྒྱས་ཀྱི་སྐུ་ཕྱག་རྒྱ་སྤྲིན་ལྟ་བུ་དེ་སྤྲོ་བའི་ལམ་ནས་སྤྲོས་པའི་གནས་སུ་
གཉིས་སུ་མེད་པར་བསྡུ་བས་བསམ་མོ། །མདོར་བསྡུས་པ་དེ་ལྟར་གདུག་པ་་
རྣམས་ནི་གསོད་པ་དང་གི་དོན་དུ་གསུངས་སོ། །རྡོ་རྗེ་སེམས་དཔའ་འང་གསོད་
པར་བསྒོམ་ཞེས་པ་ནི། མདུན་དུ་སྨོས་པའི་ཆོ་གའི་ཚུལ་གྱིས་གསོད་པར་བྱ་བའི་
ལས་ཀྱིས་ནི། དེ་བཞིན་གཤེགས་པ་ཐམས་ཅད་དང་གཉིས་སུ་མེད་པའི་ངོ་བོར་
སྨོས་པའི་དཔལ་རྡོ་རྗེ་སེམས་དཔའི་དེ་ཉིད་ཀྱང་འཆི་ན། སེམས་ཅན་ཕྲ་མོ་་
གཞན་འཆི་བ་ལྟ་ངོ་མཚར་མི་ཆེའོ། །དེ་ལྟར་སྒྲུབ་པ་པོས་གསད་པའི་ལས་བྱ་
བའི་སེམས་བསྟན་པར་བྱ་བ་དང་། དད་པ་སྐྱེད་པའི་ཕྱིར་ཐབས་ཀྱིས་ལ་དོར་
བའི་ཚིག་ཏུ་སྨོས་སོ། །དེ་ལྟར་རྡོ་རྗེ་སེམས་དཔའ་འང་གསོད་པར་སྒོམ་གྱི་དོན་
དུ་གསུངས་སོ། །སངས་རྒྱས་སྐུ་གསུམ་མཆོག་སྦྱིན་པ། །རྡོ་རྗེ་གསུམ་གྱི་དཀྱིལ་
འཁོར་གནས། །རྨོངས་པས་བསྒྲུབ་པར་མི་སྟེར་ན།
45-782
།འཆི་བར་གྱུར་པར་