རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
22
དུ་བཤད་པས་འདིར་བཤད་མི་དགོས་སོ། །རྡོ་རྗེ་ཐུགས་བསྒོམས་ལས་འབྱུང་བ་
ཞེས་པ་ནི། སྒྲུབ་པ་པོས་མདུན་དུ་བཤད་པའི་ཚུལ་དུ་རལ་གྲི་རིག་པ་འཛིན་་་་་
བསྒྲུབ་པར་བྱ་བའི་དུས་སུ། རྡོ་རྗེའི་རིག་བྱང་ཆུབ་སེམས་དཔའ་སྒྲིབ་པ་ཐམས་
ཅད་རྣམ་པར་སེལ་བ་བསྒོམ་པར་བྱའོ། །ཡང་ན་བྱང་ཆུབ་སེམས་དཔའ་ནམ་་་་
མཁའི་སྙིང་པོ་བསྒོམ་པ་བྱ་བ་ཡང་མི་འགལ་ལོ། །དེས་ཐུགས་རྡོ་རྗེའི་རིགས་ཀྱི་་
བྱང་ཆུབ་སེམས་དཔའ་བསྒོམས་པས་དེ་ལས་གྲུབ་པའི་འབྲས་བུ་སྐུ་དང་གསུང་་་་་
དང་ཐུགས་རྡོ་རྗེ་ཅན་གྱི་སྩོལ་ལོ། །དེ་ལྟར་རྡོ་རྗེ་ཐུགས་བསྒོམས་ལས་འབྱུང་གི་་
དོན་དུ་གསུངས་སོ། །ཐམས་ཅད་རལ་གྲི་མཉམ་པ་ཞེས་བྱ་བའི་ཏིང་ངེ་འཛིན་ཏོ༎
ཞེས་བྱ་བ་རལ་གྲི་ཐམས་ཅད་ནི། སྒྲུབ་པ་ཐམས་ཅད་ཀྱི་ནང་ན་རལ་གྲི་རིག་པ་
འཛིན་གྱི་སྒྲུབ་པ་འདི་ཁྱད་པར་དུ་སྨོས་སོ། །གཞན་ཡང་ཐམས་ཅད་ནི་རྡོ་རྗེའི་་
རིགས་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ།
བྱང་ཆུབ་སེམས་་་
དཔའ་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱའོ། །རལ་གྲིའི་བསྒྲུབ་པ་
བྱ་བའི་རྫས་སུ་སྨོས་སོ། །དེ་ལྟར་རལ་གྲི་ཐམས་ཅད་ཀྱི་དོན་དུ་གསུངས་སོ།
མཉམ་པ་ཞེས་པ་ནི་སྒྲུབ【པ་པོས་མ་གྲུབ་•པའི་དུས་ཅི་ཙམ་པ་དང་། གྲུབ་པའི་
འོག་ཏུ་ཐུགས་རྗེ་ཆེན་པོའི་ཐུགས་ཀྱི། སེམས་ཅན་ཐམས་ཅད་ཀྱི་རེ་བ་བྱེ་བྲག་སྣ་
ཚོགས་ཀྱི་བུ་བཞིན་དུ་མཉམ་པར་བསྐོང་བར་བྱེད་དོ། །གཞན་ཡང་མཉམ་པ་ནི་
སྒྲུབ་པ་པོས་མདུན་དུ་བཤད་པའི་ཚུལ་གྱི་བྱང་ཆུབ་སེམས་དཔའ་སྒྲིབ་པ་ཐམས་
ཅད་རྣམ་པར་སེལ་བ་བསྒོམས་པས། རིག་པ་འཛིན་དུ་མིང་བཏགས་པའི་རྡོ་
རྗེའི་རལ་གྲི་དེ་གྲུབ་པའི་འོག་ཏུ་དངོས་གྲུབ་ཀྱི་འབྲས་བུ་ཐམས་ཅད་དུས་ཅིག་ཏུ་
མཉམ་པར་གྲུབ་པར་འགྱུར་རོ། །དེ་ལྟར་མཉམ་པའི་དོན་དུ་གསུངས་སོ། །
ཏིང་ངེ་འཛིན་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཆོ་གའི་ཚུལ་གྱི།
།
45-427