རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གཤེགས་པ་བཞི་རིམ་པས་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཆ་ལུགས་་་
ཕུན་སུམ་ཚོགས་པ་ཐམས་ཅད་དང་ལྡན་པ་དེ་བཞིན་དུ་འདིར་བསྐྱེད་པར་བྱའོ། །
དེ་མ་ཐག་ཏུ་ཅི་ལྟར་སྨོས་པའི་ཚུལ་དུ་བསྒོམ་པར་བྱ་སྟེ། མདུན་དུ་ཅི་ལྟར་སྨོས་
པའི་གདན་བསྐྱེད་པ་བདག་རྡོ་རྗེ་པདྨོ་ཅན་དུ་མིང་བཏགས་པ་སྣང་བ་མཐའ་ཡས་
དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བའི་དུས་སུ། ཉིད་ཀྱི་ཐུགས་ཀའི་
གནས་སུ་སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་དམར་པོ་ཅུང་ཟད་་
སེར་བ། སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་་
ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་ཏོ། །ས་བོན་གྱི་ངོ་བོར་གནས་ནས་འོད་
ཟེར་གྱི་སྤྲིན་གྲངས་མེད་པ་ཁ་དོག་དམར་པོ་ཅུང་ཟད་སེར་བ། བ་སྤུ་བུ་གའི་་་་
ལམ་གྱི་སྒོ་ནས་ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱའོ་དེའི་འོག་
ཏུ་ཕྱིའི་མེ་ལྷ་མདུན་དུ་སྨོས་པའི་འཁོར་ཕུན་སུམ་ཚོགས་པ་ཐམས་ཅད་དང་བཅས་
པའི་འོད་ཟེར་གྱི་སྤྲིན་གྱིས་རེག་པའི་ཚུལ་གྱིས་བྱིན་གྱིས་བརླབས་ཏེ། དེ་མ་ཐག་
ཏུ་ཤར་ལྷོའི་མཚམས་ཀྱི་གནས་སུ་ཅི་ལྟར་སྨོས་པའི་ཚུལ་གྱིས་འཁོར་ཐམས་ཅད་་་་
ཀྱིས་བསྐོར་བ། ཡེ་ཤེས་ཀྱིས་འོད་ཟེར་གྱི་སྤྲིན་དང་བཅས་པར་འོང་བར་བསམ་
མོ༑ །དེ་ནས་མེའི་ལྷའི་ལུས་ཀྱི་ཆ་ལུགས་ཕུན་སུམ་ཚོགས་པ་དང་། ཞོན་པ་་
དང་བཅས་པ་མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ།
།དེ་ལྟ་བུའི་ངོ་
བོར་མེ་ལྷ་འོངས་མ་ཐག་ཏུ། ཧོམ་ཁུང་གི་ནང་གི་རིན་པོ་ཆེ་འཛམ་བུ་ན་དའི་་་
སྟེང་གི་དབུས་སུ་བདག་པོའི་ཚུལ་དུ་འཁོར་ཐམས་ཅད་ཀྱིས་བསྐོར་བ་རྒྱས་པའི་ངོ་
བོ་ཅུང་ཟད་བཞད་པ། ཁ་གདངས་པའི་སྟབས་ཀྱིས་གནས་པར་བསམ་མོ། །
དེའི་དུས་སུ་སྒྲུབ་པ་པོས་རྒྱས་པའི་སེམས་དགའ་བས། གུང་ཀུ་མ་དང༌། ཙན་
དན་ལ་སོགས་པ་མེ་ཏོག་དྲི་ཞིམ་ཐམས་ཅད་ཀྱི་ཟེ་འབྲུ་དང་བཅས་པའི་ཆུའི་ཨརྒ་་
45-747