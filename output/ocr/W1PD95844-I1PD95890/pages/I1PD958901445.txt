༡༤༢༢
བསྟན་འགྱུར། རྒྱུད། ༼༽ ༨༧
བོ༑ །དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་བུ་མོ་མ་་་
ལུས་པར་བྱིན་གྱིས་བརླབ་པར་མཛད་པས་དབང་དུ་གྱུར་པར་སྨོས་སོ། །དེ་ལྟར་
མཛད་ནས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་གྲངས་མེད་པ་སྤྲིན་ལྟ་བུ་གོང་དུ་སྨོས་
པའི་བུ་མོ་དང་གཉིས་སུ་མེད་པའི་ངོ་བོ་ཐུགས་རྗེ་ཆེན་པོ་འདོད་ཆགས་ཀྱིས་ཐུགས་
དགྱེས་པ་བསྐྱེད་ནས་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་གཉིས་་
སུ་མེད་པར་སླར་བསྡུ་བར་མཛད་པར་སྨོས་སོ། །དོན་དེས་རྡོ་རྗེའི་ཏིང་ངེ་འཛིན་
ཡིནན་ནོ། །བཤད་པར་བྱ་སྟེ། སྟོན་པ་མི་བསྐྱོད་པ་རྡོ་རྗེ་འཛིན་མཛད་པའི་་་་་
དུས་སུ། ཐུགས་རྩེ་གཅིག་པར་གྱུར་པར་གནས་པའོ། །དོན་དེས་སྙོམས་པར་
ཞུགས་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས་ཀྱི་དོན་དུ་གསུངས་སོ། །ཏིང་ངེ་འཛིན་མཛད་པའི་འོག་
ཏུ་ད་ནི་སྔགས་དང་ཁྲོ་བོའི་རྒྱལ་པོ་ཡ་མན་ཏ་ཀའི་ངོ་བོ་དོན་གྱི་ཆོ་ག་བསྟན་པར་་
བྱ་སྟེ། རྡོ་རྗེ་དེ་བཞིན་གཤེགས་པ་ཐམས་ཅད་སྐྲག་པར་བྱེད་པའི་ཁྲོ་བོ་འདི་ཉིད་
ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ༌་། །ཞེས་བྱ་བ་ནི་རྡོ་རྗེའི་དེ་བཞིན་
གཤེགས་པ་ཐམས་ཅད་སྐྲག་པར་བྱེད་པའི་ཁྲོ་བོ་ནི་སྟོན་པ་མི་བསྐྱོད་པ་རྡོ་རྗེ་་་
འཛིན་ཉིད་ཀྱི་འཁོར་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་་་
བརྗོད་དུ་མེད་པའི་དེ་བཞིན་གཤེགས་པ་ཐམས་ཅད་དེ། དེ་དག་གི་སྐུ་དང་་
གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོའི་སྐུ་ཕྱག་རྒྱར་བསྟན་ཏོ། །
དེ་ལྟ་བུའི་ངོ་བོའི་དེ་བཞིན་གཤེགས་པ་དེ་དག་ཐམས་ཅད་སྐྲག་པར་བྱེད་པའི་ཁྲོ་་
བོའི་རྒྱལ་པོ་ཡ་མན་ཏ་ཀ་སྟེ། དེའི་སྐུ་ཕྱག་རྒྱ་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་
བརྗིད་ཀྱི་འབར་བའི་འོད་ཀྱིས་བསྐལ་པའི་མེ་བཞིན་དུ་འབར། དེའི་ཚ་བ་ཆེན་
པོས་སྐྲག་པར་བྱེད་པ་ཡིནན་ནོ། །དེ་ནི་ལ་དོར་བའི་ཚིག་ཡིན་ནོ། །བསྟན་པར་
45-1422