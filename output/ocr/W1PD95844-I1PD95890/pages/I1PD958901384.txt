རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣ ༦ ༡
དེ་ལ་ཕྱི་ནི་སྒྲུབ་པ་པོས་ལག་པ་གཉིས་ཀྱི་སོར་མོ་ཀུན་ནང་དུ་དཀྲི་བའི་ཚུལ་དུ་བྱས་
ལ༑ དེའི་ནང་དུ་རྡོ་རྗེ་ཕུར་བུ་བཟུང་ངོ་། །ཕུར་བུ་དེ་མཐེ་བོང་•གཉིས་་
མཉམ་པར་བསྒྲེང་བས་གནན་པར་བྱ་སྟེ། དེ་ནི་ཕྱིའི་ཚུལ་ལོ། །དེ་ལྟར་ཕན་་
ཚུན་དཀྲི་བའི་ཚུལ་བྱས་ལ། མཐེ་བོ་གཉིས་ནི་རབ་ཏུ་བསྡམ་གྱི་དོན་དུ་གསུངས་
སོ༑
།རྣམ་པར་སྣང་མཛད་ཚུལ་གནས་ཏེ། །རྡོ་རྗེ་ཕུར་པ་བཏབ་ན་ནི་ཞེས་་
པ་ནི། རྣམ་པར་སྣང་མཛད་གནས་སུ་མིང་གཏགས་•པ། ཁྲོ་བོ་•རྒྱལ་པོ་ཡ་་
མན་ཏ་ཀ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ། དེ་དང་གཉིས་སུ་མེད་པའི་ངོ་
བོ་ནི་མིའི་རུས་པའི་ཕུར་བུའོ། །དེ་མཐེ་བོ་གཉིས་རྣམ་པར་སྣང་མཛད་ཀྱི་ངོ་བོ་
ཡིན་པར་བརྟགས་པས་གནན་ཏོ། །གཞན་ཡང་ལག་པ་གཉིས་ཀྱི་སོར་མོ་ཕན་་་་
ཚུན་དཀྲིས་པ་ནི། སངས་རྒྱས་སྤྱན་དུ་བསམས་ལ། དེ་ལྟར་སྒོམ་པ་བྱས་ནས།
དགྲའི་གཟུགས་བརྙན་གྱི་སྙིང་ག་ནས་བཟུང་སྟེ། ལུས་ཀུན་ཏུ་གདབ་པར་བྱའོ། །
དེ་ལྟར་རྣམ་པར་སྣང་མཛད་ཚུལ་གནས་ཏེ། །རྡོ་རྗེའི་ཕུར་བུ་བཏབ་ན་ནའི་•
དོན་དུ་གསུངས་སོ། །གཞན་ཡང་གསང་བའི་ཚུལ་གྱི་བསྟན་པར་བྱ་སྟེ། ཕུར་
བུ་གདབ་པའི་འོག་ཏུ་སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྣམ་་
པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་
ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཆ་
ད་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་དུས་་་
འདིར་བྱའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་
ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་དུས་སུ་སྐུའི་་
རིགས་ཀྱི་བྱེ་བྲག་གི་བྲམ་ཟེའི་རིགས་ཀྱི་བུ་མོ་མདུན་དུ་སྨོས་པའི་ཚུལ་གྱི་མཚན་་
དང་ཡོན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་
45-1361