བསྟན་འགྱུར། རྒྱུད།
བསྔལ་ཅན་གྱི་སེམས་ཅན་གྱི་སྤྱི་བོའི་སྟེང་མཐོ་གང་ཙམ་གྱིས་འཕགས་པར་རྣམ་
པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་ཀྱི་སོ་སོའི་སྔགས་
ཀྱི་ས་བོན་ཡིག་འབྲུ་བསམ་མོ། །གཞན་ཡང་སའི་སྙིང་པོ་ལ་སོགས་པ་བྱང་ཆུབ་
སེམས་པ་ལྔའི་སོ་སོའི་སྔགས་ས་བོན་ཡིག་འབྲུ་བསམ་སྟེ། དེ་དག་ཐམས་ཅད་
དུས་འདིར་ཁ་དོག་དམར་པོའོ་གཞན་ཡང་ཉིད་ཉིད་ཀྱི་ཡེ་ཤེས་ཀྱི་གཟི་བརྗིད་ཀྱིས་
འབར་ཞིང་འོད་དུ་ཞུ་ནས། རིམ་པ་བཞིན་དུ་ཡེ་ཤེས་ཀྱི་ཁུ་བའི་ངོ་བོར་འགྱུར་རོ། །
ས་བོན་དེ་ལས་རིམ་པར་སྐུ་ཕྱག་རྒྱ་བསྐྱེད་པར་བྱའོ། །དུས་འདིར་སྐུ་མདོག་་་་་
དམར་པོའོ། །སོ་སོའི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་་་་་
འཁྱུད་པའི་སྦྱོར་བ་དང་ལྡན་པའོ། །ཀུན་གྱི་ཞལ་གཡས་གཡོན་གཉིས་ནི་བདག་
པོ་རིན་ཆེན་འབྱུང་ལྡན་གྱི་ཅི་ལྟར་སྨོས་པ་བཞིན་དུ་སྦྱར་རོ། །དེ་དག་གི་སྐུ་ཕྱག་
རྒྱ་གཟི་བརྗིད་ཀྱིས་འབར་བའི་འོད་ཀྱི་འབར་བའོ། །སྐྲའི་ཐོར་ཚུགས་ཀྱིས་བརྒྱན་
པ་ཞལ་ཅུང་ཟད་བཞད་པ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་དྲུག་
ཕྱག་མཚན་དྲུག་གོ། །དུས་འདིར་སངས་རྒྱས་དང་བྱང་ཆུབ་སེམས་དཔའ་ཀུན་་
གྱི་ཕྱག་གཡས་དང་པོ་ན་པདྨ་དམར་པོ་འདབ་བརྒྱད་འཛིན། ཕྱག་མཚན་གཞན་
ནི་ལེའུ་བཞི་པའི་དཀྱིལ་འཁོར་གྱི་སྐབས་སུ་ཅི་ལྟར་སྨོས་པ་དང་སྦྱར་རོ། །དེ་
ལྟ་བུའི་ངོ་བོ་སངས་རྒྱས་དང་བྱང་ཆུབ་སེམས་དཔའི་སྐུ་ཕྱག་རྒྱ་སྤྲིན་བཞིན་དུ།
མདུན་དུ་སྨོས་པའི་ནམ་མཁའི་དཀྱིལ་འཁོར་གྱི་ངོ་བོ་གང་བར་བརྟག་གོ། །མདོར་
བསྡུ་བ་དེ་ལྟར་སངས་རྒྱས་བྱང་ཆུབ་སེམས་དཔའ་ཡིས། ནམ་མཁའི་དཀྱིལ་་
འཁོར་ཡོངས་སུ་དགང་གི་དོན་དུ་གསུངས་སོ། །འོད་ཟེར་ལྔའི་སྦྱོར་བ་ཡིས་དེར་
ནི་གཟི་བརྗིད【འབབ་པར་བྱ། ཞེས་པ་ནི་རྣམ་པར་སྣང་མཛད་ལ་སོགས་པ་
རིགས་ལྔའི་བྱེ་བྲག་གི་སངས་རྒྱས་དང་སའི་སྙིང་པོ་ལ་སོགས་པ་བྱང་ཆུབ་སེམས་
45-882