རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དེ་དང་གཉིས་སུ་མེད་པའི་ངོ་བོར་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱར་
བསྟན་ཏོ། ། །དེ་ནི་ཐུགས་རྗེ་ཆེན་པོའི་ཐུགས་ཀྱི་ངོ་བོ་ཡིན་པས་དམ་ཚིག་ཆེན་་
པོའི་རྡོ་རྗེར་སྨོས་སོ། །དེ་ལྟར་དམ་ཚིག་ཆེན་པོའི་རྡོ་རྗེས་དེ་སྐད་བཀའ་སྩལ་་
ཏོའི་དོན་དུ་གསུངས་སོ། p
ད་ནི་ཁམས་གསུམ་ཐམས་ཅད་ན་གནས་པའི་བདུད་དང་བགེགས་ཀྱི་ཚོགས་
མ་རུངས་པ་ཐམས་ཅད་ལ་ཕུར་བུ་གདབ་པའི་ཕྱིར། སྐུ་དང་གསུང་དང་ཐུགས་
ཀྱི་ཕུར་བུ་གསུམ་གྱི་སྔགས་རིངས། སྐུ་གསུང་ཐུགས་གསུམ་དང་གཉིས་སུ་མེད་
པའི་ངོ་བོ་གསུངས་པའི་ཆོ་གའི་ཚུལ་བསྟན་པར་བྱ་སྟེ། དེ་ནས་བཅོམ་ལྡན་འདས་
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ངེས་པར་འཆིང་
བའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བ་དེ་
ནས་ནི་མདུན་དུ་སྨོས་པའི་དྲག་པོའི་ལས་ཀྱི་སྒྲུབ་པའི་དོན་གསུངས་པའི་འོག་་
ཏུ་སྐུ་དང་གསུང་དང་ཐུགས་ཀྱི་ཕུར་བུའི་སྔགས་རིངས་གསུངས་པའི་ཆོ་གའི་དོན་
མཚོན་པའོ། །བཅོམ་ལྡན་འདས་ཞེས་པ་ནི། མདུན་དུ་སྨོས་པའི་ཚུལ་དུ་སྟོན་
པ་མི་བསྐྱོད་པ་རྡོ་རྗེ་འཛིན་གྱི་ཡོན་ཏན་གྱི་བསྟོད་•པའི་མཚན་བཅོམ་ལྡན་འདས་
ཡིན་པ་སྡུད་པ་པོས་སྨོས་སོ། །དེའི་དོན་མདུན་དུ་ཅི་ལྟར་སྨོས་པ་བཞིན་དུ་འདིར་
བསྟནན་ཏོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་་་་
ངེས་པར་འཆིང་བ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་སྐུ་ཕྱག་རྒྱའི་
ཀུན་ནས་ཉིད་ཀྱི་རིགས་ལ་སོགས་པ་རིགས་གསུམ་གྱི་དེ་བཞིན་གཤེགས་པ་ཐམས་
ཅད་ཀྱི་ཡེ་ཤེས་ཀྱི་ངོ་བོ་འབར་བའི་འོད་གྲངས་མེད་པ་ཏིང་ངེ་འཛིན་ལ་སྙོམས་་
པར་ཞུགས་པའི་མདུན་དུ། ཅི་ལྟར་སྨོས་པའི་བདུད་དང་བགེགས་ཀྱི་ཚོགས་མ་་
45-1343