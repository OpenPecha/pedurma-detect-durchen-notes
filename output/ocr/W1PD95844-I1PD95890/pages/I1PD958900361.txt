१००
བསྟན་འགྱུར། རྒྱུད། ༼3༽ ༨༦
བཞུགས་པར་བསམ་མོ། །ཆོ་གའི་ཚུལ་དེ་ལྟར་འཁོར་ཕུན་སུམ་ཚོགས་པ་བསྐྱེད་
མ་ཐག་ཏུ། སྒྲུབ་པ་པོས་སྐུ་རྡོ་རྗེ་རྣམ་པར་སྣང་མཛད་དང་། གཉིས་སུ་མེད་
པའི་ང་རྒྱལ་འཆང་བས་གདན་འཁོར་ལོའི་དབུས་ཀྱི་ལྟེ་བ་ལ་བདག་པོའི་ངོ་བོ་
པདྨའི་དཀྱིལ་མོས་བཞུགས་པར་བསྒོམ་མོ། །གཞན་ཡང་རིན་པོ་ཆེའི་རིགས་ཀྱི་
བྱེ་བྲག་གི་མངོན་ཤེས་བསྒྲུབ་པར་བྱ་བའི་ཕྱིར་བསྒོམ་པའི་ཆོ་ག་བསྟན་པར་བྱ་སྟེ།
སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས། དེ་བཞིན་གཤེགས་པ་
རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་ཕྱག་རྒྱ་དེའི་ཆ་ལུགས་་
ཕུན་སུམ་ཚོགས་པ་ནི་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་
ཡེ་ཤེས་ཀྱི་ལྷ་མོ་སྤྲུལ་པའི་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་དང་
ལྡན་པའོ། །དེ་ལྟ་བུའི་ངོ་བོའི་དེ་བཞིན་གཤེགས་པ་རིན་ཆེན་འབྱུང་ལྡན་གྱི་སྐུ་་
ཕྱག་རྒྱ་བསྐྱེད་མ་ཐག་ཏུ་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་་
དུས་སུ་ཁྲུས་མཁན་གྱི་བུ་མོ་བླང་ངོ་། །དེ་མདུན་དུ་སྨོས་པའི་ཡོན་ཏན་ཕུན་སུམ་
ཚོགས་པ་ཐམས་ཅད་དང་ལྡན་པའོ། །དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་
མེད་པའི་ངོ་བོ་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཕྱིའི་སྟན་་
བདེ་ཞིང་འཇམ་པ་ལ་འདུག་སྟེ། དེ་མ་ཐག་ཏུ་འདོད་ཆགས་ཆེན་པོའི་སེམས་་་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་
བྱའོ།༑ །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་
མའི་བྷ་གའི་ནམ་མཁའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
དེའི་སྟེང་དུ་སྔགས་ས་བོན་ཡིག་འབྲུ་སྭ་བསམ་མོ།
།དེ་ཁ་དོག་སེར་པོ་ཅུང་ཟད་
དམར་བ་གཟི་བརྗིད་ཀྱི་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་བྱང་
ཆུབ་སེམས་ལ་གཉིས་སུ་མེད་པར་ཐིམ་པར་འགྱུར་རོ། །དེ་མ་ཐག་ཏུ་རིན་པོ་་་་
45-340