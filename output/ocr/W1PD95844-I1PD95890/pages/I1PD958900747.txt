༧༢༤
བསྟན་འགྱུར། རྒྱུད། ༼ཁུ༽༨༧ 073
རིགས་ལྔའི་བྱེ་བྲག་གི་ཡེ་ཤེས་ཀྱི་འོད་ཟེར་སྤྲོ་བར་བྱ་བའི་དོན་དུ་ཤེས་པར་བྱའོ། །
བཤད་པར་བྱ་སྟེ། སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་བསྒོམ་པ་བྱས་པས་
བླ་ན་མེད་པའི་བྱང་ཆུབ་ཀྱི་འབྲས་བུ་ཐོབ་པར་འགྱུར་བར་བསྟན་ཏོ། །མདོར་
བསྡུས་པ་དེ་ལྟར་འོད་ཟེར་ལྔའི་བྱེ་བྲག་གིས། སྤྲོས་ན་བྱང་ཆུབ་ཐོབ་པར་འགྱུར་
གྱི་དོན་དུ་གསུངས་སོ། །གཞན་ཡང་མདུན་དུ་སྨོས་པའི་རིགས་ལྔའི་དཀྱིལ་་
འཁོར་རྣམས་ཀྱི་ནང་ན།
གང་ལ་སྨོས་པ་བསྒོམ་པར་བྱ་བའི་དོན་དུས་སུ་སྤྲོ་བ་་
དང་བསྡུ་བའི་བྱེ་བྲག་གཉིས་སུ་ཁྱད་པར་དུ་བསྒོམ་པར་བྱ་བའི་དོན་བསྟན་པར་བྱ་
སྟེ།༑ སྔགས་རྣམས་ཐམས་ཅད་སྤྲོ་བ་ནི། །བྱེ་བྲག་རྣམ་པ་གཉིས་སུ་གསུངས། །
སྐུ་གསུང་རྡོ་རྗེའི་བྱེ་བྲག་གིས། །བསྡུས་ པ་ནི་སྤྲོ་བར་བྱ། ཞེས་བྱ་བའི་དོན་་
བཤད་པར་བྱ་སྟེ། ཅི་ལྟར་ཡིན་ན། སྔགས་རྣམས་ཐམས་ཅད་སྤྲོ་བ་ནི། །བྱེ་
བྲག་རྣམ་པ་གཉིས་སུ་གསུངས་ནི།
མདུན་དུ་སྨོས་པའི་ཡེ་ཤེས་ཀྱི་འོད་ཟེར་གྱི་
དྲ་བ་སྤྲོས་པ་དེ་བསྡུ་བར་བྱའོ།
།དེ་མ་ཐག་ཏུ་སྒྲུབ་པ་པོས་དཀྱིལ་འཁོར་གྱི་་་
བདག་པོའི་གཉིས་སུ་མེད་པའི་ང་རྒྱལ་འཆང་བས་རིགས་ལྔའི་བྱེ་བྲག་གི་དེ་བཞིན་
གཤེགས་པའི་སྔགས་ས་བོན་ཡིག་འབྲུ་སྤྲིན་བཞིན་དུ་བྱེ་བྲག་རྣམ་པ་གཉིས་སུ་སྤྲོ་་་
བར་བྱ་སྟེ། ནང་དང་གསང་བའི་ཚུལ་ལོ། །དེ་ལ་ནང་གི་སྤྲོ་བ་དང་། བསྡུ་
བའི་ཚུལ་བསྟན་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ།
ཨོཾ་ཧཱུཾ་ཨ་སྭཱ་ཧཱ། སྔགས་ས་བོན་ཡིག་འབྲུ་རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་
ཁ་དོག་དང་ཡེ་ཤེས་དང་ལྡན་པ་སྐར་མ་བཞིན་དུ་འབར་ཞིང༌།
བ་སྤུའི་བུ་གའི་
ལམ་གྱི་སྒོ་ནས་སྤྲིན་བཞིན་དུ་ནམ་ཀའི་དབྱིངས་ཐམས་ཅད་དུ་སྤྲོ་བར་བྱའི། དེ་
སྐད་ཅིག་ཙམ་བསམ་མོ། །དེའི་འོག་ཏུ་སྔགས་ས་བོན་ཡིག་འབྲུ་སྤྲིན་ལྟ་བུ་དེ་སྤྲོ་
བའི་ལམ་ནས་སྤྲོས་པའི་གནས་སུ་གཉིས་སུ་མེད་པར་བསྡུ་བར་བྱའོ། །དེ་མ་ཐག་
45-724