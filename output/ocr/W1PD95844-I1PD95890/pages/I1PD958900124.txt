རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०१
དེ་རྣམས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི། ཇི་ལྟར་ལེའུ་བཞི་པའི་
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་སྦྱར་རོ། །ཚུལ་དེ་ལྟར་རིགས་ལྔའི་་
དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་
དུ་ཁྱབ་པར་སྤྲོ་བར་བྱའོ། །དེ་རྣམས་སྤྲོས་མ་ཐག་ཏུ། ལྷ་དང་མི་ལ་སོགས་པ་
སེམས་ཅན་ཐམས་ཅད་བྱིན་གྱིས་བརླབ་པར་བྱའོ།
།དེ་བྱིན་གྱིས་བརླབ་པའི་ཆོ་
གའི་ཚུལ་བསྟན་པར་བྱ་སྟེ། དཔལ་རྡོ་རྗེ་སེམས་དཔའི་སྐུ་ཕྱག་རྒྱའི་སྤྲིན་གྱིས་
དབང་ཕྱུག་ཆེན་པོའི་འཁོར་དང་བཅས་པ་ལ་རེག་པའི་ཚུལ་གྱིས་བྱིན་གྱིས་་་
བརླབས་ནས་ཉིད་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་འདུས་པར་བྱའོ། །དེ་
བཞིན་དུ་རྣམ་པར་སྣང་མཛད་ཀྱི་སྐུ་ཕྱག་རྒྱའི་སྤྲིན་གྱིས་ཚངས་པ་འཁོར་དང་་་
བཅས་པ་ལ་རེག་པའི་ཚུལ་གྱིས་བྱིན་གྱིས་བརླབས་ནས། ཉིད་ཉིད་ཀྱི་སྐུ་ལ་
གཉིས་སུ་མེད་པར་འདུས་པར་བྱའོ། །དེ་བཞིན་དུ་རིན་ཆེན་འབྱུང་ལྡན་གྱི་སྐུ་་་
ཕྱག་རྒྱའི་སྤྲིན་གྱིས་བརྒྱ་བྱིན་འཁོར་དང་བཅས་པ་ལ་རེག་པའི་ཚུལ་གྱིས་བྱིན་གྱིས་
བརླབ་པར་མཛད་ནས། ཉིད་ཉིད་ཀྱི་སྐུ་ལ་གཉིས་སུ་མེད་པར་འདུས་པར་བྱའོ། །
དེ་བཞིན་དུ་སྣང་བ་མཐའ་ཡས་ཀྱི་སྐུ་ཕྱག་རྒྱའི་སྤྲིན་གྱིས་ཀ་མ་དེ་བ་འཁོར་དང་་་་
བཅས་པ་ལ་རེག་པའི་ཚུལ་གྱིས་བྱིན་གྱིས་བརླབ་པར་མཛད་ནས་ཉིད་ཉིད་ཀྱི་སྐུ་ལ་
གཉིས་སུ་མེད་པར་འདུས་པར་བྱའོ། །དེ་བཞིན་དུ་དོན་ཡོད་གྲུབ་པའི་སྐུ་ཕྱག་་་
རྒྱའི་སྤྲིན་གྱིས་བགེགས་ཀྱི་རྒྱལ་པོ་བི་ན་ཡ་ཀ་འཁོར་དང་བཅས་པ་ལ་རེག་པའི་་་་་
ཚུལ་གྱིས་བྱིན་གྱིས་བརླབ་པར་མཛད་ནས། ཉིད་ཉིད་ཀྱི་སྐུ་ཕྱག་རྒྱའི་སྤྲིན་གྱིས་
བྱིན་གྱིས་བརླབ་པར་མཛད་ནས། ཉིད་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་
བྱས་པའི་འོག་ཏུ། སྒྲུབ་པ་པོས་ཉིད་ཀྱི་ལུས་ལ་དཔལ་རྡོ་རྗེ་སེམས་དཔའ་ལ་
འདུས་པར་བྱའོ། །དེ་ལྟར་སྤྲོ་བ་དང་བྱིན་གྱིས་བརླབ་པ་དང༌་། བསྡུ་བར་
45-103