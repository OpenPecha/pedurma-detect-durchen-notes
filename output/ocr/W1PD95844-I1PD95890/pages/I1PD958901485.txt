१९७२
བསྟན་འགྱུར། རྒྱུད། ༼ལུ༨༧
མ་གཉིས་འབྱུང་ངོ་། །དང་པོ་ནི་བན་དྷའི་ནང་གི་དམ་རྫས་ཡེ་ཤེས་ཀྱི་བདུད་་་
རྩིའི་ཁུ་བའི་ནང་ནས་དུ་བ་འབྱུང་ངོ་། །དེའི་འོག་ཏུ་འབར་བར་འགྱུར་རོ། །
བྱ་བའི་ནང་ནས་དྲ་བ་འབྱུང་བ།
ཚུལ་དེ་ལྟར་དམ་རྫས་ཡེ་ཤེས་ཀྱི་བདུད་རྩིའི་ཁུ་བའི་ངོ་བོར་གྲུབ་པའི་འོག་ཏུ་ཟོས་
པ་ཙམ་གྱིས་བྱང་ཆུབ་སེམས་དཔའ་སའི་སྙིང་པོ་དང་གཉིས་སུ་མེད་པའི་ངོ་བོར་་་
གྲུབ་པར་འགྱུར་རོ། །དེ་ནི་སངས་རྒྱས་རྣམ་པར་སྣང་མཛད་ལ་སོགས་པ་སངས་
རྒྱས་ཐམས་ཅད་ཀྱིས་ཀྱང་མི་མཐོང་ངོ་། །བསྟན་པར་བྱ་སྟེ། ཕྱིའི་ལྷ་དང་མི་
ལ་སོགས་པ་སེམས་ཅན་ཐམས་ཅད་ཀྱིས་མི་མཐོང་བ་ནི་ངོ་མཚར་མི་ཆེའོ། །
མདོར་བསྡུ་བ་དེ་ལྟར་ཆོ་ག་བཞིན་དུ་སྔགས་ནས་ནི་ཟོས་ནས་སངས་རྒྱས་ཀྱིས་མི་་
མཐོང་ངོ་དོན་དུ་གསུངས་སོ། །ད་ནི་བྱམས་པའི་བསྒོམ་པས་དམ་རྫས་དྲི་ཆེན་་་
བཟའ་བས་དངོས་གྲུབ་ཀྱི་འབྲས་བུར་གྱུར་པར་བསྟན་པར་བྱ་སྟེ། བཤང་བ་ཆོ་
ག་བཞིན་བླངས་ནས། །ཁམ་ཕོར་སྦྱར་མར་གཞག་པར་བྱ། །བརྒྱད་བརྒྱ་དག་
ཏུ་བསྐུལ་•ནས་ནི། །སངས་རྒྱས་ཉི་མས་མི་མཐོང་ངོ་། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིནན་ན། བཤང་བ་ཆོ་ག་བཞིན་བླངས་ནས། །
ཁམ་ཕོར་སྦྱར་མར་བཞག་པར་བྱ་ནི་ཚུལ་ཅི་ལྟར་སྨོས་པའི་གནས་རིའི་རྩེ་མོར་བྱང་
ཆུབ་སེམས་དཔའ་བྱམས་པའི་མི་སྣང་བའི་སྒྲུབ་པ་བྱའོ། །གནས་དེ་ས་གཞི་་
མཉམ་པར་བྱའོ། །དེར་དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་དང་སོར་ལྔ་ལྔ་བདུད་
རྩི་ལྔས་བསྐུ་བར་བྱའོ། །དེའི་སྟེང་དུ་ཕྱིའི་སྟན་བདེ་བ་འཇམ་པ་ལ་མོས་པའི་་་་
དཀྱིལ་མོས་འདུག་གོ། །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་་
སྐུའི་རིགས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
སྐུ་ཕྱག་རྒྱའི་•ཆ་ལུགས་ཕུན་སུམ་ཚོགས་པ་གཞན་ནི་མདུན་དུ་ཅི་ལྟར་སྨོས་པ་་
45-1462