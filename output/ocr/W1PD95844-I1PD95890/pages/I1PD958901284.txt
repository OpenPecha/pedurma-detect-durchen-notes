རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२७१
དེའི་རིགས་སུ་སྐྱེས་པའི་བུ་མོ་བསྒྲུབ་པར་བྱ་བ་དེའི་གཟུགས་ཐལ་མོ་སྦྱར་བར་བྲི་སྟེ།
དཔལ་རྡོ་རྗེ་སེམས་དཔའ་བྲིས་པའི་རྫས་དེ་ལ་གླང་པོ་ཆེའི་ཁྲག་དང་བཤང་བ་་
བསྲེའོ།༑ །དཔལ་རྡོ་རྗེ་སེམས་དཔའི་ཞབས་གཡས་བརྐྱང་བས་དགུག་པའི་་་
གཟུགས་དེའི་རྐེད་པར་བཞག་པར་བྲིའོ། །གཡོན་བསྐུམ་•པས་སྙིང་གར་བཞག་
པ་བྲིའོ། །ཕྱག་གཡས་དང་པོ་ན་ཀྱོ་བ་འཛིན་པ་དེས་བྷ་ག་ནས་གཟུང་•བར་བྲི།
གཡོན་དང་པོ་ན་རྡོ་རྗེ་ཞགས་པ་འཛིན་པ་དེས་མགུལ་པ་ནས་བཅིང་བར་བྲིའོ། །
དགུག་པར་བྱ་བའི་གཟུགས་དེའི་འོག་ཏུ་གླང་པོ་ཆེའི་ཁྲག་གིས་ཉི་མའི་དཀྱིལ་་་
འཁོར་བྲིའོ། །ཉི་མའི་དཀྱིལ་འཁོར་དེའི་འོག་ཏུ་འཁོར་ལོ་རྩིབས་བརྒྱད་པ་བྲིའོ། །
དེ་ལྟར་སྦྱོར་བ་བྱས་ནས་དཀྱིལ་འཁོར་ཟུར་གསུམ་ཀུན་ཏུ་ཁྲུ་རེ་དང་སོར་ལྔ་ལྔ་་
བདུད་རྩི་ལྔས་བསྐུ་བའི་ཚུལ་གྱིས་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་
ཆེན་པོའི་སེམས་དགའ་བས་བརྟན་པར་བརྩོན་འགྲུས་བསྐྱེད་ནས་དེའི་སྟེང་དུ་་་
འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སེམས་རྒྱས་སུ་
མིང་བཏགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་
ཤེས་རབ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཇི་ལྟར་སྨོས་པ་བཞིན་དུ་བྱའོ། །དེ་
ལྟར་གོང་དུ་སྨོས་པའི་སྐུ་གསུམ་དང་གཉིས་སུ་མེད་པའི་ངོ་བོ་རྣམ་པར་སྣང་མཛད་
ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ།།
དེའི་དུས་སུ་སྐུའི་རིགས་ཀྱི་བྱེ་བྲག་གི་བྲམ་ཟེའི་རིགས་ཀྱི་བུ་མོ་ཇི་ལྟར་སྨོས་པའི་
མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་
སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་འདོད་ཆགས་ཆེན་པོའི་ཞེ་སྡང་གི་སེམས་དགའ་བས་གཉིས་སུ་མེད་
45-1261