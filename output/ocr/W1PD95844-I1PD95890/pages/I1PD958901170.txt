རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
772
ནད་ཐམས་ཅད་དང་། རྨི་ལམ་ངན་པ་ཐམས་ཅད་མེད་པར་འགྱུར་རོ། །དེ་་
ལྟར་ཧཱུཾ་གི་དོན་དུ་གསུངས་སོ། །དེ་ནས་ཧཱུཾ་ཏ་རུ་ལ་སརྦ་བྷི་ཤ་ག་ཏ་ཀ་ཞེས་པ་ནི།
ཁྲོ་བོའི་ཞེ་སྡང་གིས་བརྗོད་པར་བྱའོ། །དེའི་བྱིན་གྱིས་བརླབས་ཀྱིས་མདུན་དུ་་་་
སྨོས་པའི་དུག་དང་། སེམས་ཅན་གྱི་དུག་ཐམས་ཅད་ཀྱི་གནོད་པའི་འཇིགས་པ་
མེད་པ་སྟེ། བཤད་པར་བྱའོ། །ཏ་རུ་ཏར་མིང་བཏགས་པ་ནི། ཅི་ལྟར་སྨོས་
པའི་ཚུལ་གྱི་སྨན་གྱི་དུག་ཐམས་ཅད་དུ་སྨོས་སོ། ། བྷི་རུ་ལར་མིང་བཏགས་པ་ནི།
སེམས་ཅན་གྱི་དུག་ཐམས་ཅད་དུ་སྨོས་སོ། །བྷི་ཤ་ག་ཏ་གར་མིང་བཏགས་པ་ནི།
སྒྲུབ་པ་པོའི་སྔགས་ཀྱི་ས་བོན་ཡིག་འབྲུ་ཧཱུཾ་བརྗོད་པས། བདག་དང་། གཞན་
གྱི་ཇི་ལྟར་སྨོས་པའི་དུག་ཐམས་ཅད་བཅོམ་ནས་མེད་པར་སྨོས་སོ།
།དེ་ལྟར་ཏ་་
རུ་བྷི་རུ་ལ་སརྦ་བྷི་ཤ་གྷ་ཏ་གའི་དོན་དུ་གསུངས་སོ། །ཛྭ་ལི་ཏ་བྷི་སྤུ་ལིང་ཀ་ཞེས་
པ་ནི། ཁྲོ་བོའི་རྒྱལ་པོ་ཧ་ཡཾ་གྲི་བའི་སྔགས་རིངས་བསྒྲུབ་པ་པོས་བཟླས་པ་བྱ་
བའི་དུས་སུ་ཧ་ཡཾ་གྲི་བའི་སྐུ་ཕྱག་རྒྱ་ཉིད་སྔགས་ཀྱི་ས་བོན་ཡིན་ནོ། །དེ་ནི་སོ་
སོར་རྟོག་པའི་ཡེ་ཤེས་ཀྱི་ངོ་བོའི་བསྐལ་པའི་མེ་བཞིན་དུ་གཟི་བརྗིད་ཀྱིས་འབར་
བའི་འོད་ཀྱིས་འབར་བའོ། །འབར་བའི་འོད་དེའི་ནང་ནས་མེ་སྟག་བཞིན་དུ་
གྲངས་མེད་པར་འཕྲོས་པས། ནམ་མཁའི་དབྱིངས་ཐམས་ཅད་དུ་ཁྱབ་པོ། །
དེ་འཕྲོས་པས་བདུད་དང་བགེགས་མ་རུངས་པའི་ཚོགས་ཐམས་ཅད་ནི་ཚིག་ནས་་
བྲོས་པར་བསྒོམ་པར་བྱའོ། །དེ་ལྟར་ཛྭ་ལི་ཏིའི་བྷི་ལིང་གའི་དོན་དུ་གསུངས་སོ། །
ཨ་ཏ་ཊ་ཧ་ས་ཀེ་ས་རི་ས་ཏ་ཏོ་པ་ཞེས་པ་ནི། ཁྲོ་བོའི་རྒྱལ་པོ་ཧ་ཡཾ་གྲི་བས་ཁྲོ་བོ་
ཆེན་པོའི་ཞེ་སྡང་གི་ཐུགས་ཀྱིས་ཨ་ཊ་ཧ་སར་མིང་བཏགས་པ་བཞད་པའི་གད་མོའི་
སྒྲ་ཆེ་ཞིང་རིང་བའོ། །སྒྲ་དེ་མིའི་འཇིག་རྟེན་ན་གནས་པའི་ཀླུ་མ་རུངས་པ་ལ་་་
སོགས་པ་བདུད་དང་།
བགེགས་ཀྱི་དཔུང་ཐམས་ཅད་ཀྱིས་ཐོས་མ་ཐག་ཏུ་མྱོས་
45-1147