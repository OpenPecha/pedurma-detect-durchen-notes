༤༡༢
བསྟན་འགྱུར། རྒྱུད། རྩ༨༦
བསྒོམས་པས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་
པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་གདན་པདྨ་་
འདབ་མ་མཐའ་ཡས་པའི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ་དེ་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་་་
ཡིག་འབྲུ་གྷཾ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་་
འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་
འཁོར་ལ་གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་་
དེ་ལས་བྱང་ཆུབ་སེམས་དཔའ་འཇིག་རྟེན་དབང་ཕྱུག་གི་སྐུ་ཕྱག་རྒྱར་བསྐྱེད་པར་
བྱའོ།༑ །དེ་སྐུ་མདོག་དམར་པོ་ཞལ་གསུམ་པ། ཞལ་དབུས་མ་སྐུ་དང་མཐུན།
གཡས་ནག་པོ་གཡོན་དཀར་པོའོ། །དབུ་སྐྲའི་ཐོར་ཚུགས་ཀྱི་●བརྒྱན་པ་ཞལ་
ཅུང་ཟད་བཞད་པ།
རིན་པོ་ཆེ་སྣ་ཚོགས་ཀྱི་རྒྱན་གྱི་•བརྒྱན་པ། ཕྱག་དྲུག་
ཕྱག་མཚན་དྲུག་ཏེ། ཕྱག་གཡས་དང་པོ་ན་པདྨ་འདབ་མ་བརྒྱད་དམར་པོ་ཅུང་
ཟད་ཁ་བྱེ་བ་རྩ་བ་དང་ལོ་མར་ལྡན་པ་ཐུགས་ཀར་གདེངས་པའི་ཚུལ་དུ་འཛིན།
བར་མ་ན་རྡོ་རྗེ་རྩེ་ལྔ་པ། ཐ་མ་ན་འཁོར་ལོ་རྩིབས་བརྒྱད་གསེར་གྱི་ཁ་དོག་ལྟ་བུ།
ཕྱག་གཡོན་དང་པོ་ན་རྡོ་རྗེ་དྲིལ་བུ་དང་བཅས་པས་ལྷ་མོ་རོ་རྡོ་རྗེ་མའི་ནུ་མ་འཛིན།
བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཁ་དོག་སེར་པོ་ཟུར་བརྒྱད་པ། ཐ་མ་
ན་རྡོ་རྗེ་རལ་གྲི་ཨུཏྤ་ལ་སྔོན་པོའི་འདབ་མ་ལྟ་བུའོ། །ཚུལ་དེ་ལྟར་བསྐྱེད་མ་ཐག་
ཏུ་བསྐྱེད་པར་མཛད་མཁན་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ། བྱང་
ཆུབ་སེམས་དཔའ་འཇིག་རྟེན་དབང་ཕྱུག་གི་སྤྱི་བོ་ལ་དབང་བསྐུར་བའི་ཚུལ་དུ་་་་
བཞུགས་པར་བསམ་མོ། །དེའི་འོག་ཏུ་སྒྲུབ་པ་པོས་བྱང་ཆུབ་སེམས་དཔའ་་་་་་
འཇིག་རྟེན་དབང་ཕྱུག་དང་གཉིས་སུ་མེད་པའི་ང་རྒྱལ་འཆང་བས། གདན་པདྨ་
45-412