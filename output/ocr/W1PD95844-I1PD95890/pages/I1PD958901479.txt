7446
བསྟན་འགྱུར། རྒྱུད། ༼ཁུ༽ ༨༧ g673
ཚུལ་གྱིས་ཡེ་ཤེས་སེམས་དཔར་མིང་བཏགས་པ་དཔལ་རྡོ་རྗེ་སེམས་དཔའ་ཉིད་ཀྱི་
སྐུ་ཕྱག་རྒྱ་བསྐྱེད་པར་བྱའོ། །རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་ཞེས་པ་ནི་རྡོ་་
རྗེར་མིང་བཏགས་པ་རྣམ་པར་སྣང་མཛད་ལ་སོགས་པའི་རིགས་ལྔའི་སྔགས་ཀྱི་ས་
བོན་ཡིག་འབྲུ་རྣམས་གཉིས་སུ་མེད་པར་བསྡུ་བ་བྱས་པ་ལས་ཡེ་ཤེས་སེམས་དཔའི་
སྐུ་ཕྱག་རྒྱ་བསྐྱེད་•པའི་ཆོ་གའི་ཚུལ་དེ་དུས་འདིར་ཏིང་ངེ་འཛིན་དུ་མིང་སྨོས་སོ། །
ད་ནི་བྱང་ཆུབ་སེམས་དཔའ་འཇམ་དཔལ་གྱི་བསྒོམ་པ་བྱ་བས་གསང་བའི་རྫས་་་་
བྱང་ཆུབ་སེམས་བཟའ་བས་དངོས་གྲུབ་ཀྱི་འབྲས་བུར་འགྱུར་བ་བསྟན་པར་བྱ་སྟེ།
བཞིན་བཟངས་ཕན་པར་འདོད་པ་ཡིས། །བུད་མེད་རྙེད་ནས་ཆོ་ག་བཞིན། །
དབེན་པར་མཆོད་པ་བརྩམ་•པར་བྱ། །གསང་བ་བླངས་ནས་བཟའ་བར་བྱ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བཞིན་བཟངས་ཕན་་་
པར་འདོད་པའི། །བུད་མེད་རྙེད་ནས་ཆོ་ག་བཞིན་ནི། ཅི་ལྟར་སྨོས་པའི་ཚུལ་
གྱི་གནས་དབེན་པར་འཇམ་དཔལ་མི་སྣང་བའི་བསྒྲུབ་པ་བྱའོ། །ཡང་ན་རིའི་
སུལ་དུ་བྱ་ཡང་མི་འགལ་ལོ། །གནས་དེར་ས་གཞི་མཉམ་པར་བྱའོ། །དེར་
དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་དང་སོར་ལྔ་བདུད་རྩི་ལྔས་བསྐུ་བར་བྱའོ། །
དེའི་སྟེང་དུ་ཕྱིའི་སྟན་བདེ་བ་འཇམ་པ་ལ་མོས་པའི་སྐྱིལ་མོས་འདུག་གོ། །དེ་མ་
ཐག་ཏུ་གོང་དུ་སྨོས་པའི་ཆོ་ག་བཞིའི་ཚུལ་གྱིས་སྟོན་པ་མི་བསྐྱོད་པ་རྡོ་རྗེ་འཛིན་
གྱི་སྐུ་ཕྱག་རྒྱར་●གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་་་
ཕུན་སུམ་ཚོགས་པ་གཞན་ནི་མདུན་དུ་ཅི་ལྟར་སྨོས་པ་བཞིན་འདིར་བྱའོ། །དེ་ལྟ་
བུའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱར་གྱུར་མ་ཐག་ཏུ། དེ་་
དང་གཉིས་སུ་མེད་པའི་ང་རྒྱལ་དུ་བསྒོམ་•པར་བྱའོ། །དེའི་དུས་སུ་བུད་མེད་་་
45-1456