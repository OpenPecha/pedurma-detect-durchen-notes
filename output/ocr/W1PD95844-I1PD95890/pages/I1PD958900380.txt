རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३५९
གདན་གྱི་གཡོན་ཕྱོགས་སུ་རྩེ་མོའི་སྟེང་དུ། བྱང་ཆུབ་སེམས་དཔའ་སྒྲིབ་པ་་་
ཐམས་ཅད་རྣམ་པར་སེལ་བ་སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །
ཆོ་གའི་ཚུལ་དེ་ལྟར་སྒྲུབ་པ་པོས་བྱང་ཆུབ་སེམས་དཔའ་ནམ་མཁའི་སྙིང་པོའི་
དཀྱིལ་འཁོར་བསྒོམ་པར་བྱ་བའི་དོན་དུ་ཤེས་པར་བྱའོ། །དེ་ནས་བྱང་ཆུབ་
སེམས་དཔའ་སྒྲིབ་པ་ཐམས་ཅད་རྣམ་པར་སེལ་བའི་དཀྱིལ་འཁོར་གྱི། འཁོར་
རྣམས་ནི་རྡོ་རྗེ་གདན་གྱི་མདུན་ཕྱོགས་ཀྱི་རྩེ་མོའི་སྟེང་དུ། བྱང་ཆུབ་སེམས་
དཔའ་སའི་སྙིང་པོ་སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །དེ་
བཞིན་དུ་རྡོ་རྗེའི་གདན་གྱི་གཡས་ཕྱོགས་ཀྱི་རྩེ་མོའི་སྟེང་དུ། བྱང་ཆུབ་སེམས་
དཔའ་ཕྱག་ན་རྡོ་རྗེ། སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །
དེ་བཞིན་དུ་རྡོ་རྗེའི་གདན་གྱི་རྒྱབ་ཕྱོགས་སུ་རྩེ་མོའི་སྟེང་དུ་བྱང་ཆུབ་སེམས་དཔའ་
ནམ་མཁའི་སྙིང་པོ་སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །དེ་
བཞིན་དུ་རྡོ་རྗེ་གདན་གྱི་གཡོན་ཕྱོགས་ཀྱི་རྩེ་མོའི་སྟེང་དུ། བྱང་ཆུབ་སེམས་་་་་་
དཔའ་འཇིག་རྟེན་དབང་ཕྱུག །སེམས་དཔའི་སྐྱིལ་མོའི་ཚུལ་དུ་བཞུགས་པར་་་་
བསམ་མོ། །ཆོ་གའི་ཚུལ་དུ་དེ་ལྟར་སྒྲུབ་པ་པོས་བྱང་ཆུབ་སེམས་དཔའ་སྒྲིབ་པ་་
ཐམས་ཅད་རྣམ་པར་སེལ་བའི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །
དེ་ནས་བྱང་ཆུབ་སེམས་དཔའ་འཇིག་རྟེན་དབང་ཕྱུག་གི་དཀྱིལ་འཁོར་བསྒོམ་པར་
བྱ་བའི་ཆོ་ག་བསྟན་པར་བྱ་སྟེ། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་་་
བཞིའི་ཚུལ་གྱི་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །
སྐུ་ཕྱག་རྒྱ་དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་་་
པའི་སྦྱོར་བ་དང་ལྡན་པ། ཆ་ལུགས་ཕུན་སུམ་ཚོགས་པ་ནི་མདུན་དུ་ཇི་ལྟར་སྨོས་
པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོ་གསུང་རྡོ་རྗེ་སྣང་བ་མཐའ་ཡས་
45-359