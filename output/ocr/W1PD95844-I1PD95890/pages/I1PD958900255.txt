२३०
བསྟན་འགྱུར། ། རྒྱུད། ༼རུ༽ ༨༦
ལྟར་ཡེ་ཤེས་རྡོ་རྗེ་དག་གིས་བྱ་བའི་དོན་དུ་གསུངས་སོ། །ད་ནི་ཕྱག་རྒྱ་ཆེན་པོའི་
ཚུལ་གྱི་ཆོ་གའི་དོན་བསྟན་པར་བྱ་སྟེ། ཨོཾ་ནི་ཡེ་ཤེས་ཀྱི་སྙིང་པོ་སྟེ། །རྡོ་རྗེའི་་
སྐུ་ནི་ཐོབ་བྱེད་པ། །ཨ་ནི་བྱང་ཆུབ་བདག་མེད་པ། །རྡོ་རྗེའི་གསུང་ནི་ཐོབ་་་
བྱེད་པའོ། །ཧཱུཾ་ནི་སྐུ་གསུང་ཐུགས་ཡིན་ཏེ། །རྡོ་རྗེ་མི་ཕྱེད་གསུམ་ཐོབ་པའོ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཨོཾ་ནི་ཡེ་ཤེས་སྙིང་པོས་
སྟེ་ནི་དང་པོ་ཉིད་ཀྱི་ཐུགས་ཁའི་གནས་ནས་ནམ་མཁའ་བཞིན་དུ་རྟག་པར་བྱའོ། །
དེའི་འོག་ཏུ་གནས་དེར་སྔགས་ཀྱི་ཡིག་འབྲུ་ཨོཾ་བསམ་མོ། །ཁ་དོག་དཀར་པོ་ཆོས་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་གྱུར་པའི་ས་བོན་དེ་
ལས༑ སྐུ་རྡོ་རྗེ་རྣམ་པར་སྣང་མཛད་ཀྱི་འོད་ཟེར་གྱི་དྲ་བ་གྲངས་མེད་པར་སྤྲོས་
པས་ཐུགས་ཁའི་ནམ་མཁའི་གནས་གང་བར་བསམ་མོ། །དེ་ལྟར་ཨོཾ་ནི་ཡེ་ཤེས་
སྙིང་པོས་སྟེའི་དོན་དུ་གསུངས་སོ། །རྡོ་རྗེའི་སྐུ་ནི་ཐོབ་བྱེད་པའི་ཞེས་པ་ནི།
གོང་དུ་སྨོས་པ་དེ་བསྒོམས་པས་སྐུ་རྡོ་རྗེ་རྣམ་པར་སྣང་མཛད་ཀྱིས་སྒྲུབ་པ་པོའི་
ལུས་བྱིན་གྱིས་བརླབ་པར་མཛད་དེ། བྱིན་གྱིས་བརླབས་པར་མཛད་པས་སྒྲུབ་པ་
པོའི་ལུས། ཅི་ལྟར་སྐུ་རྡོ་རྗེ་རྣམ་པར་སྣང་མཛད་ལ་སྨོས་པ་དེ་ལྟ་བུ་ཐོབ་པར་
འགྱུར་རོ།
།དེ་ལྟར་རྡོ་རྗེའི་སྐུ་ནི་ཐོབ་བྱེད་པའི་དོན་དུ་གསུངས་སོ། །ཨ་ནི་
བྱང་ཆུབ་བདག་མེད་པ་ཞེས་པ་ནི། སྒྲུབ་པ་པོ་ཉིད་ཀྱི་མགྲིན་པའི་དབུས་སུ།
སྔགས་ཀྱི་ས་བོན་ཡིག་འབྲུ་ཨ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་
ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འགྱུར་བ། །དེ་མ་ཐག་ཏུ་ཆོས་
ཐམས་ཅད་སྟོང་པའི་ངོ་བོར་གྱུར་པར་བསམ་མོ། །བསྟན་པར་བྱ་སྟེ་ཆོས་ཐམས་
ཅད་དོན་དམ་པར་སྟོང་པའི་ངོ་བོ་དེ་མིང་བྱང་ཆུབ་ཏུ་བཏགས་པར་སྨོས་སོ། _ །
དེ་ལྟར་ཨ་ནི་བྱང་ཆུབ་བདག་མེད་པའི་དོན་དུ་གསུངས་སོ། ། རྡོ་རྗེ་གསུམ་ནི་་་་
45-234