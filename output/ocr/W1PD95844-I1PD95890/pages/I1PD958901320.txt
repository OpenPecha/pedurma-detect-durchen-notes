རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༩༧
ཆེན་པོ་རྡོ་རྗེ་མཆོག་ནི། རྡོ་རྗེ་ནི་རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་སོ། །
རལ་གཅིག་མར་མིང་བཏགས་པ་ནི། དབུ་སྐྲ་ཐམས་ཅད་རལ་པ་གཅིག་ཏུ་་
འདུས་པ་གྱེན་དུ་རྫེས་པ། སྦྲུལ་གྱིས་བཅིངས་པ། གཟི་བརྗིད་ཆེན་པོའི་
འབར་བས་འབར་བའོ། །བསྟན་པར་བྱ་སྟེ། སྲིན་པོའི་རྒྱལ་པོ་ད་ཤ་གྲི་བ་
དང་། བུམ་རྣ་དང་། འབི་འབི་ཤ་ན་རྣམས་ཀྱི་སྲིང་མོ་རལ་གཅིག་མའི་བྱ་བ་
འདུལ་བ་དང་། གཞོམ་པའི་ཕྱིར་ཁྲོ་མོའི་རྒྱལ་མོ་རལ་པ་གཅིག་ཏུ་བསྟན་པའོ། །
དོན་དེས་ཁྲོ་མོའི་རྒྱལ་མོ་རལ་པ་གཅིག་པར་མིང་བཏགས་པ། སྟོན་པ་མི་བསྐྱོད་
པ་རྡོ་རྗེ་འཛིན་གྱིས་ཐུགས་རྗེ་ཆེན་པོའི་ཞེ་སྡང་གི་ཐུགས་བསྐྱེད་•ནས་དམ་ཚིག་
ཏུ་མིང་བཏགས་པ་མདུན་དུ་སྨོས་པའི་སྲིན་མོ་རལ་པ་གཅིག་མ་ལ་སོགས་པ་ཀླུ་མོ
ཐམས་ཅད་དགུག་པ་དང་གཞོམ་པའི་ཐབས་སུ་ཁྲོ་མོ་རལ་པ་གཅིག་མར་སྤྲུལ་ལོ། །
དོན་དེས་དམ་ཚིག་ཆེན་པོ་རྡོ་རྗེ་མཆོག་ཏུ་སྨོས་སོ། །དེ་ལྟར་རྡོ་རྗེ་རལ་པ་གཅིག་
མར་དམ་ཚིག་ཆེན་པོ་རྡོ་རྗེ་མཆོག་གི་དོན་དུ་གསུངས་སོ། །འདི་ཉིད་ཀྱི་སྐུ་དང་
གསུང་དང་ཐུགས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་དང་་
གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་ལྟ་བུའི་སྐུ་གསུང་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་ཁྲོ་མོའི་རྒྱལ་མོ་རལ་པ་གཅིག་་
མ་སྨོས་སོ། །དེ་ལྟར་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་
རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་བཤད་པ་དེ་
བཞིན་དུ་འདིར་བསྟན་ཏོ། །ཕྱུང་ངོ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་
གྱིས་ཁྲོ་མོའི་རྒྱལ་མོའི་སྔགས་རིངས་ཅི་ལྟར་སྨོས་པའི་ཚུལ་གྱི་སྐུ་དང་། གསུང་་་
དང༌་། ཐུགས་རྡོ་རྗེ་གསུམ་དང་གཉིས་སུ་མེད་པ་འདི་ཕྱུང་ངོ་། །དེ་•ནི་ཁྲོ་མོ་
རལ་པ་གཅིག་མའི་སྔགས་རིངས་ཀྱི་ངོ་བོ་བསྟན་པར་བྱ་སྟེ། ཨོཾ་ཤུ་ལི་ནི་སྭཱ་ཧཱ།
45-1297