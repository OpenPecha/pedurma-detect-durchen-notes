རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०५
བརླབ་པར་བྱའོ། །དེའི་དོན་གསལ་བར་བསྟན་པར་བྱ་སྟེ། དང་པོ་སྤྱི་བོའི་་་
གནས་སུ་སྐུ་རྡོ་རྗེའི་སྔགས་ས་བོན་ཡི་གེ་ཨོཾ་བསམ་མོ། །དེའི་མདུན་དུ་སྨོས་པའི་
ཚུལ་དུ་ཁ་དོག་དང་ཡེ་ཤེས་ཀྱི་ངོ་བོ་འབར་ཞིང་སྤྱི་བོར་ཐིམ་པར་འགྱུར་རོ། །
དེའི་འོག་ཏུ་ལྕེའི་དབུས་སུ་གསུང་རྡོ་རྗེའི་སྔགས་ཀྱི་ས་བོན་ཡི་གེ་ཨཱ་བསམ་མོ། །
དེའི་མདུན་དུ་སྨོས་པའི་ཚུལ་གྱི་ཁ་དོག་དང་ཡེ་ཤེས་ཀྱི་ངོ་བོ་འབར་ཞིང་། ལྕེའི་•
དབུས་སུ་ཐིམ་པར་འགྱུར་རོ། །དེའི་འོག་ཏུ་སྙིང་ཁའི་དབུས་གནས་སུ།
ཐུགས་རྡོ་རྗེའི་སྔགས་ས་བོན་ཡི་གེ་ཧཱུཾ་བསམ་མོ། །དེ་མདུན་དུ་སྨོས་པའི་ཚུལ་དུ།
ཁ་དོག་དང་ཡེ་ཤེས་ཀྱི་ངོ་བོ་འབར་ཞིང་སྙིང་ཁའི་དབུས་སུ་ཐིམ་པར་འགྱུར་རོ། །
ཆོ་ག་དེ་ལྟར་བསྒོམ་པར་བྱའོ། །དོན་དེས་རྡོ་རྗེ་གསུམ་དུ་སྨོས་སོ། །དེ་ལྟར་རྡོ་
རྗེའི་དམ་ཚིག་གསུམ་བསྒོམས་པས་ཀྱི་དོན་དུ་གསུངས་སོ། །རྡོ་རྗེ་གསུམ་གྱི་ཏོག་
འདྲར་འགྱུར་ཞེས་པ་ནི། སྒྲུབ་པ་པོས་བྱང་ཆུབ་སེམས་དཔའ་ནམ་མཁའི་སྙིང་
པོ་བསོམ་པར་བྱའི་ད་
པོ་བསྒོམ་པར་བྱའི་དུས་སུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་་
གནས་སུ། སྔགས་ས་བོན་ཡི་གེ་སྭ་བསམ་མོ། །དེ་ཁ་དོག་སེར་པོ་མཉམ་པ་
ཉིད་ཀྱི་ཡེ་ཤེས་ཀྱི་ངོ་བོ། སྐར་མ་བཞིན་དུ་འབར་ཞིང་འོད་དུ་ཞུ་སྟེ། ཡེ་ཤེས་
ཀྱི་ཁུ་བའི་ངོ་བོར་གྱུར་ཏེ། ཡེ་ཤེས་ཀྱི་ས་བོན་དེ་ལས། སྐུ་དང་། གསུང་
དང་། ཐུགས་གསུམ་གཉིས་སུ་མེད་པའི་ངོ་བོ་དེ་བཞིན་གཤེགས་པ་རིན་ཆེན་
འབྱུང་ལྡན་རྡོ་རྗེ་གསུམ་དུ་མིང་བཏགས་པའི་སྐུ་ཕྱག་རྒྱ་བ་སྤུའི་བུ་གའི་ལམ་ནས།
སྤྲིན་བཞིན་དུ་སྤྲོ་བར་བྱའོ། །སྐུ་ཕྱག་རྒྱ་དེའི་ཞལ་དང་། སྐུ་མདོག་དང་།
ཕྱག་དང་ཕྱག་མཚན་དང་། རྒྱན་རྣམས་དང་། ཆ་ལུགས་ཕུན་སུམ་ཚོགས་པ་
ནི༑ ཇི་ལྟར་ལེའུ་བཞི་པའི་དཀྱིལ་འཁོར་གྱི་དུས་སུ་སྨོས་པ་བཞིན་འདིར་སྦྱར་རོ། །
གཞན་ཡང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སྤྲུལ་པའི་མཱ་མ་ཀཱི་དང་གཉིས་སུ་་་
45-305