५००
བསྟན་འགྱུར། རྒྱུད། ༼རུ༽ ༨༦ ng 67
ཀྱི་ལུས་ཀྱི་གནས་གསུམ་དུ་སྐུ་དང༌། གསུང་དང༌། ཐུགས་ཀྱི་ཡེ་ཤེས་ཀྱི་
སྔགས་ཀྱི་ཡིག་འབྲུ་གསུམ་གྱིས། མདུན་དུ་སྨོས་པའི་ཚུལ་དུ་བྱིན་གྱིས་བརླབ་
པའི་སྦྱོར་བ་བྱའོ། ། །བྱིན་གྱིས་བརླབ་པ་དེ་བྱས་པས། སྐུ་རྡོ་རྗེ་དང་།
གསུང་རྡོ་རྗེ་དང་། ཐུགས་རྡོ་རྗེ་གཉིས་སུ་མེད་པའི་ངོ་བོར་ཅི་ལྟར་སྨོས་པའི་
ཚུལ་དུ་▪གྱུར་པར་སྨོས་སོ། །ཆོ་གའི་ཚུལ་དེ་ལྟར་རིན་ཆེན་འབྱུང་ལྡན་གྱི་སྐུ་
ཕྱག་རྒྱར་གྱུར་མ་ཐག་ཏུ་མདུན་དུ་སྨོས་པའི་ཚུལ་གྱི་ཁྲུས་མཁན་གྱི་བུ་མོ་བླང་ངོ་།།
མཱ་མ་ཀཱི་དང་གཉིས་སུ་མེད་པའི་ངོ་བོའི་མཚན་ཉིད་དེ་དང་། འདོད་ཆགས་ཆེན་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས། ཐབས་དང་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེའི་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུའོ། །བྱང་ཆུབ་སེམས་དེའི་སྟེང་དུ་སྔགས་ས་བོན་ཡིག་འབྲུ་ཨ་
བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་
གཉིས་སུ་མེད་པར་ཐིམ་པར་འགྱུར་རོ།
།དེ་མ་ཐག་ཏུ་གདན་གྱི་ངོ་བོ་པདྨ་
དམར་པོ་འདབ་བརྒྱད་དུ་གྱུར་པར་བསམ་མོ། །དེ་ལྟར་གདན་པདྨ་བསྐྱེད་པའི་
འོག་ཏུ་སྒྲུབ་པ་པོ་རིན་ཆེན་འབྱུང་ལྡན་དང་གཉིས་སུ་མེད་པའི་ང་རྒྱལ་དུ་བསྒོམ་
པས༑
ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་
དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་ཀྱི་གདན་
པདྨའི་སྟེང་དུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་
འཁོར་གྱི་ངོ་བོར་གྱུར་པར་བསམ་མོ། །དེའི་སྔགས་ས་བོན་ཡིག་འབྲུ་ཨ་བསམ་མོ༎
དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་་
45-500