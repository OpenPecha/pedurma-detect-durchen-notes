५९८
བསྟན་འགྱུར། རྒྱུད། ༼རུ༽ ༨༦ ECE
རྡོ་རྗེ་ཡེ་ཤེས་ཀྱི་སྐུ་ནི། སྒྲུབ་པ་པོས་ཡེ་ཤེས་གསང་བའི་སྐུའི་ངོ་བོའི་ཉིད་དགའ་
བའི་ལྷ་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་བྱའོ། །དེའི་དུས་སུ་
ཡེ་ཤེས་ཀྱི་ལོངས་སྤྱོད་རྫོགས་པའི་སྐུ་བསྐྱེད་པར་མཛད་མཁན་ཉིད་ཀྱི་རིགས་ཀྱི་་་་
བདག་པོ་སྤྱི་བོ་ལ་དབང་བསྐུར་བའི་ཚུལ་དུ་བསྒོམ་པར་བྱའོ། །དེ་ལྟར་སྐུ་ཕྱག་་
རྒྱའི་གཟུགས་གཉིས་ཀྱི་སྐུའི་གནས་ཀུན་ནས། དཔལ་རྡོ་རྗེ་སེམས་དཔའ་ལ་
སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་
བ་དང་། བསྡུ་བར་བསྒོམ་པར་བྱའོ། །སྐུ་ཕྱག་རྒྱ་དེ་དག་གི་རིང་ཐུང་དང་་་་
སྦོམ་འཕྲའི་ཚད་ཏིལ་གྱི་འབྲུ་དང་མཉམ་པའོ། །དེ་དག་ཐམས་ཅད་ཉིད་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །གཞན་ཡང་སྐུ་མདོག་དང་། ཞལ་དང༌་། ཕྱག་དང་༌། ཕྱག་་་་་
མཚན་དང་། རྒྱན་རྣམས་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ།
མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་རིགས་ལྔའི་བྱེ་
བྲག་གི་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་ལྟ་བུར་དེ་དག་ནི་ཉིད་ཉིད་ཀྱི་ཡེ་
ཤེས་རྡོ་རྗེའི་ངོ་བོ་ཡིན་ནོ། །དོན་དེས་ཡེ་ཤེས་རྡོ་རྗེའི་སྐུར་སྨོས་སོ། །དེ་ལྟར་
སྒྲུབ་པ་པོས་མདུན་དུ་སྨོས་པའི་དམ་ཚིག་བྱས་པའི་འོག་ཏུ་སྐུ་གསུམ་དུས་ཅིག་ཏུ་
བསྒོམ་པར་བྱའོ། །མདོར་བསྡུ་བ་དེ་ལྟར་དམ་ཚིག་སྐུ་གསུམ་མཉམ་གྱུར་པ།
བསྒོམས་•ན་ཞེས་པའི་དོན་དུ་གསུངས་སོ། །དངོས་གྲུབ་ཐོབ་པར་འགྱུར་ཞེས་་
པ་ནི། སྒྲུབ་པ་པོས་སྐུ་གསུམ་བསྒོམ་པ་བྱས་པས། བླ་ན་མེད་པའི་ཡེ་ཤེས་ཀྱི་
འབྲས་བུ་ཐོབ་པར་འགྱུར་བར་སྨོས་སོ། །དེ་ལྟར་དངོས་གྲུབ་འཐོབ་པར་འགྱུར་
གྱི་དོན་དུ་གསུངས་སོ། །གཞན་ཡང་ལེའུ་བཅོ་བརྒྱད་པ་ལས་སྟོན་པ་རྡོ་རྗེ་འཛིན་
ཉིད་ཀྱིས་བསྙེན་པ་རབ་འབྲིང་གཉིས་ཀྱི་བྱེ་བྲག་བཀའ་སྩལ་པའི་དོན་བསྟན་པར་
45-594