774
བསྟན་འགྱུར། རྒྱུད། ༼ཆུ༽ ༨༧
མ་རུངས་པ་ཐམས་ཅད་ཁྲོ་བོའི་རྒྱལ་པོ་ཧ་ཡཾ་གྲི་བ་ཁྱོད་ཀྱིས་ཁྲོ་བོ་ཆེན་པོའི་ཞེ་སྡང་
གིས༑ རྡོ་རྗེའི་ཞགས་པས་བཅིངས་པར་མཛོད་མཛོད། དེ་བཅིངས་པས་ཀླུའི་
རྒྱལ་པོ་ཀུན་གྱི་དུག་ཐམས་ཅད་མེད་པར་འགྱུར་རོ།
།དེ་ལྟར་བན་དྷ་བན་དྷའི་་
དོན་དུ་གསུངས་སོ། །བུད་དྷ་དྷརྨ་སང་གྷ་ནུད་ཛྙཱའི་ན་ཀར་མཾ་ཀུ་རུ་ཤི་གྷཾ་ཞེས་བྱ་
བ་ནི། དཀོན་མཆོག་གསུམ་གྱི་བྱེ་བྲག་རྣམ་པ་གཉིས་སུ་བསྟན་པར་བྱ་སྟེ། ཕྱི་
དང་ནང་ངོ་། །དེ་ལ་ཕྱི་ནི་སངས་རྒྱས་དང་ཆོས་དང་དགེ་འདུན་གྱི་དོན་ནི་བདེ་
སྟེ་བཤད་མི་དགོས་སོ། །དེ་ནས་ནང་གི་གསང་སྔགས་ཀྱི་ཚུལ་འཕགས་པ་ཡེ་ཤེས་
ཞབས་ཀྱི་སྐུ་དང་།
གསུང་དང་། ཐུགས་རིགས་གསུམ་གྱི་ངོ་བོ་སངས་རྒྱས་་་
དང་ཆོས་དང་དགེ་འདུན་དུ་སྨོས་སོ། ། དེའི་དོན་གསལ་བར་བསྟན་པར་བྱ་སྟེ།
དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་གཉིས་སུ་མེད་པའི་ངོ་བོ་སྐུའི་་
རིགས་རྣམ་པར་སྣང་མཛད་ནི་སངས་རྒྱས་སུ་བསྟན་ཏོ། །དེ་བཞིན་གཤེགས་པ་
ཐམས་ཅད་ཀྱི་གསུང་རྡོ་རྗེ་དང་གཉིས་སུ་མེད་པའི་ངོ་བོ་གསུང་གི་རིགས་སྣང་བ་
མཐའ་ཡས་ནི་ཆོས་སུ་བསྟན་ཏོ། །དེ་བཞིན་གཤེགས་པ་ཐམས་ཅད་ཀྱི་ཐུགས་
རྡོ་རྗེ་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཡིན་ཏེ།
དེའི་ཐུགས་ལས་ཚུལ་ཇི་ལྟར་སྨོས་པའི་འཁོར་ཕུན་སུམ་ཚོགས་པ་ཐམས་ཅད་ཀྱི་སྐུ་
ཕྱག་རྒྱ་བརྗོད་དུ་ཡོད་པ་དང་། བརྗོད་དུ་མེད་པའི་ཚུལ་སྤྲོ་བར་མཛད་པ་ཐམས་
ཅད་ཀྱི་སྐུ་ཕྱག་རྒྱའི་ངོ་བོ་ནི་དགེ་འདུན་ཡིན་ནོ། །དུས་འདིར་སངས་རྒྱས་དང་།
ཆོས་དང་། དགེ་འདུན་ཚུལ་དེ་ལྟར་བསྟན་ཏོ། །དེ་དག་གི་• ཐུགས་རྗེ་ཆེན་་་
པོས་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་ཥ་ནུ་ཛྙཱ་ནར་མིང་བཏགས་པ་
ཁྲོ་བོའི་རྒྱལ་པོ་ཧ་ཡཾ་གྲི་བའི་ཐུགས་བསྐུལ་ལོ། །དེ་མ་ཐག་ཏུ་ཞེ་སྡང་ཆེན་པོའི་ངོ་
བོས་ལས་ཐམས་ཅད་མྱུར་དུ་སྐད་ཅིག་ལ་མཛོད་ཅེས་བྱའོ། །དེ་ལྟར་བུད་དྷ་དྷརྨ་
45-1154