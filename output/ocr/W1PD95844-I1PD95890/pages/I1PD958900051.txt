१०
བསྟན་འགྱུར། རྒྱུད། ༼རུ༽ ༨༦
ལྟར་བྱས་པའི་འོག་ཏུ་འཁོར་གྱི་ལྷ་རྣམས་བསྐྱེད་པར་བྱ་བའི་ཆོ་ག་བསྟན་པར་བྱ་སྟེ།
མདུན་དུ་སྨོས་པའི་རིགས་རྣམ་པ་ལྔའི་ནང་ན།
སྒྲུབ་པ་པོ་ཉིད་དགའ་བའི་ལྷ་་་
གང་ཡིན་པ་དེ་དང་གཉིས་སུ་མེད་པའི་སྦྱོར་བས། གདན་ཇི་ལྟར་སྨོས་པའི་སྟེང་
ྋགདན
དུ་ཉིད་ཀྱི་བྱེ་བྲག་གི་ཤེས་རབ་མ་དང་ལྡན་པས་གཉིས་སུ་མེད་པར་འཁྱུད་པའི་་་་་
སྦྱོར་བ་བྱས་ནས། ཉིད་མོས་པའི་སྐྱིལ་མོ་ཀྲུང་བཅས་ནས་གནས་པར་བྱའོ། །
གལ་ཏེ་སྒྲུབ་པ་པོས་སྣང་བ་མཐའ་ཡས་ལ་ཉིད་དགའ་བའི་ལྷ་བདག་པོའི་ཚུལ་དུ་་
བྱེད་ན། དེའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་དཔལ་རྡོ་་
རྗེ་སེམས་དཔའ་དང་། རྣམ་པར་སྣང་མཛད་དང་། རིན་ཆེན་འབྱུང་ལྡན་་་་
དང་། དོན་ཡོད་གྲུབ་པ་དང་། དེ་རྣམས་ཇི་ལྟར་ལེའུ་བཞི་པ་ཐུགས་ཀྱི་་་་
དཀྱིལ་འཁོར་གྱི་སྐབས་སུ་སྨོས་པ་བཞིན་དུ། ཉིད་ཉིད་ཀྱི་སྔགས་ཀྱི་ས་བོན་ཡིག་
འབྲུ་ལས་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པར་བསྐྱེད་པར་བྱའོ༎
གཞན་ཡང་ཉིད་ཉིད་ཀྱི་གདན་ལ་གནས་པར་སྨོས་སོ། །དེ་བཞིན་དུ་དུས་འདིར་
ཡང་བསྒོམ་པར་བྱའོ། །ཇི་ལྟར་དེ་བཞིན་གཤེགས་པ་རྣམས་བསྐྱེད་པར་བྱ་བ་དེ་
བཞིན་དུ་ཡེ་ཤེས་ཀྱི་ལྷ་མོ་བཞི་རིམ་པ་བཞིན་དུ་བསྐྱེད་ནས་བསྒོམ་པར་བྱའོ། །
གཞན་ཡང་རྣམས་ཉིད་ཉིད་ཀྱི་ཕྱོགས་ན་གནས་པ་བསྟན་པར་བྱ་སྟེ། སྣང་བ་
མཐའ་ཡས་ཀྱི་དཀྱིལ་འཁོར་གྱི་ངོ་བོ་དཔལ་རྡོ་རྗེ་སེམས་དཔའ་ཤར་ཕྱོགས་ན་
གནས་པར་སྨོས་སོ། །དེ་བཞིན་དུ་རྣམ་པར་སྣང་མཛད་ལྷོ་ཕྱོགས་ཀྱི་གནས་ན་
གནས་པར་སྨོས་སོ། །དེ་བཞིན་དུ་རིན་ཆེན་འབྱུང་ལྡན། ནུབ་ཀྱི་ཕྱོགས་ན་
གནས་པར་སྨོས་སོ། །དེ་བཞིན་དུ་དོན་ཡོད་གྲུབ་པ་བྱང་ཕྱོགས་ཀྱི་གནས་ན་
གནས་པར་སྨོས་སོ། །གཞན་ཡང་ཉིད་ཉིད་ཀྱིས་ཡེ་ཤེས་ཀྱི་ལྷ་མོ་ཉིད་ཉིད་ཀྱི་
གཡོན་ཕྱོགས་ཀྱི་གྲྭ་ན་གནས་པར་སྨོས་སོ། །གཞན་ཡང་གལ་ཏེ་སྒྲུབ་པ་པོས་
45-30