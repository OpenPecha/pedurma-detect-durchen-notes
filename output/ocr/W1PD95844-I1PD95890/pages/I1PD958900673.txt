७५२
བསྟན་འགྱུར། རྒྱུད། s༨༦
སུ་མིང་བཏགས་པ་མི་བསྐྱོད་པའི་སྐུ་ཕྱག་རྒྱ་དེ་དང་གཉིས་སུ་མེད་པའི་ང་རྒྱལ་དུ་
བསྒོམ་པ་བྱས་པའི་དོན་དེས་རྡོ་རྗེའི་ཐུགས་སུ་སྨོས་སོ། །དེ་ནས་རྡོ་རྗེའི་བཟླས་
པ་ནི་སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་གཉིས་སུ་མེད་པའི་ང་རྒྱལ་དུ་་་
བསྒོམས་པས་ཉིད་ཀྱི་སྔགས་ཀྱི་ཡིག་འབྲུ་ཧཱུཾ་བཟླས་པ་བྱ་བ་ཡིན་ནོ།
།དོན་དེས་
རྡོ་རྗེའི་བཟླས་པ་ཡིན་ནོ། །དེ་ལྟར་རྡོ་རྗེའི་ཐུགས་ཞེས་བྱ་བར་གསུངས། འདི་
ནི་རྡོ་རྗེའི་བཟླས་པར་བཤད་ཀྱི་དོན་དུ་གསུངས་སོ། །དེ་ལྟར་ཐུགས་ཀྱི་རིགས་ཀྱི་
བསྒོམ་པ་དང་བཟླས་པ་བྱས་པའི་འོག་ཏུ། རིན་པོ་ཆེའི་རིགས་ཀྱི་བསྒོམ་པ་་་
དང་བཟླས་པ་བསྟན་པར་བྱ་སྟེ། དོན་རྟོགས་པའི་བཟླས་པ་ནི། །ངོ་བོ་ཉིད་་
མེད་བཟང་པོ་ཡིས། །སངས་རྒྱས་དུས་གསུམ་རྣམ་བརྟགས་པ། །དེ་ནི་རིན་་་
ཆེན་བཟླས་པར་བཤད། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
དོན་རྟོགས་པའི་བཟླས་པ་ནི། །ངོ་བོ་ཉིད་མེད་བཟང་པོ་ཡིས་ནི། སྒྲུབ་པ་་་་་
པོས་མདུན་དུ་སྨོས་པའི་ཆོ་ག་བཞིའི་ཚུལ་དེས་རིན་ཆེན་འབྱུང་ལྡན་གྱི་སྐུ་ཕྱག་རྒྱར་
གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་་་་
ཅད་མདུན་དུ་ཅི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་ངོ་བོའི་སྐུ་
ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་འཆང་བས།
དོན་རྟོགས་པར་མིང་བཏགས་པ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་སེམས་ཅན་་་
ཐམས་ཅད་ཀྱི་དོན་བྱ་བའི་ཕྱིར། ཐུགས་རྗེ་ཆེན་པོའི་ཐུགས་བསྐྱེད་དེ། རིན་
ཆེན་འབྱུང་ལྡན་ཉིད་ཀྱི་སྔགས་ཀྱི་ཡིག་འབྲུའི་བཟླས་པ་བྱ་བ་ཡིན་ནོ། །ངོ་བོ་་་་
ཉིད་མེད་བཟང་པོ་ཡིས་ནི། མདུན་དུ་སྨོས་པའི་བསྒྲུབ་པ་པོས། །རིན་ཆེན་་་
འབྱུང་ལྡན་དང་གཉིས་སུ་མེད་པའི་ང་རྒྱལ་དུ་བསྒོམ་པ་དང་། བཟླས་པ་བྱ་བའི་
45-652