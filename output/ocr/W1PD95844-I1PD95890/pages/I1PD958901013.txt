همم
བསྟན་འགྱུར། རྒྱུད།
དུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །ནང་གི་ནམ་མཁའ་ནི་བསྒྲུབ་པ་པོས་
སྣང་བ་མཐའ་ཡས་ཀྱི་སྐུ་ཕྱག་རྒྱ་གྱུར་པར་བྱས་ནས་དེ་དང་གཉིས་སུ་མེད་པའི་་་་་
ཐུགས་ཀྱི་སྟོང་པ་ནམ་མཁའི་ངོ་བོ་ཡིན་ནོ། །གསང་བའི་ནམ་མཁའ་ནི་གསུང་གི་
རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་མདུན་དུ་སྨོས་པའི་མཚན་དང་་
ཡོན་ཏན་གྱི་ངོ་བོ་དང་ལྡན་པ་བླང་ངོ༌་། །དེའི་བྷ་གའི་ནང་གི་གནས་སྟོང་པ་ནམ་
མཁའི་བཞིན་དུ་བསམ་མོ། །དེ་ལྟར་ནམ་མཁའི་རྡོ་རྗེའི་དོན་དུ་གསུངས་སོ། །
དབུས་སུ་ནི་ཆོས་ཀྱི་དཀྱིལ་འཁོར་དམ་པ་བསམ་ཞེས་པ་ནི།
སྒྲུབ་པ་པོས་སྣང་བ་
མཐའ་ཡས་ཀྱི་ཕྱིའི་གནས་ཀྱི་ཚུལ་ཇི་ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་
བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་བཞིའི་་་་
ཚུལ་གྱིས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། ། །དེ་ཉིད་ཀྱི་ཤེས་་་་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཇི་ལྟར་སྨོས་པ་བཞིན་དུ་་་
འདིར་སྦྱོར་རོ། །དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་
ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གསུང་་
གི་རིགས་ཀྱི་བྱེ་བྲག་གི་གར་མཁན་གྱི་རིགས་ཀྱི་བུ་མོ་ཅི་ལྟར་སྨོས་པའི་མཚན་དང་
ཡོན་ཏན་དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་
མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། ། །དེའི་འོག་ཏུ་སྒྲུབ་
པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་་
སྦྱོར་བས་ཐབས་དང་ཤེས་རབ་རོལ་པ་བྱས་ནས། བདེ་བར་གྱུར་པའི་དུས་སུ་རྡོ་
རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་་་་་
བཞིན་དུ་འོད་དུ་ཞུའོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་པཾ་བསམ་མོ། །
45-990