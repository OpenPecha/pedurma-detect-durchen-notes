རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༤༢༧
དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་བརྗིད་ཆེན་པོ་འབར་བའི་་
འོད་དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་དང་གཉིས་
སུ་མེད་པར་ཐིམ་པར་གྱུར་པར་བསམ་མོ།
།ས་བོན་དེ་ལས་ཁྲོ་བོའི་རྒྱལ་པོ་ཡ་
མན་ཏ་ཀའི་སྐུ་ཕྱག་རྒྱར་བསྐྱེད་པར་བྱའོ། །དེ་ཁྲོ་མོའི་རྒྱལ་མོ་རོ་ལངས་མ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །གཞན་ཡང་སྐུ་ཕྱག་རྒྱའི་
ཆ་ལུགས་ཕུན་སུམ་ཚོགས་པ་ནི་མདུན་དུ་སྨོས་པའི་ཚུལ་དེ་བཞིན་དུ་འདིར་བསྟན་
ཏོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་སྐྱེད་མ་ཐག་ཏུ།
སྐྱེད་པར་མཛད་མཁན་གྱི་རྣམ་པར་སྣང་མཛད་ཀྱི་སྐུ་ཕྱག་རྒྱ་ཁྲོ་བོའི་རྒྱལ་པོ་ཡ་་
མན་ཏ་ཀའི་སྤྱི་བོར་དབང་བསྐུར་•བའི་ཚུལ་དུ་བསམ་མོ། །ཚུལ་དེ་ལྟར་ཁྲོ་བོའི་
རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་པའི་འོག་ཏུ་སྒྲུབ་པ་པོ་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཁྲོ་བོ་ཆེན་པོའི་བརྩོན་འགྲུས་
ཀྱིས་གོང་དུ་སྨོས་པའི་ཡ་མན་ཏ་ཀའི་སྔགས་རིང་•གྲངས་ཀྱི་ཚད་འབུམ་ཕྲག་་་
གསུམ་དུ་བུ་མོ་གང་སྒྲུབ་པར་བྱ་བ་དེའི་མིང་དང་སྤེལ་བའི་ཚུལ་བྷ་ཤ་ཝྃ་བ་རྣཾ་ཀུ་་
རུ་ཞེས་བྱ་བ་ཡིན་ནོ། །བཟླས་པ་དེ་རྫོགས་མ་ཐག་ཏུ་གོང་དུ་སྨོས་པའི་རྫས་ཀྱིས་
ཧཾ་མཆོད་པར་བྱའོ། །དེ་གསལ་བར་བསྟན་པར་བྱ་སྟེ། སྒྲུབ་པ་པོ་ཉིད་གནས་
པའི་མདུན་དུ་ཧཾ་ཁུང་བྱའོ། །དེའི་དབྱིབས་ཟུར་གསུམ་ཚད་ཀུན་ཏུ་ཁྲུ་རེ་དང་་་
སོར་ལྔའོ། །ཟབས་སུ་ཁྲུ་དང་། ཁ་ཁྱེར་གྱི་འཕང་དང་། ཞེང་དུ་སོར་ལྔ་་་་
ལྔར་བྱའོ། །ཧཱྃ་ཁུང་གི་ནང་དབུས་སུ་དུར་ཁྲོད་ཀྱི་སོལ་བའི་ཕྱེ་མས་རྡོ་རྗེ་རྒྱ་གྲམ་
བྲིའོ། ༑ །དེ་བཞིན་དུ་ཁ་རྒྱན་གྱི་སྟེང་དུ་འཁོར་ལོ་རྩིབས་བཞི་ཕྲེང་བ་བྲིའོ། །
དེ་ལྟར་བྱས་པའི་འོག་ཏུ་དུག་གི་རིགས་ཅན་གྱི་ཤིང་ཚེར་མ་ཅན་དང་ལྡན་པས་ཧིཾ་
ཁུང་དགང་ངོ་། །དེའི་འོག་ཏུ་རིགས་ངན་ཙན་ད་ལིའི་ཁྱིམ་ནས་མེ་བླང་ངོ་། །
45-1427