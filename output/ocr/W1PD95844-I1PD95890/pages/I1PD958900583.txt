५७२
བསྟན་འགྱུར། རྒྱུད། ༼རུ༽ ༨༦ng873
གྲངས་མཉམ་པའི་ཕྱོགས་བཅུའི་འཇིག་རྟེན་གྱི་ཁམས་སངས་རྒྱས་ཀྱི་ཞིང་ཡོད་པར་
སྨོས་སོ། །དེ་དག་རེ་རེའི་གནས་ན་གངྒཱའི་བྱེ་མ་ཇི་སྙེད་ཡོད་པ་དེ་དང་གྲངས་་་
མཉམ་པའི་སངས་རྒྱས་ཀྱི་སྐུ་དང་། གསུང་དང་། ཐུགས་གཉིས་སུ་མེད་པའི་
ངོ་བོ་མཚན་པ་ཡིན་ནོ། །མདུན་དུ་སྨོས་པའི་ཞིང་རྣམས་ན་གནས་པའི་སངས་་
རྒྱས་ཐམས་ཅད་ཀྱི་ཐུགས་རྡོ་རྗེ་དོན་དམ་པ་གཅིག་པའི་ངོ་བོ་གཉིས་སུ་མེད་པར་་
སྨོས་པ་དེ་ནི་རིག་པ་ཐམས་ཅད་ཀྱི་སྙིང་པོ་ཡིན་ནོ།
།དེ་ལྟ་བུའི་ངོ་བོའི་རྡོ་རྗེའི་
ཐུགས་འགྲུབ་པར་འགྱུར་རོ། །དེའི་དུས་སུ་ཅི་སྙེད་པ་ཐམས་ཅད་མཁྱེན་ཏོ། །
དེ་ལྟར་གངྒཱའི་བྱེ་སྙེད་ཞིང་དག་ན། །སྐུ་གསུང་ཐུགས་ཀྱིས་མཚན་པ་ཡི་དོན་དུ་་
གསུངས་སོ། །སེམས་ཅན་ཀུན་གྱི་སེམས་རྣམས་ནི། །རོལ་མོ་ལས་བྱུང་དེས་་་
རིག་འགྱུར་ཞེས་པ་ནི། མདུན་དུ་བཤད་པའི་རྡོ་རྗེའི་ཐུགས་དེས་འཇིག་རྟེན་གྱི་
ཁམས་ཐམས་ཅད་ན་གནས་པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་
སེམས་ལས་འབྱུང་བའི་བྱེ་བྲག་སྣ་ཚོགས་བསོད་ནམས་དང་སྡིག་པའི་ལས་ཕུན་་་་་
སུམ་ཚོགས་པའི་ངོ་བོ་བྱ་བ་དང་། མི་བྱ་བ་དེ་དག་མ་ལུས་པ་ཅི་སྙེད་ཀྱི་སེམས་
ལས་བྱུང་བའི་བྱེ་བྲག་སྣ་ཚོགས་ཀྱི་ལས་ཀྱི་རོལ་མོ་བཞིན་དུ་ཤེས་པར་བྱའོ། །དེ་
ལྟར་སེམས་ཅན་ཀུན་གྱི་སེམས་རྣམས་ནི། རོལ་མོ་ལས་བྱུང་དེས་རིག་འགྱུར་གྱི་
དོན་དུ་གསུངས་སོ། །བསྐལ་པ་གངྒཱའི་བྱེ་སྙེད་དུ། །འཁོར་བ་དག་ན་གནས་་
པ་ཡི།
།སྔོན་གྱི་གནས་ཀྱི་གཏན་ཚིགས་རྣམས། །ཞག་གསུམ་ལོན་པ་བཞིན་དུ་
དྲན།༑
།ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བསྐལ་པ་་་་
གང་གཱའི་བྱེ་སྙེད་དུ། །འཁོར་བ་དག་ན་གནས་པ་ནི། །ཆུ་བོ་ཆེན་པོ་གངྒཱའི་བྱེ་
མ་ཇི་སྙེད་ཡོད་པ་དང་གྲངས་མཉམ་པའི་བསྐལ་པར་སྒྲུབ་པ་པོས་མདུན་དུ་སྨོས་་་
པའི་ཚུལ་གྱི་འབྲས་བུ་མ་གྲུབ་པའི་མདུན་དུ་རང་གི་ལས་ཀྱི་དབང་གིས་འགྲོ་བ་་་་་
45-562