१२
བསྟན་འགྱུར། རྒྱུད། ༼ཁུ༽༨༧ ug 07
སོ༑ །རྡོ་རྗེ་རྒྱ་མཚོ་ཞེས་པ་ནི་མདུན་དུ་སྨོས་པའི་རྒྱ་མཚོའི་སྟེང་གིས་དབུས་སུ་་
སྒྲུབ་པ་པོས་དང་པོ་སྔགས་ཀྱི་ས་བོན་ཡིག་འབྲུ་ཧཱུཾ་ལས་ཉི་མའི་དཀྱིལ་འཁོར་ཆེན་་
པོའི་ཚུལ་ཅི་ལྟར་སྨོས་པས་བསྐྱེད་པ་དེ་ཡེ་ཤེས་ལྔའི་རྡོ་རྗེ་དང་གཉིས་སུ་མེད་པའི་
ངོ་བོར་སྨོས་པས་བྱིན་གྱིས་བརླབས་པའི་ཡོན་ཏན་གྱིས་རྒྱ་མཚོ་རྡོ་རྗེའི་རྒྱ་མཚོར་་་
གྱུར་པར་བརྟག་གོ། །དེ་ལྟར་རྡོ་རྗེ་རྒྱ་མཚོའི་དོན་དུ་གསུངས་སོ། །རྐང་པས་
གནོན་པ་ཞེས་པ་ནི་བྱེ་བྲག་རྣམ་པ་གཉིས་སུ་བསྟན་པར་བྱ་སྟེ། རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་བཞིའི་ཞབས་གདན་ཉི་མའི་དཀྱིལ་འཁོར་
ཆེན་པོའི་སྟེང་ན་གནས་པའི་སྦྱོར་བས་རྒྱ་མཚོ་གནན་པར་སྨོས་སོ། །གཞན་་
ཡང་མདུན་དུ་སྨོས་པའི་ཚུལ་གྱི་སྒྲུབ་པ་པོ་ཤེས་རབ་མ་དང་བཅས་པས་དེ་བཞིན་་
གཤེགས་པ་བཞིའི་སྤྱི་བོའི་སྟེང་དུ་རྐང་པས་གནན་པའི་སྦྱོར་བས་རྒྱ་མཚོ་གནོན་
པར་འགྱུར་རོ། །དེ་ལྟར་བྱེ་བྲག་རྣམ་པ་གཉིས་ཀྱིས་རྒྱ་མཚོ་གནན་པར་བྱ་བར་་
སྨོས་སོ། །དེ་ལྟར་རྐང་པས་གནོན་པའི་དོན་དུ་གསུངས་སོ། །ཏིང་ངེ་འཛིན་་
ཞེས་པ་ནི་ཆུ་གནན་པ་བསྒྲུབ་པ་བྱ་བའི་དུས་སུ་ཚུལ་ཅི་ལྟར་སྨོས་པའི་བསྒོམ་པ་་་་
བྱའོ།༑ །དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། །དེ་སྐད་བཀའ་སྩལ་ཏོ་
ཞེས་པ་ནི། ཅི་ལྟར་སྨོས་པའི་ཚུལ་གྱི་ཆུ་གནན་པའི་བསྒྲུབ་པ་བྱའོ། །དེ་སྟོན་
པ་མི་བསྐྱོད་པས་བཀའ་སྩལ་པ་སྡུད་པ་པོས་སྨོས་པའོ། །
ད་ནི་མུ་སྟེགས་པ་དང་བྲམ་ཟེ་ལ་སོགས་པ། སངས་རྒྱས་ཀྱི་བསྟན་པ་ལ་
སྨོད་པའི་ཏིར་ཏི་ཀ་ཕ་རོལ་གྱི་རྒོལ་བ་ཐམས་ཅད་གནན་པར་བྱ་བའི་བསྒོམ་པའི་་
ཆོ་གའི་དོན་བསྟན་པར་བྱ་སྟེ། དབང་ཆེན་དཀྱིལ་འཁོར་བསྒོམས་ནས་ནི། །
དེའི་དབུས་སུ་ཁྲོ་བོ་བཞག །ལས་ཀྱི་རྡོ་རྗེའི་རྐང་པ་དག །དེ།དེའི་སྤྱི་བོར་གནོན་
45-824