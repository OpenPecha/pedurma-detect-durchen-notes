已人。
___བསྟན་འགྱུར། རྒྱུད།
བཅུག་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་ན་གནས་པའི་
ས་བོན་གྱི་ངོ་བོ་དེ་ཉིད་ལས་སྔར་ཞེ་སྡང་རྡོ་རྗེའི་ཕྱག་གཡས་དང་པོ་ན་འཁོར་ལོ་་་
རྩིབས་བརྒྱད་འཛིན་པ། དེའི་གནས་ནས་སྤྲོས་པའི་དོན་དེས་རིགས་ལྔའི་བྱེ་བྲག་
གི་སངས་རྒྱས་ཡེ་ཤེས་འཁོར་ལོ་ཅན་དུ་མིང་བཏགས་པ་དེ་སླར་སྤྲོ་བར་བྱ་བར་་་་་
སྨོས་སོ། །དེ་ལྟར་སངས་རྒྱས་ཡེ་ཤེས་འཁོར་ལོ་ཅན། སླར་ཡང་སྤྲོ་བར་རབ་་
ཏུ་བྱ་བའི་དོན་དུ་གསུངས་སོ། །ཁྲོས་པས་འཁྲུག་པའི་ཁྲོ་བོ་བསྒོམ་ཞེས་པ་ནི་་་་
རིགས་ལྔའི་བྱེ་བྲག་གི་སངས་རྒྱས་ཀྱི་སྐུ་ཕྱག་རྒྱ་སྤྲིན་ལྟ་བུ་དེ་དག་ཉིད་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་ཡང་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་འཁོར་ལོའི་་་
གནས་ནས་ཅི་ལྟར་སྤྲོ་བར་བྱ་བའི་དུས་སུ་ཅི་ལྟར་སྤྲོ་བར་བྱ་བའི་དུས་ཅི་ལྟར་སྨོས་
པ་དེ་བཞིན་དུ་འདིར་ཁྲོས་ཏེ་ཡེ་ཤེས་ཀྱི་མེ་འབར་བར་འབར་བ། བ་སྤུའི་བུ་
གའི་ལམ་གྱི་སྒོ་ནས་བསྒྲུབ་པ་ཉིད་ཀྱི་མདུན་གྱི་གཟུགས་ནམ་མཁའི་དབུས་སུ།
མདུན་དུ་སྨོས་པའི་མ་རུངས་པའི་སེམས་ཅན་སློབ་དཔོན་སྨོད་པ་ལ་སོགས་པ་་
ཐམས་ཅད་ཀྱི་སྟེང་དུ་སྤྲོ་བར་བྱ་བར་བསྟན་ཏོ། །གཞན་ཡང་ཁྱད་པར་དུ་སྤྲོ་
བའི་སྒོམ་པར་བྱ་བར་བསྟན་པར་བྱ་སྟེ། སངས་རྒྱས་ཀྱི་སྐུ་ཕྱག་རྒྱ་སྤྲིན་བཞིན་དུ་
སྤྲོ་བ་དེའི་གནས་ནས། ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་
བཅུའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་ཤིན་ཏུ་འཁྲུག་པར་བསྒོམ་མོ༎
དེ་ལྟར་ཁྲོས་པས་འཁྲུག་པའི་ཁྲོ་བོ་རྣམས་ཀྱི་དོན་དུ་གསུངས་སོསོ།། །།
མི་སྡུག་པ་འཇིགས་པ་གཏུམ་པོའི་གཟུགས་ཞེས་པ་ནི། ཁྲོ་བོའི་སྤྲིན་་
ཕུང་ལྟ་བུ་དེ་དག་སོ་སོའི་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པའི་་
གཟུགས་ཀྱི་ངོ་བོའི་དོན་དེས་མི་སྡུག་པར་སྨོས་སོ།། །། gmpo
45-780