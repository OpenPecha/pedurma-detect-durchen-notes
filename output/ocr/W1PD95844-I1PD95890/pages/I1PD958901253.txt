१९३०
བསྟན་འགྱུར། རྒྱུད། ༨༧༩༠
བོན་ཡིག་འབྲུ་ཧཱུཾ་དེ་ལས། གཉིས་སུ་མེད་པའི་སླར་བསྡུ་བར་མཛད་དོ། །དེ་་
མ་ཐག་ཏུ་སྔགས་ཀྱི་ས་བོན་ཡིག་འབྲུ་ཧཱུཾ་དེ་ཉི་མའི་དཀྱིལ་འཁོར་སྟོང་དང་མཉམ་་
པར་འབར་ཞིང་འོད་དུ་ཞུ་ནས།
མེ་ལོང་ལྟ་བུའི་ཡེ་ཤེས་ཀྱི་ངོ་བོའི་ཁུ་བ་རྒྱ་མཚོ་
དང་མཉམ་པར་གྱུར་པར་གྱུར་ཏོ།
།ས་བོན་དེ་ལས་ཞེ་སྡང་ཆེན་པོའི་ངོ་བོ་ཨརྱ་
ཨ་རྩ་ལའི་སྐུ་ཕྱག་རྒྱ་མདུན་དུ་སྨོས་པའི་ཚུལ་གྱི་སྐུ་མདོག་དང་། ཞལ་དང་ཕྱག་
དང་ཕྱག་མཚན་དང་། རྒྱན་རྣམས་དང་ལྡན་པ། གྲངས་མེད་པ་སྤྲིན་བཞིན་
དུ༑ བ་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེས་འཇིག་རྟེན་གྱི་་
ཁམས་ཐམས་ཅད་དུ་ཁྱབ་པོ། །དེ་མ་ཐག་ཏུ་མདུན་དུ་སྨོས་པའི་མ་ཧ་དེ་བ་ལ་་
སོགས་པ། ལྷ་མཐུ་བོ་ཆེ་ཐམས་ཅད་ཕྱག་བརྙན་དང་བཅས་པ་བྱིན་གྱིས་བརླབ་
པར་མཛད་པས། མདུན་དུ་སྨོས་པའི་ང་རྒྱལ་གྱི་དྲེགས་པ་ཞི་བར་གྱུར་པར་སྨོས་
སོ༑ །དེ་ལྟར་མཛད་ནས་ཁྲོ་བོའི་རྒྱལ་པོ་ཨརྱ་ཨ་རྩ་ལའི་སྐུ་ཕྱག་རྒྱ་སྤྲོ་བའི་ལམ་
ནས༑ གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་གཉིས་སུ་མེད་པའི་
ངོ་བོར་བསྡུ་བར་མཛད་དོ། །ཚུལ་དེ་ལྟར་གཟི་བརྗིད་ཀྱི་ཕྲེང་བ་དང་། ཨརྱ་
ཨ་རྩ་ལའི་སྐུ་ཕྱག་རྒྱ་གྲངས་མེད་པ་སྤྲིན་ལྟ་བུ་སྤྲོ་བར་མཛད་པ་ཞེ་སྡང་ཆེན་པོའི་་་
ཐུགས་ཀྱང་བསྐྱེད་ནས། ཅི་ལྟར་སྨོས་པའི་ཚུལ་གྱི་ང་རྒྱལ་གྱི་དྲེགས་པ་དང་ལྡན་
པའི་མ་ཧ་དེ་བ་ལ་སོགས་པ། མཐུ་བོ་ཆེ་ཐམས་ཅད་ཕྱག་བརྙན་དང་བཅས་པར་
བྱིན་གྱིས་བརླབ་པར་སྤྲོ་བ་དང་གཉིས་སུ་མེད་པར་བསྡུ་བར་མཛད་པའོ། །རྡོ་རྗེ་
ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་སྤྲོ་བ་དང་བསྡུ་བའོ། །དོན་དེ་རྡོ་རྗེའི་ཏིང་ངེ་
འཛིན་དུ་སྨོས་སོ། །བཤད་པར་བྱ་སྟེ། སྟོན་པ་མི་བསྐྱོད་པ་རྡོ་རྗེ་འཛིན་གྱིས་
ཏིང་ངེ་འཛིན་མཛད་པའི་དུས་སུ་ཐུགས་རྩེ་གཅིག་པར་གྱུར་པའོ། །དོན་དེས་་་་
སྙོམས་པར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཞེས་བྱ་བའི་ཏིང་ངེ་འཛིན་ལ་
45-1230