२३८
བསྟན་འགྱུར། རྒྱུད། ༨༦
ཀུན་ལས་སྐྱེས། ནམ་མཁའ་རྡོ་རྗེའི་དབུས་སུ་བསམ་གྱི་དོན་དུ་གསུངས་སོ།
དེ་སྒོམ་པར་བྱ་བའི་གནས་ཡེ་ཤེས་ཀྱི་གཞལ་ཡས་ཁང་བསྐྱེད་པར་བྱ་བའི་གནས་་་
བསྟནན་ཏོ། །རྡོ་རྗེ་སྤྲིན་ནི་ཀུན་སྤྲོ་བ་ཞེས་པ་ནི། འོག་ནས་བྱུང་བའི་སྔགས་ཀྱི་
ས་བོན། ཡིག་འབྲུ་ཧཱུཾ་གི་གནས་ནས་རིགས་ལྔའི་བྱེ་བྲག་གི། དེ་བཞིན་་་་་་
གཤེགས་པའི་ཡེ་ཤེས་ཀྱི་རྡོ་རྗེ་རྣམས་ཀྱི་ཚད་ནས་ཀྱི་ཡིག་འབྲུ་ཙམ་སྤྲིན་བཞིན་དུ་་
སྤྲོས་ནས་གསང་བའི་ཐུགས་ཁ་ནམ་མཁའི་གནས་གང་བར་བསྒོམ་མོ། །གཞན་་
ཡང་རིགས་ལྔའི་དེ་བཞིན་གཤེགས་པའི་བྱེ་བྲག་བསྟན་པར་བྱ་སྟེ། རྡོ་རྗེ་རིགས་
ཀྱི་བྱེ་བྲག་མེ་ལོང་ལྟ་བུའི་ཡེ་ཤེས་ཀྱི་ངོ་བོ། རྡོ་རྗེའི་ཁ་དོག་སྔོན་པོ་འབར་བ་སྤྲིན་
བཞིན་དུ་སྨོས་སོ། །སྐུའི་རིགས་ཀྱི་དེ་བཞིན་གཤེགས་པའི་བྱེ་བྲག་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་རྡོ་རྗེ་ཁ་དོག་དཀར་པོ་འབར་བ་སྤྲིན་བཞིན་དུ་སྨོས་སོ༎
གསུང་གི་རིགས་ཀྱི་དེ་བཞིན་གཤེགས་པའི་བྱེ་བྲག་ནི། སོ་སོར་རྟོག་པའི་ཡེ་ཤེས་
ཀྱི་ངོ་བོ་རྡོ་རྗེ་ཁ་དོག་དམར་པོ་འབར་བ་སྤྲིན་བཞིན་དུ་སྨོས་སོ། །རིན་པོ་ཆེའི་་
རིགས་ཀྱི་དེ་བཞིན་གཤེགས་པའི་བྱེ་བྲག་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རྡོ་རྗེ་
ཁ་དོག་སེར་པོ་འབར་བ་སྤྲིན་བཞིན་དུ་སྨོས་སོ། །ལས་ཀྱི་རིགས་ཀྱི་དེ་བཞིན་་་་
གཤེགས་པའི་བྱེ་བྲག་ནི་བྱ་བ་ནན་ཏན་གྱི་ངོ་བོ་རྡོ་རྗེ་ཁ་དོག་ལྗང་ཁུ་འབར་བ་སྤྲིན་
བཞིན་དུ་སྨོས་སོ། །དེ་ལྟར་མདོར་བསྡུས་པ་སྔགས་ཀྱི་ས་བོན་ཡིག་འབྲུ་བྷཾ་གྱི་་་་
གནས་ནས་རིགས་ལྔའི་བྱེ་བྲག་གི་དེ་བཞིན་གཤེགས་པའི་ཡེ་ཤེས་རྡོ་རྗེ་ཁ་དོག་སེར་
པོ་སྤྲིན་བཞིན་དུ་སྨོས་པ་དེ། དེའི་འོག་ཏུ་སྤྲོས་པའི་ཚུལ་བཞིན་དུ་སྔགས་ཀྱི་ས་་
བོན་གྱི་ཡིག་འབྲུ་བྷཾ་གྱི་གནས་སུ་བསྡུ་བར་བྱའོ། །དེ་བསྡུས་མ་ཐག་ཏུ་སྔགས་ཀྱི་
ས་བོན་གྱི་ཡིག་འབྲུ་བྷཾ། རིགས་ལྔའི་དེ་བཞིན་གཤེགས་པའི་ཡེ་ཤེས་ཀྱི་འབར་་་་
བས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོ་རྒྱ་མཚོ་དང་མཉམ་པར་
45-238
།