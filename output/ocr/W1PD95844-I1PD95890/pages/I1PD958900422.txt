རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ལྟར་སངས་རྒྱས་ཐམས་ཅད་བཞུགས་པའི་གནས། བསྒོམས་ནས་སངས་རྒྱས་་་་་
འདྲ་བར་འགྱུར་གྱི་དོན་དུ་གསུངས་སོ། །རི་རབ་སུམ་ཅུ་རྩ་དྲུག་གི། །རབ་ཏུ་
ཕྲ་བའི་རྡུལ་སྙེད་ཀྱི། །རྡོ་རྗེ་འཛིན་དང་འདྲ་བ་ཀུན། །དེ།དེའི་རྗེས་སུ་འབྲང་་་་
བར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རི་རབ་
སུམ་ཅུ་རྩ་དྲུག་གི། །རབ་ཏུ་ཕྲ་བའི་རྡུལ་སྙེད་ཀྱི་ནི་འཁོར་ལོ་གྲུབ་པའི་དུས་སུ་
དང་པོ་མཚན་མ་གསུམ་འབྱུང་ངོ་།
།དེའི་དོན་གསལ་བར་བསྟན་པར་བྱ་སྟེ།
དང་པོ་ནི་འཁོར་ལོ་དྲོ་བར་འགྱུར་རོ། །དེའི་འོག་ཏུ་འཁོར་ལོ་ལས་དུ་བ་འབྱུང་
བར་འགྱུར་རོ། །དེའི་འོག་ཏུ་འཁོར་ལོ་འབར་བར་འགྱུར་རོ། །ཚུལ་དེ་ལྟར་་
དངོས་གྲུབ་ཀྱི་མཚན་མ་གསུམ་བྱུང་བར་སྨོས་སོ། ། འཁོར་ལོའི་མཚན་མ་གསུམ་
བྱུང་བའི་འོག་ཏུ་རིམ་པས་དངོས་གྲུབ་ཀྱི་འབྲས་བུ་གསུམ་དུ་འགྱུར་རོ། །བསྟན་
པར་བྱ་སྟེ། སྒྲུབ་པ་པོས་ཤེས་རབ་མའི་བྷ་གའི་ནང་གི་འཁོར་ལོ་དེ་དྲོ་བར་གྱུར་
གྱི་དུས་སུ་བླངས་ན། སྒྲུབ་པ་པོ་སྟོང་ཆུང་ངུའི་རི་རབ་སུམ་ཅུ་རྩ་དྲུག་གི་ལྷའི་་་
གནས་དང་བཅས་པའི་རྡུལ་ཕྲ་མོའི་ཚད་ཀྱི་གྲངས་ཇི་སྙེད་ཡོད་པ་དེ་དང་མཉམ་་་
པར་ལྷ་དང་མི་ལ་སོགས་པ་སེམས་ཅན་སྟོང་ཆུང་ངུ་ན་གནས་པའི་ཅི་སྙེད་པ་མ་་་་
ལུས་པ་ཐམས་ཅད་བྲན་བཞིན་དུ་དབང་དུ་གྱུར་ནས་རྗེས་སུ་འབྲང་བར་སྨོས་སོ། །
དེ་ནས་སྒྲུབ་པ་•པོས་ཤེས་རབ་མའི་བྷ་གའི་ནང་གི་འཁོར་ལོ་དུ་བ་བྱུང་བའི་དུས་
སུ་བླངས་ན། སྒྲུབ་པ་པོས་སྟོང་འབྲིང་པོ་རི་རབ་སུམ་ཅུ་རྩ་དྲུག་ལྷའི་གནས་དང་
བཅས་པའི་རྡུལ་ཕྲ་མོའི་ཚད་ཀྱི་གྲངས་ཇི་སྙེད་ཡོད་པ་དེ་དང་མཉམ་པའི་ལྷ་དང་་
མི་ལ་སོགས་པ་སེམས་ཅན་སྟོང་འབྲིང་པོ་ན་གནས་པ་ཇི་སྙེད་པ་མ་ལུས་པ་ཐམས་
ཅད་བྲན་བཞིན་དུ་དབང་དུ་གྱུར་ནས་རྗེས་སུ་འབྲང་བར་སྨོས་སོ། །སྒྲུབ་པ་པོས་
ཤེས་རབ་མའི་བྷ་གའི་ནང་གི་འཁོར་ལོ་འབར་བར་གྱུར་པའི་དུས་སུ་བླངས་ན།
45-401