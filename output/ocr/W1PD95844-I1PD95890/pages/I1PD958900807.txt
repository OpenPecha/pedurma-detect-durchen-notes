བསྟན་འགྱུར། རྒྱུད། ༼ཁུ༽ ༨༧ 67
སྒྲུབ་པ་བྱས་པས། གལ་ཏེ་མ་གྲུབ་ན། སངས་རྒྱས་དོན་དམ་པ་བདེ་བ་ཆེན་
པོ་ལ་ཞུགས་པའི་ངོ་བོར་གནས་པའི་སྟོང་པའི་བདག་ཉིད་དེ། བརྡ་སྐད་མོས་
པར་བཏགས་ཏེ། རྨོངས་པའི་སངས་རྒྱས་དེ། དངོས་གྲུབ་སྦྱིན་པར་དམ་
བཅས་པ་ཉམས་པའི་སྐྱོན་གྱིས། ཅི་ལྟར་རྨོངས་པའི་ཚུལ་དེ་ལ་དོར་བའི་ཚིག་གོ།།
མདོར་བསྡུས་•པ་དེ་ལྟར་རྨོངས་པས་སྒྲུབ་པ་མི་སྟེར་ན། འཆི་བར་གྲུབ་པ་་
གདོན་མི་ཟ་བའི་དོན་དུ་གསུངས་སོ། །ད་ནི་མདུན་དུ་སྨོས་པའི་དྲག་•པོའི་ལས་
བྱས་པས། དངོས་གྲུབ་ཀྱི་འབྲས་བུ་ཐོབ་པར་བྱ་བའི་དོན་དུ་བསྟན་པར་བྱ་སྟེ།
ཉི་མ་བདུན་དུ་འདི་བྱས་ན། །སངས་རྒྱས་དངོས་གྲུབ་སྟེར་བར་འགྱུར། །རྡོ་
རྗེ་དམ་ཚིག་བཀའི་འཁོར་ལོ་ཞེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི།
ཉི་མ་བདུན་དུ་བྱས་ན། སངས་རྒྱས་དངོས་གྲུབ་སྟེར་བར་འགྱུར་ནི། མདུན་
དུ་སྨོས་པའི་ཚུལ་གྱི་དྲག་པོའི་ལས་ནི་སྒྲུབ་པ་པོ་སྒོམ་པའི་ཆོ་ག་བྱ་བ་དང་།
གཞན་ཡང་ཚུལ་ཅི་ལྟར་སྨོས་པའི་བསྙེན་•པའི་བཟླས་པ་འབུམ་ཕྲག་གསུམ་གྱི་་
གྲངས་ཀྱི་ཚད་བྱས་པའི་སྔགས་བསྟན་པར་བྱ་སྟེ། ཧཱུཾ་ཕཊ་སརྦ་དྷུཤྩ་བེ་རཾ་མ་ར་་
ནཾ་ཀུ་རུ། ཚུལ་དེ་ལྟར་བསྒོམ་པ་དང་། སྔགས་བཟླས་པའི་བསྙེན་པ་བྱའོ། །
དེའི་འོག་ཏུ་ཉི་མ་བདུན་•དུ་ཅི་ལྟར་སྨོས་པའི་ཚུལ་གྱི་བསྒོམ་པ་དང་།
བཟླས་་
པ་བྱ་བ་ནི། ཉི་མ་བདུན་•རྫོགས་པའི་དུས་སུ་གོང་དུ་བཤད་པའི་སྐུ་གསུམ་དང་།
རྡོ་རྗེ་གསུམ་གཉིས་སུ་མེད་པའི་ངོ་བོའི་རིགས་ལྔའི་བྱེ་བྲག་གི་སངས་རྒྱས་གྲངས་
མེད་པར་སྨོས་པ་དེ་དག་གི་ཐུགས་རྗེ་ཆེན་པོའི་ཐུགས་བསྐྱེད་ནས། དམ་ཚིག་
གི་ངོ་བོ་དམ་བཅས་པ་རྗེས་སུ་དགོངས་ཏེ། སྒྲུབ་པ་པོ་ལ་མ་རུངས་པ་དང་།
དགྲ་རྣམས་དང་གསད་པའི་ལས་ཀྱི་འབྲས་བུ་སྩོལ་བར་སྨོས་སོ། །མདོར་བསྡུས་
པ་དེ་ལྟར་ཉི་མ་བདུན་•དུ་འདི་བྱས་ན། སངས་རྒྱས་དངོས་གྲུབ་སྟེར་བའི་དོན་
45-784