རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
673
གསང་བའི་རོལ་པ་མཛད་པ་བདེ་བར་མིང་བཏགས་པས་བདེ་བ་ཆེན་པོ་འགྲུབ་་་་
པར་བྱེད་དོ། །དེ་གསལ་བར་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་་
པ་ཉིད་ཀྱི་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས་རྣམ་པར་སྣང་
མཛད་དང་། གཉིས་སུ་མེད་པའི་ང་རྒྱལ་དུ་བསྒོམས་པས་འདོད་ཆགས་ཆེན་་་་་
པོའི་སེམས་དགའ་བས། ཐབས་དང་ཤེས་རབ་རོལ་པ་བྱའོ། །དེའི་དུས་སུ་་་་
དང་པོ་དཀྱིལ་འཁོར་གྱི་མདུན་ན་གནས་པའི་སངས་རྒྱས་སྤྱན་དམ་ཚིག་གི་ཕྱག་་་་
རྒྱར་མིང་བཏགས་པ་དེ། ཤེས་རབ་མའི་ལུས་ལ་གཉིས་སུ་མེད་པར་ཐིམ་པར་་་་
གྱུར་པར་བསམ་མོ། །དེ་ནས་གཡས་ན་གནས་པའི་མཱ་མ་ཀཱི་ཕྱག་རྒྱ་ཆེན་པོར་་་་
མིང་བཏགས་པ་དེ་ཤེས་རབ་མའི་ལུས་ལ་གཉིས་སུ་མེད་པར་ཐིམ་པར【འགྱུར་བར་•
བསམ་མོ། །དེ་ནས་རྒྱབ་ན་གནས་པའི་ན་བཟའ་དཀར་མོ་ཆོས་ཀྱི་ཕྱག་རྒྱར་མིང་
བཏགས་པ་དེ་ཤེས་རབ་མའི་ལུས་ལ་གཉིས་སུ་མེད་པར་ཐིམ་པར་གྱུར་པར་བསམ་
མོ༑ །དེ་ནས་གཡོན་ན་གནས་པའི་དམ་ཚིག་སྒྲོལ་མ་ལས་ཀྱི་ཕྱག་རྒྱར་མིང་
བཏགས་པ་དེ་ཤེས་རབ་མའི་ལུས་ལ་གཉིས་སུ་མེད་པར་ཐིམ་པར་གྱུར་པར་བསམ་
མོ༑ །ཆོ་གའི་ཚུལ་དེ་ལྟར་ཤེས་རབ་མའི་ལུས་ལ་ཕྱག་རྒྱ་བཞི་ཐིམ་པའི་ངོ་བོ་
བསྡུས་མ་ཐག་ཏུ་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་བྷ་གའི་གནས་སུ་ཁུ་་་་
བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས། དེ་རྒྱ་མཚོ་་་་
ཆེན་པོ་དང་མཉམ་པར་གྱུར་པར་བརྟག་གོ། །བྱང་ཆུབ་སེམས་ཀྱི་རྒྱ་མཚོ་ཆེན་པོ་
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་ཏོ། །དེའི་གནས་ནས་ཆོས་ཀྱི་དབྱིངས་ཀྱི་
ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོའི་འོད་ཟེར་གྱི་དྲ་བ་གྲངས་མེད་པ་ཉིད་ཉིད་
ཀྱི་རིགས་ཀྱི་བྱེ་བྲག་གི་ཁ་དོག་དང་ལྡན་པ་ཤེས་རབ་མའི་བྷ་གའི་ནམ་མཁའི་་་
45-613