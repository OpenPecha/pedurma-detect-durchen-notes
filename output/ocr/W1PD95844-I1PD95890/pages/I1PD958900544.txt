རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२३
འོག་ཏུ་ལྕེ་རྡོ་རྗེ་སྦྱར་བའི་རྩེ་མོ་ལྔའི་དབུས་མའི་དབུས་ནས་སོ་སོར་རྟོག་པའི་ཡེ་་་་
ཤེས་ཀྱི་ངོ་བོ་འོད་ཟེར་གྱི་དྲ་བ་ཁ་དོག་དམར་པོ་འཕྲོ་བར་བསམ་མོ། །དེ་ལྟར་་
བསྒོམ་པ་བྱས་པའི་ཡོན་ཏན་གྱིས་གསུང་རྡོ་རྗེ་སྣང་བ་མཐའ་ཡས་སྒྲུབ་པ་པོ་གཉིས་
སུ་མེད་པའི་ངོ་བོར་འགྱུར་བར་སྨོས་སོ། །དེ་ལྟར་རྡོ་རྗེ་སྦྱོར་བས་ལྕེ་བསྒོམས་ན།
རྡོ་རྗེ་གསུང་དང་འདྲ་བར་འགྱུར་གྱི་དོན་དུ་གསུངས་སོ། །གསང་གསུམ་དམ་་་་
ཚིག་མཆོད་པའི་མཆོག །མཆོད་པས་མཆོད་ནས་བསྒྲུབ་པར་བྱ། །འདི་ནི་་
དངོས་གྲུབ་ཐམས་ཅད་ཀྱི། །གསང་བའི་སྙིང་པོ་བསྡུས་པ་ཡིན། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། གསང་གསུམ་ནི་སྒྲུབ་པ་པོས་མདུན་
དུ་སྨོས་པའི་ཚུལ་དུ་ཉིད་ཀྱི་ལྕེ་སྔགས་ཀྱིས་བྱིན་གྱིས་བརླབས་པས་དེ་མ་ཐག་ཏུ་དེ་
བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པར་སྨོས་པ་དེ་དང་གཉིས་
སུ་མེད་པའི་ངོ་བོ་ཐུགས་རྡོ་རྗེ་མི་བསྐྱོད་པ་གསང་བ་གསུམ་གྱི་ངོ་བོ་ཡིན་ནོ། །དེ་
ནི་དེ་བཞིན་གཤེགས་པ་ཐམས་ཅད་བསྐྱེད་པར་མཛད་མཁན་སྟེ། དོན་དེས་གསང་
ས་ཅད་བསྐྱེད་པར་མཛད་མཁན་ཏེ།
བ་གསུམ་དུ་བསྟན་ཏོ། །དེ་ནི་སྒྲུབ་པ་པོ་ཉིད་ཀྱི་སེམས་ཡིན་པར་བརྟག་གོ∶། །
གཞན་ཡང་ཉིད་ཀྱི་སྙིང་ཁའི་དབུས་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ༎
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉི་མ་གྲངས་མེད་པ་བཞིན་དུ་་་་་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་སྙིང་ཁའི་དབུས་
སུ་ཐིམ་པར་གྱུར་པར་བསམ་མོ། །དེ་མ་ཐག་ཏུ་རྡོ་རྗེའི་ཐུགས་སུ་གྱུར་ཏོ། །
དེའི་དུས་སུ་སྙིང་ཁའི་ནང་ནས་སྐུ་དང་། གསུང་དང༌་། ཐུགས་གསང་བ་་་་་་
གསུམ་གྱི་ངོ་བོ་ཡེ་ཤེས་ཀྱི་འོད་ཟེར་གྱི་དྲ་བ་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་
པར་འཕྲོ་བར་བསམ་མོ། །དེ་ལྟར་གསང་བ་གསུམ་གྱི་དོན་དུ་གསུངས་སོ། །
དམ་ཚིག་མཆོད་པའི་མཆོག་ཞེས་པ་ནི། ཕྱིའི་རིན་པོ་ཆེ་ཐམས་ཅད་ལ་སོགས་པ་
45-523