རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༧༧
ཏུ་ལྷའི་དབང་པོ་བརྒྱ་བྱིན་གྱི་ཆུང་མ་ཤ་ཙི་ལྷ་མོའི་འཁོར་ཐམས་ཅད་དང་བཅས་་
པ་རྡོ་རྗེའི་ཀྱོ་བས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་
ཏེ་ཚུལ་དེ་ལྟར་གོང་དུ་རླུང་གི་དཀྱིལ་འཁོར་བསྐྱེད་པ་དེའི་སྟེང་ན་གནས་པར་་་
དགུག་པར་བསམ་མོ། །དེ་མ་ཐག་ཏུ་ཅི་ལྟར་སྨོས་པའི་དཀྱིལ་འཁོར་ཟུར་གསུམ་
དེའི་གནས་སུ་ཐིམ་པར་གྱུར་པར་བསམ་མོ། །དེའི་འོག་ཏུ་སྒྲུབ་པ་པོས་འདོད་
ཆགས་ཆེན་པོའི་སེམས་དགའ་བས་བརྩོན་འགྲུས་བརྟན་པས་སྔགས་ཀྱི་བསྙེན་་་
པ་སྤེལ་བའི་ཚུལ་གྱིས་འབུམ་ཕྲག་གསུམ་གྱི་གྲངས་ཀྱི་ཚད་དུ་བཟླས་པ་བྱའོ།
།
སྔགས་བསྟན་པར་བྱ་སྟེ། ཨོཾ་ཨཱ་ཧཱུཾ་ཤ་ཙི་ཏ་ཨ་ཀ་ར་ཤ་ནཾ་•ཀུ་རུ་སྭ་ཧཱ∶།
དེ་་
ལྟར་བྱས་ནས་དགུག་པ་སྒྲུབ་པའི་དུས་སུ། མཚན་མ་གཉིས་འབྱུང་བར་འགྱུར་ཏེ།
སྒྲུབ་པ་པོའི་འོག་ཏུ་རྫས་ཀྱི་སྦྱོར་བ་དཀྱིལ་འཁོར་ཟུར་གསུམ་བྱས་པ་དེ་འབར་བ་་
དང་། དེའི་འོག་ཏུ་དཀྱིལ་འཁོར་གྱི་ས་གཞི་ཆེར་འགུལ་བར་འགྱུར་བའོ། །དེ་
མ་ཐག་ཏུ་ཅི་ལྟར་སྨོས་པའི་འཁོར་དང་བཅས་པ་དེ་རྣམས་སེམས་སྐྲག་ནས་ལུས་་་
འདར་ཞིང་སྨད་གཡོགས་ལྟུང་ནས་འདོད་ཆགས་ཀྱིས་སེམས་མྱོས་པས་སྨྱོ་བའི་ཚུལ་
གྱིས་ཐལ་མོ་སྦྱར་བ་ཁུགས་•པར་འགྱུར་རོ། །དེ་མ་ཐག་ཏུ་སྒྲུབ་པ་པོས་འདོད་་
ཆགས་ཆེན་པོའི་སེམས་དགའ་བས་དེ་སྤྱད་པར་བྱའོ། །དེའི་ཡོན་ཏན་གྱིས་རྣམ་
པར་སྣང་མཛད་དང་གཉིས་སུ་མེད་པའི་དངོས་གྲུབ་ཀྱི་འབྲས་བུར་འགྱུར་བར་་
བསྟནན་ཏོ། །དེ་ལྟར་དེ་ན་ཤ་ཙི་གནས་པར་བསམ། །རྡོ་རྗེ་བདུད་རྩི་སྦྱོར་བ་
ཡིས་ཀྱི་དོན་དུ་གསུངས་སོ། །ལན་གྲངས་ལྔ་བཅུར་བརྗོད་ན་ནི། །ངེས་པར་
རྟག་ཏུ་ཁུགས་པར་འགྱུར་ཞེས་པ་ནི། གོང་དུ་སྨོས་པའི་ཤ་ཙི་བཀུག་མ་ཐག་ཏུ།
ཅི་ལྟར་སྨོས་པའི་སྔགས་དེ་ལན་ལྔ་བཅུ་བརྗོད་པར་བྱའོ། །དེས་དུས་རྟག་ཏུ་ཤ་་
ཙི་བྲན་བཞིན་དུ་ཁུགས་པར་འགྱུར་ན། ལྷ་མོ་གཞན་ནི་ངོ་མཚར་ཡང་མི་ཆེའོ། །
45-1277