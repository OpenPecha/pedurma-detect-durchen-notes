རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7474
བའི་ཚུལ་དུ་འཛིན་པ་ཡིནན་ནོ། །དོན་དེས་བྱང་ཆུབ་སེམས་དཔའ་བརྒྱད་ནི་དུས་
འདིར་རྡོ་རྗེ་འཛིན་པར་སྨོས་སོ། །དེ་སྒོམ་པ་བྱ་བའི་དུས་སུ་སྒྲུབ་པ་པོ་ལ་མཉེས་་་
པར་འགྱུར་རོ། །དེའི་དུས་སུ་ཅི་ལྟར་འདོད་པ་བཞིན་དུ་དངོས་གྲུབ་ཀྱི་འབྲས་བུ་
འགྲུབ་པར་འགྱུར་རོ། །མདོར་བསྡུ་•བ་དེ་ལྟར་སངས་རྒྱས་བྱང་ཆུབ་རབ་དབྱེ་
བས༑ །རྡོ་རྗེ་འཛིན་རྣམས་མཉེས་པར་འགྱུར་གྱི་དོན་དུ་གསུངས་སོ།
།རྡོ་་་་
རྗེའི་སྤྱན་ནི་གཟུགས་ལ་སོགས་ཀྱི་གཙུག་ཏོར་ལ་ནི་འཇིག་པར་གསུངས། ཁྲོ་་་་་
བོའི་ནང་ན་དེ་མཆོག་ལ། །སངས་རྒྱས་རྡོ་རྗེ་རབ་སྒོམས་*པའོ། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེའི་སྤྱན་ནི་གཟུགས་སོགས་ཀྱི། །
གཙུག་ཏོར་ལ་ནི་འཛིན་པར་གསུངས་ནི། རྡོ་རྗེའི་སྤྱན་ནི་དུས་འདིར་སྟོན་པ་མི་
བསྐྱོད་པ་རྡོ་རྗེ་འཛིན་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མ་མ་ཀི་ཡིན་ནོ།
།
གཟུགས་ལ་སོགས་ནི་སངས་རྒྱས་སྤྱན་དང་། ན་བཟའ་དཀར་མོ་དང་།
དམ་
ཚིག་སྒྲོལ་མ་ཡིན་ནོ། །གཙུག་ཏོར་ལ་ནི་འཛིན་པར་གསུངས་ནི། སངས་རྒྱས་
སྤྱན་དང་ན་བཟའ་དཀར་མོ་དང་། དམ་ཚིག་སྒྲོལ་མ་བསྒྲུབ་པ་པོས་བསྒོམ་པ་བྱ་
བའི་དུས་སུ། སྐུ་ཕྱག་རྒྱའི་སྤྱི་བོའི་གཙུག་ཏོར་དུ་མ་མ་ཀི་དབང་བསྐུར་བའི་ཚུལ་
དུ་བསྒོམ་པར་བྱའོ། །དེ་བྱས་པས་སངས་རྒྱས་སྤྱན་ལ་སོགས་པ་ཅི་ལྟར་སྨོས་པའི་
ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱི་སྒྲུབ་པ་པོ་ལ་མཉེས་པར་འགྱུར་རོ། །དེའི་
དུས་སུ་ཕྱིའི་ལྷ་དང་མི་ལ་སོགས་པ་སེམས་ཅན་ཐམས་ཅད་བྲན་བཞིན་དུ་དབང་དུ་
འདུ་བའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་བསྟན་ཏོ། །དེ་ལྟར་རྡོ་
རྗེ་ཅན་ནི་གཟུགས་ལ་སོགས། །གཙུག་ཏོར་ལ་ནི་འཛིན་པར་གསུངས་སོ། །ཁྲོ་
བོའི་ནང་ན་དེ་མཆོག་ལ། །སངས་རྒྱས་རྡོ་རྗེ་རབ་བསྒོམ་པའོ། །ཞེས་པ་ནི།
ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་ཐམས་ཅད་ཀྱི་ནང་ན།
45-1515