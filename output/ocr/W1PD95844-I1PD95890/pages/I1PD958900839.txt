११७
བསྟན་འགྱུར། རྒྱུད།
རང་སྔགས་ཡི་གེ་ཡེ་ཤེས་ཚིག །ཐུགས་ཀྱི་རྣམ་པར་བསྒོམ་པར་བྱ་ཞེས་པ་ནི།
མདུན་དུ་སྨོས་པའི་སངས་རྒྱས་གྲངས་མེད་པ་ནམ་མཁའི་དབྱིངས་གང་བ་བསྐྱེད་་
པའི་བསྒོམ་པར་བྱ་བ་དེ་དག་ཐམས་ཅད་ཀྱི་སྐུ་ཕྱག་རྒྱའི་ཐུགས་ཀའི་གནས་ནས་་་
ཉིད་ཉིད་ཀྱི་སྔགས་ས་བོན་ཡིག་འབྲུ་ཚིག་ཏུ་མིང་བཏགས་པའི་ངོ་བོ་སྤྲོ་བར་བསམ་
མོ༑ །སྔགས་ཀྱི་ས་བོན་ཡིག་འབྲུ་དེ་ནི་རྡོ་རྗེ་མི་བསྐྱོད་པ་ལ་སོགས་པ་རིགས་་་་
ལྔའི་བྱེ་བྲག་གི་སངས་རྒྱས་གྲངས་མེད་པ་ཐམས་ཅད་ཉིད་ཉིད་ཀྱི་ཐུགས་ཡེ་ཤེས་ཀྱི་
ངོ་བོར་བསྒོམ་པར་བྱའོ། །དེ་ལྟར་རང་སྔགས་ཡི་གེ་ཡེ་ཤེས་ཚིག །ཐུགས་ནི་
རྣམ་པར་བསྒོམ་པར་བྱའི་དོན་དུ་གསུངས་སོ། །ད་ནི་སངས་རྒྱས་ཐམས་ཅད་
བསྡུ་བར་བྱ་བའི་བསྒོམ་པའི་ཁྱད་པར་བསྟན་པར་བྱ་སྟེ། ཐུས་ཀྱི་ངོ་བོར་་
བསྒོམས་པ་ཡི། །སངས་རྒྱས་རྣམས་ནི་རབ་ཏུ་བསྡུ། །ཐུགས་ཀྱི་རྡོ་རྗེ་ཡིན་
པའི་ཕྱིར། །སྐུ་གསུམ་ལ་ནི་དེ་བདག་གཟུད། །ཅེས་བྱ་བའི་དོན་བཤད་པར་་
བྱ་སྟེ། ཅི་ལྟར་ཡིན་ན། ཐུགས་ཀྱི་ངོ་བོར་བསྒོམ་པ་ཡི། །སངས་རྒྱས་རྣམས་
ནི་རབ་ཏུ་བསྡུ་ནི། མདུན་དུ་བཤད་པའི་རྡོ་རྗེ་མི་བསྐྱོད་པ་ལ་སོགས་པ་རིགས་་
ལྔའི་བྱེ་བྲག་གི་སངས་རྒྱས་གྲངས་མེད་པ་ནམ་མཁའི་དབྱིངས་གང་བར་བསྒོམས་པ།
དེ་དག་ཐམས་ཅད་ཀྱི་སྐུ་ཕྱག་རྒྱ་སླར་ཉིད་ཉིད་ཀྱི་ཐུགས་ཀའི་གནས་ནས་ཉིད་ཉིད་
ཀྱི་ས་བོན་ཡིག་འབྲུ་ཉིད་ཉིད་ཀྱི་ཐུགས་ཡེ་ཤེས་ཀྱི་ངོ་བོར་སྨོས་པ་དེའི་གནས་སུ་་་་
ཉིད་ཉིད་ཀྱི་རིགས་ཀྱི་བྱེ་བྲག་གི་སྐུ་ཕྱག་རྒྱ་བསྡུ་བར་བྱའོ། །དེ་ནས་བསྡུ་བར་བྱ་
བ་གསལ་བར་བསྟན་པར་བྱ་སྟེ། སྔགས་ཀྱི་ས་བོན་ཡིག་འབྲུ་ཧཱུཾ་མེ་ལོང་ལྟ་བུའི་་
ཡེ་ཤེས་ཐུགས་ཀྱི་ངོ་བོ་དེའི་གནས་སུ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་གཉིས་སུ་མེད་་
པར་བསྡུ་བར་བྱའོ། །སྔགས་ས་བོན་ཡིག་འབྲུ་ཨོཾ་ཆོས་ཀྱི་དབྱིངས་ཀྱི་ཡེ་ཤེས་
ཐུགས་ཀྱི་ངོ་བོ་དེའི་གནས་སུ་རྣམ་པར་སྣང་མཛད་ཀྱི་སྐུ་ཕྱག་རྒྱ་གཉིས་སུ་མེད་་
45-816