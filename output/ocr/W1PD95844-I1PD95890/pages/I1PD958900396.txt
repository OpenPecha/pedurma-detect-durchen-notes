རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
국내
འཁོར་གསུམ་གྱི་བདག་པོ། སྐུ་རྡོ་རྗེ་རྣམ་པར་སྣང་མཛད་དང་། གསུང་རྡོ་རྗེ་
སྣང་བ་མཐའ་ཡས་དང༌་། ཐུགས་རྡོ་རྗེ་མི་བསྐྱོད་པ་དང་གསུམ་ལས་སྒྲུབ་པ་པོའི་
སེམས་མོས་པར་འབྱུང་བ་དེ་རང་གི་ལྷར་བཟུང་སྟེ་བསྒྲུབ་པར་བྱའོ། །དེ་བསྒྲུབ་
པར་བྱ་བའི་ཆོ་ག་བསྟན་པར་བྱ་སྟེ། སོ་སོའི་དཀྱིལ་འཁོར་གྱི་བསྒོམ་པའི་མདུན་
དུ་སྨོས་པའི་ཆོ་གའི་ཚུལ་དུ་བྱའོ། །གཞན་ཡང་ཉིད་ཉིད་ཀྱི་ཚུལ་དུ་སྔགས་ཀྱི་་་་
བཟླས་པ་བྱའོ། །དེ་ནས་སྔགས་ཀྱི་བཟླས་པའི་བྱེ་བྲག་བསྟན་པར་བྱ་སྟེ། ཨོཾ་་
ཨཱཿཧཱུཾ༑ སྐུ་རྡོ་རྗེའི་སྔགས་སོ། །ཨཱཿཨོཾ་ཧཱུཾ། གསུང་རྡོ་རྗེའི་སྔགས་སོ། །ཧཱུཾ་
ཨོཾ་ཨཱཿཐུགས་རྡོ་རྗེའི་སྔགས་སོ། །མདོར་བསྡུ་བ་དེ་ལྟར་སྒོམ་འམ་ཡང་ཟློས་ཀྱང་
རུང་གི་དོན་དུ་གསུངས་སོ། །དེ་ཡང་རྡོ་རྗེ་འཛིན་འདྲར་འགྱུར་ཞེས་པ་ནི་སྒྲུབ་
པ་པོས་མདུན་དུ་བཤད་པའི་ཚུལ་དུ་བསྒོམ་པ་དང་། ཟླས་༠པ་བྱས་པས་རྡོ་རྗེ་
འཛིན་དང་གཉིས་སུ་མེད་པའི་ཕྱག་རྒྱ་ཆེན་པོའི་དངོས་གྲུབ་ཀྱི་འབྲས་བུ་གྲུབ་པར་
འགྱུར་བ་སྟེ། རྡོ་རྗེ་གསུམ་ནི་བྱེ་བྲག་གསུམ་དུ་བསྟན་པར་བྱ་སྟེ། དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེ་འཛིན་པའི་ངོ་བོ་ནི་རྣམ་པར་སྣང་མཛད་ཡིན་
ནོ༑ །དེ་བཞིན་དུ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་འཛིན་པའི་
ངོ་བོ་ནི་སྣང་བ་མཐའ་ཡས་ཡིན་ནོ། །དེ་བཞིན་དུ་དེ་བཞིན་གཤེགས་པ་ཐམས་
ཅད་ཀྱི་ཐུགས་རྡོ་རྗེ་འཛིན་པའི་ངོ་བོ་ནི་མི་བསྐྱོད་པ་ཡིན་ཏེ། དེའི་ནང་ནས་
སྒྲུབ་པ་པོས་གང་བསྒོམས་པ་དང་། གང་གི་བཟླས་པ་དེ་དང་འདྲ་བར་འགྱུར་
རོ༑ །དེ་ལྟར་དེ་ཡང་རྡོ་རྗེ་འཛིན་འདྲར་འགྱུར་གྱི་དོན་དུ་གསུངས་སོ། །རྒྱུད་
ཀྱི་རྒྱལ་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། མཁས་པ་ཆེན་པོ་
རྡོ་རྗེ་སློབ་དཔོན་འཕགས་པ་ཀུན་དགའ་སྙིང་པོས་མཛད་པ་ལེའུ་བཅུ་གཅིག་
45-375