२०२
_བསྟན་འགྱུར། རྒྱུད། ༼རུ༽ ༨༦ug 075
པར་འགྱུར་རོ། །ཚུལ་དེ་ལྟར་སྤྲོ་བ་དང་བྱིན་གྱིས་བརླབས་པ་བྱས་པའི་འོག་ཏུ།
འོད་ཟེར་གྱི་དྲ་བ་རྣམས་རིམ་པས་སྤྲོས་པའི་གནས་སུ་གཉིས་སུ་མེད་པའི་ངོ་བོར་
བསྡུ་བར་བྱའོ། །དེ་ལྟར་མདོར་བསྡུས་པ་ཆོས་ཀྱི་དཀྱིལ་འཁོར་དབུས་གནས་
པར་ཡི་གེ་ཧཱུཾ་ནི་རབ་ཏུ་བསྒོམ་གྱི་དོན་དུ་གསུངས་སོ། །དེ་ལྟར་སྐུ་དང་།
གསུང་དང་། ཐུགས་རྡོ་རྗེ་གསུམ་གྱི་རིགས་བསྒོམ་པར་བྱ་བའི་དོན་ཕུན་སུམ་
ཚོགས་པ་བསྟན་ཏོ། །ཡི་གེ་བྷཾ་གྱི་གནས་བསྒོམས་ཏེ། ། རྡོ་རྗེ་གསུམ་འབྱུང་་
བསྒོམ་པར་བྱ་ཞེས་པ་ནི། མདུན་དུ་སྨོས་པའི་སྔགས་ས་བོན་ཡིག་འབྲུ་བྷཾ་ལས།
ཡེ་ཤེས་ཀྱི་གཞལ་ཡས་ཁང་བསྐྱེད་ནས་བསྒོམ་པར་བྱའོ། །བསྟན་པར་བྱ་སྟེ།
རྡོ་རྗེ་གསུམ་ནི་སྐུ་རྡོ་རྗེ་རྣམ་པར་སྣང་མཛད་དང་། གསུང་རྡོ་རྗེ་སྣང་བ་མཐའ་
ཡས་དང་། ཐུགས་རྡོ་རྗེ་མི་བསྐྱོད་པ་སྟེ། དེ་ལྟར་རྡོ་རྗེ་གསུམ་གྱི་སྐུ་ཕྱག་རྒྱ་་་
བསྐྱེད་ནས། སྒྲུབ་པ་པོས་ཡེ་ཤེས་ཀྱི་གཞལ་ཡས་ཁང་བསྒོམ་པའི་གནས་བསྒོམ་་
པར་བྱའོ། །དེ་ལྟར་ཡི་གེ་བྷཾ་གྱིས་གནས་བསྒོམས་ཏེ། རྡོ་རྗེ་གསུམ་འབྱུང་་་་
བསྒོམ་པར་བྱ་བའི་དོན་དུ་གསུངས་སོ། །དེ་ལྟར་རྡོ་རྗེ་གསུམ་བསྒོམ་པའི་བྱ་བའི་
གནས་བསྟན་ཏོ། །བཅོམ་ལྡན་འདས་ཀྱི་གསང་བ་མཉམ་པའི་དམ་ཚིག་དེ་སྐད་
བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་འདས་ནི་སྟོན་པ་མི་བསྐྱོད་པ་རྡོ་
རྗེ་འཛིན་ལ་བྱའོ། །དེའི་དོན་དུ་བཤད་པ་དང་མཐུན་པར་སྦྱར་རོ། །གསང་
བའི་དམ་ཚིག་ཅེས་པ་ནི་མདུན་དུ་སྨོས་པའི་གནས་ཕུན་སུམ་ཚོགས་པ་དང་།
གཞལ་ཡས་ཁང་ཕུན་སུམ་ཚོགས་པ་དང་། གདན་ཕུན་སུམ་ཚོགས་པའོ། །དེ་
ལྟ་བུའི་ཆོ་གའི་ཚུལ་གྱིས་བསྒོམ་པར་བྱ་བའི་དོན་དུ་བསྟན་ཏོ། ། དེ་ཐེག་པ་འོག་
མ་པ་ཉན་ཐོས་དང་རང་སངས་རྒྱས་ལ་སོགས་པ། སེམས་ཅན་ཐམས་ཅད་ལ་མི་
བསྟན་པའོ། །དོན་གྱིས་གསང་བའོ། །མཉམ་པ་ནི་དོན་དམ་པར་ཡེ་ཤེས་དང་
45-242