१०৯০
བསྟན་འགྱུར། རྒྱུད།
བྱིན་གྱི་བརླབ་པར་བྱས་ནས【ཉིད་ཉིད་* ཀྱི་སྐུ་ཕྱག་རྒྱ་ལ་གཉིས་སུ་མེད་པའི་ངོ་་་་་
བོར་བསྡུ་བར་བྱ་བར་བརྟག་གོ། །དེ་ལྟར་བྱས་ནས་སེམས་ཅན་ཐམས་ཅད་དང་
གཉིས་སུ་མེད་པའི་ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་ལྟ་བུ་སྤྲོ་བའི་ལམ་ནས་
སྤྲོས་པའི་གནས་སུ་བསྡུ་བར་བྱའོ།
།དོན་དེ་རྡོ་རྗེ་བསྡུ་བའི་སྦྱོར་བའི་ངོ་བོར་་་་
སྨོས་སོ། །དེ་ལྟར་རྡོ་རྗེ་བསྲུང་བའི་དོན་དུ་གསུངས་སོ། །ལས་རྣམས་རྟག་ཏུ་
རབ་བསྒྲུབ་པ་ཞེས་པ་ནི། སྒྲུབ་པ་པོས་ཇི་ལྟར་སྨོས་པའི་ཚུལ་དུ་མ་མ་ཀི་དང་
གཉིས་སུ་མེད་པའི་ང་རྒྱལ་དུ་བསྒོམས་པ་དང་། དེ་བཞིན་དུ་སྔགས་རིངས་་
བཟླས་པ་འགྲུབ་པར་བྱེད་དེ། དེའི་ཡོན་ཏན་གྱི་ཡེ་ཤེས་ཀྱི་ལྷ་མོ་མ་མ་ཀིས་་
བསྒྲུབ་པ་པོ་ལ་དུས་རྟག་ཏུ་བགེགས་ཀྱི་ཚོགས་མ་རུངས་པ་དགྲའི་ངོ་བོ་ཐམས་ཅད་
བསད་པའི་ལས་ཀྱི་དངོས་གྲུབ་ཀྱི་འབྲས་བུ་གྲུབ་པར་མཛད་དོ། །དེའི་དོན་གྱིས་
མ་མ་ཀིས་དུས་རྟག་ཏུ་ལས་རབ་ཏུ་བསྒྲུབ་པར་བྱེད་པར་སྨོས་སོ། །དེ་ལྟར་ལས་
རྣམས་རྟག་ཏུ་རབ་བསྒྲུབ་པའི་དོན་དུ་གསུངས་སོ། །རྡོ་རྗེ་ཆེན་པོ་འཇིག་* པའི་
སྐྱབས༑ །རྟག་པར་སྟོབས་སུ་འགྱུར་ཞེས་བཤད་ཅེས་པ་ནི། རྡོ་རྗེ་ཆེན་པོར་
མིང་བཏགས་•པ་ནི་དེ་བཞིན་གཤེགས་པ་ཐམས་ཅད་ཀྱི་བདག་པོ་སྟོན་པ་རྡོ་རྗེ་
མི་བསྐྱོད་པའོ། །དེའི་འཇིགས་པ་སྒྲུབ་པ་པོའི་གསང་བའི་དམ་ཚིག་གི་སྤྱོད་པ་
ཉམས་པ་ཡིན་ཏེ། དམ་ཚིག་དེ་ཉམས་པས་བསྐལ་པ་གྲངས་མེད་པར་མནར་
མེད་པ་ལ་སོགས་པར་དམྱལ་བ་ཐམས་ཅད་དུ་གནས་པར་འགྱུར་རོ། །དེ་ལྟ་བུའི་
འཇིགས་པ་ཆེན་པོ་དེ་ཡེ་ཤེས་ཀྱི་ལྷ་མོ་མ་མ་ཀིའི་སྒོམ་པ་དང་བཟླས་པ་བྱས་པས་
མེད་པར་འགྱུར་རོ། །གཞན་ཡང་མདུན་དུ་སྨོས་པའི་ཕྱིའི་བགེགས་མ་རུངས་
པའི་ཚོགས་ཐམས་ཅད་ཀྱི་གནོད་པའི་འཇིགས་པ་དེ་ངེས་པར་མེད་པར་འགྱུར་རོ། །
བཤད་པར་བྱ་སྟེ། ཅི་ལྟར་སྨོས་པའི་འཇིགས་པ་མེད་པར་བྱ་བའི་འོག་ཏུ། མ་
45-1070