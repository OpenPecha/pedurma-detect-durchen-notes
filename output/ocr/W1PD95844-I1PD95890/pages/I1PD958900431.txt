10
བསྟན་འགྱུར། རྒྱུད། ༼རུ༽ ༨༦
འགྱུར་རོ། །དེ་ལྟར་རྡོ་རྗེ་ཆེན་པོར་འགྱུར། །དྲག་པོ་དག་གིས་ཕྱག་བྱ་བའི་
དོན་དུ་གསུངས་སོ། །དེ་ནས་རྡོ་རྗེ་ཞེས་པ་ནི་ཐུགས་ཀྱི་རིགས་མེ་ལོང་ལྟ་བུའི་ཡེ་
ཤེས་སུ་བསྟན་ཏོ། །མཉམ་པ་ཞེས་པ་ནི་ཐུགས་ཀྱི་རིགས་མེ་ལོང་ལྟ་བུའི་ཡེ་ཤེས་
དེའི་ངོ་བོ་བྱང་ཆུབ་སེམས་དཔའ་ཕྱག་ན་རྡོ་རྗེར་སྨོས་ཏེ།
དེ་གྲུབ་པའི་འོག་ཏུ་་
འབྲས་བུ་ཐམས་ཅད་དུས་ཅིག་ཏུ་འགྲུབ་པར་འགྱུར་རོ།
།དེ་ལྟར་མཉམ་པའི་་་་
དོན་དུ་གསུངས་སོ། །ཏིང་ངེ་འཛིན་ཞེས་པ་ནི། སྒྲུབ་པ་པོས་མདུན་དུ་སྨོས་་
པའི་ཚུལ་གྱིས་ཆོ་གས་བྱང་ཆུབ་སེམས་དཔའ་ཕྱག་ན་རྡོ་རྗེའི་སྐུ་ཕྱག་རྒྱ་བསྐྱེད་པའི་
འོག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བ་ཏིང་ངེ་འཛིན་དུ་
བསྟན་ཏོ། །དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། །
ད་ནི་པདྨའི་རིགས་ཀྱི་བྱེ་བྲག་གི་རིགས་འཛིན་བསྒྲུབ་པར་བྱ་བའི་ཆོ་གའི་་་
ཚུལ་བསྟན་པར་བྱ་སྟེ། པདྨ་ཆེན་པོ་འདབ་བརྒྱད་པ། །རང་སྔགས་རྡོ་རྗེ་་་་་་
བསམས་ནས་སུ། །ཆོས་རྣམས་ཀུན་གྱི་གནས་ཡིན་པར། །བསམ་ཡས་ཆོས་
དང་འདྲ་བར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
པདྨ་ཆེན་པོ་འདབ་བརྒྱད་པ། །རང་སྔགས་རྡོ་རྗེར་བསམས་ནས་སུ་ནི། སྒྲུབ་
པ་པོས་དང་པོར་རང་དང་བཅས་པའི་ཕྱི་ནང་གི་ཆོས་ཐམས་ཅད་སྟོང་པའི་ངོ་བོར་
བསམ་མོ། །དེའི་འོག་ཏུ་ནམ་མཁའི་དབུས་སུ་དོན་དམ་པ་བྱང་ཆུབ་སེམས་ཟླ་་་
བའི་དཀྱིལ་འཁོར་གྱི་གཟུགས་སུ་གྱུར་པར་བསམ་མོ། །དེའི་འོག་ཏུ་བྱང་ཆུབ་་་་
སེམས་ཟླ་བའི་དཀྱིལ་འཁོར་དེ་སྔགས་ས་བོན་ཡིག་འབྲུ་ཨའི་གཟུགས་སུ་གྱུར་པར་
བསམ་མོ། །དེ་ཁ་དོག་དམར་པོ་ཡེ་ཤེས་ཀྱི་གཟི་བརྗིད་ཀྱི་ཕུང་པོ་འབར་བའོ། །
དེའི་འོག་ཏུ་སྔགས་ས་བོན་ཡིག་འབྲུ་ཨ་དེ་ལས། གསུང་རྡོ་རྗེ་སྣང་བ་མཐའ་ཡས་
45-410