བསྟན་འགྱུར། རྒྱུད། ༼༊༽ ༨༦
པར་ཐབས་ཀྱིས་ཡེ་ཤེས་ཀྱི་ཆོ་འཕྲུལ་གྱི་བསྒྱིངས་པས་སྤྲོས་པས་སེམས་ཅན་ཐམས་
ཅད་བྱིན་གྱིས་བརླབས་ནས། འདུ་བར་མཛད་ཅིང་ཚུལ་དེ་ལྟ་བུའི་ཆོ་གས་རྒྱུད་
བཤད་པར་མཛད་པ་རྫོགས་མ་ཐག་ཏུ་འཁོར་ཕུན་སུམ་ཚོགས་པ་ཐམས་ཅད་དང་།
རྒྱུད་བཤད་པའི་གནས་དང་། གཉིས་སུ་མེད་པ་འདུས་པར་མཛད་ནས།
བྱོན་པའི་གནས་སུ་ཇི་ལྟར་བྱོན་པ་བཞིན་དུ་གཤེགས་ནས། ཆོས་ཀྱི་སྐུ་དང་་
གཉིས་སུ་མེད་པའི་ངོ་བོར་གྱུར་པ་ཡིནན་ནོ། །དེ་ལྟར་མདོར་བསྡུས་པ་དེ་བཞིན་་
གཤེགས་པའི་དོན་དུ་གསུངས་སོ། །ཕྱག་འཚལ་ཏེ་འདི་སྐད་གསོལ་ཏོ་ཞེས་པ་ནི།
རྣམ་པར་སྣང་མཛད་ལ་སོགས་རིགས་ལྔའི་བྱེ་བྲག་གི། དེ་བཞིན་གཤེགས་པ་་་་་
གྲངས་མེད་པའི་འཁོར་ཐམས་ཅད་དང་བཅས་པས་དུས་ཅིག་ཏུ་མཉམ་པར་པུས་་
མོ་གཡས་པ་ས་ལ་བཙུགས་ནས། ལག་པ་ཐལ་མོ་སྦྱར་ཏེ་སྤྱི་བོ་ས་ལ་བཏུད་ནས།
སྟོན་པ་མི་བསྐྱོད་པ་རྡོ་རྗེ་འཛིན་ལ་ལན་མང་པོར་ཕྱག་བྱས་ཏེ། དེའི་འོག་ཏུ་་་་
ཚིག་འདི་སྐད་གསོལ་བ་བཏབ་པོ། །སྔགས་ཀྱི་སྙིང་པོ་ཀུན་བསྡུས་པ། །སྐུ་
དང་གསུང་ཐུགས་གསང་བར་གྲགས། །དངོས་གྲུབ་ཆེན་པོ་ཚུལ་གྱི་མཆོག །
དེ་ཉིད་བཅོམ་ལྡན་བཤད་དུ་གསོལ་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་
ཡིན་ཞེ་ན། སྔགས་ཀྱི་སྙིང་པོ་ཧཱུཾ་ཨོཾ་ཨཱཿསྭཱ་ཧཱ། དེ་ལྟར་སྔགས་ཀྱི་ཡིག་འབྲུ་ལྔ་་
སྙིང་པོ་ནི་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་
བསྐྱེད་པའི་ས་བོན་གྱི་སྙིང་པོར་སྨོས་སོ། །དེ་ལྟར་སྔགས་ཀྱི་སྙིང་པོའི་དོན་དུ་་་་
གསུངས་སོ། །བསྡུས་པ་ཞེས་པ་ནི། དེ་བཞིན་གཤེགས་པ་ལྔའི་ས་བོན་སྔགས་
ཀྱི་སྙིང་པོ་རྣམས་ཀྱི་དོན་དམ་པར་རེ་རེ་ལ། དེ་བཞིན་གཤེགས་པ་ཐམས་ཅད་ཀྱི་
ཡེ་ཤེས་ཀྱི་དངོས་གྲུབ་ཀྱི་ངོ་བོ་འདུས་ནས་གནས་པའོ།
།སྐུ་དང་གསུང་ཐུགས་
གསང་བར་གྲགས་ཞེས་པ་ནི་སྔར་བཤད་པ་དེ་བཞིན་གཤེགས་པ་རྣམ་པ་ལྔ། ས་
45-134