རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༣༥
ཞེས་པ་ནི། ཤེས་རབ་མ་ལྷ་མོའི་བྷ་གའི་ནམ་མཁའི་དབུས་སུ། མེ་ལོང་ལྟ་
བུའི་ཡེ་ཤེས་ཀྱི་ངོ་བོར་སྨོས་སོ།
།བཤད་པར་བྱ་སྟེ། ཤེས་རབ་མའི་བྷ་གའི་
ནམ་མཁའི་དབུས་གནས་སུ། མངོན་པར་ཤེས་པ་གྲུབ་པར་བྱ་བའི་ཕྱིར།
སངས་རྒྱས་ལྔའི་དཀྱིལ་འཁོར་རིམ་པར་བསྒོམ་པར་བྱའོ། །དེ་ལྟར་རྡོ་རྗེ་ནམ་
མཁའི་དབུས་སུ་བསྒོམ་གྱི་དོན་དུ་གསུངས་སོ། །མངོན་ཤེས་ལྔ་པོའི་སྦྱོར་བ་ཡིས༎
སངས་རྒྱས་མཆོག་ནི་གནས་སུ་བསྒོམ་ཞེས་པ་ནི། གདན་རྡོ་རྗེ་རྩེ་ལྔ་པའི་སྟེང་ན།
མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ།
དང་པོ་སྔགས་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ། གཟི་བརྗིད་ཀྱི་ཕུང་པོ་བཞིན་འབར་ཞིང་འོད་དུ་ཞུ་
སྟེ།༑ ༑ ཡེ་ཤེས་ཀྱི་ཁུ་བའི་ངོ་བོ། བྱང་ཆུབ་སེམས་ཟླ་བའི་དཀྱིལ་འཁོར་ལ་
གཉིས་སུ་མེད་པར་ཐིམ་པར་འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས།
དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། དེའི་
སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་རྣམས་
དང་། ཆ་ལུགས་ཕུན་སུམ་ཚོགས་པ། མདུན་དུ་ཇི་ལྟར་སྨོས་པ་བཞིན་འདིར་
སྦྱར་རོ།
།གཞན་ཡང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་།
གཉིས་སུ་མེད་པར་འཁྱུད་པའི་སྦྱོར་བ་དང་། ལྡན་པའོ། །དེ་ལྟ་བུའི་ངོ་བོ་དེ་
རྡོ་རྗེའི་
བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ།
གདན་ལ་ཤར་ཕྱོགས་ཀྱི་རྩེ་མོའི་སྟེང་དུ་པདྨའི་དཀྱིལ་མོས་བཞུགས་པར་བསམ་མོ། །
དེ་ནས་དེའི་འོག་ཏུ་མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་དེའི་
སྟེང་དུ། སྔགས་ས་བོན་ཡིག་འབྲུ་བསམ་མོ། །དེ་ཁ་དོག་སེར་པོ་མཉམ་པ་་་་་
ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས།
45-335