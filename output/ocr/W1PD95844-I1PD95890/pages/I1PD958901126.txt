རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
११०३
དབང་པོ་ཕྲོགས་མ་ཐག་ཏུ་དེའི་ལུས་འགྱེལ་ནས་ཡན་ལག་དང་ཉིང་ལག་ཞིག་པར་
འགྱུར་རོ། །བཤད་པར་བྱ་སྟེ། ཡིག་འབྲུ་སྤོ་ཊ་ནི་མེ་ལོང་ལྟ་བུའི་ཡེ་ཤེས་•ངོ་
བོ་ཡིན་ནོ། །ཡིག་འབྲུ་ཡ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་ཡིན་ནོ། །ཡང་
སྔགས་ཀྱི་ས་བོན་ཡིག་འབྲུ་སྤོ་ཊ་ཡ་བརྗོད་པས། མདུན་དུ་སྨོས་པའི་སྒྲུབ་པ་པོའི་
དགྲ་རྣམས་འགྱེལ་ནས་ཡན་ལག་དང་ཉིང་ལག་ཞིག་པར་གྱུར་པ་དེ་མ་ཐག་ཏུ་ལུས་
ཀུན་ཏུ་དུམ་བུ་དུམ་བུར་འབྱེར་བར་འགྱུར་རོ། །དེ་ལྟར་སྤོ་ཊ་ཡ་སྤོ་ཊ་ཡའི་དོན་
དུ་གསུངས་སོ། །སརྦ་ན་ཤ་ཡ་ན་ཤ་ཡ་རི་པུཔུཾ། ཞེས་པ་ནི་སྒྲུབ་པ་པོའི་དགྲ་མི་
དང་ལྷ་ལ་སོགས་པ་ཐམས་ཅད། ན་ཤ་ཡ་སྟེ་མདུན་དུ་སྨོས་པའི་ལམ་གྱི་ཐབས་་
ཀྱི་ཚོགས་ཁྲོ་བོའི་རྒྱལ་པོ་ཡ་མན་ཏ་ཀ་ཁྱོད་ཀྱིས་མེད་པར་མཛོད་ཅེས་པའོ། _ །
ཡང་སྔགས་ན་ཤ་ཡ་གཉིས་པ་བརྗོད་པས་ཚུལ་ཇི་ལྟར་སྨོས་པའི་དགྲ་ཐམས་ཅད་་་
མེད་པར་མཛད་པ་དེ་བཞིན་དུ་དེ་དག་གི་འཁོར་ཐམས་ཅད་ཀྱང་མེད་པར་མཛོད་
ཅེས་པའོ། །དེ་ལྟར་སརྦ་ན་ཤ་ཡ་ན་ཤ་ཡ་རི་པུཾ་གི་དོན་དུ་གསུངས་སོ། །ཧེ་ཧེ་
བྷ་ག་བན་ཀིན་རྩི་•ར་ཡ་སི། མ་མ་སརྦ་∶དྷ་ས་དྷ་ཡ་ཞེས་པ་ནི། སྒྲུབ་པ་པོས་
ཧེ་ཧེ་ཞེས་ཚིག་བརྗོད་པས་ཁྲོ་བོའི་རྒྱལ་པོ་ཡ་མན་ཏ་ཀ་བསྐུལ་བ་བྱས་པར་བསྟན་
ཏོ།༑ །བྷ་གཾ་བཾ་ནི་ཁྲོ་བོའི་རྒྱལ་པོ་ཡ་མན་ཏ་ཀས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ཆོ་
འཕྲུལ་དང། སྒྱུ་མ་དང༌། སྟོབས་དང་། ཐབས་ཀྱི་ཡོན་ཏན་གྱིས་འཆི་
བདག་གི་བདུད་གཤིན་རྗེ་འཁོར་དང་བཅས་པ་ལ་སོགས་པ་བགེགས་ཀྱི་ཚོགས་མ་་་
རུངས་པ་ཐམས་ཅད་བཅོམ་པ་ཡིན་ནོ། །དོན་དེས་ཁྲོ་བོའི་རྒྱལ་པོ་ཡ་མན་ཏ་
ཀའི་ཡོན་ཏན་གྱི་མཚན་སྔགས་ཀྱི་སྒོ་ནས་བཅོམ་ལྡན་འདས་སུ་བསྡུད་པ་པོས་སྨོས་
སོ༑ །ཀིན་ཀྞི་ར་ཡ་སི་ནི་མདུན་དུ་སྨོས་པའི་འཆི་བདག་གཤིན་རྗེའི་འཁོར་ལ་
སོགས་པ་བགེགས་ཀྱི་ཚོགས་མ་རུངས་པ་ཐམས་ཅད་འཇོམས་པར་མཛད་པ་ལ།
45-1103