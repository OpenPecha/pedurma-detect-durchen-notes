རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༠༣
བོའི་རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་*པར་མཛད་མཁན་རྡོ་རྗེ་མི་བསྐྱོད་པའི་
སྐུ་ཕྱག་རྒྱ་ཁྲོ་བོའི་རྒྱལ་པོ་མ་ཧ་བ་ལའི་སྤྱི་བོའི་གནས་སུ་དབང་བསྐུར་བའི་ཚུལ་དུ་
བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་པའི་འོག་
ཏུ༑ སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་
ལྟར་བསྒོམ་པའི་སྦྱོར་བས་མདུན་དུ་སྨོས་པའི་སྔགས་རིངས་ཁྲོ་བོ་ཆེན་པོའི་བརྩོན་
འགྲུས་ཀྱིས་གྲངས་ཀྱི་ཚད་འབུམ་ཕྲག་གསུམ་བསྙེན་པ་བྱའོ། །དེའི་འོག་ཏུ་མེ་་་་
ལོང་ལྟ་བུའི་ཡེ་ཤེས་ཀྱིས་བྱིན་གྱིས་རློབ་པས་སྔགས་ཀྱི་མཐུ་སྟོབས་སུ་འགྱུར་བར་་་
གསུངས་སོ། །ཚུལ་དེ་ལྟར་བསྙེན་པ་བྱས་ནས། སྔགས་གྲུབ་པའི་དུས་སུ་སྒྲུབ་
པ་པོས་ཅི་ལྟར་འདོད་པའི་ལས་ཀྱི་དངོས་གྲུབ་ཐམས་ཅད་སྔགས་རིངས་བཟླས་པ་
ཙམ་གྱིས་སྒྲུབ་པར་སྨོས་སོ། །དེ་ལྟར་བཟླས་པ་ཙམ་གྱི་སྦྱོར་བ་ཡིས། ལས་་་་་
རྣམས་ཐམས་ཅད་རབ་ཏུ་སྒྲུབ་ཀྱི་དོན་དུ་གསུངས་སོ། །ཐན་པ་བྱུང་བའི་དུས་སུ་
།ས་ཞེས་པ་ནི།
ཡང་། །དཀྱིལ་འཁོར་ཀུན་ཏུ་ཆར་པ་འབེབས་ཞེས་པ་ནི། ཐན་པ་བྱུང་བའི་་
དུས་སུ་སྙིང་རྗེ་ཆེན་པོའི་སེམས་བསྐྱེད་ནས། མཚོ་དང་མཚེའུ་ལ་སོགས་པ་གང་
ན་ཀླུ་གནས་སུ། སྒྲུབ་པ་པོས་སེམས་བརྟན་པས་ཁྲོ་བོ་ཆེན་པོའི་བརྩོན་འགྲུས་་་་
ཀྱིས་སྟན་བདེ་བ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཚུལ་དུ་ཁྲོ་བོའི་
རྒྱལ་པོ་མ་ཧ་བ་ལའི་སྐུ་ཕྱག་རྒྱ་བསྐྱེད་ནས།
དེ་དང་གཉིས་སུ་མེད་པའི་ང་རྒྱལ་
དུ་བསྒོམས་ལ་ཆར་དབབ་པའི་སྦྱོར་བ་བྱའོ། །དེ་གསལ་བར་བསྟན་པར་བྱ་སྟེ།
ཁམ་པའི་རྫ་མ་མ་སྲེགས་པ་ལ་རམས་དང་། བ་བླ་དང་ན་ག་གེ་སར་བསྲེས་•ལ་
བཏགས་ཏེ། འོ་མ་དང་བཀྲུག་གོ། །རྫས་དེས་ཁམ་པའི་དཀྱིལ་དུ་འཁོར་ལོ་་་
རྩིབས་བརྒྱད་པ་བྲི། འཁོར་ལོའི་ལྟེ་བའི་དབུས་སུ་པད་མ་འདབ་བརྒྱད་བྱའོ། །
པདྨ་དེའི་ལྟེ་བའི་དབུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བྲིའོ། །འཁོར་ལོའི་ཕྱི་་
45-1203