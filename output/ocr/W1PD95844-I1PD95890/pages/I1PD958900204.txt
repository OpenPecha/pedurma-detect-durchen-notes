རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༨ ༣
བཛྲ་ཧཱུཾ་ཀ་རའི་རྒྱབ་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་གནས་པར་་་
བསྒོམ་མོ། །དེའི་འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་་་་
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོའི་
ས་བོན་དེ་ལས་སྔགས་ཀྱི་སྐྱེས་བུར་མཚན་བཏགས་པ་ཁྲོ་བོའི་རྒྱལ་པོ་བིགྷཾ་ཏ་ཀའི་་
སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་སྔོན་པོ་ལྟ་བུ་ཉིད་ཀྱི་ཤེས་རབ་མ་ཁྲོ་
མོའི་རྒྱལ་མོ་རལ་པ་གཅིག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་
པའོ།༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ལེའུ་བཞི་པའི་དཀྱིལ་་
འཁོར་གྱི་དུས་སུ་ཇི་ལྟར་སྨོས་པ་བཞིན་དུ་བྱའོ། །དེ་ལྟར་བསྐྱེད་མ་ཐག་ཏུ་ཁྲོ་་་
བོའི་རྒྱལ་པོ་བཛྲ་ཧཱུཾ་ཀ་རའི་གཡོན་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་
གནས་པར་བསྒོམ་མོ། །དེ་ལྟ་བུའི་ཚུལ་གྱི་ཆོ་གས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་
ཀ་རའི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ།
།དེ་ནས་ཁྲོ་བོའི་རྒྱལ་པོ་
ཡ་མཱནྟ་ཀའི་དཀྱིལ་འཁོར་བསྒོམ་པའི་ཆོ་གའི་ཚུལ་བསྟན་པར་བྱ་སྟེ། དང་པོ་་་་
མདུན་དུ་སྨོས་པའི་ཚུལ་གྱིས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་ཕྱག་རྒྱ་བསྐྱེད་
པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་་་
བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་་
ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་
ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་་་
གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ཡ་མཱནྟ་ཀའི་བདག་པོའི་ཚུལ་གྱི་སྐུ་ཕྱག་རྒྱ་་
བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ་ཉིད་ཀྱི་ཤེས་རབ་མ་ཁྲོ་མོའི་
རྒྱལ་མོ་རོ་ལངས་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
45-183