२०२
བསྟན་འགྱུར། ། རྒྱུད། ༼རུ༽ ༨༦ eag
སེམས་དཔའི་གནས་སུ་མདུན་དུ་སྨོས་པའི་ཚུལ་དུ་རང་གི་དཀྱིལ་འཁོར་བཞི་པོ་
རྣམས་ཀྱི་སྐུ་ཕྱག་རྒྱ་རང་རང་གི་སྔགས་ཀྱི་ས་བོན་ཡིག་འབྲུ་ལས་བསྐྱེད་པར་བྱའོ།།
དོན་དེས་སྔགས་ཀྱི་སྐྱེས་བུར་མཚན་བཏགས་པ་སྨོས་པ་རྣམས་འཁོར་གྱི་ངོ་བོར་
བསྒོམ་པར་བྱའོ། །གནས་བཞི་རྣམས་ཀྱི་གཟུགས་སུ་ཚུལ། །ཞེས་པ་ནི།
བདག་པོ་རྣམས་ཀྱི་ཟླ་བའི་དཀྱིལ་འཁོར་པའི་སྟེང་དུ་ཉིད་ཀྱི་དཀྱིལ་འཁོར་བཞི་པོ་
རྣམས་ཇི་ལྟར་མདུན་དུ་བསྟན་པ་བཞིན་ཤར་ཕྱོགས་དང་ལྷོ་དང་ནུབ་དང་བྱང་
དང་དེ་ལྟར་གནས་བཞིར་གནས་པའི་སྐུ་ཕྱག་རྒྱའི་གཟུགས་བསྒོམ་པར་བྱའོ། །
ཞལ་དུ་ནི་སྦྱོར་བ་ཡིས། ཁ་དོག་གསུམ་དུ་རབ་ཏུ་བསྒོམ། །ཞེས་པ་ནི།
དཀྱིལ་འཁོར་གྱི་བདག་པོ་ཀུན་ཏུ་འཁོར་དང་བཅས་པ་རྣམས་མདུན་དུ་སྨོས་པ་་་་
རྣམས་ལེའུ་བཞི་པ་དཀྱིལ་འཁོར་གྱི་སྐབས་སུ་རིམ་པས་ཞལ་གསུམ་དུ་སྨོས་པ་ཁ་་་
དོག་གསུམ་དུ་སོ་སོའི་རིགས་ཀྱི་བྱེ་བྲག་གི་སྐུ་ཕྱག་རྒྱའི་ཆ་ལུགས་ཕུན་
པ་བཤད་པའི་དོན་དེ་འདིར་རབ་ཏུ་བསྒོམ་པར་བྱའོ། །བཅོམ་ལྡན་འདས་རྡོ་རྗེ་
དམ་ཚིག་གིས་དེ་སྐད་བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་འདས་ནི་་
སྟོན་པ་མི་བསྐྱོད་པ་རྡོ་རྗེ་འཛིན་ལ་བྱའོ། །དེའི་མདུན་དུ་ཇི་ལྟར་བཤད་པ་་་་
བཞིན་འདིར་སྦྱར་རོ། །རྡོ་རྗེ་དམ་ཚིག་ཞེས་པ་ནི། རྡོ་རྗེ་དཀྱིལ་འཁོར་བཀོད་
པ་བསྒོམ་པའི་ཡེ་ཤེས་ཀྱི་འབྲས་བུ་དེ་དོན་དམ་པར་བསྟན་པར་མི་ཟད་པའི་དོན་
གྱིས་རྡོ་རྗེར་སྨོས་སོ། །གཞན་ཡང་རྡོ་རྗེ་དམ་ཚིག་ནི་སྟོན་པ་མི་བསྐྱོད་པ་རྡོ་རྗེ་་
འཛིན་ཉིད་ཡིན་ཏེ། དེ་བསྒྲུབ་པ་པོ་རྣམས་འགྲུབ་པར་བྱ་བའི་ཕྱིར་མདུན་དུ་་་་
སྨོས་པའི་དཀྱིལ་འཁོར་བཀོད་པ་བསྒོམ་པར་བྱ་བའི་སྦྱོར་བ་གསུངས་སོ། །དེ་ལ་
འདི་ནི་རྡོ་རྗེ་མཆོག་གི་གསང་བའོ། །ཞེས་པ་ནི། དཀྱིལ་འཁོར་བཀོད་པ་་
བསྒོམ་པའི་འོག་ཏུ་ཕྲ་མོའི་དཀྱིལ་འཁོར་བསྒོམ་པར་བྱ་བ་རྡོ་རྗེ་མཆོག་གི་གསང་་་
45-202