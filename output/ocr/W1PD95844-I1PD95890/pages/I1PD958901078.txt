རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7044
གཉིས་སུ་མེད་པར་བཤད་པ་དེ་བཞིན་དུ་བསྟནན་ཏོ། །དེ་ལྟར་རྡོ་རྗེ་འཛིན་དུ་
གསུངས་སོ། །ཕྱུང་ངོ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱིས་སངས་
རྒྱས་སྤྱན་གྱི་སྔགས་རིངས་ཅི་ལྟར་སྨོས་པའི་སྐུ་གསུང་ཐུགས་རྡོ་རྗེ་གསུམ་དང་་་
གཉིས་སུ་མེད་པའི་ངོ་བོ་ཕྱུང་བའོ། །དེ་ལྟར་ཕྱུང་བའི་དོན་དུ་གསུངས་སོ། །
ད་ནི་སངས་རྒྱས་སྤྱན་གྱི་སྔགས་རིངས་བསྟན་པར་བྱ་སྟེ།
ཨོཾ་རུ་རུ་སྤུ་རུ་ཛྭ་ལ་་་
ཏིཥྛ་སིད་དྷ་ལོ་ཙ་ནི་སརྦ་ཨརྠ་ས་དྷ་ནི་སྭཱ་ཧཱ། ཞེས་བྱ་བའི་དོན་བཤད་པར་བྱ་སྟེ།
ཨོཾ་ནི་སངས་རྒྱས་སྤྱན་གྱི་རིགས་ཀྱི་བདག་པོ་རྣམ་པར་སྣང་མཛད་ཀྱི་བསྐྱེད་པའི་་་
སྔགས་ཀྱི་ས་བོན་ཡིག་འབྲུ་ཡིན་ནོ། །ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་དང་པོ་
བརྗོད་པས་ནད་པ་ལ་གནོད་པར་བྱེད་པའི་བགེགས་མ་རུངས་པ་ཐམས་ཅད་ཀྱི་ཆོ་
འཕྲུལ་དང་། སྒྱུ་མ་དང་སྟོབས་དང་། ཐབས་རྣམས་འཇོམས་པར་འགྱུར་རོ། །
དེ་ལྟར་ཨོཾ་གྱི་དོན་དུ་གསུངས་སོ། །རུ་ཞེས་པ་ནི་རིམས་ལ་སོགས་པ་ནད་ཐམས་
ཅད་དུ་སྨོས་སོ། །རུ་ཞེས་བྱ་བ་ནི་བགེགས་ཀྱི་ཚོགས་མ་རུངས་པ་ཐམས་ཅད་དུ་
སྨོས་སོ། །སྤུ་རུ་ཞེས་པ་ནི་གོང་དུ་སྨོས་པའི་ནད་པ་རྣམས་ལ་གནོད་པ་མེད་པར་
བྱ་བའི་ཕྱིར། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སངས་རྒྱས་སྤྱན་གྱི་སྐུ་ཕྱག་རྒྱ་
བརྩོན་འགྲུས་ཆེན་པོའི་སྟོབས་ཀྱི་སྤྲིན་ལྟ་བུ་གྲངས་མེད་པ་སྤྲོ་བ་མཛད་པས་
་་པ་
རྣམས་ཀྱི་སྟེང་དུ་བསྲུང་བ་མཛད་པར་སྨོས་སོ། །ཛྭ་ལ་ཞེས་བྱ་བའི་ནི་མདུན་དུ་
སྨོས་པའི་སངས་རྒྱས་ཀྱི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་སྤྲོ་བར་མཛད་པ་
དེ་ནི་ཆོས་ཀྱི་དབྱིངས་ཀྱི་གཟི་བརྗིད་ཀྱི་འབར་བ་ཆེན་པོའི་འོད་ཀྱིས་འབར་བ་སྟེ།
དེའི་ཚ་བས་བགེགས་ཀྱི་ཚོགས་མ་རུངས་པ་ཐམས་ཅད་སྲེག་པར་འགྱུར་བའོ། །
ཏིཥྛ་•ཞེས་བྱ་བ་ནི། སེམས་ཅན་ནད་པ་རྣམས་ནད་མ་སོས་ཀྱི་བར་དུ། ནད་
པའི་ལུས་ཀྱི་སྙིང་གའི་གནས་སུ་སངས་རྒྱས་སྤྱན་གྱི་སྐུ་ཕྱག་རྒྱ་བསྲུང་བར་མཛད་་་
45-1055