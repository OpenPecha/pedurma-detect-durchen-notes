११७
བསྟན་འགྱུར། རྒྱུད། ༼31༨༦
འཁོར་གྱི་བདག་པོ་ཐམས་ཅད་འཁོར་དང་བཅས་པ་རྣམས་ཀྱི་ཉིད་ཉིད་ཀྱི་རིགས་
ཀྱི་བྱེ་བྲག་གི་སྔགས་ཀྱི་ས་བོན་ཡིག་འབྲུ་ལས་བསྐྱེད་པར་བྱ་སྟེ། དེའི་དོན་གྱིས་་
སྔགས་ཀྱི་སྐྱེས་བུར་མཚན་བཏགས་པ་ཡིན་ནོ། །དེ་ལྟར་སྔགས་ཀྱི་སྐྱེས་བུ་ཅི་སྙེད་
པའི་དོན་དུ་གསུངས་སོ། །རྡོ་རྗེ་གསུམ་གྱི་ཡེ་ཤེས་རྫོགས་ཞེས་པ་ནི། སྔགས་་
ཀྱི་སྐྱེས་བུ་མ་ལུས་པར་ཀུན་གྱི་སྐུ་ཕྱག་རྒྱ། སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེའི་ཡེ་ཤེས་རྣམས་ཏེ། ཆོས་ཀྱི་དབྱིངས་ཀྱི་ཡེ་ཤེས་ནི་སྐུ་རྡོ་རྗེར་སྨོས་སོ། །
སོ་སོར་རྟོག་པའི་ཡེ་ཤེས་ནི་གསུང་རྡོ་རྗེ་སྨོས་སོ། །མེ་ལོང་ལྟ་བུའི་ཡེ་ཤེས་ནི་་་་་
ཐུགས་རྡོ་རྗེ་སྨོས་སོ། །དེ་ལྟར་རྡོ་རྗེ་ཡེ་ཤེས་གསུམ་གྱིས། ཕུང་པོ་དང་ཁམས་
དང་སྐྱེ་མཆེད་ཀྱི་ངོ་བོ་སྐུ་ཕྱག་རྒྱ་གང་བ་ཡིན་ནོ། །དེ་ལྟར་རྡོ་རྗེ་གསུམ་ནི་ཡེ་་་་
ཤེས་རྫོགས་ཀྱི་དོན་དུ་གསུངས་སོ། །དབང་པོ་གཉིས་ནི་སྦྱོར་བ་ཡིས། །དངོས་
པོ་ཐམས་ཅད་བརྟག་པར་བྱ་ཞེས་པ་ནི། དཔལ་རྡོ་རྗེ་སེམས་དཔའ་ལ་སོགས་པ་
གོང་དུ་སྨོས་པའི་དོན་གྱི་སྔགས་ཀྱི་སྐྱེས་བུ་ཐམས་ཅད་ཉིད་ཉིད་ཀྱི་ཤེས་རབ་ལྷ་མོ་
དང་གཉིས་སུ་མེད་པར་འཁྱུད་ནས། དབང་པོ་གཉིས་སྦྱོར་བའི་ཚུལ་གྱི་གཟུགས་
ཀྱི་དངོས་པོར་སྒྲུབ་པ་པོས་དྲག་ཤུལ་སྦྱོར་བའི་བསྒྲུབ་པ་བྱ་བའི་དུས་སུ་རྟག་པར་་
བྱའོ།༑ །དེ་ལྟར་དབང་པོ་གཉིས་ནི་སྦྱོར་བ་ཡིས། །དངོས་པོ་ཐམས་ཅད་་་་་་
བརྟག་པར་བྱ་བའི་དོན་དུ་གསུངས་སོ། །འདི་ནི་སངས་རྒྱས་ཐམས་ཅད་ཀྱི།
སྔགས་ཀྱི་དམ་ཚིག་བསྒོམ་པའོ་ཞེས་བྱ་བ་འདི་ནི་མདུན་དུ་སྨོས་པའི་དྲག་ཤུལ་སྦྱོར
བའི་ཚུལ་གྱི་ཆོ་ག་བྱའོ། །སངས་རྒྱས་ཐམས་ཅད་ཀྱི་ཞེས་པ་ནི། སྟོན་པ་མི་་་་
བསྐྱོད་པ་རྡོ་རྗེ་འཛིན་ཉིད་ལ་སོགས་པ། རིགས་ལྔའི་བྱེ་བྲག་གི་སངས་རྒྱས་་་་་་
གྲངས་མེད་པ་ཐམས་ཅད་སྨོས་སོ། །སྔགས་ཀྱི་དམ་ཚིག་བསྒོམ་པ་ཞེས་པ་དྲག་་་
ཤུལ་སྦྱོར་བའི་ཚུལ་གྱི་ཆོ་གའི་ངོ་བོ་དེ་ནི། གོང་དུ་སྨོས་པའི་སངས་རྒྱས་དེ་དག་
45-216