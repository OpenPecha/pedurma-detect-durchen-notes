རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཅད་ནི་རིགས་ལྔའི་དེ་བཞིན་གཤེགས་པའི་སྔགས་ཀྱི་ས་བོན་ཡིག་འབྲུ་རྣམ་པ་ལྔ་་་
མདུན་དུ་སྨོས་པའི་ཚུལ་དུ་བྱེ་བྲག་རྣམ་པ་གཉིས་སུ་སྤྲོ་བ་དང་བསྡུ་བ་བྱས་པས།
རིགས་གསུམ་གྱི་སྐུ་ཕྱག་རྒྱ་སྤྲིན་བཞིན་དུ་བསྐྱེད་པར་བྱས་པ་དེ་ཡེ་ཤེས་ལྔའི་ཕུང་་
པོ་ལྔ་དང་ལྡན་པ་ཡིན་ནོ། །དོན་དེས་སྔགས་རྣམས་ཐམས་ཅད་གསུངས་པའོ། །
མདོར་བསྡུས་པ་དེ་ལྟར་སྔགས་རྣམས་ཐམས་ཅད་སྤྲོ་བ་ནི།
བྱེ་བྲག་རྣམ་པ་་
གཉིས་སུ་གསུངས་ཀྱི་དོན་དུ་གསུངས་སོ། །སྐུ་གསུམ་རྡོ་རྗེའི་བྱེ་བྲག་གིས། །
བསྡུ་བ་དང་ནི་སྤྲོ་བར་བྱ་ཞེས་པ་ནི། ཅི་ལྟར་སྨོས་པའི་སྔགས་ཐམས་ཅད་སྤྲོ་བ་
དང་བསྡུ་བ་བྱས་མ་ཐག་ཏུ། སྐུ་དང་གསུང་དང་ཐུགས་རྡོ་རྗེའི་རིགས་གསུམ་གྱི་
སྐུ་ཕྱག་རྒྱ་མདུན་དུ་སྤྲོས་པའི་འོག་ཏུ་བསྡུས་པའོ། །དེའི་དོན་མདུན་དུ་གསལ་་་
བར་བཤད་པའོ། །དེ་ལྟར་སྐུ་གསུམ་རྡོ་རྗེའི་བྱེ་བྲག་གིས། སྤྲོ་བ་དང་ནི་བསྡུ་
བར་བྱའི་དོན་དུ་གསུངས་སོ། །གཞན་ཡང་མདུན་དུ་སྨོས་པའི་དཀྱིལ་འཁོར་གྱི་
བདག་པོར་གཉིས་སུ་མེད་པའི་ང་རྒྱལ་དུ་སྒོམ་པས་སྐུ་དང་གསུང་དང་ཐུགས་རྡོ་་་
རྗེའི་རིགས་གསུམ་གྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བ་དང་བསྡུ་བ་བྱས་པའི་འོག་ཏུ།
དཀྱིལ་འཁོར་གྱི་བདག་པོའི་སྐུ་དང་གསུང་དང་ཐུགས་དང་༌། གསུམ་དུ་བསྒྲུབ་་
པ་པོ་ཉིད་ཀྱི་ལུས་དང་སེམས་དང་ངག་གཉིས་སུ་མེད་པར་བསྒོམ་པར་བྱ་བའི་དོན་
བརྟན་པར་བྱ་སྟེ།
བསྟན་པར་བྱ་སྟེ། ལུས་ཀྱིས་སྐུའི་ངོ་བོ་ཉིད། །སེམས་ཀྱིས་ཐུགས་ཀྱི་ངོ་བོ་ཉིད༎
ངག་གིས་གསུང་གི་ངོ་བོ་ཉིད། །མཆོད་ན་མཆོད་པའི་གནས་སུ་འགྱུར། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ལུས་ཀྱིས་སྐུའི་ངོ་བོ་ཉིད་ནི་
སྒྲུབ་པ་པོ་ཉིད་ཀྱི་ལུས་དཀྱིལ་འཁོར་གྱི་བདག་པོའི་སྐུ་ཕྱག་རྒྱ་དང་གཉིས་སུ་མེད་་
པའི་ངོ་བོར་གྱུར་པར་རྟག་གོ། །དེ་ནི་དོན་དམ་པར་དེ་བཞིན་གཤེགས་པ་ཐམས་
ཅད་ཀྱི་སྐུ་རྡོ་རྗེར་གཉིས་སུ་མེད་པ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་སྨོས་སོ། །
45-727