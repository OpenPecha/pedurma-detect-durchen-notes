རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५७
པར་ཤེས་པའི་འབྲས་བུ་འགྲུབ་པར་འགྱུར་བར་སྨོས་སོ། །དེ་ལྟར་སངས་རྒྱས་
མངོན་ཤེས་ལྔ་གྲུབ་པའི་དོན་དུ་གསུངས་སོ། །སངས་རྒྱས་སྐུ་དང་འདྲ་བར་་
འགྱུར་ཞེས་པ་ནི། མདོར་བསྡུ་བའི་དམ་ཚིག་སངས་རྒྱས་ཀྱི་མངོན་པར་ཤེས་
པར་མིང་བཏགས་པ། རྡོ་རྗེའི་སྤྱན་ལ་•སོགས་པ་དངོས་གྲུབ་ཀྱི་འབྲས་བུ་བྱེ་
བྲག་ལྔར་གྱུར་པའི་འོག་ཏུ་བསྒྲུབ་པ་པོ་དོན་དམ་པར་སངས་རྒྱས་ཐམས་ཅད་ཀྱི་སྐུ་
གཉིས་སུ་མེད་པར་སྨོས་པ་དེ་དང་གཉིས་སུ་མེད་པའི་ངོ་བོ་སྐུ་རྡོ་རྗེ་རྣམ་པར་སྣང་
མཛད་ཡིན་ནོ། །དེ་དང་འདྲ་བར་གྲུབ་པར་འགྱུར་བར་བསྟན་ཏོ། །དེ་ལྟར་
།གངྒཱའི་བྱེ་སྙེད་
སངས་རྒྱས་སྐུ་དང་འདྲ་བར་འགྱུར་གྱི་དོན་དུ་གསུངས་སོ།
གྲངས་མེད་པའི། །འཁོར་གྱིས་ཡོངས་སུ་བསྐོར་ནས་སུ། །རྡོ་རྗེའི་སྐུ་དང་
གསུང་ཐུགས་ཀྱིས། །འཇིག་རྟེན་ཁམས་ཀུན་གནས་པར་འགྱུར། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། གངྒཱའི་གྲངས་མེད་བྱེ་སྙེད་ཀྱི།།
འཁོར་གྱིས་ཡོངས་སུ་བསྐོར་ནས་ནི། །ཆུ་བོ་ཆེན་པོ་གང་གཱ་གྲངས་མེད་པའི་བྱེ་
མ་ཇི་སྙེད་ཡོད་པའི་གྲངས་དེའི་ཚད་ཀྱི་འཇིག་རྟེན་གྱི་ཁམས་ཐམས་ཅད་ན་གནས་
པའི་ལྷ་དང་མི་ལ་སོགས་པ་སེམས་ཅན་ཐམས་ཅད་མདུན་དུ་སྨོས་པའི་སྐུ་རྡོ་རྗེ་
རྣམ་པར་སྣང་མཛད་དང་གཉིས་སུ་མེད་པའི་ངོ་བོར་གྲུབ་པའི་སྒྲུབ་པ་པོ་དེས་་
ཐུགས་རྗེ་ཆེན་པོའི་ཐུགས་བསྐྱེད་ནས། ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་
ཡེ་ཤེས་ལྔའི་ངོ་བོ་བྱེ་བྲག་སྣ་ཚོགས་ཀྱི་ཡེ་ཤེས་ཀྱི་འཁོར་ལོ་བསྐོར་བས་བྱིན་གྱིས་
བརླབ་པར་མཛད་དོ། །དེ་བྱིན་གྱིས་རླབས་མ་ཐག་ཏུ་ལྷ་དང་མི་ལ་སོགས་པ།
སེམས་ཅན་མ་ལུས་པ་དེ་དག་ཐམས་ཅད་ཀྱིས་འདོད་ཆགས་དང་ཞེ་སྡང་ལ་སོགས་
པ༑ ཉོན་མོངས་པ་ཐམས་ཅད་ཀྱི་དབང་གིས་སྡིག་པ་བསགས་པ་བཅོམ་པར་
འགྱུར་རོ། །དེའི་འོག་ཏུ་སེམས་ཅན་ཐམས་ཅད་བསོད་ནམས་ཀྱི་ཕུང་པོའི་ངོ་
45-567