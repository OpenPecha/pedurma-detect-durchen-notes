०२
བསྟན་འགྱུར། ། རྒྱུད། ༼རུ༽ ༨༦
སྒྲུབ་པ་པོས་སྟོང་གསུམ་གྱི་སྟོང་ཆེན་པོ་རི་རབ་སུམ་ཅུ་རྩ་དྲུག་ལྷའི་གནས་དང་
བཅས་པའི་རྡུལ་ཕྲ་མོའི་ཚད་ཀྱི་གྲངས་ཇི་སྙེད་ཡོད་པ་དེ་དང་མཉམ་པའི་ལྷ་དང
མི་ལ་སོགས་པ་སེམས་ཅན་སྟོང་ཆེན་པོ་ན་གནས་པ་ཇི་སྙེད་པ་མ་ལུས་པ་ཐམ་
ཅད་བྲན་བཞིན་དུ་དབང་དུ་གྱུར་ནས་རྗེས་སུ་འབྲང་བར་སྨོས་སོ། །མདོར་་་
བསྡུས་པ་དེ་ལྟར་རི་རབ་སུམ་ཅུ་རྩ་དྲུག་གི་རབ་ཏུ་ཕྲ་བའི་རྡུལ་སྙེད་ཀྱི་དོན་དུ་་་
གསུངས་སོ། །རྡོ་རྗེ་འཛིན་དང་འདྲ་བ་ཀུན། །དེའི་རྗེས་སུ་འབྲང་བར་གྱུར་
གྱི་དོན་ནི། གོང་དུ་བཤད་པས་འདིར་བཤད་མི་དགོས་སོ། །རྡོ་རྗེ་འཛིན་དང་
འདྲ་བ་ཀུན་ཞེས་པ་ནི། གོང་དུ་བཤད་པའི་ཚུལ་གྱི་འཁོར་ལོའི་དངོས་གྲུབ་ཀྱི་
མཚན་མ་བྱེ་བྲག་གསུམ་བྱུང་མ་ཐག་ཏུ། སྒྲུབ་པ་པོས་ཇི་ལྟར་རྡོ་རྗེ་འཛིན་པས་
མདུན་དུ་སྨོས་པའི་ཚུལ་གྱི་སྟོང་གསུམ་གྱི་སྟོང་ཆེན་པོའི་རི་རབ་ཀྱི་གྲངས་ཐམས་
ཅད་སུམ་ཅུ་དྲུག་ལྷའི་གནས་དང་བཅས་པའི་རྡུལ་ཕྲ་མོའི་ཚད་ཀྱི་གྲངས་ཇི་སྙེད་
ཡོད་པའི་ལྷ་དང་མི་ལ་སོགས་པ། སེམས་ཅན་ཐམས་ཅད་ཐེག་པ་ཆེན་པོའི་་
གསང་སྔགས་ཀྱི་རྒྱུད་བཀའ་སྩལ་པའི་དུས་སུ་ཆོས་ཀྱི་འཁོར་ལོ་བསྐོར་ནས་བྱིན་
གྱིས་བརླབ་པར་མཛད་པའི་ཐབས་ཀྱི་བྲན་བཞིན་དུ་དབང་དུ་གྱུར་ནས་རྗེས་སུ་
འབྲང་བར་སྨོས་པ་དེ་བཞིན་དུ་སྒྲུབ་པ་པོས་འཁོར་ལོ་བསྒྲུབ་པའི་འབྲས་བུ་གྲུབ་མ་
ཐག་ཏུ་བྲན་བཞིན་དུ་རྗེས་སུ་འབྲང་བར་སྨོས་སོ། །དེ་ལྟར་རྡོ་རྗེ་འཛིན་དང་
འདྲ་བར་ཀུན་དེའི་རྗེས་སུ་འབྲང་བར་འགྱུར་གྱི་དོན་དུ་གསུངས་སོ། །འཁོར་
ལོའི་དམ་ཚིག་ཅེས་བྱ་བའི་ཏིང་ངེ་འཛིན་ཏོ། །ཞེས་བྱ་བ་ནི་འཁོར་ལོ་ནི་མདུན་
དུ་བཤད་པའི་དངུལ་དུམ་བུ་བླངས་ནས། འཁོར་ལོ་རྩིབས་བརྒྱད་བྱས་པ་དེ་ནི་
བསྒྲུབ་པ་བྱ་བའི་རྫས་ཀྱི་ངོ་བོའོ། །དེ་ལྟར་འཁོར་ལོའི་དོན་དུ་གསུངས་སོ། །
དམ་ཚིག་ནི་སྒྲུབ་པ་པོས་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་པའི་ང་
45-402