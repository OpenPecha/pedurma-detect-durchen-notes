کام
བསྟན་འགྱུར། རྒྱུད། ༼ལུ༽ ༨༧
དང་པོ་ན་རྡོ་རྗེ་ཞགས་པ་འཛིན་ཕྱག་མཚན་གཞན་ནི་བྱེ་བྲག་སྣ་ཚོགས་སུ་སྨོས་སོ། །
དེ་ལྟ་བུའི་ངོ་བོ་ཁྲོ་བོའི་རྒྱལ་པོ་པདྨ་ཀུན་ད་ལི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་་
པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ། ཁྲོ་བོའི་རྒྱལ་པོ་པདྨ་ཀུན་ད་
ལིའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་བསམ་། །བསྟན་པར་བྱ་སྟེ།
མདུན་དུ་སྨོས་པའི་ཁྲོ་བོའི་རྒྱལ་པོ་པདྨ་ཀུན་ད་ལིའི་སྐུ་ཕྱག་རྒྱ་ཚུལ་ཇི་ལྟར་སྨོས་
པའི་ཡེ་ཤེས་ཀྱི་མེ་འབར་བའི་འོད་ཟེར་གྱི་གཟི་བརྗིད་བསྐལ་པའི་མེ་བཞིན་དུ་་
འབར་བ་དེ་སྒྲུབ་པ་པོས་གཉིས་སུ་མེད་པའི་ངོ་བོར་བསྒོམ་པར་བྱའོ། །དེ་བསྒོམ་
པར་བྱས་པས་སྒྲུབ་པ་པོས་ས་འོག་གི་འཇིག་རྟེན་ན་གནས་པའི་མཁའ་འགྲོ་ལ་་
སོགས་པ་སེམས་ཅན་མ་རུངས་པ་ཐམས་ཅད་གཞོམ་པའི་དངོས་གྲུབ་ཀྱི་འབྲས་བུ་
འགྲུབ་པར་འགྱུར་བར་སྨོས་སོ། །དེ་ལྟར་ཞལ་གསུམ་འབར་བའི་འོད་འཕྲོ་ཅན།
བསམ་གཏན་དཀྱིལ་འཁོར་བསྒོམ་པར་བྱ་བའི་དོན་དུ་གསུངས་སོ། །ད་ནི་་
མདུན་དུ་སྨོས་པའི་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་རྣམས་ཀྱི་བསྒོམ་པའི་
ཆོ་གའི་དོན་བསྟན་པར་བྱསྟེ། གཟི་བརྗིད་ཕུང་པོ་གཙུག་ཏོར་རྒྱལ། །གཞན་
ཡང་སྔགས་ཀྱི་འཁོར་ལོ་ཅན། །དམ་ཚིག་ལོངས་སྤྱོད་འདི་རྣམས་ནི། །སོ་སོ་་
དག་ཏུ་བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་
གཟི་བརྗིད་ཕུང་པོ་གཙུག་ཏོར་རྒྱལ། གཞན་ཡང་སྔགས་ཀྱི་འཁོར་ལོ་ཅན་ནི།
མདུན་དུ་སྨོས་པའི་ཡ་མན་ཏ་ཀ་•ལ་སོགས་པ་ཁྲོ་བོའི་རྒྱལ་པོ་དགུས་བདུད་དང་་
བགེགས་ཕམ་པར་མཛད་མཁན་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ཡིན་ནོ། །དེ་ནི་
ཇི་ལྟར་སྨོས་པའི་ཁྲོ་བོའི་རྒྱལ་པོ་ཐམས་ཅད་ཀྱི་གཟི་བརྗིད་ཀྱི་ཕུང་པོ་གཙུག་ཏོར་་
བདག་པོ་ངོ་བོའི། དོན་དེས་གཙུག་ཏོར་རྒྱལ་དུ་སྨོས་སོ། །གཞན་ཡང་སྔགས་
ཀྱི་འཁོར་ལོ་ཅན་ནི། ཡ་མན་ཏ་ཀ་ལ་སོགས་པའི་ཁྲོ་བོའི་རྒྱལ་པོ་དགུ་སྔགས་ཀྱི་
45-962