२०२
___བསྟན་འགྱུར། རྒྱུད། ༼ལུ༽
གྱུར་པར་བསམ་མོ། །བཤད་པར་བྱ་སྟེ། སངས་རྒྱས་ནི་སྔར་ཁྲོ་བོའི་རྒྱལ་པོ་
ཡ་མན་ཏ་ཀའི་གསང་བའི་ཐུགས་ཀའི་ཡེ་ཤེས་སེམས་པའི་གནས་སུ་སེམས་ཅན་
ཐམས་ཅད་དང་གཉིས་སུ་མེད་པའི་ངོ་བོར་བསྡུས་མ་ཐག་ཏུ། ཡེ་ཤེས་ཀྱི་གོང་
བུའི་ངོ་བོར་གྱུར་པའི་ཡེ་ཤེས་ཀྱི་གཟུགས་དེ་ཉིད་ལས་སངས་རྒྱས་ཁྲོ་བོའི་རྒྱལ་པོ་
ཡ་མན་ཏ་ཀའི་སྐུ་ཕྱག་རྒྱའི་གཟུགས་སྤྲིན་བཞིན་དུ་མ་རུངས་པའི་སེམས་ཅན་་་
དགུག་པའི་ཕྱིར། ཚུལ་ཅི་ལྟར་སྨོས་པར་སྤྲོ་བར་བྱ་བར་བསྟན་ཏོ། །མདོར་་་
བསྡུ་བ་དེ་ལྟར་གཤིན་རྗེ་གཤེད་ཀྱི་མདོག་འདྲ་བར། སངས་རྒྱས་རྣམས་ནི་སླར་
སྤྲོ་བྱ་བའི་དོན་དུ་གསུངས་སོ། །ད་ནི་བསད་པར་བྱ་བའི་ཐབས་བསྟན་པར་བྱ་སྟེ།
ཕྱོགས་བཅུ་ནས་བྱུང་སེམས་ཅན་དང་། །གདུག་སེམས་ཅན་གྱི་དགྲ་བོ་རྣམས། །
미
རྡོ་རྗེ་ཡེ་ཤེས་དཀྱིལ་འཁོར་འདི། །ཁྲོས་ནས་ཐམས་ཅད་གསད་པར་བྱ། །ཞེས་
བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། ཕྱོགས་བཅུ་ནས་བྱུང་སེམས་
ཅན་ནི། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན་འབྱུང་བ་དང་གནས་
པའི་བདུད་དང་བགེགས་གནོད་པ་བྱེད་པ་ཐམས་ཅད་ཡིན་ནོ། །དེ་ལྟར་ཕྱོགས་
བཅུ་ནས་བྱུང་སེམས་ཅན་གྱི་དོན་དུ་གསུངས་སོ། །གདུག་སེམས་ཅན་གྱི་དགྲ་བོ་
རྣམས་ཞེས་པ་ནི། རྡོ་རྗེ་སློབ་དཔོན་ཉིད་ཀྱི་སློབ་མ་འམ། ཡང་ན་སློབ་དཔོན་
མ་ཡིན་པས་རྨད་པ་ཕྲ་མོ་བྱེད་པའོ། །དོན་དེས་གདུག་པའི་སེམས་ཅན་དུ་སྨོས་སོ། །
དེ་ལྟར་གདུག་སེམས་ཅན་གྱི་དགྲ་བོའི་དོན་དུ་གསུངས་སོ། །ཁྲོས་ནས་ཐམས་
ཅད་གསད་པར་བྱ་ཞེས་པ་ནི། མདུན་དུ་སྨོས་པའི་བཀའི་འཁོར་ལོའི་ཚུལ་གྱིས་
གསད་པར་བྱ་བའི་དུས་སུ་སྒྲུབ་*པ་པོས་མ་རུངས་པའི་སེམས་ཅན་གྱི་གཟུགས་
བརྙན་གྱི་དྲུང་དུ་འདུག་པ་དེ་བཞིན་དུ་དུས་འདིར་ཁྲོ་བོའི་རྡོ་རྗེ་རྩེ་དགུ་གསོར་
ཞིང་ཁྲོ་བ་ཆེན་པོས་ཁྲོ་བོའི་རྒྱལ་པོ་ཡ་མན་ཏ་ཀའི་བསྒོམ་པར་བྱ་ཞིང་འདུག་གོ། །
45-802