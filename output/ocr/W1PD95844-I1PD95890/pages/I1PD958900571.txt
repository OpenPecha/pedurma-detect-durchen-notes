५५०
བསྟན་འགྱུར། རྒྱུད།༨༦》
གསལ་བར་བྱ་སྟེ། དམ་རྫས་ཤ་ཆེན་དང་། དམ་རྫས་བཤད་པ་ནི། སྐུ་རྡོ་་
རྗེའི་རིགས་ཀྱི་བྱེ་བྲག་དུ་སྨོས་སོ། །དམ་རྫས་གཅི་བ་དང་དེ་བཞིན་དུ་གླང་པོ་་་
ཆེའི་ཤ་དང་། ཁྱི་ཤ་དང་། བ་ལང་གི་ཤ་ནི་ཐུགས་རྡོ་རྗེའི་རིགས་ཀྱི་བྱེ་བྲག་་
དུ་སྨོས་སོ། ། །དམ་རྫས་རྟ་ཤ་ནི་གསུང་རྡོ་རྗེའི་རིགས་ཀྱི་བྱེ་བྲག་དུ་སྨོས་སོ། །
མདོར་བསྡུ་བ་དེ་ལྟར་རྡོ་རྗེའི་དམ་ཚིག་གསུམ་གྱི་དོན་དུ་གསུངས་སོ།
།བསྒྲུབ་་་
པའི་མཆོག་ཞེས་པ་ནི། མདུན་དུ་བཤད་པའི་དམ་རྫས་དེའི་གྲུབ་པའི་འབྲས་བུ་
ནི༑ དབང་གི་དངོས་གྲུབ་ལ་སོགས་པ་ཐམས་ཅད་ཀྱི་ནང་ན་མཆོག་ཏུ་སྨོས་སོ། །
དེ་ལྟར་འགྲུབ་པའི་མཆོག་གི་དོན་དུ་གསུངས་སོ། །སྐུ་གསུང་རྡོ་རྗེ་ཅན་དུ་གྱུར་་
ཞེས་པ་ནི། ཆོས་ཀྱི་སྐུ་དང༌་། ལོངས་སྤྱོད་རྫོགས་པའི་སྐུ་དང་། སྤྲུལ་པའི་་
སྐུའོ།༑ །དེའི་དོན་གསལ་བར་བསྟན་པར་བྱ་སྟེ། སྟོན་པ་རྡོ་རྗེ་སེམས་དཔའི་
སྐུ་ཕྱག་རྒྱ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་ལྡན་པར་ཐབས་དང་ཤེས་རབ་
རོལ་པ་མཛད་པའི་གསང་བའི་བདེ་བའི་ལོངས་སྤྱོད་དང་ལྡན་པ་དང་། དེ་ལ་་་
སོགས་པ་ནང་གི་ཡེ་ཤེས་ཀྱི་སྤྲུལ་པའི་ཚུལ་གཟུགས་ལ་སོགས་པ་འདོད་པའི་ཡོན་་་
ཏན་ལྔའི་མཆོད་པ་ལོངས་སྤྱོད་ཡིན་ནོ། །གཞན་ཡང་ཕྱིའི་འཇིག་རྟེན་གྱི་ཁམས་
ཐམས་ཅད་ན་གནས་པའི་ལྷ་དང་མི་ལ་སོགས་པའི་སེམས་ཅན་ཐམས་ཅད་ཀྱིས་་་་
འདོད་པའི་ཡོན་ཏན་ལྔའི་མཆོད་པ་ལ་སོགས་པ་བྱེ་བྲག་སྣ་ཚོགས་ཀྱིས་མཆོད་པས།
དཔལ་རྡོ་རྗེ་སེམས་དཔའི་སྐུ་ལ་མཆོད་པར་བྱེད་དོ། །དོན་དེས་དཔལ་རྡོ་རྗེ་་་་་
སེམས་དཔའི་སྐུ་ཉིད་ལོངས་སྤྱོད་རྫོགས་པའི་སྐུའི་ངོ་བོར་སྨོས་སོ།
། དེ་ལ་སྤྲུལ་་་
པའི་སྐུ་ནི་དཔལ་རྡོ་རྗེ་སེམས་དཔའ་ཉིད་ཀྱི་གསུང་རྡོ་རྗེ་ཡིན་ནོ། །གཞན་ཡང་་
དཔལ་རྡོ་རྗེ་སེམས་དཔའ་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་རྒྱུད་་་་་
བཀའ་སྩལ་པའི་དུས་སུ། ཆོས་ཀྱི་འཁོར་ལོ་བསྐོར་བའི་ཐབས་ཀྱིས་དེ་བཞིན་་་་་
45-550