کا کام
བསྟན་འགྱུར། རྒྱུད། ༼རུ༽ ༨༦ hetr
ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་
དགའ་བས་གཉིས་སུ་མེད་པར་འཁྱུད་པའི་སྦྱོར་བ་བྱའོ། །དེའི་དུས་སུ་ཤེས་རབ་
མའི་བྷ་གའི། རྡོ་རྗེ་ནམ་མཁའི་དབུས་སུ་སྔགས་ཀྱི་ས་བོན་ཡིག་འབྲུ་པཾ་བསམ་མོ༎
ཡང་ན་སྔགས་ཀྱི་ས་བོན་ཡིག་འབྲུ་ཨ་བསམས་ཀྱང་མི་འགལ་ལོ། །དེ་ཁ་དོག་་་་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
ནས༑ ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་པདྨ་དམར་པོ་འདབ་
མ་བརྒྱད་དུ་གྱུར་པར་བསམ་མོ། །བསྟན་པར་བྱ་སྟེ། ཆོས་ནི་དཔལ་རྡོ་རྗེ་་་་་
སེམས་དཔའ་ལ་སོགས་པ། _ རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་་
མེད་པ་ཐམས་ཅད་དོ། །དེའི་རིག་པ་ཐམས་ཅད་ཀྱི་ངོ་བོ་གསུང་དེ་དང་གཉིས་་
སུ་མེད་པ་སྣང་བ་མཐའ་ཡས་ཀྱི་སྐུ་ཕྱག་རྒྱའོའོ། །དེའི་གདན་གྱི་ངོ་བོ་པདྨ་འདབ་
བརྒྱད་དུ་མིང་སྨོས་སོ། །གཞན་ཡང་དམ་པ་ནི་གདན་ཐམས་ཅད་ཀྱི་ནང་ན་པདྨ་
འདི༑ ན་བཟའ་དཀར་མོའི་བྷ་གའི་ཕྱག་རྒྱའི་ངོ་བོ་ཡིན་ཏེ། དོན་དེས་དམ་
པར་བསྟན་ཏོ། །མདོར་བསྡུ་བ་དེ་ལྟར་ཆོས་ཀྱི་དཀྱིལ་འཁོར་དམ་པ་ནི། ནམ་
མཁའི་དབུས་སུ་བསམ་གྱི་དོན་དུ་གསུངས་སོ། །རང་གི་སྔགས་ཀྱི་སྐྱེས་བུ་བསྐྱེད་
ཞེས་པ་ནི། སྒྲུབ་པ་པོས་གོང་དུ་སྨོས་པའི་ཚུལ་དུ་གཉིས་སུ་མེད་པའི་ང་རྒྱལ་དུ་
བསྒོམས་ནས། ཐབས་དང་ཤེས་རབ་ཀྱི་རོལ་པ་བྱ་སྟེ། དེ་བྱས་ནས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་ནས་
ཤེས་རབ་མ་ལྷ་མོའི་བྷ་གའི་ནམ་མཁའི་ཆོས་ཀྱི་དཀྱིལ་འཁོར་དུ་མིང་བཏགས་པ་་་
པདྨ་འདབ་བརྒྱད་དེའི་སྟེང་གི་དབུས་སུ། བྱང་ཆུབ་སེམས་ཟླ་བའི་དཀྱིལ་འཁོར་
གྱི་ངོ་བོ་གྱུར་པར་བསམ་མོ། །གསང་བའི་ས་བོན་དེ་ལས་སྣང་བ་མཐའ་ཡས་ཀྱི་
སྐུ་ཕྱག་རྒྱ་ཉིད་ཀྱི་སྔགས་ཀྱི་ས་བོན་ལས་གྱུར་པར་བསམ་མོ། །བསྟན་པར་བྱ་སྟེ།
45-266