71
བསྟན་འགྱུར། རྒྱུད། ༼རུ༽ ༨༦
གྱི་སྟེང་དུ་ཁྲོ་བོའི་རྒྱལ་པོ་པདྨ་ཀུཎྜ་ལི་གནས་པར་བསྒོམ། དེ་ལྟ་བུའི་ཚུལ་གྱི་ཆོ་
གས་ཁྲོ་བོའི་རྒྱལ་པོ་ནཱི་ལ་དཎྜའི་དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ། །
དེ་ནས་ཁྲོ་བོའི་རྒྱལ་པོ། མ་ཧཱ་བ་ལའི་དཀྱིལ་འཁོར་བསྒོམ་པར་བྱ་བའི་ཆོ་གའི་་
ཚུལ་བསྟན་པར་བྱ་སྟེ་དང་པོ་མདུན་དུ་སྨོས་པའི་ཚུལ་དུ་ཁྲོ་བོའི་རྒྱལ་པོ་ཆེན་པོ་་་་
འཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། གསང་བའི་ཐུགས་ཀ་ཡེ་ཤེས་་་
སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། ། །ཁ་དོག་ནག་པོ་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་
ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་མ་ཧཱ་བ་ལ་བདག་་
པོའི་ཚུལ་གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ་ཉིད་ཀྱིས་
ཤེས་རབ་མ་ཁྲོ་མོའི་རྒྱལ་མོ་སྟོབས་མོ་ཆེ་དང་གཉིས་སུ་མེད་པར་འཁྱུད་པའི་སྦྱོར་་
བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་་་
སྨོས་པ་བཞིན་དུ་བྱའོ། །དེ་ལྟ་བུའི་ཚུལ་གྱིས་ཁྲོ་བོའི་རྒྱལ་པོ་མ་ཧཱ་བ་ལའི་སྐུ་ཕྱག་
རྒྱ་བསྐྱེད་པར་མཛད་མཁན་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱའི་
གཉིས་སུ་མེད་པའི་ངོ་བོར་བསྡུ་བར་བྱའོ་དེ་མ་ཐག་ཏུ་སྒྲུབ་པ་པོས་ཁྲོ་བོའི་རྒྱལ་པོ་
མ་ཧཱ་བ་ལ་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། དེའི་འོག་ཏུ་ཁྲོ་་་
བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་ལ་སྨོས་པས་གདན་ཉི་མའི་དཀྱིལ་འཁོར་གྱི་སྟེང་
དུ་བཞུགས་པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་་་
དཔའི་གནས་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་མེ་ལོང་་
ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་
ཁུ་བའི་ངོ་བོར་གྱུར་པའི་ས་བོན་དེ་ལས་སྔགས་ཀྱི་སྐྱེས་བུར་མཚན་བཏགས་པ་ཁྲོ་་
45-194