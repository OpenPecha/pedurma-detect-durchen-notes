७०
བསྟན་འགྱུར། རྒྱུད། ༼རུ༽ ༨༦
ལེའུ་བརྒྱད་པ་རྫོགས་སོ།།
དེ་ནས་ད་ནི་ལེའུ་བརྒྱད་པའི་འོག་ཏུ། ལེའུ་དགུ་པ་དོན་དམ་པའི་དེ་ཁོ་
ན་ཉིད་དམ་ཚིག་གི་ལེའུ་བཤད་པར་བྱ་སྟེ། དེ་ནས་རྒྱལ་པོ་རྡོ་རྗེ་འཛིན། །
ཐམས་ཅད་ནམ་མཁའ་མི་འགྱུར་བ། །སངས་རྒྱས་དབང་བསྐུར་སྤྱོད་པའི་མཆོག །
དབང་ཕྱུག་དམ་པ་ཀུན་དོན་གྱིས།
།ཞེས་བྱ་བའི་དོན་བཤད་པར་བྱ་སྟེ། ཇི་་
ལྟར་ཡིན་ན། དེ་ནས་རིན་པོ་ཆེ་ཏོག་ལ་སོགས་པ་འཁོར་ཐམས་ཅད་ཀྱི་ཐུགས་རྗེ་
ཆེན་པོའི་ཐུགས་བསྐྱེད་ནས། སྒྲུབ་པ་པོ་ལ་སོགས་པ་སེམས་ཅན་ཐམས་ཅད་་་་་
ངེས་པར་དབྱུང་བའི་ཕྱིར། ལེའུ་དགུ་པ་བཤད་པའི་དོན་དུ་སྟོན་པ་བསྐུལ་བར་
།རྒྱལ་པོ་
མཛད་པ་མཚོན་པ་ཡིན་ནོ། །དེ་ལྟར་དེ་ནས་ཀྱི་དོན་དུ་གསུངས་སོ།
ཞེས་པ་ནི་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་་
མེད་པའི་འཁོར་ཕུན་སུམ་ཚོགས་པ་ཐམས་ཅད་ཀྱི་ནང་ན། ཡེ་ཤེས་ཀྱི་ཆོ་འཕྲུལ་
གྱིས་བསྒྱིངས་པའི་ཁྲོ་བོའི་རྒྱལ་པོ་རྣམས་སྤྲུལ་པའི་ཐབས་ཀྱིས་བདུད་ཀྱི་སྤུང་་་
ཐམས་ཅད་ཕམ་པར་མཛད་པ་སྟེ། ཤེས་རབ་ཡེ་ཤེས་ཀྱི་ལྷ་མོ་མཱ་མ་ཀཱི་དང་
གཉིས་སུ་མེད་པར་འཁྱུད་པའི་སྦྱོར་བའི་རྒྱན་གྱིས་བརྒྱན་པ་འཁོར་ལོ་སྒྱུར་བའི་
རྒྱལ་པོ་བཞིན་དུ་མདུན་དུ་སྨོས་པའི་འཁོར་གྱི་ནང་ན་བཞུགས་པ་ཡིན་ནོ། །དེ་་
ལྟར་རྒྱལ་པོའི་དོན་དུ་གསུངས་སོ། །རྡོ་རྗེ་འཛིན་པ་ཞེས་པ་ནི་ལེའུ་བརྒྱད་པ་་་་
ལས་ཅི་ལྟར་བཤད་པར་བྱའོ། །རྡོ་རྗེ་ནི་བྱེ་བྲག་རྣམ་པ་གསུམ་སྟེ། སྐུའི་བྱེ་་་་
བྲག་དང་། ཡེ་ཤེས་སེམས་དཔའི་བྱེ་བྲག་དང་། མཚོན་གྱི་བྱེ་བྲག་གོ། །དེ་
ལ་སྐུའི་བྱེ་བྲག་ནི། སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྐུ་དང་གསུང་དང་་་
ཐུགས་རྡོ་རྗེ་གསུམ་ཡེ་ཤེས་ཀྱི་ངོ་བོ་འཛིན་པ་ཡིན་ནོ། །ཡེ་ཤེས་སེམས་དཔའི་བྱེ་
45-60