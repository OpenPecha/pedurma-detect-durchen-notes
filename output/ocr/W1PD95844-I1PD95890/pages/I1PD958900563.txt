५०२
Papa བསྟན་འགྱུར། རྒྱུད།༼3༽ ༨༦ E
སུ་མེད་པའི་ང་རྒྱལ་དུ་བསྒོམ་པ་བྱས་མ་ཐག་ཏུ་གསང་བའི་ཐུགས་ཀའི་གནས་སུ་་
སྔགས་ས་བོན་ཡིག་འབྲུ་ཨ་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་
ཤེས་ལ་སོགས་པ་རིགས་ལྔའི་ཡེ་ཤེས་དང་གཉིས་སུ་མེད་པའི་ངོ་བོ་ཡིན་ནོ། །དེ་
མར་མེའི་གཟུགས་ལྟ་བུར་གྱུར་པར་བསམ་མོ། །དེ་མདུན་དུ་སྨོས་པའི་ཚུལ་དུ་མི་
གཡོ་བ་བརྟན་པ་ཁ་དོག་ལྔ་དང་ལྡན་པའོ། །དེའི་གནས་ནས་སོ་སོར་རྟོག་པའི་་
ཡེ་ཤེས་ལ་སོགས་པ་རིགས་ལྔའི་ཡེ་ཤེས་ཀྱི་ངོ་བོ་ཉིད་ཉིད་ཀྱི་ཁ་དོག་དང་ལྡན་པའི་
འོད་ཟེར་གྱི་དྲ་བ་འཕྲོ་བ་དང་འདུ་བའི་ཚུལ་དུ་རྟག་གོ། །བཤད་པར་བྱ་སྟེ།
ཚུལ་དེ་ལྟར་ཡེ་ཤེས་སེམས་དཔའ་བསྒོམ་པར་བྱ་བ་དེ་དམ་རྫས་བསྒྲུབ་པའི་འབྲས་
།མདོར་་་
བུའི་ཕྱིར་བསྟན་ཏོ། །དོན་དེས་ཡེ་ཤེས་ཀྱི་དམ་ཚིག་ཏུ་བསྟན་ཏོ།
བསྡུ་བ་དེ་ལྟར་སྙིང་གར་ཡེ་ཤེས་དམ་ཚིག་ཏེའི་དོན་དུ་གསུངས་སོ། །དབུ་རྒྱན་
རྡོ་རྗེ་འཛིན་པའོ་ཞེས་པ། བྱང་ཆུབ་སེམས་དཔའ་སའི་སྙིང་པོ་ལ་སོགས་པ་དམ་
རྫས་ལྔའི་བསྒྲུབ་པའི་བདག་པོ་བྱང་ཆུབ་སེམས་དཔའ་ལྔའི་སྐུ་ཕྱག་རྒྱ་གོང་དུ་་
བསྐྱེད་པའི་དུས་སུ། སོ་སོའི་རིགས་ཀྱི་དེ་བཞིན་གཤེགས་པ་ཆོ་ག་བཞིའི་ཚུལ་
གྱིས་བསྐྱེད་ནས། སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམས་
ནས༑ ཐབས་དང་ཤེས་རབ་རོལ་པ་མདུན་དུ་སྨོས་པའི་ཚུལ་དུ་བྱང་ཆུབ་སེམས་
འོད་དུ་ཞུ་ནས་དེ་ཟླ་བའི་དཀྱིལ་འཁོར་དུ་གྱུར། བྱང་ཆུབ་སེམས་ཟླ་བའི་དཀྱིལ་
འཁོར་དེ་ལས། བྱང་ཆུབ་སེམས་དཔའ་སའི་སྙིང་པོ་ལ་སོགས་པ་བྱང་ཆུབ་
སེམས་དཔའ་ལྔའི་རིམ་པས་སྔགས་ཀྱི་ས་བོན་ཡིག་འབྲུས། ཚུལ་ཇི་ལྟར་སྨོས་
པས་བྱིན་གྱིས་བརླབས་ནས་གཉིས་སུ་མེད་པའི་ངོ་བོར་གྱུར་པའི་གསང་བའི་ཡེ་
ཤེས་ཀྱི་ས་བོན་དེ་ལས་སྐུ་ཕྱག་རྒྱ་རྣམས་བསྐྱེད་དེ། ཉིད་ཉིད་ཀྱི་ཤེས་རབ་མ་ཡེ་
ཤེས་ཀྱི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་བཞིན་
45-542