773
བསྟན་འགྱུར། རྒྱུད། 3༨༦
ཡོད་གྲུབ་པ་སྒོམ་པར་བྱ་བའི་དོན་དུ་གསུངས་སོ། །ད་ནི་རིན་ཆེན་འབྱུང་ལྡན་་
གྱི་སྐུ་ཕྱག་རྒྱ་བསྐྱེད་པར་བྱ་བའི་ཆོ་གའི་དོན་བསྐྱེད་པར་བྱ་སྟེ། རིན་ཆེན་ཏོག་་
ནི་རབ་བསྒོམས་ནས་ཞེས་པ་ནི། དམངས་རིགས་ཀྱི་བུ་མོ་ལོ་བཅུ་གཉིས་དང་་་་
བཅུ་དྲུག་དང་ཉི་ཤུ་རྩ་ལྔ་ལོན་པ་དེ་གང་ཡང་རུང་བ་བླང་སྟེ། དེ་ནི་མཚན་དང་
ཡོན་ཏན་ཐམས་ཅད་དང་ལྡན་པའོ། །དེའི་འོག་ཏུ་ཤེས་རབ་མ་དེ་དམ་ཚིག་སྒྲོལ་
མ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་བྱས་མ་ཐག་་
ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་་
།དེ་བྱས་པས་བདེ་བར་གྱུར་པའི་དུས
བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་
རྡོ་རྗེའི་ལམ་གྱི་སྒོ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་དབུས་
སུ་འོད་དུ་ཞུའོ། །དེ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་་་་
གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་དེའི་སྟེང་དུ་སྔགས་
ཀྱི་ས་བོན་ཡིག་འབྲུ་སྭ་བསམ་མོ། །དེ་ནི་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་
ཀྱི་ངོ་བོ་གཟི་བརྗིད་ཀྱི་ཕུང་པོ་ཆེན་པོ་འབར་ཞིང་འོད་དུ་ཞུའོ། །དེ་ཡེ་ཤེས་ཀྱི་ཁུ་
བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་་་
གྱུར་པར་བསམ་མོ། །ས་བོན་དེ་ལས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་་
པར་བྱའོ། །དེ་ཉིད་ཀྱི་ཤེས་རབ་མ་རྡོ་རྗེའི་རིགས་མཱ་མ་ཀཱི་དང་གཉིས་སུ་མེད་་་
པར་འཁྱུད་པའི་སྦྱོར་བ་དང་ལྡན་ནོ། །གཞན་ཡང་རིན་ཆེན་འབྱུང་ལྡན་གྱི་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ཇི་ལྟར་ལེའུ་བཞི་པ་ལས་སྨོས་པ་དེ་་་
བཞིན་དུ་སྦྱར་རོ། །དེ་བསྐྱེད་མ་ཐག་ཏུ་བསྐྱེད་པར་མཛད་མཁན་དོན་ཡོད་གྲུབ་
པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་བྱའོ། །
དེའི་འོག་ཏུ་སྒྲུབ་པ་པོས་རིན་ཆེན་འབྱུང་ལྡན་དང་གཉིས་སུ་མེད་པའི་ང་རྒྱལ་དུ་
45-112