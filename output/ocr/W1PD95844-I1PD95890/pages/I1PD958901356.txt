རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༣༣
པོའི་ཞེ་སྡང་གི་སེམས་བསྐྱེད་ནས་བཟླ་ཞིང་བྱའོ། །རྡོ་རྗེ་སློབ་དཔོན་ཉིད་ཀྱི་རྐང་
པ་གཡས་པས་སྙིང་གར་མནན་ནོ། །ཡང་ན་གཟུགས་བརྙན་དེ་མདུན་དུ་བཞག་
ཀྱང་མི་འགལ་ལོ།
།བསྟན་པར་བྱ་སྟེ། གོང་དུ་སྨོས་པའི་ཚུལ་གྱི་བན་ད་་་་
བླངས་ལ། དེའི་ནང་དུ་འུག་པའི་ཀླད་པ་དང་། ཤིང་ད་ཏུ་རའི་འབྲས་བུའི་་
ཁུ་བ་དང༌་། བྱ་རྒོད་ཀྱི་ཁྲག་གཅིག་ཏུ་བསྲེས་ནས་བཏགས་ལ། རྫས་དེ་ལས་་
དགྲའི་གཟུགས་བརྙན་བྱ་རྒོད་ཀྱི་མཇུག་སྒྲོའི་རྩ་བའི་ཕྱོགས་ཀྱིས་བྲིས་ལ། བན་ད་
དེའི་གཟུགས་བརྙན་དེའི་སྙིང་གར་གཞུག་གོ། །དེའི་འོག་ཏུ་ཅི་ལྟར་སྨོས་པའི་་་་
དགྲ་བཀུག་མ་ཐག་ཏུ་མཚན་མ་ལ་ཐིམ་པར་སྨོས་པ་དེ་ནི། གཟུགས་བརྙན་འདི་
ལས་གཉིས་སུ་མེད་པར་ཐིམ་པར་བསམ་པ་ཡིན་ནོ། །དེའི་འོག་ཏུ་འགུགས་པར་
མཛད་མཁན་གྱི་སྐུ་ཕྱག་རྒྱ་གཟི་བརྗིད་ཆེན་པོའི་འབར་བའི་འོད་ཀྱིས་འབར་བ་དེ་
ཀུན་གྱིས་ཡེ་ཤེས་ཀྱིས་མཚོན་ཆའི་བྱེ་བྲག་སྣ་ཚོགས་གྲངས་མེད་པ་ཕབ་པས་དགྲའི་
གཟུགས་བརྙན་གྱི་སྟེང་དུ་བརྡེག་པར་བསམ་མོ། །ད་ནི་ཕུར་པའི་སྒོམ་པའི་སྦྱོར་
བའི་སྔགས་ཀྱི་བཟླས་པ་བྱས་པས་དགྲ་ཐམས་ཅད་གསད་པར་བྱ་བའི་ལས་ཀྱི་ཆོ་་་
གའི་དོན་བསྟན་པར་བྱ་སྟེ། མི་རུས་ལས་བྱས་ཕུར་བུ་ནི། །སོར་བརྒྱད་པའི་་
ཚད་དག་ལ། །བརྒྱད་བརྒྱ་དག་ཏུ་བཟླས་བྱས་ཏེ། །དགྲའི་སྒོ་ཁར་སྦས་ན་ནི། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མི་རུས་ལས་བྱས་ཕུར་་
བུ་ནི། །སོར་བརྒྱད་པའི་ཚད་དག་ལས་ནི་སྒྲུབ་པ་པོས་སྐུའི་རིགས་རྣམ་པར་སྣང་
མཛད་ཀྱི་ཕྱིའི་གནས་ཅི་ལྟར་བསྟན་པའི་གནས་སུ་སྐུའི་རིགས་བྱེ་བྲག་གི་རྡོ་རྗེ་ཕུར་
བུའི་སྒྲུབ་པ་བྱ་བ་ཡིན་ནོ། །ཡང་ན་ཅི་ལྟར་སྨོས་པའི་མ་མོའི་ཁང་པའི་གནས་སུ་
སྒྲུབ་པ་བྱས་ཀྱང་མི་འགལ་ལོ། །གནས་དེར་ས་གཞི་བསྙམས་ལ་དཀྱིལ་འཁོར་་་་
ཟུར་གསུམ་ཀུན་ཏུ་ཁྲུ་རེ་དང་སོར་ལྔ་བདུད་རྩི་ལྔས་བསྐུ་བར་བྱའོ། །དེའི་སྟེང་་
45-1333