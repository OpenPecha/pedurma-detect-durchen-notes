རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མ་ན་ལྷུང་བཟེད་དོ། །ཚུལ་དེ་ལྟར་ན་དོན་ཡོད་གྲུབ་པ་ཕྱག་དྲུག་ན་མཚོན་ཆ་་་
དྲུག་འཛིན་པ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། ____།
བཤད་པར་བྱ་སྟེ། ཅི་ལྟར་སྨོས་པའི་དེ་བཞིན་གཤེགས་པ་ལྔ་ནི་ཉིད་ཉིད་ཀྱི་ཡེ་་
ཤེས་ཀྱི་ངོ་བོ་ཡིན་ནོ། །གཞན་ཡང་དོན་དམ་པ་མ་སྐྱེས་པ་མི་འཇིག་པ་སྟོང་པའི་
ནམ་མཁའ་བཞིན་དུ་ཀུན་ལ་ཁྱབ་པར་གནས་པ་ཆོས་ཀྱིས་སྐུ་དང་གཉིས་སུ་མེད་་་
པའི་ངོ་བོ་ཡིན་ནོ། །དོན་དེས་རྡོ་རྗེར་མིང་སྨོས་སོ། །བཟང་པོ་མཚོན་ཆ་སྣ་་་
ཚོགས་ནི། མདུན་དུ་སྨོས་པའི་ཕྱག་དྲུག་ན་ཡེ་ཤེས་ཀྱི་ངོ་བོ་མཚོན་ཆའི་བྱེ་བྲག་་
སྣ་ཚོགས་བསྣམས་པའི་མཚོན་ཆ་དེ་སྒྲུབ་པ་པོས་བསྒོམས་པས་བདུད་དང་བགེགས་
ཐམས་ཅད་ཀྱི་གནོད་པ་འཇོམས་པར་འགྱུར་བ་ཡིན་ནོ། །དེའི་འོག་ཏུ་སྒྲུབ་•པ་
པོས་ཅི་ལྟར་འདོད་པའི་དངོས་གྲུབ་ཀྱི་འབྲས་བུ་འཐོབ་པོ། །དོན་དེས་མཚོན་་་་
ཆའི་བྱེ་བྲག་སྣ་ཚོགས་བཟང་པོར་སྨོས་སོ། །མདོར་བསྡུ་•བ་དེ་ལྟར་རྡོ་རྗེ་ཅན་་
རྣམས་ཕྱག་དྲུག་བསྒོམ། བཟང་པོ་མཚོན་ཆ་སྣ་ཚོགས་ཀྱི་དོན་དུ་གསུངས་སོ། །
ད་ནི་དེ་བཞིན་གཤེགས་པ་བཞིའི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་ལ་
སོགས་པ་བཞིའི་ཞལ་གསུམ་ཕྱག་དྲུག་མཚོན་ཆའི་བྱེ་བྲག་སྣ་ཚོགས་འཛིན་པ་དེ་་
བསྒོམ་པར་བྱ་བའི་ཆོ་གའི་དོན་བསྟན་པར་བྱ་སྟེ།
སྤྱན་ཡང་ཞལ་ནི་གསུམ་དུ་
བསམ༑
།སེམས་ཅན་ཀུན་ལ་ཕན་བཞད་མ།
།དཀར་པོ་ནག་པོ་རབ་ཏུ་
དམར༑
།མཛེས་པའི་གཟུགས་སུ་རབ་ཏུ་བསྒོམ། །ཞེས་བྱ་བའི་དོན་བཤད་
པར་བྱ་སྟེ།
ཅི་ལྟར་ཡིན་ན་སྤྱན་ཡང་ཞལ་ནི་གསུམ་དུ་བསམ། སེམས་ཅན་
ཀུན་ལ་ཕན་བཞད་མ་ནི། སྒྲུབ་པ་པོས་དང་པོ་རྣམ་པར་སྣང་མཛད་ཀྱི་ཕྱིའི་་
གནས་ཀྱི་ཚུལ་ཅི་ལྟར་བ་དང་ལྡན་པར། ཕྱིའི་སྟན་བདེ་བ་ལ་འདུག་གོ། །
དེའི་དུས་སུ་སྨོས་པའི་ཆོ་ག་བཞིའི་ཚུལ་དེས་རྣམ་པར་སྣང་མཛད་ཀྱི་སྐུ་ཕྱག་རྒྱར་་
45-905