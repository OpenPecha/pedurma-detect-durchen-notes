རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཆུབ་གྲུབ་པའི་མཆོག །དངོས་གྲུབ་རྡོ་རྗེ་ཅན་གྱིས་གསང་གི་དོན་དུ་གསུངས་སོ། །
ནམ་མཁའི་ཡུམ་འོད་ཟེར་གྱི་སྤྲིན་རྡོ་རྗེ་ཚིམ་པར་བྱེད་པ་ཞེས་བྱ་བའི་ཏིང་ངེ་་་
འཛིན་ཏོ། །ཞེས་བྱ་བ་ནི་ནམ་མཁའ་ནི་དོན་དམ་པར་རྣམ་པར་སྣང་མཛད་
ལ་སོགས་པ་དཀྱིལ་འཁོར་གྱི་ལྷ་ཐམས་ཅད་ནམ་མཁའ་ལྟར་མ་སྐྱེས་པའོ། _ །
ཡུམ་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་དཀྱིལ་འཁོར་གྱི་ལྷ་
ཐམས་ཅད་ནམ་མཁའ་བཞིན་དུ་མ་སྐྱེས་པའི་ངོ་བོ་དེ་སེམས་ཅན་གྱི་དོན་གྱི་ཕྱིར།
བསྐྱེད་པར་བྱ་བའི་ཡུམ་གྱི་ངོ་བོར་སྨོས་སོ། །འོད་ཟེར་གྱི་སྤྲིན་ཞེས་པ་ནི་ཚུལ་ཇི་
ལྟར་སྨོས་པའི་མ་མ་ཀི་བསྒོམ་པའི་དུས་སུ་སྐུ་ཕྱག་རྒྱའི་ཀུན་ནས་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་འོད་ཟེར་གྱི་སྤྲིན་ཁ་དོག་སྔོན་པོ་སྤྲོ་བར་བསམ་མོ། །རྡོ་རྗེ་ཚིམ་པར་
བྱེད་པ་ཞེས་པ་ནི་རྡོ་རྗེར་མིང་བཏགས་པ་ནི་བསྐྱོད་པའོ། །ཚིམ་པར་བྱེད་པ་ནི་
འདོད་ཆགས་ཆེན་པོའི་ཐུགས་དགྱེས་པས་རྡོ་རྗེ་མི་བསྐྱོད་པས་གཉིས་སུ་མེད་པར་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པས་ཚིམ་པར་བྱེད་པ་མ་མ་ཀིའོ། །
ཏིང་ངེ་འཛིན་ཞེས་པ་ནི་ཚུལ་ཇི་ལྟར་སྨོས་པའི་མ་མ་ཀིའི་སྐུ་ཕྱག་རྒྱ་སྒྲུབ་པ་པོས་་་
བསྒོམ་པར་བྱ་བ་དེ་•ཏིང་ངེ་འཛིན་གྱི་དོན་དུ་བསྟན་ཏོ།
མ་མ་ཀི་ཕྱག་རྒྱར་བསྐྱེད་པའི་འོག་ཏུ། ད་ནི་ཆོས་རྡོ་རྗེ་མར་མིང་བཏགས་
པ་ན་བཟའ་དཀར་མོ་སྐུ་ཕྱག་རྒྱ་སྐྱེད་པར་བྱ་བའི་ཆོ་གའི་དོན་བསྟན་པར་བྱ་སྟེ།
ནམ་མཁའི་རྡོ་རྗེའི་དབུས་སུ་ནི། །ཆོས་ཀྱི་དཀྱིལ་འཁོར་དམ་པ་བསམ། །
སངས་རྒྱས་གཟུགས་ནི་རབ་བསྒོམས་ལ། །རྡོ་རྗེ་ཆོས་མ་རབ་ཏུ་བསྒོམ། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་ནམ་མཁའི་རྡོ་རྗེ་ནི་བྱེ་བྲག་རྣམ་
པ་གསུམ་དུ་བསྟན་པར་བྱ་སྟེ། ཕྱི་དང་ནང་གསང་བའོ། །དེ་ལ་ཕྱི་ནི་མདུན་
45-989