१०५०
བསྟན་འགྱུར། རྒྱུད།
པ་པོས་སྐུ་ཕྱག་རྒྱ་གཉིས་སུ་མེད་པའི་ང་རྒྱལ་དུ་བྱས་པས་དེ་གཟི་བརྗིད་ཀྱི་ཕུང་་་་
པོའི་ངོ་བོར་གྱུར་པར་བསམ་མོ། །དེ་མ་ཐག་ཏུ་ཉིད་ཀྱི་རིགས་ཀྱི་བདག་པོ་སྐྱེད་
པར་མཛད་མཁན་གསང་བའི་རོལ་པའི་ལོངས་སྤྱོད་དང་ལྡན་པ་ཡེ་ཤེས་ཀྱི་དཀྱིལ་
འཁོར་འཁོར་ལོར་མིང་བཏགས་པའི་སྐུ་ཕྱག་རྒྱ་སྤྱི་བོར་དབང་བསྐུར་བའི་ཚུལ་དུ་
གནས་པར་སྨོས་པ་དེ་ལ་གཉིས་སུ་མེད་པའི་ངོ་བོར་སྔར་སྨོས་པའི་གཟི་བརྗིད་ཀྱི་་
ཕུང་པོ་དེ་གཞུག་པ་བསྡུ་བར་བྱ་བ་ཡིན་ནོ། །དེའི་འོག་ཏུ་སངས་རྒྱས་ཀྱི་སྐུ་ཕྱག་
རྒྱ་ཡང་ཉིད་ཉིད་ཀྱི་ཡེ་ཤེས་ཀྱི་གཟི་བརྗིད་ཀྱི་ཕུང་པོར་གྱུར་པར་བསམ་མོ། །གཟི་
བརྗིད་ཀྱི་ཕུང་པོ་དེ་ཡང་རིམ་པར་སྟོང་པའི་ངོ་བོར་གྱུར་པར་བསྒོམ་པར་བྱ་བ་་་་་
ཡིན་ནོ། །འགོག་པའི་བསྒོམ་པ་ཚུལ་དེ་ལྟར་བསྟན་ཏོ། །མདོར་བསྡུས་པ་དེ་ལྟར་་
ཁྲོ་བོའི་འཁོར་ལོ་འགོག་པ་ནི་སངས་རྒྱས་འཁོར་ལོ་ལ་གཞུག་གི་དོན་དུ་གསུངས་སོ། །
ད་ནི་མདུན་དུ་སྨོས་པའི་འགོག་པའི་ཡེ་ཤེས་སྒོམ་པའི་འབྲས་བུ་བསྟན་པར་བྱ་སྟེ།
ཏིང་འཛིན་ཡེ་ཤེས་རྡོ་རྗེ་རྣམས། །རྡོ་རྗེའི་དཀྱིལ་འཁོར་འགྲུབ་པར་འགྱུར། །ཞེས་
པ་མདུན་དུ་སྨོས་པའི་ཡ་མན་ཏ་ཀ་དང་། པྲད་ཉན་ཏ་ཀ་ལ་སོགས་པ་ཁྲོ་བོའི་རྒྱལ་
པོ་བཅུ་སྟེ། སྒྲུབ་པ་པོས་ཏིང་ངེ་འཛིན་བྱ་བའི་དུས་སུ་སོ་སོའི་རིགས་ཀྱི་བདག་པོ་
སྐྱེད་པར་མཛད་མཁན་རྡོ་རྗེར་མིང་བཏགས་པའི་ཡེ་ཤེས་ཀྱི་ངོ་བོར་བརྟག་གོ། །
བསྒོམ་པ་དེའི་ཡོན་ཏན་གྱིས་རྡོ་རྗེའི་དཀྱིལ་འཁོར་དུ་མིང་བཏགས་པའི་ཁྲོ་བོའི་་་་
རྒྱལ་པོ་ཀུན་ཇི་ལྟར་སྨོས་པའི་ཚུལ་དུ་བསྒྲུབ་པ་པོས་འགྲུབ་པར་འགྱུར་རོ། །
མདོར་བསྡུ་བ་དེ་ལྟར་ཏིང་འཛིན་ཡེ་ཤེས་རྡོ་རྗེ་རྣམས། རྡོ་རྗེའི་དཀྱིལ་འཁོར་་་་
འགྲུབ་པར་འགྱུར་གྱི་དོན་དུ་གསུངས་སོ། །རྒྱུད་ཀྱི་རྒྱལ་པོ་ཆེན་པོ་དཔལ་གསང་
བ་འདུས་པའི་རྒྱ་ཆེར་འགྲེལ་པ།
ཀུན་དགའ་སྙིང་པོས་མཛད་པ།
45-1050
མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་
ལེའུ་བཅུ་གསུམ་པ་རྫོགས་སོ།།་།།