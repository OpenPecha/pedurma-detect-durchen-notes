३२
བསྟན་འགྱུར། རྒྱུད། ། [རུ ༨༦
པོས་གལ་ཏེ་རིན་པོ་ཆེའི་རིགས་རིན་ཆེན་འབྱུང་ལྡན་ལ་ཉིད་དགའ་བའི་ལྷ་བདག་
པོའི་ཚུལ་དུ་བྱེད་ན། དེའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
ནས་མདུན་དུ་སྨོས་པའི་ཚུལ་དུ་དེ་བཞིན་གཤེགས་པ་རྣམ་པར་སྣང་མཛད་དང་།
རྡོ་རྗེ་སེམས་དཔའ་དང་། དོན་ཡོད་གྲུབ་པ་དང་། འཁོར་གྱི་ངོ་བོ་དེ་རྣམས་
བསྐྱེད་པར་བྱའོ།
།གཞན་ཡང་དེ་རྣམས་ཉིད་ཉིད་ཀྱི་ཕྱོགས་ན་གནས་པ་བསྟན་
པར་བྱ་སྟེ། དཔལ་རྡོ་རྗེ་སེམས་དཔའ་ཤར་ཕྱོགས་ཀྱི་གནས་ན་གནས་པར་སྨོས་
སོ༑ །དེ་བཞིན་དུ་རྣམ་པར་སྣང་མཛད་ལྷོ་ཕྱོགས་ཀྱི་གནས་ན་གནས་པར་སྨོས་
སོ༑ །དེ་བཞིན་དུ་སྣང་བ་མཐའ་ཡས་ནུབ་ཀྱི་ཕྱོགས་ཀྱི་གནས་ན་གནས་པར་་་་
སྨོས་སོ། །དེ་བཞིན་དུ་དོན་ཡོད་གྲུབ་པ་བྱང་ཕྱོགས་ཀྱི་གནས་ན་གནས་པར་སྨོས་
སོ༑ །གཞན་ཡང་མདུན་དུ་སྨོས་པའི་ཚུལ་དུ། དེ་བཞིན་གཤེགས་པ་བཞིའི་
ཡེ་ཤེས་ཀྱི་ལྷ་མོ་བཞི་བྱ་བར་གསུངས་སོ། །གཞན་ཡང་གྲུབ་པ་པོས་གལ་ཏེ་
ལས་ཀྱི་རིགས་དོན་ཡོད་གྲུབ་པ་ལ་ཉིད་དགའ་བའི་ལྷ་བདག་པོའི་ཚུལ་དུ་བྱེད་ན།
དེའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་དུ་སྨོས་པའི་
ཚུལ་དུ་དཔལ་རྡོ་རྗེ་སེམས་དཔའ་དང་། རྣམ་པར་སྣང་མཛད་དང་། རིན་
ཆེན་འབྱུང་ལྡན་དང་། སྣང་བ་མཐའ་ཡས་དང་། འཁོར་གྱི་ངོ་བོ་དེ་རྣམས་་
བསྐྱེད་པར་བྱའོ། །གཞན་ཡང་དེ་རྣམས་ཉིད་ཉིད་ཀྱི་ཕྱོགས་ན་གནས་པ་བསྟན་
པར་བྱ་སྟེ། དཔལ་རྡོ་རྗེ་སེམས་དཔའ་ཤར་ཕྱོགས་ཀྱི་གནས་ན་གནས་པར་སྨོས་
སོ༑ །རྣམ་པར་སྣང་མཛད་ལྷོ་ཕྱོགས་ཀྱི་གནས་ན་གནས་པར་སྨོས་སོ། །རིན་
ཆེན་འབྱུང་ལྡན་ནུབ་ཕྱོགས་ཀྱི་གནས་ན་གནས་པར་སྨོས་སོ། །དེ་བཞིན་དུ་སྣང་
བ་མཐའ་ཡས་བྱང་ཕྱོགས་ཀྱི་གནས་ན་གནས་པར་སྨོས་སོ།
།གཞན་ཡང་མདུན་
དུ་སྨོས་པའི་ཚུལ་དུ་དེ་བཞིན་གཤེགས་པ་བཞིའི་ཡེ་ཤེས་ཀྱི་ལྷ་མོ་བཞི་བྱ་བར་སྨོས་་་
45-32