རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣ ༥ ༣
བོན་ཡིག་འབྲུ་ཤཾ་བསམ་མོ། །དེ་ཁ་དོག་ལྗང་ཁུ་ཅུང་ཟད་སེར་བ་མེ་ལོང་ལྟ་བུའི་
ཡེ་ཤེས་ཀྱི་ངོ་བོ་སྐར་མ་བཞིན་དུ་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བའི་
ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་པར་
འགྱུར་རོ། །གསང་བ་ཡེ་ཤེས་ཀྱི་ས་བོན་དེ་ལས་བྱང་ཆུབ་སེམས་དཔའ་སྒྲིབ་པ་་
ཐམས་ཅད་རྣམ་པར་སེལ་བའི་སྐུ་ཕྱག་རྒྱ་བསྐྱེད་པར་བྱའོ། །སྐུ་ཕྱག་རྒྱ་དེ་ཉིད་་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་•མེད་པར་འཁྱུད་པའི་སྦྱོར་བ་དང་
ལྡན་པའི་ཆ་ལུགས་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་དེ་བཞིན་དུ་འདིར་
སྦྱར་རོ། །དེ་ལྟ་བུའི་ངོ་བོ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་་
སེལ་བའི་སྐུ་ཕྱག་རྒྱ་བསྐྱེད་མ་ཐག་ཏུ། རྡོ་རྗེའི་གདན་གྱི་གཡོན་ཕྱོགས་ཀྱི་རྩེ་མོའི་
སྟེང་དུ། སེམས་དཔའི་སྐྱིལ་མོའི་ཚུལ་དུ་བཞུགས་པར་བསམ་མོ། །དེ་ལྟར་་་་
འཁོར་ཕུན་སུམ་ཚོགས་པའི་སྐུ་ཕྱག་རྒྱ་བསྐྱེད་པའི་འོག་ཏུ། སྒྲུབ་པ་པོས་བདག་
པོ་དང་གཉིས་སུ་མེད་པའི་ང་རྒྱལ་འཆང་བས། མངོན་པར་ཤེས་པའི་དངོས་་་་་
གྲུབ་ཀྱི་འབྲས་བུ་མ་གྲུབ་ཀྱི་བར་དུ་དེ་ཙམ་བསྒོམ་པར་བྱའོ། །མདོར་བསྡུས་པ་་
དེ་ལྟར་གནས་ལྔ་དག་ཏུ་སྦྱོར་བའི་ཡིས་ཀྱི་དོན་དུ་གསུངས་སོ། །མངོན་པར་ཤེས་
པ་ལྔ་དང་འདྲ་བར་འགྱུར་ཞེས་པ་ནི། མདུན་དུ་བཤད་པའི་ཕྱག་ན་རྡོ་རྗེ་སྒྲུབ་
པ་པོས་བསྒོམ་པ་བྱས་པས་མངོན་པར་ཤེས་པའི་དངོས་གྲུབ་ཀྱི་འབྲས་བུ་དུས་
མཉམ་དུ་གྲུབ་པར་འགྱུར་བར་སྨོས་སོ། །དེ་ལྟར་མངོན་པར་ཤེས་པ་ལྔ་དང་འདྲ་
བར་འགྱུར་གྱི་དོན་དུ་གསུངས་སོ། _ །གཞན་ཡང་སྐུའི་རིགས་ཀྱི་བྱེ་བྲག་གི་བྱང་་་
ཆུབ་སེམས་དཔའ་སའི་སྙིང་པོའི་མངོན་པར་ཤེས་པ་གྲུབ་པར་བྱ་བའི་ཕྱིར་བསྒོམ་
པར་བྱ་བའི་ཆོ་ག་བསྟན་པར་བྱ་སྟེ། མེ་སྟག་མང་པོ་འཁྲུགས་པ་ཡི། །རང་་་་
སྔགས་འཁོར་ལོ་བསྒོམ་པར་བྱ། །རྡོ་རྗེ་ལྔའི་སྦྱོར་བ་ཡིས། །རྡོ་རྗེ་མངོན་ཤེས་
45-353