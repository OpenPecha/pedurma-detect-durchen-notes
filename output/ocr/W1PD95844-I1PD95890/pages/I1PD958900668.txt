རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ནས༑ བདུད་ཀྱི་དཔུང་ཐམས་ཅད་འཇོམས་པར་མཛད་པའོ། །གཞན་ཡང་
ཐབས་ཀྱི་བྱེ་བྲག་སྣ་ཚོགས་ཀྱིས་བྱིན་གྱིས་བརླབ་པར་མཛད་ནས།
ཅན་ཐམས་ཅད་ཀྱི་རེ་བ་བསྐོང་བར་མཛད་པའོ། །དེ་ལྟར་བྱེད་པའི་དོན་དུ་
གསུངས་སོ། །བསྐྱེད་པ་ཞེས་པ་ནི་སྒྲུབ་པ་པོ་རྣམས་ཀྱི་ཐེག་པ་ཆེན་པོ་གསང་
སྔགས་ཀྱི་ཚུལ་དུ་སྒྲུབ་པར་བྱེད་པ་དེ་དག་ལ་སྟོན་པ་མི་བསྐྱོད་པ་རྡོ་རྗེ་འཛིན་གྱིས།
དངོས་གྲུབ་ཀྱི་འབྲས་བུ་སྩོལ་བར་མཛད་པས་བླ་ན་མེད་པའི་ཞིང་ཆོས་ཀྱི་སྐུའི་་་་་་
གནས་སུ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པའི་ངོ་བོར་བསྐྱེད་
པར་མཛད་པར་གྲུབ་པ་ཡིན་ནོ། །དེ་ལྟར་བསྐྱེད་པའི་དོན་དུ་གསུངས་སོ། །
མཆོག་གི་མཆོག་ཞེས་པ་ནི་ཕྱི་དང་ནང་གི་བྱེ་བྲག་ཏུ་སྨོས་སོ།
།དེ་ལ་ཕྱིའི་མཆོག་
ནི་ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་དང་། བརྒྱ་བྱིན་
ལ་སོགས་པ་ལྷ་ཐམས་ཅད་དང་དེ་བཞིན་དུ་ཀླུའི་རྒྱལ་པོ་རྣམས་དང་། ལྷ་མ་་་་
ཡིན་གྱི་རྒྱལ་པོ་རྣམས་དང་གནོད་སྦྱིན་གྱི་རྒྱལ་པོ་རྣམས་དང་། སྲིན་པོའི་རྒྱལ་པོ་
རྣམས་དང་། མིའི་རྒྱལ་པོ་རྣམས་དང་། དེ་དག་ལ་སོགས་པ་སེམས་ཅན་་་་་་
ཐམས་ཅད་ཀྱི་རྒྱལ་པོ་རྣམས་ནི་ཕྱིའི་མཆོག་ཡིན་པར་སྨོས་སོ། །དེ་ནས་ནང་གི་་
མཆོག་གི་མཆོག་ནི་མདུན་དུ་སྨོས་པའི་མཆོག་རྒྱལ་པོ་དེ་དག་ཐམས་ཅད་ཀྱི་མཆོག་
ནི་ཞེས་པ་ནི་སྔགས་ཀྱི་བཟླས་པ་སྤྲོ་བ་དང་བསྡུ་བའི་བསྒོམ་པ་བྱས་པས། དཔལ་
རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་གྲངས་མེད་པ།
སྟོང་པ་ཆེན་པོའི་འཇིག་རྟེན་གྱི་ཁམས་ཀྱི་ཕྱོགས་བཅུའི་ཞིང་ཁམས་ན་གནས་པ་དེ་
དག་ཏིང་ངེ་འཛིན་ལ་སྤྱན་འཛུམས་པའི་ཚུལ་དུ་བཞུགས་པ་དེ་ཐུགས་རྗེ་ཆེན་པོས་
བསྐུལ་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའི་སྤྱན་ཕྱེ་བར་མཛད་ནས་སྒྲུབ་པ་་
པོ་ལ་གཟིགས་པར་མཛད་དོ། །དེ་མ་ཐག་ཏུ་བསྐལ་པ་གྲངས་མེད་པའི་སྐྱེ་བའི་་
45-647