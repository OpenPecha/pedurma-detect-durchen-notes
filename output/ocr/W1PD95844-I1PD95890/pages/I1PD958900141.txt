१२°
བསྟན་འགྱུར། རྒྱུད། ༼༊༽ ༨༦E 37
པ་འདི་ལྟ་བུ་མ་སྐྱེ་ཞིག་ཅེས་པ་ནི། དམན་པ་ནི་ཤེས་རབ་མེད་པས་བློ་དམན་པ་
སྟེ༑ སེམས་ཅན་དེ་རྣམས་ཀྱིས་བླ་ན་མེད་པའི་ཆོས་ཟབ་མོ་མ་རྟོགས་པའོ། །
དཔེར་བསྟན་ཏེ། དམན་པའི་འདུ་ཤེས་ནི།
བྲམ་ཟེའི་ཆོས་སྤྱོད་པ་ལ་སོགས་
པ་ཕྱིའི་ཏིར་ཏི་ཀའི་ཆོས་ལྔ་གང་གི་ལྟ་བ་དང་།
སྤྱོད་པ་སྤྱོད་པ་ནི། དཀའ་་་
བའི་ངོ་བོ་ཡིན་ཏེ། དེ་ལྟར་སེམས་ཅན་ཏིར་ཏི་ཀའི་ཆོས་སྤྱོད་པ་འདྲ་བའི་སེམས་
ཀྱི་རྟོག་པ་ངན་པ་རིགས་ཀྱི་བུ་མ་སྐྱེ་ཞིག་ཅེས་པའོ།
།དེ་ལྟར་འདུ་ཤེས་ངན་པ་་
དང་། དམན་པའི་འདུ་ཤེས་ངན་པ་མ་སྐྱེ་ཞིག་ཅེས་པའི་དོན་དུ་གསུངས་སོ། །
དེ་ཅིའི་ཕྱིར་ཞེ་ན། ཞེས་པ་ནི། འོག་ནས་འབྱུང་བའི་དོན་མཚོན་པར་བྱའོ། །
དེ་ལྟར་ཅིའི་ཕྱིར་ཞེ་ནའི་དོན་དུ་གསུངས་སོ། །རིགས་ཀྱི་བུ་འདི་ལྟ་སྟེ། བྱང་
ཆུབ་སེམས་དཔའི་སྤྱོད་པ་ནི་སྤྱོད་པའི་མཆོག་གོ། །ཞེས་བྱ་བ་ནི། རིགས་ཀྱི་་
བུ་ནི། མདུན་དུ་བཤད་པས་བདེ་སྟེ་བཤད་མི་དགོས་སོ། །འདི་ལྟ་སྟེ། བྱང་
ཆུབ་སེམས་དཔའི་སྤྱོད་པ་ནི་ཞེས་པ་ནི། མདུན་དུ་དམོས་པའི་སྲོག་གཅོད་པ་ལ་
སོགས་པ། དམ་ཚིག་གི་སྡོམ་པའི་དོན་གྱི་སྤྱོད་པ། ཐེག་པ་ཆེན་པོའི་གསང་་་
སྔགས་ཀྱི་སྒྲུབ་པ་པོས། དུས་རྟག་ཏུ་སེམས་ཅན་ཐམས་ཅད་ཀྱི་དོན་ཐབས་ཀྱི་བྱེ་
བྲག་སྣ་ཚོགས་ཀྱིས་བྱེད་པས། བྱང་ཆུབ་སེམས་དཔར་སྨོས་སོ། །གཞན་ཡང་
ཕྱག་ན་རྡོ་རྗེ་དང་། བྱམས་པ་དང་། འཇམ་དཔལ་དང་། ཀུན་ཏུ་བཟང་་
པོ་ལ་སོགས་པ། བྱང་ཆུབ་སེམས་དཔའ་རྣམས་ཀྱིས། ཐུགས་རྗེ་ཆེན་པོའི་་་་་
ཐུགས་བསྐྱེད་དེ། དུས་རྟག་ཏུ་སེམས་ཅན་ཐམས་ཅད་ཀྱི་དོན་ཏུ། སྲོག་་་་
གཅོད་པ་ལ་སོགས་པ། དམ་ཚིག་གི་སྡོམ་པའི་སྤྱོད་པ་སྤྱོད་པའོ། །དེ་ལྟར་་་
བྱང་ཆུབ་སེམས་དཔའི་སྤྱོད་པ་ནིའི་དོན་དུ་གསུངས་སོ། །སྤྱོད་པའི་མཆོག་གོ་་་་
ཞེས་པ་ནི། ཉན་ཐོས་དང་། ཐེག་པ་ཆེན་པོའི་མདོ་སྡེའི་བྱང་ཆུབ་སེམས་་་་
45-120