༧༢༨
བསྟན་འགྱུར། ། རྒྱུད། ༼༽ ༨༧
དེ་ལྟར་ལུས་ཀྱིས་སྐུའི་ངོ་བོ་ཉིད་ཀྱི་དོན་དུ་གསུངས་སོ། །སེམས་ཀྱིས་ཐུགས་ཀྱི་་
ངོ་བོ་ཉིད་ནི་སྒྲུབ་པ་པོ་ཉིད་ཀྱི་སེམས་དཀྱིལ་འཁོར་གྱི་བདག་པོའི་སྐུ་ཕྱག་རྒྱའི་་་་་
གཉིས་སུ་མེད་པའི་ཐུགས་དང་གཉིས་སུ་མེད་པའི་ངོ་བོར་གྱུར་པར་བརྟག་གོ། །
དེ་ནི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ་གཉིས་སུ་མེད་
པ་མེ་ལོང་ལྟ་བུའི་ཡེ་ཤེས་ཀྱི་ངོ་བོར་སྨོས་སོ། །དེ་ལྟར་སེམས་ཀྱིས་ཐུགས་ཀྱི་ངོ་བོ་
ཉིད་ཀྱི་དོན་དུ་གསུངས་སོ། །ངག་གིས་གསུང་གི་ངོ་བོ་ཉིད་ཅེས་པ་ནི། སྒྲུབ་
པ་པོ་ཉིད་ཀྱི་ངག་མདུན་དུ་སྨོས་པའི་དཀྱིལ་འཁོར་གྱི་བདག་པོའི་སྐུ་དང་གསུང་་་
དང་ཐུགས་གཉིས་སུ་མེད་པའི་ངོ་བོའི་གསུང་དང་གཉིས་སུ་མེད་པའི་ངོ་བོར་གྱུར་
པར་བརྟག་གོ། །དེ་ནི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་གསུང་
རྡོ་རྗེ་གཉིས་སུ་མེད་པར་སོ་སོར་རྟོག་པའི་ཡེ་ཤེས་ཀྱི་ངོ་བོར་སྨོས་སོ། །དེ་ལྟར་་
ངག་གིས་གསུང་གི་ངོ་བོར་ཉིད་ཀྱི་དོན་དུ་གསུངས་སོ། །མཆོད་ན་མཆོད་པའི་་་
དངོས་གྲུབ་པའི་གནས་སུ་གྱུར་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཚུལ་
དུ་སྐུ་དང་གསུང་དང་ཐུགས་ཀྱི་དཀྱིལ་འཁོར་གྱི་བདག་པོ་དང་གཉིས་སུ་མེད་པའི་
བསྒོམ་པ་བྱས་པའི་འོག་ཏུ། ལྷ་མོ་གཟུགས་རྡོ་རྗེ་མ་ལ་སོགས་པའི་མཆོད་པའི་ལྷ་
མོ་འདོད་པའི་ཡོན་ཏན་ལྔའི་ངོ་བོ་གསང་བའི་ཚུལ་དུ་སྤྲིན་བཞིན་དུ་སྤྲོ་བ་བྱའོ། །
དེ་ནས་སྤྲོ་བར་བྱ་བའི་ཆོ་གའི་ཚུལ་གྱི་དོན་བསྟན་པར་བྱ་སྟེ། མདུན་དུ་སྨོས་་་་
པའི་དཀྱིལ་འཁོར་གྱི་བདག་པོའི་རིགས་ཀྱི་བྱེ་བྲག་གི་ཤེས་རབ་མ་བླང་ངོ་།
།དེ་
དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །
དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས། ཤེས་རབ་མའི་་
བྷ་གའི་དབུས་གནས་སུ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུཞུའོ། །དེ་མ་ཐག་
ཏུ་ཟླ་བའི་དཀྱིལ་འཁོར་གྱི་ངོ་བོར་གྱུར་ཏོ། །དེའི་སྟེང་དུ་ལྷ་མོ་གཟུགས་རྡོ་རྗེ་མ་
45-728