རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སྙིང་པོའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་ཕྱག་ན་རྡོ་རྗེའི་སྐུ་་
ཕྱག་རྒྱ་གཉིས་སུ་མེད་པའི་ངོ་བོར་བསྡུ་བར་བྱའོ། །དེ་མ་ཐག་ཏུ་སྒྲུབ་པ་པོས་་་
ནམ་མཁའི་སྙིང་པོ་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་འོག་ཏུ་
ཕྱག་ན་རྡོ་རྗེ་ལ་ཇི་ལྟར་སྨོས་པའི་གདན་ཟླ་བའི་དཀྱིལ་འཁོར་གྱི་སྟེང་དུ་བཞུགས་་
པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ་སྔགས་ཀྱི་ས་བོན་ཡིག་འབྲུ་ཁྲོ་བསམ་མོ། །ཁ་དོག་དཀར་པོ་ཆོས་ཀྱི་དབྱིངས་་
ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་སྟེ།
ཡེ་ཤེས་ཀྱི་ཁུ་བའི་
ངོ་བོར་གྱུར་པའི་ས་བོན་དེ་ལས་སྔགས་ཀྱི་སྐྱེས་བུར་མཚན་བཏགས་པའི། སྙིང་
པོའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་དཀར་པོ་ཉིད་ཀྱི་ཤེས་རབ་མ་ཡེ་་་་
శ్రీనా
ཤེས་ཀྱི་ལྷ་མོ་གཟུགས་རྡོ་རྗེ་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་་་་་
ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་ཇི་ལྟར་་་
སྨོས་པ་བཞིན་བྱབྱའོ། །དེ་ལྟར་བསྐྱེད་མ་ཐག་ཏུ་ནམ་མཁའི་སྙིང་པོའི་མདུན་་་
ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ། གནས་པར་སྒོམ་མོ། །དེ་
ལྟར་སྙིང་པོ་ལ་སོགས་པ། ཕྱག་ན་རྡོ་རྗེ་དང་འཇིག་རྟེན་དབང་ཕྱུག་དང་།
སྒྲིབ་པ་རྣམ་པར་སེལ་བ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཉིད་
ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཡེ་ཤེས་དང་། ཁ་དོག་གི་ངོ་བོ་ཡིན་ནོ། །
གཞན་ཡང་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སེམས་མ་རྡོ་རྗེ་དང་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པའོ། །དེ་བཞིན་དུ་མདུན་དུ་སྨོས་པའི་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་བྱའོ། །དེ་ལྟ་བུའི་ངོ་བོ་བསྐྱེད་མ་ཐག་ཏུ།
ནམ་མཁའི་སྙིང་པོའི་གཡས་ཕྱོགས་སུ་གདན་ཟླ་བའི་དཀྱིལ་འཁོར་གྱི་སྟེང་དུ་ཕྱག་
ན་རྡོ་རྗེ་གནས་པར་བསྒོམ་མོ། །དེ་བཞིན་དུ་ནམ་མཁའི་སྙིང་པོའི་རྒྱབ་ཕྱོགས་སུ་
45-171