རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५५
དགའ་བར་ནི་བྱེ་བྲག་རྣམ་པ་གཉིས་སུ་བསྟན་སྟེ། ཕྱི་དང་གསང་བའོ། །དེ་
ལ་ཕྱི་ནི་དབེན་པ་ཆེན་པོ་ལ་སོགས་པ་གནས་མི་གནས་པ་ཐམས་ཅད་དེ།
དེ་
ནི་སྐུ་དང་། གསུང་དང་། ཐུགས་རིགས་གསུམ་པར་བྱ་བའི་གནས་སུ་བསྟན་
ཏོ༑ །གཞན་ཡང་གནས་བསྒྲུབ་པའི་ཉམས་དགའ་བ་རྩྭ་དུར་བ་ལ་སོགས་པ་
འཇམ་པ་ཐམས་ཅད་དང་ལྡན་པ། མཚོ་དང་མཚེའུ་ལ་སོགས་པ། ཆུ་དྭངས་
མ་དང་ལྡན་པ། དེ་བཞིན་དུ་ཤིང་ཨ་འབྲ་དང་ཙམ་པ་ཀ་ལ་སོགས་པ། མེ་
ཏོག་དང་འབྲས་བུ་དང་ལྡན་པ། དེ་ལྟ་བུའི་ཡོན་ཏན་གྱིས་ཡིད་དུ་འོང་བ་དང་
ལྡན་པར་བྱ་བ་ནི། ཕྱིའི་གནས་ཕུན་སུམ་ཚོགས་པར་བསྟན་ཏོ། །དེ་ནས་་
གསང་བའི་སྒྲུབ་པ་པོས། སྐུ་དང་། གསུང་དང་ཐུགས་ཀྱི་བྱེ་བྲག་གི་རིགས་
གསུམ་གྱི་ཤེས་རབ་མ་བླང་ངོ་། །དེའི་དོན་གསལ་བར་བསྟན་པར་བྱ་སྟེ།
སྐུའི་རིགས་ཀྱི་བྱེ་བྲག་ནི་བྲམ་ཟེའི་བུ་མོ་བླང་ངོ་། །གསུང་གི་རིགས་ཀྱི་བྱེ་བྲག་ནི་
གར་མཁན་གྱི་བུ་མོ་བླང་ངོ་། །ཐུགས་ཀྱི་རིགས་ཀྱི་བྱེ་བྲག་ནི་ཁྲུས་མཁན་གྱི་བུ་མོ་
བླང་ངོ་། །དེ་རྣམས་དབེན་པར་མིང་བཏགས་པ་ནི་སྐྱེས་བུས་མ་སྤྱད་པའི་་་་་
གཙང་མའོ། །གཞན་ན་ཅུང་དར་ལ་བབ་པ་སྟེ། སྐུའི་རིགས་ཀྱི་ཤེས་རབ་མ་་
ནི་ལོ་བཅུ་དྲུག་ལོན་པའོ། །གསུང་གི་རིགས་ཀྱི་ཤེས་རབ་མ་ལོ་ཉི་ཤུ་རྩ་ལྔ་ལོན་་
པའོ།༑ །ཐུགས་ཀྱི་རིགས་ཀྱི་ཤེས་རབ་མ་ལོ་བཅུ་དྲུག་ལོན་པའོ། །དེ་ཡང་ཡིད་
དུ་འོང་བ་ནི་རིགས་གསུམ་གྱི་ཤེས་རབ་མ་རྣམས་དབང་ཐམས་ཅད་རྫོགས་པ།
མཚན་དང་ཡོན་ཏན་ཐམས་ཅད་དང་ལྡན་པ། གཞན་ཡང་ལུས་རྒྱན་ཐམས་ཅད་
ཀྱིས་བརྒྱན་པའོ། །དོན་དེའི་ཕྱིར་ཡིད་དུ་འོང་བར་སྨོས་སོ།
།མདོར་བསྡུས་པ་
དེ་ལྟར་གསང་བའི་སྒོམ་པའི་གནས་ཕུན་སུམ་ཚོགས་པའི་དོན་དུ་བསྟན་ཏོ། །དེ་
ལྟར་དབེན་ཞིང་རབ་ཏུ་ཉམས་དགའ་བའི་དོན་དུ་གསུངས། སྦྱོར་བ་འདི་ནི་་
45-255