རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣ ༢༧
འདྲ་བར་འགྱུར་ཞེས་པ་ནི། སྒྲུབ་པ་པོས་མདུན་དུ་བཤད་པའི་ཚུལ་དུ། བྱང་
ཆུབ་སེམས་དཔའ་ཀུན་ཏུ་བཟང་པོ་བསྒོམ་པར་བྱ་བའི་དུས་སུ།
ཉིད་ཀྱི་གསང་
བའི་ཐུགས་ཀ་ནས། ཡེ་ཤེས་སེམས་དཔའི་གནས་སུ་སྔགས་ས་བོན་ཡིག་འབྲུ་ཨོཾ་
བསམ་མོ། །དེ་ཁ་དོག་དཀར་པོ་ཆོས་ཀྱི་ངོ་བོ་སྐར་མ་བཞིན་འབར་ཞིང་འོད་དུ་
ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་འགྱུར་རོ། །ཡེ་ཤེས་ཀྱི་ས་བོན་དེ་ལས། སྐུ་
དང་། གསུང་དང་། ཐུགས་གསུམ་གཉིས་སུ་མེད་པའི་ངོ་བོ། དེ་བཞིན་
གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ། བ་སྤུའི་བུ་གའི་
ལམ་གྱི་སྒོ་ནས་སྤྲོ་བར་བྱའོ། །སྐུ་ཕྱག་རྒྱ་དེའི་སྐུ་མདོག་དང་། ཞལ་དང་།
ཆ་ལུགས་ཕུན་སུམ་
ཕྱག་དང་། ཕྱག་མཚན་དང་། རྒྱན་རྣམས་དང་།
ཚོགས་པ་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །གཞན་ཡང་
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་་་
འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་
ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ། འཇིག་རྟེན་གྱི་ཁམས་ཐམས་ཅད་ན་
གནས་པའི་སེམས་ཅན་ཐམས་ཅད་ལ་རེག་པའི་ཚུལ་གྱིས་བྱིན་གྱིས་བརླབ་པར་བྱ་
སྟེ༑ བྱིན་གྱིས་བརླབ་པ་དེ་བྱས་པས། སེམས་ཅན་ཐམས་ཅད་སྐྱེ་བ་དང་།
འཆི་བའི་སྡུག་བསྔལ་བཅོམ་པར་འགྱུར་རོ། །དེ་མེད་པར་བྱས་པའི་འོག་ཏུ།
བདེ་བ་དང་། ཡིད་བདེ་བ་ཐོབ་པར་འགྱུར་རོ། །དེ་བྱིན་གྱིས་བརླབ་པ་བྱས་
པའི་འོག་ཏུ། རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་ལྟ་བུ་དེ་སྤྲོས་པའི་གནས་་
སུ་གཉིས་སུ་མེད་པའི་ངོ་བོར་བསྡུ་བར་བསྒོམ་མོ། །དེ་ལྟར་སྤྲོ་བ་དང་བྱིན་གྱིས་
བརླབ་པ་དང༌་། བསྡུ་བའི་ཚུལ་གྱིས་ཆོ་ག་བྱས་པས། སྒྲུབ་པ་པོ་རྣམ་པར་་་
སྣང་མཛད་དང་འདྲ་བར་སྨོས་སོ། །མདོར་བསྡུ་བ་དེ་ལྟར་རྣམ་པར་སྣང་མཛད་
45-327