བསྟན་འགྱུར། རྒྱུད།
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་
མོ༑ །ས་བོན་དེ་ལས་དཔལ་རྡོ་རྗེ་སེམས་དཔའ་ལ་སོགས་པ་རྣམ་པ་ལྔའི་སྐུ་ཕྱག་
རྒྱ་སྤྲིན་བཞིན་དུ་བ་སྤུའི་བུ་གའི་ལམ་ནས་སྤྲོ་བར་བྱའོ།
།དེ་རྣམས་ཉིད་ཉིད་ཀྱི་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་ཡིན་ནོ། །
གཞན་ཡང་དེ་དག་ཐམས་ཅད་ཀྱི་ཕྱག་གཡས་དང་པོ་ན་རྡོ་རྗེ་ལྕགས་ཀྱུ་བསྣམས་པ།
དེ་བཞིན་དུ་ཕྱག་གཡོན་དང་པོ་ན་•རྡོ་རྗེ་ཞགས་པ་སྣམས་པ། སྐུ་ཕྱག་རྒྱའི་ཆ་་
ལུགས་ཕུན་སུམ་ཚོགས་པ་གཞན་ནི། ཅི་ལྟར་ལེའུ་བཞི་པའི་དཀྱིལ་འཁོར་གྱི་་་་་
དུས་སུ་སྨོས་པ་དེ་བཞིན་དུ་འདིར་སྦྱར་རོ། །ཚུལ་དེ་ལྟར་རིགས་ལྔའི་དེ་བཞིན་
གཤེགས་པའི་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་དུ་སྤྲོས་་་་
པས་གང་བར་བསམ་མོ། ། །དེ་སྤྲོས་མ་ཐག་ཏུ་ལྷ་དང་། ཀླུ་དང་། ལྷ་མ་ཡིན་
དངང་། མི་ལ་སོགས་པ་སེམས་ཅན་ཐམས་ཅད་ཀྱི་བུ་མོ་རྣམས། རྡོ་རྗེ་ལྕགས་་
ཀྱུས་བྷ་ག་ལས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་ཏེ། འདོད་
ཆགས་ཀྱིས་ཁྲོས་ཏེ་དགུག་པར་བྱ་བར་བསམ་མོ། །དེའི་འོག་ཏུ་བུ་མོ་དེ་དག་་་་
ཐམས་ཅད་ཡེ་ཤེས་ཀྱི་ལྷ་མོ་མཱ་མ་ཀཱི་ལ་སོགས་པ་དེ་བཞིན་གཤེགས་པ་བཞིའི་ལྷ་་་་
མོས་རིམ་པར་གཉིས་སུ་མེད་པར་བྱིན་གྱིས་བརླབ་པར་བྱའོ། །བྱིན་གྱིས་བརླབ་
པར་བྱ་བའི་ཚུལ་བསྟན་པར་བྱ་སྟེ། ལྷ་མ་ཡིན་མོ་རྣམས་ནི་ཡེ་ཤེས་ཀྱི་ལྷ་མོ་མཱ་མ་
ཀཱི་དང་གཉིས་སུ་མེད་པར་བྱིན་གྱིས་བརླབ་པར་བྱ་བར་སྨོས་སོ། །དེ་ནས་ལྷ་མོ་
རྣམས་ནི་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པར་བྱིན་གྱིས་བརླབ་
པར་བྱ་བར་སྨོས་སོ། །དེ་ནས་ཀླུ་མོ་རྣམས་ནི་ཡེ་ཤེས་ཀྱི་ལྷ་མོ་ན་བཟའ་དཀར་མོ་
དང་གཉིས་སུ་མེད་པར་བྱིན་གྱིས་བརླབ་པར་བྱ་བར་སྨོས་སོ། །དེ་ནས་མི་ལ་་་་
སོགས་པ་སེམས་ཅན་ཐམས་ཅད་ཀྱི་མོ་རྣམས་ནི་ཡེ་ཤེས་ཀྱི་དམ་ཚིག་སྒྲོལ་མ་དང་་
45-94