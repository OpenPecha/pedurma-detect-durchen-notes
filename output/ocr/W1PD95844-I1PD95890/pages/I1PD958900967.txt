عمم
བསྟན་འགྱུར། རྒྱུད། ༼ཆུ༽ ༨༧
སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་
གི་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེ་•མདུན་དུ་སྨོས་པའི་མཚན་དང་།
ཡོན་ཏན་ཕུན་སུམ་ཚོགས་པའི་ངོ་བོ་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་
མོ་མ་མ་ཀི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་་་་
འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པའི་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་་་་
སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས། རྒྱ་མཚོ་དང་མཉམ་པར་བསམ་མོ༎
དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་ཅུང་ཟད་
དཀར་བ་མེ་ཏོག་ཨ་ཏ་སི་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་་་་་
པོའི་འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་་་་་
སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་ཁྲོ་
བོའི་རྒྱལ་པོའི་རྡོ་རྗེ་བདུད་རྩིར་མིང་བཏགས་པ། བིག་ནན་ཏ་ཀའི་སྐུ་ཕྱག་རྒྱ་་་
བསྐྱེད་པར་བྱའོ། །དེ་ཁྲོ་མོའི་རྒྱལ་མོ་རལ་པ་གཅིག་མ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པ། སྐུ་མདོག་སྔོན་པོ་ཅུང་ཟད་དཀར་བ། མེ་་་
ཏོག་ཨ་ཏ་སི་ལྟ་བུའོ། །སྐུ་ཀུན་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོར་མེ་སྟག་་་་
གྲངས་མེད་པ་འཕྲོ་བས་འཁྲུགས་པས་ཁྲོ་བོ་ཆེན་པོར་གྱུར་པའོ།
།དེ་ལྟར་རྡོ་རྗེ་་
བདུད་རྩི་ཁྲོ་བོ་ཆེ། མེ་སྟག་འཕྲོ་བས་རབ་ཏུ་འཁྲུག་གི་དོན་དུ་གསུངས་སོ། །
དྲག་པོ་རྡོ་རྗེ་འབར་བ་འདྲ། །འཇིགས་པ་དག་ཀྱང་འཇིགས་པའི་འོད་ཅེས་པ་ནི།
རྡོ་རྗེར་མིང་བཏགས་པ། ཁྲོ་བོ་ཆེན་པོ་རྡོ་རྗེ་བདུད་རྩི་ཡིན་ནོ། །མདུན་དུ་་་་
སྨོས་པའི་མེ་སྟག་འཕྲོ་བས་བསྐལ་པའི་མེ་འབར་བ་དང་མཉམ་པར་སྐུ་ཕྱག་རྒྱ་ལས་
45-944