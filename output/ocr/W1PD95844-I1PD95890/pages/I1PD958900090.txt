རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کا
དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་
ལས་རྡོ་རྗེ་མི་བསྐྱོད་པ་ལ་སོགས་པ་རིགས་ལྔའི་དེ་བཞིན་གཤེགས་པའི་སྐུ་ཕྱག་རྒྱའི་
སྤྲིན་ཕུང་བཞིན་དུ་བསྐྱེད་པར་བྱའོ། །དེ་རྣམས་ཀྱང་ཉིད་ཉིད་ཀྱི་རིགས་ཀྱི་ཡེ་
།གཞན་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
ཡང་དེ་རྣམས་ཀྱི་སྐུ་མདོག་དང་། ཞལ་དང་། ཕྱག་མཚན་དང་། རྒྱན་་
རྣམས་ལ་སོགས་པ། ཆ་ལུགས་ཕུན་སུམ་ཚོགས་པ་ནི་ཇི་ལྟར་ལེའུ་བཞི་པའི་་
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་སྦྱར་རོ། །བཤད་པར་བྱ་སྟེ།
དེ་བཞིན་གཤེགས་པའི་སྐུ་ཕྱག་རྒྱའི་སྤྲིན་ཕུང་བཞིན་དུ་དུས་གསུམ་གྱི་ཚུལ་དུ་་་
བསྒོམ་པར་བྱ་བར་སྨོས་ཏེ། ཕྱིའི་ནི་འདས་པ་དང་། _ མ་འོངས་པ་དང་།
ད་ལྟར་ཡིན་ནོ། ། དེ་གསང་སྔགས་ཀྱི་བྱེ་བྲག་ཏུ་བསྟན་པར་བྱ་སྟེ། འདས་པ་
ནི་མདུན་དུ་སྨོས་པའི་སངས་རྒྱས་ཀྱི་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན་གྱི་ཁམས་
ཐམས་ཅད་དུ་ཁྱབ་པར་སྤྲོས་སོ། །དེ་སྤྲོས་མ་ཐག་ཏུ་སེམས་ཅན་མ་ལུས་པ་་་་་
ཐམས་ཅད་ལ་རེག་པའི་ཚུལ་གྱིས་བྱིན་གྱིས་བརླབས་ནས་ཉིད་ཉིད་ཀྱི་སྐུ་ཕྱག་རྒྱ་ལ་
གཉིས་སུ་མེད་པའི་ངོ་བོར་འདུས་པར་བྱས་ནས། དེའི་འོག་ཏུ་སྤྲོ་བའི་གནས་སུ་
སླར་བསྡུ་བར་བྱའོ། །དེ་ལྟར་འདས་པའི་དུས་ཀྱི་དེ་བཞིན་གཤེགས་པའི་དོན་དུ་
གསུངས་སོ། །དེ་ནས་མ་འོངས་པའི་དུས་ནི། མདུན་དུ་སྨོས་པའི་དེ་བཞིན་་་
གཤེགས་པའི་སྐུ་ཕྱག་རྒྱ་སྤྲིན་ཕུང་ལྟ་བུ་སེམས་ཅན་ཐམས་ཅད་དང་གཉིས་སུ་མེད་
པའི་ངོ་བོ་ཤེས་རབ་མའི་བྷ་གའི་དབུས་སུ་བསྡུ་བར་བྱས་པ་དེ་རྣམས་ཀྱི་སྐུ་ཕྱག་་་་
རྒྱའི་གནས་ནས། ཉིད་ཉིད་ཀྱི་གཟུགས་ཀྱི་ངོ་བོ་སངས་རྒྱས་ཀྱི་སྐུ་ཕྱག་རྒྱ་བ་སྤུའི་
བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་
སྤྲོས་མ་ཐག་ཏུ་མདུན་དུ་སྨོས་པའི་ཚུལ་དུ་སེམས་ཅན་ཐམས་ཅད་བྱིན་གྱིས་རློབ་པ་
45-69