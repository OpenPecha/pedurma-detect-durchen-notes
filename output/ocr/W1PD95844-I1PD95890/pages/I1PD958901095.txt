༡༠༧༢
__ བསྟན་འགྱུར། རྒྱུད། ༼༽ ༨༧ 673
འདོད་ཆགས་ཆེན་པོའི་དམ་ཚིག་གི་དོན་དུ་གསུངས་སོ། །གཟིགས་པ་ཞེས་པ་ནི།
སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོར་སྨོད་པ་ན་བཟའ་དཀར་་
མོ་དེས་ཐུགས་རྗེ་ཆེན་པོའི་ཐུགས་བསྐྱེད་ནས་སེམས་ཅན་དབུལ་པོ་དང་། ནད་
ཀྱི་སྡུག་བསྔལ་གྱིས་ལུས་རིད་པར་གྱུར་པ་ཐམས་ཅད་ལ། ཡེ་ཤེས་ཀྱི་སྤྱན་གྱིས་་་
གཟིགས་པས་རྒྱས་པ་ཆེན་པོར་མཛད་པའི་དོན་དེ་གཟིགས་པར་སྨོས་སོ། །དེ་ནི་
གསུང་གི་རིགས་ཀྱི་ཡེ་ཤེས་ཀྱི་ལྷ་མོ་ན་བཟའ་དཀར་མོར་སྨོས་པ་དེའི་སྔགས་རིངས་
གསུངས་པའི་ཕྱིར། སྟོན་པ་མི་བསྐྱོད་པ་རྡོ་རྗེ་འཛིན་དང་པོའི་ཏིང་ངེ་འཛིན་ལ་
སྙོམས་པར་ཞུགས་པ་དེའི་དོན་གསལ་བར་བརྟན་པར་བྱ་སྟེ། ཏིང་ངེ་འཛིན་ལ་
སྙོམས་པར་ཞུགས་པ་ཞེས་པ་སྟོན་པ་མི་བསྐྱོད་པ་རྡོ་རྗེ་འཛིན་གྱིས་འཁོར་ཕུན་སུམ་
ཚོགས་པ་ཐམས་ཅད་ཀྱི་ནང་དུ། འདོད་ཆགས་ཆེན་པོའི་འགྱིང་བག་གི་ཐུགས་་
དགྱེས་པས་ཇི་ལྟར་སྨོས་པའི་ཚུལ་གྱིས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀི་
དང་གཉིས་སུ་མེད་པར་འཁྱུད་པའི་སྦྱོར་བས་གསང་བའི་དབང་པོ་གཉིས་མཉམ་་
པར་སྦྱར་ནས་དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སོ་
སོར་རྟོག་•པའི་ཡེ་ཤེས་ཀྱི་ངོ་བོ་སྔགས་ཀྱི་ས་བོན་ཡིག་འབྲུ་ཨཱ་ཁ་དོག་དམར་པོར་
གྱུར་པར་མཛད་དོ། །ས་བོན་དེ་ལས་སོ་སོར་རྟོག་པའི་ཡེ་ཤེས་ཀྱི་ངོ་བོ་འོད་ཟེར་
སྤྲིན་གྲངས་མེད་པ་བ་སྤུའི་བུ་གའི་ལམ་གྱི་སྒོ་ནས་སྤྲོ་བར་མཛད་དོ། །དེ་ནས་་་
འཇིག་རྟེན་གྱི་ཁམས་ཐམས་ཅད་དུ་ཁྱབ་པོ་དེ་མ་ཐག་ཏུ་མདུན་དུ་སྨོས་པའི་སེམས་
ཅན་དབུལ་པོ་རྣམས་དང་། ནད་ཀྱི་སྡུག་བསྔལ་གྱིས་ལུས་རིད་པར་གྱུར་པ་་
ཐམས་ཅད་བྱིན་གྱིས་བརླབས་པས་སེམས་ཅན་དབུལ་པོ་ཐམས་ཅད་ནི་འབྱོར་པ་་
ཕུན་སུམ་ཚོགས་པའི་དབང་ཕྱུག་ཆེན་པོར་འགྱུར་རོ། །གཞན་ཡང་ཇི་ལྟར་སྨོས་
པའི་སེམས་ཅན་ལུས་རིད་པར་ཐམས་ཅད་ནི་ཤ་རྒྱས་པ་དང་། གཟི་བརྗིད་དང་
45-1072