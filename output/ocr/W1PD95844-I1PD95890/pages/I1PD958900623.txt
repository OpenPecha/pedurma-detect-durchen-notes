७०२
བསྟན་འགྱུར། རྒྱུད། ༼3༽ ༨༦  ྂ་
རྒྱུད་བཀའ་སྩལ་པའི་ཕྱིར་སྟོན་པ་དེ་བཞིན་གཤེགས་པ་ཐམས་ཅད་ཀྱི་བདག་པོ་་་་
ཆེན་པོ་དེའི་སྐུ་ཕྱག་རྒྱའི་གཟུགས་ཡེ་ཤེས་ཆེན་པོའི་བདག་ཉིད་བྱུང་བ་དེའི་རོལ་པ
མཛད་པའི་གནས་ཕྱག་རྒྱར་མིང་བཏགས་པ་དགྱེས་པར་བྱེད་པ་མཱ་མ་ཀཱི་ཡིན་ནོ། །
གཞན་ཡང་དེ་བཞིན་གཤེགས་པ་ཐམས་ཅད་ལ་སོགས་པ་འཁོར་མ་ལུས་པ་ཐམས་
ཅད་འབྱུང་བའི་གནས་ཡུམ་ཆེན་མོ་སྟེ། དོན་དེས་ཕྱག་རྒྱ་ཆེན་པོར་བསྟན་ཏོ། །
དེ་ནས་དོན་དམ་པ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་གསུང་གཉིས་སུ་་་
མེད་པ་དེའི་ནི་དངོས་པོ་མེད་པ་བླ་ན་མེད་པའི་ཤེས་རབ་ཆོས་སུ་མིང་བཏགས་པ་
རིག་པ་ཐམས་ཅད་ཀྱི་གནས་སྙིང་པོའི་ངོ་བོ་ཡིན་ནོ། །དེ་སོ་སོར་རྟོག་པའི་ཡེ་་་
ཤེས་ཀྱི་བདག་ཉིད་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱིས་བླ་ན་མེད་་
པའི་ཤེས་རབ་ཆོས་ཀྱི་ངོ་བོ་དེའི་དངོས་གྲུབ་ཀྱི་འབྲས་བུ་ཐོབ་པར་བྱ་བའི་ཕྱིར་་་་་
སྣང་བ་མཐའ་ཡས་ཀྱི་སྐུ་ཕྱག་རྒྱ་ཆོས་ཀྱི་བདག་ཉིད་བྱུང་བ་དེའི་རྡོ་རྗེའི་རོལ་པ་་་་
མཛད་པའི་གནས་ཕྱག་རྒྱར་མིང་བཏགས་པ་དགྱེས་པར་མཛད་པ་ན་བཟའ་དཀར་
མོ་ཡིན་ནོ། །དོན་དེས་ཆོས་ཀྱི་ཕྱག་རྒྱར་བསྟན་ཏོ། །དེ་ནས་དོན་དམ་པ་དེ་་
བཞིན་གཤེགས་པ་ཐམས་ཅད་ཀྱི་རྡོ་རྗེའི་ལས་གཉིས་སུ་མེད་པ་དེ་ནི། ཕྱི་དང་་་
གསང་བའི་ཚུལ་གྱི་རྒྱུད་ཐམས་ཅད་སོ་སོའི་སྟོན་པས་བཀའ་སྩལ་པའི་དུས་སུ་སུ་་་་་་
འཁོར་དང་བཅས་པས་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་་་
ལ【ཐུགས་རྗེ་ཆེན་པོའི་•ཐུགས་བསྐྱེད་དེ། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་
ཤེས་ལྔ་གཉིས་སུ་མེད་པའི་ངོ་བོའི་བྱེ་བྲག་སྣ་ཚོགས་ཀྱི་ཆོ་འཕྲུལ་ཆེན་པོ་སྤྲོ་བ་དང་།
བསྡུ་བ་དེ་ཐུགས་རྗེའི་ཡེ་ཤེས་དང་། གསང་བའི་འཕྲིན་ལས་སུ་སྨོས་སོ། །དེ་
བྱ་བ་ལ་ནན་ཏན་གྱི་ཡེ་ཤེས་དང་གཉིས་སུ་མེད་པ་དེ་སྒྲུབ་པ་པོ་ལ་སོགས་པ་སེམས་
ཅན་ཐམས་ཅད་ཀྱིས་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐོབ་པར་བྱ་བའི་ཕྱིར།
45-602