རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣ ༣ ༣
གནས་སུ་བརྟག་གོ། །ཆུ་འགྲམ་དུ་མིང་བཏགས་པ་ནི། སྔར་སྨོས་པའི་བྷ་གའི་
ནང་གི་ཙོག་ཙོག་པུ་ཚད་རི་རབ་དང་མཉམ་པ་དེའི་སྤྱི་བོ་ཤེས་རབ་མའི་འདོད་་
ཆགས་ཀྱི་ཁུ་བ་འབྱུང་བའི་ལམ་གྱི་སྒོའི་ངོ་བོ་གསང་བའི་ཆུ་འབབ་པ་ཡིན་པར་
བསམ་མོ། །ཆུ་འགྲམ་དུ་མིང་བཏགས་པ་ན་བཟའ་དཀར་མོའི་ངོ་བོ་གསང་བའི་
གནས་སུ་བརྟག་གོ། །དུར་ཁྲོད་དུ་མིང་བཏགས་པ་ནི་བྷ་གའི་ཁ་ཐབས་ཀྱི་གསང་
བའི་རྡོ་རྗེ་ཞུགས་པ་དང་འབྱུང་བའི་ཕྱིན་ཅི་ལོག་གི་རྣམ་པར་རྟོག་པ་དེ་ཆོས་་་
ཐམས་ཅད་རང་བཞིན་གྱི་རྣམ་པར་དག་པའི་ངོ་བོར་བསྒོམ་པར་བྱས་ནས།
ཐབས་དང་ཤེས་རབ་རོལ་པ་བྱེད་པའི་བརྩོན་འགྲུས་ཆེན་པོའི་མེས་མདུན་དུ་སྨོས་
པའི་ཕྱིན་ཅི་ལོག་གི་རྣམ་པར་རྟོག་པའི་དགྲ་རྣམས་བསྲེགས་པའི་གནས། ཤེས་་
རབ་མའི་བྷ་གའི་ཁ་དེ་ནི་གསང་བའི་དུར་ཁྲོད་ཡིན་པར་བསམ་མོ། །དུར་ཁྲོད་་
དུ་མིང་བཏགས་པ་དེ་དམ་ཚིག་སྒྲོལ་མའི་ངོ་བོ་གསང་བའི་གནས་སུ་བརྟག་གོ། །
མདོར་བསྡུས་པ་དེ་ལྟར་ཕྱི་དང་།་། ནང་དང་། གསང་བའི་ཚུལ་གྱི་གནས་་་་
རྗེ་སོགས།
གཞིའི་བྱེ་བྲག་ཕུན་སུམ་ཚོགས་པའི་དོན་དུ་ཤེས་པར་བྱའོ། །མི་བསྐྱོད་ཡེ་ཤེས་རྡོ་
།རྡོ་རྗེ་ནམ་མཁའི་དབུས་སུ་བསྒོམ། །མངོན་ཤེས་ལྔ་པོའི་སྦྱོར་བ་་
ཡིས༑ །སངས་རྒྱས་མཆོག་གི་གནས་སུ་བསྒོམ། །ཞེས་བྱ་བའི་དོན་བཤད་་་
པར་བྱ་སྟེ། ཅི་ལྟར་ཡིན་ན། མི་བསྐྱོད་ཡེ་ཤེས་རྡོ་རྗེ་སོགས་ནི། མི་བསྐྱོད་་
པ་ལ་སོགས་པ་སངས་རྒྱས་ལྔའི་མངོན་པར་ཤེས་པ་སྒྲུབ་པ་རིམ་པས་བྱའོ། །མི་
བསྐྱོད་པ་དང་། རྣམ་པར་སྣང་མཛད་དང༌་། རིན་ཆེན་འབྱུང་ལྡན་དང་།
སྣང་བ་མཐའ་ཡས་དང༌་། དོན་ཡོད་གྲུབ་པའོ། །དེ་ལྟར་སངས་རྒྱས་ལྔའི་་
བསྒོམ་པ་བྱ་བར་སྨོས་ཏེ། སྒྲུབ་པ་པོས་དང་པོ་མདུན་དུ་སྨོས་པའི་ཆོ་ག་བཞིའི་་
ཚུལ་གྱི། རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་ཕྱག་རྒྱ་དེའི་ཆ་
45-333