རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२०१
ནམ་མཁའི་དབྱིངས་ཐམས་ཅད་དུ་སྤྲོ་བར་བསམ་མོ། །དེ་མ་ཐག་ཏུ་གནོད་སྦྱིན་
མོ་ཐམས་ཅད་འཁོར་ལོའི་ཀྱོ་བས་སྙིང་ག་ནས་བཟུང་། དེ་བཞིན་དུ་རྡོ་རྗེ་ཞགས་
པས་མགུལ་པ་ནས་བཅིངས་ཏེ། ཚུལ་དེ་ལྟར་བཀུག་ལ། _ མདུན་དུ་སྨོས་པའི་
སྦྱོར་བ་དང་ལྡན་པའི་བནྡ་སྒྲུབ་པ་པོས་ཉིད་ཀྱི་རྐང་པ་གཉིས་ཀྱི་འོག་ཏུ་བཞག་པ་
དེའི་ནང་དུ་ཐིམ་པར་གྱུར་པར་བསམ་མོ། །དེ་ལྟར་སྦྱོར་བ་བྱས་པའི་ཚུལ་གྱིས་་
བསྒོམ་པས། བྱང་ཆུབ་སེམས་དཔའ་འཇམ་དཔལ་གྱི་སྔགས་ཀྱི་ས་བོན་ཡིག་འབྲུ་
དང་། ཁྲོ་བོའི་རྒྱལ་པོ་ཡ་མན་ཏ་ཀའི་སྔགས་ས་བོན་ཡིག་འབྲུ་དང་དགུག་པར་╚•
བྱ་བའི་གནོད་སྦྱིན་མོའི་ཡིག་འབྲུ་དང་། གསུམ་པ་སྤེལ་བའི་བརྩོན་འགྲུས་ཆེན་
པོའི་སེམས་བརྟན་པས་བསྙེན་པའི་བཟླས་པ་འབུམ་ཕྲག་གསུམ་གྱི་གྲངས་ཀྱི་ཚད་་
དུ་བྱའོ། །སྔགས་བསྟན་པར་བྱ་སྟེ། མུཾ་ཧཱུཾ་ཁྲི། ཡ་ཁྲི་ནཾ་ཨ་ཀར་ཤ་ནཾ་ཀུ་
རུ་ཞེས་བྱའོ། །དེ་ལྟར་བྱས་པས་དགུག་པ་བསྒྲུབ་པའི་དུས་སུ་མཚན་མོ་གཉིས་
འབྱུང་བར་འགྱུར་ཏེ། བན་ད་དེ་འབར་བ་དང་། དེའི་འོག་ཏུ་འཕར་བའོ། །
དེ་མ་ཐག་ཏུ་མདུན་དུ་སྨོས་པའི་གནོད་སྦྱིན་མོ་གང་སྒྲུབས་པ། དེ་འཇིགས་པ་ཆེན་
པོས་སེམས་སྐྲག་ནས་ལུས་འདར་ཞིང་ཐལ་མོ་སྦྱར་བ་བྲན་མོ་བཞིན་དུ་ཁུགས་པར་
འགྱུར་རོ། །དེའི་དུས་སུ་སྒྲུབ་པ་པོས་ཁྲོ་བོའི་རྒྱལ་པོ་ཡ་མན་ཏ་ཀ་དང་གཉིས་སུ་་
མེད་པའི་ང་རྒྱལ་དུ་བསྒོམས་པས་འདོད་ཆགས་ཆེན་པོའི་སེམས་དགའ་བས་སྤྱད་
པར་བྱའོ། །མདོར་བསྡུ་•བ་དེ་ལྟར་བསྐལ་པས་བསྲེག་•པའི་འཁོར་ལོ་ཆེ།
བསྒོམས་ནས་གནོད་སྦྱིན་མོ་དག་སྤྱད་ཀྱི་དོན་●གསུངས་སོ། །ད་ནི་མདུན་དུ་
སྨོས་པའི་དགུག་པ་ཐམས་ཅད་བྱ་བའི་དུས་སུ་སོ་སོའི་རིགས་ཀྱི་བྱེ་བྲག་གི་ཕྱག་རྒྱ་
བསྒོམ་པར་བྱ་བའི་མན་ངག་བསྟན་པར་བྱ་སྟེ། ཀུན་གྱི་ཕྱག་རྒྱའི་བྱེ་བྲག་དང་། །
སྔགས་ཀྱི་བྱེ་བྲག་ཐམས་ཅད་ཀྱི། །དགུག་པ་དག་གི་ཐབས་སུ་གསུངས། །
45-1291