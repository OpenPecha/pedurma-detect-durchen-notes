རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२३
མདུན་གྱི་འོག་ན་རྣམ་པར་སྣང་མཛད་གནས་པ་དེའི་སྤྱི་བོའི་•སྟེང་དུ་གཞག་པར་
སྨོས་སོ། །དེ་བཞིན་དུ་རྐང་པ་གཡོན་པ་རྒྱབ་ཀྱི་འོག་ན་སྣང་བ་མཐའ་ཡས་གནས་
པ་དེའི་སྤྱི་བོའི་སྟེང་དུ་གཞག་པར་སྨོས་སོ། །ཚུལ་དེ་ལྟར་རྣམ་པར་སྣང་མཛད་་
ལ་སོགས་པ་དེ་བཞིན་གཤེགས་པ་བཞིའི་སྤྱི་བོའི་གནས་སུ་རྐང་པ་བཞི་མཉམ་པར་
སྦྱར་བས་གཞག་པའི་འོག་ཏུ། མདུན་དུ་སྨོས་པའི་ཚུལ་དུ་སྟེང་དུ་བཅག་པར་བྱ་
བ་ཡིན་ནོ། །དེ་ལྟར་རྐང་པ་མཉམ་གཞག་སྦྱོར་བ་ཡིས། །སྤྱི་བོའི་སྟེང་དུ་རྐང་པ་
སྒོམ་གྱི་དོན་དུ་གསུངས་སོ། །ད་ནི་མདུན་དུ་སྨོས་པའི་རྣམ་པར་སྣང་མཛད་ལ་་
སོགས་པ་དེ་བཞིན་གཤེགས་པ་‘བཞིའི་སྤྱི་བོའི་སྟེང་དུ།
སྒྲུབ་པ་པོས་ཤེས་རབ་
མ་དང་བཅས་པས་རྐང་པ་གཞག་པ་དེ་སྡིག་པ་མེད་པར་བསྟན་པར་བྱ་སྟེ། བཅོམ་
ལྡན་འདས་ཀྱིས་རང་བཞིན་གྱིས་དག་པ་རྡོ་རྗེའི་རྒྱ་མཚོ་རྐང་པས་གནོན་པ་ཞེས་བྱ་
བའི་ཏིང་ངེ་འཛིན་དེ་སྐད་བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་འདས་
ནི་སྟོན་པ་མི་བསྐྱོད་པ་རྡོ་རྗེ་འཛིན་དུ་སྨོས་སོ། །དེའི་དོན་མདུན་དུ་བཤད་པ་་་
བཞིན་དུ་འདིར་སྦྱར་རོ། །དེ་ལྟར་བཅོམ་ལྡན་འདས་ཀྱི་དོན་དུ་གསུངས་སོ། །
རང་བཞིན་དག་པ་ཞེས་པ་ནི། དོན་དམ་པར་ཕྱི་ནང་གི་ཆོས་ཐམས་ཅད་གདོད་
མ་ནས་ཉོན་མོངས་པའི་ཐམས་ཅད་ཀྱི་རྣམ་པར་རྟོག་པའི་སྡིག་པའི་དྲི་མ་དང་བྲལ་
བའོ།༑ །གཞན་ཡང་ཆོས་ཐམས་ཅད་རང་བཞིན་གྱིས་ནམ་མཁའི་ངོ་བོ་ལྟ་བུ་སྟེ།
སྟོང་པའོ། །དོན་དེས་རང་བཞིན་གྱིས་དག་པར་སྨོས། ཚུལ་དེ་ལྟར་སེམས་་་་
རྣམ་པར་དག་པས་རྟོག་པ་སྤངས་ནས་མདུན་དུ་སྨོས་པའི་ཚུལ་དུ་རྣམ་པར་སྣང་་་
མཛད་ལ་སོགས་པ་དེ་བཞིན་གཤེགས་པ་བཞིའི་སྤྱི་བོར། སྒྲུབ་པ་པོ་ཤེས་རབ་མ་
དང་བཅས་པའི་རྐང་པ་གཞག་པའི་ཚུལ་གྱིས་ཆུའི་སྟེང་ན་བཅག་པར་བསྒོམ་པ་ལ་
སྡིག་པ་མེད་པར་བསྟན་ཏོ། །དེ་ལྟར་རང་བཞིན་གྱིས་དག་པའི་དོན་དུ་གསུངས་
45-823