༡༣༨
བསྟན་འགྱུར། རྒྱུད། ༼༣༽ ༨༦
མདོར་བསྡུས་པ་གང་ན་ཡང་མི་གནས་མཉམ་པ་ཉིད་ཀྱི་དོན་དུ་གསུངས་སོ། །སྐུ་
གསུང་ཐུགས་ཀྱི་རྡོ་རྗེར་བསྒོམ་ཞེས་པ་ནི།
སེམས་དཔའ་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་སྒྲུབ་པ་པོས་
བསྒོམ་པར་བྱའོ། །དེ་བསྒོམ་པར་བྱ་བའི【ཆོ་ག་•བསྟན་པར་བྱ་སྟེ། དཔལ་རྡོ་
མདུན་དུ་སྨོས་པའི་དཔལ་རྡོ་རྗེ་་་
རྗེ་སེམས་དཔའ་ལ་སོགས་པ།
དེ་བཞིན་གཤེགས་པ་ལྔའི་ནང་ན་རང་དགའ་་་་་
བའི་ལྷ་གང་ཡིན་པ་དེ། སྒྲུབ་པ་པོས་དོན་དམ་པ་བྱང་ཆུབ་སེམས་བསྒོམས་ནས།
སྐུ་ཕྱག་རྒྱ་བསྐྱེད་པར་བྱ་སྟེ། དང་པོ་སྒྲུབ་པ་པོ་ཉིད་དང་བཅས་པའི་ཆོས་ཐམས་
ཅད་མ་སྐྱེས་པ་སྟོང་པའི་ངོ་བོར་བསམ་མོ། །དེའི་འོག་ཏུ་སྤྲིན་མེད་པའི་ནམ་་་་
མཁའི་དབུས་སུ། དོན་དམ་པ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་
གྱུར་པར་བསམ་མོ། །དེའི་འོག་ཏུ་ཟླ་བའི་དཀྱིལ་འཁོར་དེ་རང་དགའ་བའི་ལྷའི་
སྔགས་ཀྱི་ཡིག་འབྲུར་གྱུར་པར་བསམ་མོ། །དེ་ནས་སྔགས་ཀྱི་ས་བོན་གྱི་ཡིག་་་
འབྲུ་ལས་རང་དགའ་བའི་ལྷའི་སྐུ་ཕྱག་རྒྱར་གྱུར་པར་བསམ་སྟེ། དེ་ཉིད་ཀྱི་ཡེ་་་
ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
།སྐུ་་་་
ཕྱག་རྒྱའི་ཆ་ལུགས་ཕུན་སུམ་ཚོགས་པའི་གཞན་ནི་ལེའུ་བཞི་པའི་དཀྱིལ་འཁོར་གྱི་
སྐབས་སུ་ཇི་ལྟར་སྨོས་པ་བཞིན་དུ་འདིར་སྦྱར་རོ། །དེ་ལྟར་སྐུ་ཕྱག་རྒྱ་བསྐྱེད་མ་
ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་སྒོམ་པར་བྱ་སྟེ། དེའི་རིགས་་
བྱེ་བྲག་གི་ཤེས་རབ་མ་ཡེ་ཤེས་ཀྱི་ལྷ་མོ་མདུན་དུ་སྨོས་པའི་མཚན་དང་། ཡོན་་་
ཏན་གྱི་ངོ་བོ་དང་ལྡན་པ་བཟུང་སྟེ། ཤེས་རབ་མ་དེ་རང་དགའ་བའི་ལྷའི་ཡེ་་་་
ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་ཏེ། དེ་ལྟར་བྱས་
མ་ཐག་ཏུ་འདོད་ཆགས་ཆེན་པོའི་སེམས་དགའ་བས། གཉིས་སུ་མེད་པར་འཁྱུད་
པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས། བདེ་བར་གྱུར་པའི་དུས་
45-138