རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لام
ཚུལ་དེ་ལྟར་མ་གྲུབ་ཀྱི་བར་དུ་སེམས་བརྟན་པས་ཕྱིན་ཅི་ལོག་གི་རྟོག་པ་སྤངས་་་་་
ནས་ཉིན་མཚན་རྒྱུན་མི་འཆད་པར་བསྒོམ་པར་བྱའོ།
།གཞན་ཡང་བསྒོམ་པ་བྱ་
ཞིང་བཟླས་པ་བྱ་བ་བསྟན་པར་བྱ་སྟེ། ཛྲྀ་ཨོཾ་ཨཱ་ཧཱུཾ། སྔགས་དེ་མྱུར་བར་མི་
བཟླ་སྟེ། བུལ་བར་ཡང་མི་བཟླའོ། །སྔགས་ཀྱི་ཡིག་འབྲུ་རྣམས་གསལ་བར་་་་
བཟླས་པ་བྱའོ། །སྔགས་ཀྱི་འབྲུ་རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་་
ཀྱི་གཟི་བརྗིད་ཀྱི་འབར་བར་བརྟག་གོ།
།ཚུལ་དེ་ལྟར་བསྒོམ་པ་དང་བཟླས་པ་བྱ་
བར་སྨོས་སོ། །མདོར་བསྡུ་བ་དེ་ལྟར་རྡོ་རྗེ་ཆེན་པོའི་རང་སྔགས་ཀྱིས། དཀྱིལ་
འཁོར་དབུས་སུ་བསྒོམ་པ་བྱ་བའི་དོན་དུ་གསུངས་སོ། །རྡོ་རྗེ་ཀུན་གྱི་གནས་ཡིན་
པར་བསམས་ན། རྡོ་རྗེ་ཐུགས་འདྲར་འགྱུར་ཞེས་པ་ནི། མདུན་དུ་སྨོས་པའི་
རྡོ་རྗེ་ཆེན་པོའི་རིགས་འཛིན་དུ་མིང་བཏགས་པ་དེ་ནི། མེ་ལོང་ལྟ་བུའི་ཡེ་ཤེས་་
ཀྱི་ངོ་བོ་རྡོ་རྗེ་རིགས་ཀྱི་བྱེ་བྲག་གི་སངས་རྒྱས་རྣམས་སྤྲོ་བ་དང་བསྡུ་བར་བྱ་བའི་་་
དོན་གྱི་གནས་ཡིན་པར་བརྟག་གོ། །དེ་ལྟ་བུའི་ངོ་བོ་རྡོ་རྗེ་སྒྲུབ་པ་པོས་བསྒོམ་པ་
བྱས་པས་རྡོ་རྗེའི་རིགས་ཀྱི་བྱེ་བྲག་གི་སངས་རྒྱས་ཐམས་ཅད་དང་གཉིས་སུ་མེད་་་
པའི་ངོ་བོ་ཐུགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཡིན་ཏེ། དེ་དང་འདྲ་བར་སྒྲུབ་
པ་པོས་གྱུར་པར་སྨོས་སོ། །དེ་ལྟར་རྡོ་རྗེ་ཀུན་གྱི་གནས་ཡིན་པར། །བསམས་
ན་རྡོ་རྗེ་ཐུགས་འདྲར་འགྱུར་གྱི་དོན་དུ་གསུངས་སོ། །རི་རབ་སུམ་ཅུ་རྩ་དྲུག་གི། །
རྡུལ་ཕྲན་ཇི་སྙེད་ཡོད་པ་ཡི། །དེ་སྙེད་ཀྱི་ནི་ཆོས་རྣམས་ཀུན། །ཡོན་ཏན་་་་
ཅན་ནི་བདག་གིར་འགྱུར།
།ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་
ན༑ རི་རབ་སུམ་ཅུ་རྩ་དྲུག་གི་རྡུལ་ཕྲན་ཇི་སྙེད་ཡོད་པ་ནི། རྡོ་རྗེ་ཆེན་པོ་་་་
གྲུབ་པའི་དུས་སུ་དང་པོ་མཚན་མ་གསུམ་འབྱུང་ངོ་། །དེ་གསལ་བར་བསྟན་པར་
བྱ་སྟེ། རྡོ་རྗེ་ཆེན་པོ་དང་པོ་དྲོ་བར་འགྱུར་རོ།
།དེའི་འོག་ཏུ་རྡོ་རྗེ་ཆེན་པོ་་་་་
45-407