རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
4م
འོད་འབར་བའི་དོན་དེས་རྡོ་རྗེ་འབར་བར་སྨོས་སོ། །དྲག་པོ་ཐུགས་རྗེ་ཆེན་པོ་་
ཞེ་སྡང་གི་ཐུགས་ཀྱིས་ཕུང་པོའི་བདུད་བགེགས་ཀྱི་རྒྱལ་པོ་བི་ན་ཡ་ཀ་འཇོམས་པར་
བརྩོན་པའི་དོན་གྱིས་དྲག་པོར་སྨོས་སོ། །འཇིགས་པ་དག་ཀྱང་འཇིགས་པར་་་་་
བྱེད་ནི། བགེགས་ཀྱི་རྒྱལ་པོ་བི་ན་ཡ་ཀས་སེམས་ཅན་ཐམས་ཅད་ལ་གནོད་པའི་
བྱེ་བྲག་སྣ་ཚོགས་ཀྱི་འཇིགས་པར་བྱེད་པ་གཞོམ་པའི་ཕྱིར། འཇིགས་པ་ཆེན་པོའི་
ངོ་བོ་ཚུལ་ཇི་ལྟར་སྨོས་པ་འོད་འབར་བ་ཡིན་ནོ།
།དོན་དེས་འཇིགས་པ་དག་་་་
ཀྱང་འཇིགས་པར་བྱེད་ཅེས་སྨོས་སོ།
།གཞན་ཡང་ཆ་ལུགས་ཕུན་སུམ་ཚོགས་པ་
བསྟན་པར་བྱ་སྟེ། ཞལ་གསུམ་པ། ཞལ་དབུས་མ་སྐུ་དང་མཐུན། ཞལ་གཡས་
དམར་གཡོན་དཀར་བ། རལ་པ་གྱེན་དུ་རྫེས་པ། རབ་ཏུ་འབར་བ་ཞལ་གདེངས་
པ༑ སྤྱན་མི་སྡུག་པ་སྨིན་མ་ཁྲོ་གཉེར་བསྐྱོད་པ། མཆེ་བ་གད་མོ་བཞད་པ།
ཁྲོ་བོའི་རྒྱན་ཐམས་ཅད་ཀྱིས་བརྒྱན་པ། ཕྱག་དྲུག་ཕྱག་མཚན་དྲུག་གོ། །ཕྱག་
གཡས་དང་པོ་ན་རི་ནག་པོའི་འབར་བའི་འོད་འབར་བ་འཛིན། གཡོན་དང་པོ་
ན་བདུད་དང་བགེགས་ཐམས་ཅད་ཀྱི་ཐོད་པའི་ཕྲེང་བ་འཛིན།
ཁྲོ་མོ་རྒྱལ་མོ་་་་
རལ་པ་གཅིག་མའི་ཕྱག་གཡས་དང་པོ་ན་ཁྭ་ཏང་ཁ་འཛིན། གཡོན་དང་པོ་ན་་་
མཚོན་རྩེ་གསུམ་པ་འཛིན། ཕྱག་མཚན་གཞན་ནི་བྱེ་བྲག་སྣ་ཚོགས་སུ་སྨོས་སོ། །
དེ་ལྟ་བུའི་ངོ་བོ་ཁྲོ་བོའི་རྒྱལ་པོ་རྡོ་རྗེ་བདུད་རྩིའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་་
པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཁྲོ་བོའི་རྒྱལ་པོ་རྡོ་རྗེ་བདུད་རྩིའི་
རྒྱལ་པོ་རྡོ་རྗེ་བདུད་རྩིའི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་དུ་བཞུགས་་
པར་བསམ་མོ། །དེ་ལྟར་ཁྲོ་བོའི་རྒྱལ་པོ་རྡོ་རྗེ་བདུད་རྩིའི་སྐུ་ཕྱག་རྒྱ་བསྐྱེད་མ་་་
ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ་བསྒོམ་པར་•
བྱས་པས་སྒྲུབ་པ་པོས་ཕུང་པོའི་བདུད་གཞོམ་པའི་དངོས་གྲུབ་ཀྱི་འབྲས་བུ་འགྲུབ་
45-945