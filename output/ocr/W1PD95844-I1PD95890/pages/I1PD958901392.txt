རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༦༩
རྡོ་རྗེའི་གནས་སུ་མིང་བཏགས་པ་ཁྲོ་བོའི་རྒྱལ་པོ་ཡ་མན་ཏ་ཀ་སོ་སོར་རྟོག་པའི་ཡེ་
ཤེས་ཀྱི་ངོ་བོ་དེ་ནི་ཤིང་སེང་ལྡེང་གི་ཕུར་བུ་དང་གཉིས་སུ་མེད་པའི་ཡེ་ཤེས་ཡིན་པ་
དེ༑ རྡོ་རྗེ་སོར་མོ་གཉིས་མཐེ་བོ་གཉིས་དང་བཅས་པ་དེ་སྣང་བ་མཐའ་ཡས་ཀྱི་
ངོ་བོ་ཡིན་པ་དེས་མནན་པར་བརྟག་གོ། །གཞན་ཡང་ལག་པ་གཉིས་པད་མ་ཁ་་
བྱེ་བ་ལྟར་བྱས་པ་དེ་གོས་དཀར་མོའི་ངོ་བོར་བསམ་མོ།
།དེ་ལྟར་བསྒོམ་པ་བྱས་
ནས་དགྲའི་གཟུགས་བརྙན་གྱི་སྙིང་ག་ནས་བཟུང་ནས་ལུས་ཀུན་ལ་གདབ་པར་བྱའོ། །
དེ་ལྟར་འདོད་ཆགས་རྡོ་རྗེ་གནས་མནན་ཏེ་རྡོ་རྗེ་ཕུར་བུ་ངེས་པར་གདབ་ཀྱི་དོན་
དུ་གསུངས་སོ། །གཞན་ཡང་གསང་བའི་ཚུལ་བསྟན་པར་བྱ་སྟེ། ཕུར་བུ་
གདབ་པའི་གོང་དུ་སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྣང་བ་་
མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་
མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ།
།དེའི་སྐུ་ཕྱག་རྒྱའི་
ཆ་ལུགས་ཕུན་སུམ་ཚོགས་པ་ཇི་ལྟར་མདུན་དུ་སྨོས་པ་དེ་བཞིན་དུ་འདིར་བྱའོ། །
དེ་ལྟ་བུའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་གསུང་གི་རིགས་ཀྱི་བྱེ་བྲག་གི།
གར་མཁན་གྱིས་•རིགས་ཀྱི་བུ་མོ་ཅི་ལྟར་སྨོས་པའི་མཚན་དང་ཡོན་ཏན་དང་ལྡན་
པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་
སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཁྲོ་
བོ་ཆེན་པོ་ཞེ་སྡང་གི་སེམས་བསྐྱེད་ནས་གཉིས་སུ་མེད་པར་འཁྱུད་པའི་སྦྱོར་བས་་
ཐབས་དང་ཤེས་རབ་རོལ་པ་བྱའོ། །དེའི་དུས་སུ་བསྒོམ་པ་འདི་བྱའོ། །བསྟན་
པར་བྱ་སྟེ། སྒྲུབ་པ་པོ་ཉིད་ཀྱིས་གསང་བའི་རྡོ་རྗེའི་སྟེང་གི་དབུས་སུ་སྔགས་ས་་
བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་གཟི་བརྗིད་ཆེན་པོའི་འབར་་་
45-1369