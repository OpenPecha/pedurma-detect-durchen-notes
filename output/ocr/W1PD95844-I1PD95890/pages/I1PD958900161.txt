१००
བསྟན་འགྱུར། རྒྱུད། ༼3༽ ༨༦
དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་སྟོན་པ་མི་བསྐྱོད་པ་རྡོ་རྗེ་
ཏིང་ངེ་འཛིན་མཛད་པའི་དོན་མཚོན་པའོ།
།དེ་ལྟར་དེ་ནས་ཀྱི་དོན་དུ་གསུངས་
སོ༑ །བཅོམ་ལྡན་འདས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་ལ་བྱ་སྟེ།
དེའི་དོན་ནི་མདུན་དུ་བཤད་པ་བཞིན་འདིར་སྦྱར་རོ། །དེ་བཞིན་གཤེགས་པ་་་་
རང་བཞིན་གྱིས་དག་པའི་ཕ་རོལ་ཏུ་ཕྱིན་པ་ཞེས་པ་གདོད་མ་ནས་གསང་སྔགས་ཀྱི་
སྤྱོད་པ་རང་བཞིན་གྱིས་མ་བསྐྱེད་པའི་དོན་གྱིས་དག་པའོ། །བསྟན་པར་བྱ་སྟེ།
དེ་བཞིན་གཤེགས་པ་ནི་དཔལ་རྡོ་རྗེ་སེམས་དཔའ་ཉིད་ལ་སོགས་པ་རིགས་ལྔའི་བྱེ་
བྲག་གི་དེ་བཞིན་གཤེགས་པ་རྣམས་ཀྱི་བླ་ན་མེད་པའི་འདོད་ཆགས་ཀྱི་སྤྱོད་པ་་་་་་
འགྲུབ་པར་མཛད་པ། ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་་
མེད་པའི་ངོ་བོ་རྡོ་རྗེའི་རིགས་མཉེས་པར་བྱེད་པ་མཱ་མ་ཀཱི་བླ་ན་མེད་པའི་འདོད་་་་
ཆགས་ཀྱི་བདེ་བའི་འབྲས་བུ་འགྲུབ་པར་བྱེད་པའི་གནས་ཀྱི་ངོ་བོ་དེའི་དོན་གྱིས་དེ་
བཞིན་གཤེགས་པའི་ཕ་རོལ་ཏུ་ཕྱིན་པར་མིང་བཏགས་པ་ཡིན་ནོ། །དེ་ལྟར་དེ་
བཞིན་གཤེགས་པའི་རང་བཞིན་གྱིས་དག་པའི་ཕ་རོལ་དུ་ཕྱིན་པའི་དོན་དུ་་་
གསུངས་སོ། །སྔགས་ཀྱི་ཚུལ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་མཱ་
མ་ཀཱི་དང་གཉིས་སུ་མེད་པར་འཁྱུད་ནས་གསང་བའི་དབང་པོ་གཉིས་མཉམ་པར་
སྦྱར་ཏེ། ཐུགས་རྗེ་ཆེན་པོ་འདོད་ཆགས་ཀྱི་དགྱེས་པས། ཐབས་དང་།
ཤེས་རབ་ཀྱི་རོལ་པ་མཛད་ནས། བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་
ནས༑ ཁུ་བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་མཱ་མ་ཀཱིའི་བྷ་གའི་
ཚུལ་དབུས་སུ་འོད་དུ་ཞུ་བར་མཛད་དོ། །དེ་འོད་དུ་ཞུ་མ་ཐག་ཏུ་བྱང་ཆུབ་་
སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་ཟླ་
བའི་དཀྱིལ་འཁོར་དེའི་སྟེང་དུ་དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་
45-140