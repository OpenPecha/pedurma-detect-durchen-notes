རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༩༣
བསྒོམ་པར་བྱ་སྟེ། དེའི་འོག་ཏུ་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར་ལ་སྨོས་པའི་
གདན་ཉི་མའི་དཀྱིལ་འཁོར་གྱི་སྟེང་དུ་བཞུགས་པར་བརྟག་གོ། །དེ་མ་ཐག་ཏུ་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་
འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོའི་ས་བོན་དུ་གྱུར་པ་དེ་ལས་་
སྔགས་ཀྱི་སྐྱེས་བུར་མཚན་བཏགས་པ་ཁྲོ་བོའི་རྒྱལ་པོ་ཊཀྐི་རཱ་ཛའི་སྐུ་ཕྱག་རྒྱ་བསྐྱེད་
པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ་ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་་་
འདོད་པའི་དབང་ཕྱུག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་་་
པའོ།༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་དུ་སྨོས་པ་བཞིན་དུ་
བྱའོ། །དེ་ལྟར་བསྐྱེད་མ་ཐག་ཏུ་ཁྲོ་བོའི་རྒྱལ་པོ་ནཱི་ལ་དཎྜའི་མདུན་
གདན་ཉི་མའི་དཀྱིལ་འཁོར་གྱི་སྟེང་དུ་བཞུགས་པར་བསྒོམ། དེ་ལྟར་ཁྲོ་བོའི་་་་་
རྒྱལ་པོ་ཊཀྐི་རཱ་ཛ་ལ་སོགས་པ་མ་ཧཱ་བ་ལ་དང་། ཨཱརྱ་ཨ་ཙ་ལ་དང་པདྨ་ཀུཎྜ་ལི་
གསང་བའི་ཐུགས་ཀ་ཡེ་ཤེས་སེམས་དཔའ་གནས་སུ་ཉིད་ཉིད་ཀྱི་སྔགས་ཀྱི་ས་བོན་
ཡིག་འབྲུ་ལས་ཡེ་ཤེས་དང་ཁ་དོག་གི་ངོ་བོ་ཡིན་ནོ། །གཞན་ཡང་ཉིད་ཉིད་ཀྱི་་་
ཤེས་རབ་མ་ཁྲོ་མོའི་རྒྱལ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་
པའོ།༑ །གཞན་ཡང་མདུན་དུ་སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་་
པ་བྱའོ། །དེ་ལྟ་བུའི་ངོ་བོ་བསྐྱེད་མ་ཐག་ཏུ་ཁྲོ་བོའི་རྒྱལ་པོ་ནཱི་ལ་དཎྜའི་གཡས་་
ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་མ་ཧཱ་བ་ལ་གནས་
པར་བསྒོམ། དེ་བཞིན་དུ་ཁྲོ་བོའི་རྒྱལ་པོ་ནཱི་ལ་དཎྜའི་རྒྱབ་ཕྱོགས་སུ་གདན་ཉི་་་
མའི་དཀྱིལ་འཁོར་གྱི་སྟེང་དུ་ཁྲོ་བོའི་རྒྱལ་པོ་ཨཱརྱ་ཨ་ཙ་ལ་གནས་པར་བསྒོམ། དེ་
བཞིན་དུ་ཁྲོ་བོའི་རྒྱལ་པོ་ནཱི་ལ་དཎྜའི་གཡོན་ཕྱོགས་སུ་གདན་ཟླ་བའི་དཀྱིལ་འཁོར་
45-193