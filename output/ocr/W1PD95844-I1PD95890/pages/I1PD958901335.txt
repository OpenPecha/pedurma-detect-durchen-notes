༡༣༡༢
བསྟན་འགྱུར། རྒྱུད། ༼ཁུ༽ ༨༧ g
མོའི་གཟུགས་ཀྱི་འོག་ཏུ་རམས་ཀྱི་ཁུ་བས་རླུང་གི་དཀྱིལ་འཁོར་བྲིའོ། །དེ་ལྟར་་་
སྦྱོར་བ་བྱས་པའི་འོག་ཏུ་དཀྱིལ་འཁོར་ཟུར་གསུམ་ཀུན་ཏུ་ཁྲུ་རེ་དང་སོར་ལྔ་བདུད་
རྩི་ལྔས་བསྐུ་བར་བྱའོ། །དེའི་འོག་ཏུ་སྒྲུབ་པ་པོས་དེའི་སྟེང་དུ་འདོད་ཆགས་ཆེན་
པོའི་སེམས་དགའ་བས་བརྩོན་འགྲུས་ཆེན་པོས་བསྐྱེད་ནས་འདུག་གོ། །དེའི་འོག་
ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྣང་བ་མཐའ་ཡས་ཀྱི་སྐུ་ཕྱག་རྒྱར་་
གྱུར་པར་བྱའོ། །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པའོ། །དེའི་ཆ་ལུགས་ཕུན་སུམ་ཚོགས་པ་ཐམས་
ཅད་ཅི་ལྟར་མདུན་དུ་སྨོས་པའི་དེ་བཞིན་དུ་བྱའོ། །དེ་ལྟ་བུའི་ངོ་བོ་སྣང་བ་་
མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་
སྒོམ་པར་བྱའོ། །དེའི་དུས་སུ་གསུང་གི་རིགས་ཀྱི་བྱེ་བྲག་གི་གར་མཁན་གྱི་རིགས་
ཀྱི་བུ་མོ་ཅི་ལྟར་སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །ཤེས་རབ་
མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་
བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་ཞེ་སྡང་གི་་་
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་་
རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་
གའི་དབུས་སུ་བྱང་ཆུབ་སེམས་ཀྱི་ཆར་རྒྱུན་བཞིན་དུ་འོད་དུ་ཞུ་ནས་རྒྱ་མཚོ་དང་་
མཉམ་པར་གྱུར་པར་བསམ་མོ། །དེའི་སྟེང་དུ་སྒྲུབ་པ་པོས་ས་བོན་ཡིག་འབྲུ་ཧོ་
བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོའམ། འབར་
བ་ཆེན་པོའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་་
ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་་་
ལས་ཁྲོ་མོའི་རྒྱལ་མོ་ཁྲོ་གཉེར་མའི་སྐུ་ཕྱག་རྒྱ་སྐྱེད་•པར་བྱའོ། །དེའི་ཕྱག་གཡས་
45-1312