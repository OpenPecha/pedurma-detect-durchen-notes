༢༡༨
བསྟན་འགྱུར། རྒྱུད། ༼3༽༨༦ 670
ཕྱག་རྒྱ་ལ། རིག་མ་དབང་ཕྱུག་མར་མིང་བཏགས་པ་དེ་དག་ཐམས་ཅད་གཉིས་
སུ་མེད་པའི་ངོ་བོར་ཐིམ་པར་གྱུར་པར་བསམ་མོ། །དེ་མ་ཐག་ཏུ་ཐུགས་རྗེ་ཆེན་
པོའི་ཐུགས་ཀྱིས་འདོད་ཆགས་ཀྱི་དགྱེས་པས་ཉིད་ཉིད་ཀྱི་རིགས་ཀྱི་བདག་པོ་རྡོ་
རྗེར་མཚན་བཏགས་པ་རྣམས་དང་ཐབས་དང་ཤེས་རབ་ཀྱི་རོལ་པ་མཛད་པར་
བསྒོམ་མོ། །དེ་ལྟར་རྡོ་རྗེ་སྦྱོར་བ་རབ་བསྒོམས་ཤིང་གི་དོན་དུ་གསུངས་སོ། །
ཆགས་ལ་ཆགས་པས་བལྟ་བར་ཞེས་པ་ནི། རིག་མ་དབང་ཕྱུག་མར་མིང་
བཏགས་པའི་ཡེ་ཤེས་ཀྱི་ལྷ་མོ་ཐམས་ཅད་ཀྱིས་ཐུགས་རྗེ་ཆེན་པོའི་འདོད་ཆགས་
ཀྱིས༑ སྒྲུབ་པ་པོ་ལ་སྐུ་གསུང་ཐུགས་ཀྱི་ངོ་བོ་བླ་ན་མེད་པའི་ཡེ་ཤེས་ཀྱི་དངོས་་
གྲུབ་ཀྱི་འབྲས་བུ་སྩལ་བའི་ཕྱིར་ཉིད་ཉིད་ཀྱི་རིགས་ཀྱི་བདག་པོ་རྣམས་ལ་རྡོ་རྗེའི་་
རོལ་པས་ཐུགས་སྐུལ་བར་བྱེད་ཅིང་ཐུགས་རྗེ་ཆེན་པོའི་ཆགས་པས་ཆགས་པའི་་་་་
སྤྱན་གྱིས་སྒྲུབ་པ་པོ་ལ་གཟིགས་པར་མཛད་པར་སྨོས་པ་ཡིན་ནོ། །དེ་ལྟར་ཆགས་
ལ་ཆགས་པར་ལྟ་བར་བྱའི་དོན་དུ་གསུངས་སོ། །འདི་ནི་དམ་ཚིག་དཀྱིལ་འཁོར་
རོ་ཞེས་པ་ནི། དཔལ་རྡོ་རྗེ་སེམས་དཔའ་ལ་སོགས་པ་ཡེ་ཤེས་ཀྱི་ལྷ་ཐམས་ཅད་་
ཐུགས་རྗེ་ཆེན་པོའི་དམ་ཚིག་གི་ངོ་བོའི་དཀྱིལ་འཁོར་འདི་ནི་གྲངས་ཉི་ཤུ་རྩ་གསུམ་
སྨོས་སོ། །དེ་ལྟར་འདི་ནི་དམ་ཚིག་དཀྱིལ་འཁོར་ལོའི་དོན་དུ་གསུངས་སོ། །
དེ་ནས་རྒྱལ་པོ་རྡོ་རྗེ་འཛིན། །དེ་བཞིན་གཤེགས་པ་ཀུན་གྱི་བདག །ཐམས་་་
ཅད་དབང་སྐུར་སངས་རྒྱས་གཙོས། །གསུང་ནི་འདི་སྐད་བཀའ་སྩལ་ཏོ་ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་་
དཀྱིལ་འཁོར་བཀོད་པ་བསྒོམ་ཞིང་དྲག་ཤུལ་སྦྱོར་བའི་སྒྲུབ་པའི་ཚུལ་གྱིས་ཅི་ལྟར་
སྨོས་པའི་དངོས་གྲུབ་ཀྱི་འབྲས་བུར་གྱུར་པའི་འོག་ཏུ། སྒྲུབ་པ་པོས་འཇིག་རྟེན་
གྱི་ཁམས་ཐམས་ཅད་ཀྱི་ལྷ་དང་མི་ལ་སོགས་པ་ཆུང་མ་ཐམས་ཅད་དང་འདོད་་་་་་
45-218