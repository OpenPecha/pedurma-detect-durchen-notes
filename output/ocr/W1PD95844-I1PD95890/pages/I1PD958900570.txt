རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५
དཔའ་ཡིན་ནོ། །དོན་དེས་དམ་རྫས་བསྒྲུབ་པ་བྱས་སྒྲུབ་པ་པོ་དཔལ་རྡོ་རྗེ་སེམས་
དཔའ་དང་འདྲ་བར་འགྲུབ་པར་འགྱུར་བར་བསྟན་ཏོ། །དེ་ལྟར་རྡོ་རྗེ་སེམས་་་་
དཔའ་འདྲ་བར་འགྱུར་གྱི་དོན་དུ་གསུངས་སོ། །དམ་ཚིག་རྡོ་རྗེ་བདུད་རྩིའི་ཕྲེང་
བ་ཞེས་བྱ་བའི་ཏིང་ངེ་འཛིན་ཏོ་ཞེས་བྱ་བ་ནི།
དམ་ཚིག་ནི་བསྒྲུབ་པ་དྲུག་གི་་་
དམ་རྫས་མདུན་དུ་བཤད་པས་བདེ་སྟེ།
བཤད་མི་དགོས་སོ། །རྡོ་རྗེ་བདུད་རྩི་
ཞེས་པ་ནི། སྒྲུབ་པ་པོས་དམ་རྫས་གང་ཡང་རུང་བ་བཟའ་བའི་དུས་སུ། དང་པོ་
སྦྱང་བ་དང་། རྟོགས་པ་དང་། འབར་བར་ཡེ་ཤེས་ཀྱི་སྔགས་ཀྱི་ས་བོན་ཡིག་
འབྲུས་བྱིན་གྱིས་རླབས་པའི་སྒོམ་པ་བྱས་པས་དམ་རྫས་རྡོ་རྗེ་བདུད་རྩི་ཡེ་ཤེས་ཀྱི་་
ཁུ་བའི་ངོ་བོར་གྱུར་པར་བྱས་པའི་དོན་དེས་རྡོ་རྗེའི་བདུད་རྩིར་སྨོས་སོ། །དེ་་་་
ལྟར་རྡོ་རྗེ་བདུད་རྩིའི་དོན་དུ་གསུངས་སོ། །ཕྲེང་བ་ཞེས་པ་ནི་མདུན་དུ་བཤད་་
པའི་ཤ་ཆེན་དང་། བཤང་གཅི་དང༌།
གླང་པོའི་ཤ་དང་། ཁྱི་ཤ་དང་།
བ་ལང་གི་ཤའོ། །མདོར་བསྡུ་བ་དེ་ལྟར་སོ་སོའི་ཆོ་གའི་ཚུལ་དུ་བསྒྲུབ་པ་བྱ་བར་
སྨོས་པའིའི། བསྒྲུབ་པ་བྱ་བའི་ཆོ་གའི་ཚུལ་ལ་ཕྲེང་བར་བཏགས་པ་ཡིན་ནོ། །
དེ་ལྟར་ཕྲེང་བའི་དོན་དུ་གསུངས་སོ། །ཏིང་ངེ་འཛིན་ཞེས་པ་ནི། མདུན་དུ་་
བཤད་པས་འདིར་བཤད་མི་དགོས་སོ། །
ད་ནི་མདུན་དུ་སྨོས་པའི་དམ་རྫས་ཀྱི་བསྒྲུབ་པ་བྱས་པས་འབྲས་བུ་ཁྱད་པར་
དུ་ཐོབ་པ་བསྟན་པར་བྱ་བ་སྟེ། རྡོ་རྗེའི་དམ་ཚིག་གསུམ་བསྒྲུབ་མཆོག །སྐུ་་
གསུང་རྡོ་རྗེ་ཅན་དུ་འགྱུར། །ཕྱོགས་བཅུའི་སེམས་ཅན་ཐམས་ཅད་ཀྱི། །ནོར་
བུ་ཡིད་བཞིན་རྒྱ་མཚོར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། རྡོ་རྗེའི་དམ་ཚིག་གསུམ་ནི་མདུན་དུ་བཤད་པའི་བསྒྲུབ་པ་དྲུག་གི་དམ་
རྫས་བདུན་ནི། རྡོ་རྗེ་གསུམ་གྱི་རིགས་ཀྱི་བྱེ་བྲག་དུ་སྨོས་སོ། །དེའི་དོན་་་་་་
45-549