རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
777
པ་ནི་གསུང་གི་རིགས་ཀྱི་བྱེ་བྲག་གི་རྗེའུ་རིགས་ལས་ཉམས་པ་གར་མཁན་རིགས་་་
ལས་སྐྱེས་པའི་བུ་མོ་བླང་ངོ་། །དེ་ནི་ཅི་ལྟར་སྨོས་པའི་ཚུལ་གྱི་ལོ་གྲངས་དང་ཚད་
དང་ཡོན་ཏན་ཐམས་ཅད་དང་ལྡན་པའོ།
།གཞན་ཡང་ཡན་ལག་དང་ཉིང་ལག་
ལ་རྒྱན་ཐམས་ཅད་ཀྱིས་བརྒྱན་པར་བྱའོ།
།དམང་རིགས་ལས་བྱུང་བུ་མོ་དག་་་་
ཅེས་པ་ནི། ལས་ཀྱི་རིགས་ཀྱི་བྱེ་བྲག་དམང་རིགས་ལས་སྐྱེས་པའི་བུ་མོ་བླང་ངོ་། །
དེ་ནི་རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མའི་ལོ་གྲངས་དང་།
མཚན་དང་ཡོན་
ཏན་ཐམས་ཅད་དང་ལྡན་པའོ། །གཞན་ཡང་ཡན་ལག་དང་ཉིང་ལག་ཐམས་་་་་
ཅད་ཀྱིས་བརྒྱན་པར་སྨོས་སོ། ། །དེ་ལྟར་དམངས་རིགས་དག་གི་བུ་མོའི་དོན་དུ་་་
གསུངས་སོ། །རྡོ་རྗེ་ཆོས་ཀྱིས་སྒྲུབ་པར་བྱ། །འདི་ནི་གསང་བ་ཐོབ་པར་བྱེད། །
ཅེས་པ་ནི་གོང་དུ་སྨོས་པའི་ཚུལ་གྱིས་ཤེས་རབ་མ་བླང་སྟེ། དེ་དག་སོ་སོའི་རིགས་
ཀྱི་བྱེ་བྲག་གི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་
བྱའོ།༑ །དེ་ལྟ་བུའི་རིགས་ལས་བྱུང་བའི་ཤེས་རབ་མ་དང་ལྡན་པར་སྒྲུབ་པ་པོས་
རྡོ་རྗེ་ཆོས་སུ་མིང་བཏགས་པ་སྣང་བ་མཐའ་ཡས་དེ། དེ་དང་གཉིས་སུ་མེད་པའི་
བདག་ཉིད་ཀྱི་ང་རྒྱལ་དུ་བསྒོམ་པས་སྒྲུབ་པར་བྱའོ། །གཞན་ཡང་མན་ངག་གི་་་
བསྟན་པར་བྱ་སྟེ། ལེའུ་བཅུ་གཉིས་པ་ལས་ཅི་ལྟར་སྨོས་པའི་ཚུལ་ཉིན་མཚན་་་་
དུས་བཞིར་ཚོགས་རིགས་ཀྱི་བྱེ་བྲག་གི་ཤེས་རབ་མ་དང་གཉིས་སུ་མེད་པར་འཁྱུད་
པའི་སྦྱོར་བས་འདོད་ཆགས་ཆེན་པོའི་སེམས་དགའ་བས་ཐབས་དང་ཤེས་རབ་རོལ་
པ་བྱས་ནས། བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་
གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་ཞུ་ནས། དེའི་སྟེང་དུ་དུས་་་
འདིར་སྔགས་ཀྱི་ས་བོན་ཡིག་འབྲུ་ཨཱ་བསམ་མོ། །དེ་ཁ་དོག་དམར་པོ་སོ་སོར་་་་
རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་
45-1411