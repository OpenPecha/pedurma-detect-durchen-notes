११२
བསྟན་འགྱུར། རྒྱུད། ༼༽
ལྷ་མོ་དེ་དང་བཅས་པ་རྡོ་རྗེའི་རིགས་བསྒྲུབ་པར་བྱ་བར་སྨོས་སོ། །འབབ་ཆུའི་་
འགྲམ་དུ་མིང་བཏགས་པ་ནི་གར་མཁན་གྱི་བུ་མོ་བླང་ངོ་། །ལོ་ཉི་ཤུ་རྩ་ལྔ་ལོན་པ།
བ་དོག་གསེར་ལྟ་བུ་མདུན་དུ་སྨོས་པའི་ཚུལ་གྱི་མཚན་དང་། ཡོན་ཏན་ཐམས་་་
ཅད་དང་ལྡན་པའོ། །དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་
པའི་ངོ་བོར་བྱིན་གྱི་བརླབ་པར་བྱ་སྟེ། ཤེས་རབ་མ་དེ་དང་བཅས་པས།
གསུང་གི་རིགས་བསྒྲུབ་པར་སྨོས་སོ། །དུར་ཁྲོད་དུ་མིང་བཏགས་པ་དམངས་ཀྱི་
རིགས་ཀྱི་བུ་མོ་བླང་ངོ་། །དེ་ལོ་བཅུ་གཉིས་དང༌། བཅུ་དྲུག་དང་། ཉི་ཤུ་་
རྩ་ལྔ་ལོན་པ་གང་ཡང་རུང་སྟེ། མི་འགལ་ཏེ། ཨུཏྤལ་སྔོན་པོའི་ཁ་དོག་དང་།
མེ་ཏོག་ཙམ་པ་ཀའི་ཁ་དོག་དང་། གསེར་གྱི་ཁ་དོག་དང་ལྡན་པ་གསུམ་གང་་་་
ཡང་རུང་བ་མི་•འགལ་ཏེ། དབང་ཐམས་ཅད་རྫོགས་པ། མཚན་དང་ཡོན་་་
ཏན་ཐམས་ཅད་དང་ལྡན་པ། དེ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་་
སུ་མེད་པའི་ངོ་བོར་བྱིན་གྱི་བརླབ་པར་བྱ་སྟེ། ཤེས་རབ་ལྷ་མོ་དེ་དང་བཅས་པས།
ལས་ཀྱི་རིགས་བསྒྲུབ་པར་བྱ་བར་སྨོས་སོ། །དེ་•ནི་གསང་བའི་གནས་གཞིའི་བྱེ་
བྲག་ཕུན་སུམ་ཚོགས་པ་བསྟན་པར་བྱ་སྟེ། སྒྲུབ་པ་པོས་མངོན་པར་ཤེས་པ་གྲུབ་
པར་བྱ་བའི་ཕྱིར་ཐབས་དང་ཤེས་རབ་རོལ་པ་བྱའོ། །དེའི་དུས་སུ་ཤེས་རབ་མའི་
བྷ་གའི་གནས་གཞིར་●གཉིས་སུ་མེད་པའི་ངོ་བོ་བརྟག་སྟེ། རིར་བཏགས་པ་ནི།
ཤེས་རབ་མའི་བྷ་གའི་ནང་གི་དབུས་ན་ཙོག་ཙོག་པོ་ཡོད་པ་ནི། རི་རབ་དང་་་་
མཉམ་པའི་གསང་བའི་རི་བོ་ཡིན་པར་སྨོས་སོ། །དེ་ལྟར་མིང་བཏགས་པ་ནི་་་་་
སངས་རྒྱས་སྤྱན་གྱི་ངོ་བོའི་གནས་སུ་བརྟག་གོ། །སྣ་ཚོགས་སུ་མིང་བཏགས་པ་ནི།
ཤེས་རབ་མ་བྷ་གའི་ཕྱིའི་སྤུའི་ཚོགས་ཀྱི་ཕྱོགས་དེ། གསང་བའི་ཚལ་ཡིན་པར་་་་
བསམ་མོ། །དེ་ལྟར་སྣ་ཚོགས་སུ་མིང་བཏགས་པ་ནི་མཱ་མ་ཀཱིའི་ངོ་བོ་གསང་བའི་
45-332