རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०९
ད་ནི་ཚིག་རྩུབ་མོ་ལ་སོགས་པ་དམ་ཚིག་བཞིའི་སྡོམ་པ་བསྒྲུབ་པར་བྱ་བའི་་
ཆོ་ག་བསྟན་པར་བྱ་སྟེ། དེ་ནས་རྒྱལ་པོ་རྡོ་རྗེ་འཛིན། །རྡོ་རྗེ་མི་ཕྱེད་གསུམ་་་
རྒྱལ་གནས།
།རྡོ་རྗེ་དངོས་གྲུབ་རབ་སྟོན་པས། །གསུང་ནི་འདི་སྐད་བཀའ་་་
སྩལ་ཏོ། །ཞེས་བྱ་བའི་དོན་བཤད་པར་བྱ་སྟེ།
ཇི་ལྟར་ཡིན་་ན། དེ་ནས་ནི་
བླ་ན་མེད་པའི་རྫུན་རྡོ་རྗེའི་ཚིག་གིས་ཆོས་བསྟན་པས་སེམས་ཅན་ཐམས་ཅད་་་
འཁོར་བའི་ཕྱིན་ཅི་ལོག་པའི་ཆོས་སྤང་བར་བྱ་བའི་ཐབས་བསླུ་བར་མིང་བཏགས་
པ་ཡེ་ཤེས་ཀྱི་འབྲས་བུ་འགྲུབ་པར་བྱེད་པ་བཤད་པའི་འོག་ཏུ། སྟོན་པ་མི་བསྐྱོད་
རྡོ་རྗེ་འཛིན་གྱིས་ཚིག་རྩུབ་མོ་ལ་སོགས་པ་དམ་ཚིག་བཞིའི་བསྡོམ་པའི་དོན་བཤད་
པ་མཚོན་པ་ཡིན་ནོ་དེ་ལྟར་དེ་ནས་ཀྱི་དོན་དུ་གསུངས་སོ། །རྒྱལ་པོ་རྡོ་རྗེ་འཛིན་
ཞེས་པ་ནི། མདུན་དུ་བྱེ་བྲག་རྣམ་པ་གསུམ་དུ་བཤད་པའི་དོན་དེ་བཞིན་དུ་་་་་
འདིར་སྦྱར་རོ། །དེ་ལྟར་རྒྱལ་པོ་རྡོ་རྗེ་འཛིན་གྱི་དོན་དུ་གསུངས་སོ། །རྡོ་རྗེ་མི་
ཕྱེད་གསུམ་རྒྱལ་གནས་ཞེས་པ་ནི། སྟོན་པ་རྡོ་རྗེ་འཛིན་ནི། རྡོ་རྗེ་གསུམ་གྱི་
བདག་ཉིད་དུ་གཉིས་སུ་མེད་པ་ཡིན་ནོ། །རྡོ་རྗེ་གསུམ་ནི། སྐུ་རྡོ་རྗེ་དང་།
གསུང་རྡོ་རྗེ་དང་། ཐུགས་རྡོ་རྗེ།འོ། །དེ་ལྟར་རྡོ་རྗེ་གསུམ་གྱི་ངོ་བོ་ནི་དཔལ་རྡོ་
རྗེ་འཛིན་པའི་སྐུ་ཕྱག་རྒྱ་སྨོས་སོ། །དེ་ནས་རྣམ་པར་སྣང་མཛད་ལ་སོགས་པ་
གྲངས་མེད་པའི་རྒྱལ་བ། དེ་རྣམས་ཐམས་ཅད་ཀྱི་སྐྱེ་གནས་ཀྱི་ངོ་བོ་ནི་སྟོན་པ་
རྡོ་རྗེ་འཛིན་ཡིན་ནོ། །དེ་ལྟར་རྡོ་རྗེ་མི་ཕྱེད་གསུམ་རྒྱལ་གནས་ཀྱི་དོན་དུ་
གསུངས་སོ། །རྡོ་རྗེའི་དངོས་གྲུབ་རབ་སྟོན་པ་ཞེས་པ་ནི་དངོས་གྲུབ་ནི་དོན་ཡོད་
གྲུབ་པའི་དངོས་གྲུབ་པོ། །རྡོ་རྗེ་ནི་བྱ་བ་ནན་ཏན་གྱི་ཡེ་ཤེས་ཡིན་ནོ། །རབ་་
སྟོན་པ་ཞེས་པ་ནི། སྒྲུབ་པ་པོ་རྣམས་ལ་ཐུགས་རྗེ་ཆེན་པོའི་ཐུགས་བསྐྱེད་དེ་་
བསྒྲུབ་པ་ཐམས་ཅད་ཀྱི་ལས་ཀྱི་དངོས་གྲུབ་ཀྱི་འབྲས་བུ་འགྲུབ་པར་མཛད་དོ། །
45-109