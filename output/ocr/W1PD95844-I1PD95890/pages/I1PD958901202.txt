རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ملوو
བྱེད་པར་སྨོས་སོ། །དེ་ལྟར་སརྦ་གྲ་ཧཾ་གི་དོན་དུ་གསུངས་སོ། །ཧ་ན་ཞེས་བྱ་
བ་ནི། མདུན་དུ་སྨོས་པའི་གདོན་ཐམས་ཅད་ཀྱིས་སེམས་ཅན་ཐམས་ཅད་ལ་་་
གནོད་པ་བྱེད་པའི་ཐབས་ཀྱི་ངོ་བོ་ཇི་ལྟར་སྨོས་པའི་རིག་པ་ཐམས་ཅད་དང་།
སྔགས་ཐམས་ཅད་དང་། ལས་ཐམས་ཅད་སྨོས་པ་དེ་དག་ཐམས་ཅད་ཁྲོ་བོའི་
རྒྱལ་པོ་ནི་ལ་དན་དྷ་ཁྱོད་ཀྱིས་རྡོ་རྗེའི་མཚོན་ཆ་རྣོན་པོ་རྣམས་ཀྱིས་ཧ་ནར་མིང་་
བཏགས་པ།
གཅོད་པའམ་མེད་པར་མཛོད་པ་སྨོས་སོ། །དེ་ལྟར་ཧ་ནའི་དོན་
དུ་གསུངས་སོ།
།ཡང་ཧ་ན་ཞེས་བྱ་བ་ནི། མདུན་དུ་སྨོས་པའི་གདོན་མ་
རུངས་པ་ཐམས་ཅད་ཀྱིས་རིག་པ་ཐམས་ཅད་དང་། སྔགས་ཐམས་ཅད་དང་།
ལས་ཐམས་ཅད་མེད་པར་བྱས་པའི་འོག་ཏུ། དེ་དག་ཐམས་ཅད་ཀྱི་གཟུགས་ཀྱི་
ཕུང་པོ་ཧ་ནར་མིང་བཏགས་པ་བཤིག་པ་འམ། མེད་པར་མཛད་པའོ། །དེ་
ལྟར་ཧ་ནའི་དོན་དུ་གསུངས་སོ། །བན་ཛ་ཞེས་བྱ་བ་ནི། གདོན་དེ་དག་
ཐམས་ཅད་གཟུགས་ཀྱི་ཕུང་པོ་མེད་པར་བྱ་བའི་དུས་སུ་སྣང་བ་དང་། མི་སྣང་
བའི་ཚུལ་གྱི་བྱེ་བྲག་སྣ་ཚོགས་ཀྱིས་སྒྱུ་མའི་སྤྲུལ་པ་བྱེད་པ་དེ། ཁྲོ་བོའི་རྒྱལ་པོ་
ནི་ལ་དན་དྷ་ཁྱོད་ཀྱིས་མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་གྱི་སྤྲུལ་པས་བྱིན་གྱིས་་
བརླབ་པར་མཛད་ནས། བྷན་ཛར་མིང་བཏགས་པ་བཅོམ་པའོ། །དེ་ལྟར་
བྷན་ཛའི་དོན་དུ་གསུངས་སོ། །ཡང་བྷན་ཛ་ཞེས་བྱ་བ་ནི། གདོན་ཐམས་ཅད་
ཀྱི་རང་རང་གི་གནས་བྷན་ཛ་མིང་བཏགས་པ་ཁྲོ་བོའི་རྒྱལ་པོ་ནི་ལ་དན་དྷས་ཅི་་་་
ལྟར་སྨོས་པའི་ཚུལ་གྱི་མེ་ལོང་ལྟ་བུའི་ཡེ་ཤེས་ཀྱི་ཆོ་འཕྲུལ་སྤྲུལ་ནས། བྱིན་གྱིས་་
བརླབས་པས་མེད་པར་མཛད་པ་སྨོས་སོ། །དེ་ལྟར་བྷན་ཛའི་དོན་དུ་གསུངས་སོ།།
མར་དྷ་ཞེས་བྱ་བ་ནི་སེམས་ཅན་ཐམས་ཅད་ཀྱིས་འདོད་ཆགས་དང་། ཞེ་སྡང་ལ་
སོགས་པ་ཉོན་མོངས་པ་ཐམས་ཅད་ཀྱི་དབང་གིས་སྡིག་པའི་ས་བོན་བསྟན་པ་དེ།
45-1179