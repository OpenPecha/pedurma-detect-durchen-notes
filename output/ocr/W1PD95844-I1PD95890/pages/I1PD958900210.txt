རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१९९
ཀྱི་ངོ་བོར་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་་་
བོར་གྱུར་པའི་ས་བོན་དེ་ལས། ཁྲོ་བོའི་རྒྱལ་པོ་བིནྣཾ་ཏ་ཀ་བདག་པོའི་ཚུལ་གྱི་སྐུ་
ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་སྔོན་པོ་ལྟ་བུ་ཉིད་ཀྱི་ཤེས་རབ་མ་ཁྲོ་་་
མོའི་རྒྱལ་མོ་རལ་པ་ཅིག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་་
པའོ༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་དུ་སྨོས་པ་་་
བཞིན་དུ་བྱའོ། །དེ་ལྟ་བུའི་ཚུལ་དུ་ཁྲོ་བོའི་རྒྱལ་པོ་བིཥཾ་ཏ་ཀའི་སྐུ་ཕྱག་རྒྱ་བསྐྱེད་
མ་ཐག་ཏུ་སྐྱེད་པར་མཛད་མཁན་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་
གཉིས་སུ་མེད་པའི་ངོ་བོར་བསྡུ་བར་བྱའོ། །དེ་མ་ཐག་ཏུ་སྒྲུབ་པ་པོས་ཁྲོ་བོའི་་་
རྒྱལ་པོ་བིམཾ་ཏ་ཀ་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་སྟེ། དེའི་འོག་ཏུ་
ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་སྨོས་པའི་ཉི་མའི་དཀྱིལ་འཁོར་གྱི་གདན་སྟེང་དུ་་་
བཞུགས་པར་བརྟག་གོ། །དེ་མ་ཐག་ཏུ་གསང་བའི་ཐུགས་ཀ་ཡེ་ཤེས་སེམས་་་
དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་ཆོས་་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་འོད་དུ་ཞུ་སྟེ། ཡེ་
ཤེས་ཀྱི་ཁུ་བའི་ངོ་བོའི་ས་བོན་དེ་ལས་སྔགས་ཀྱི་སྐྱེས་བུར་མཚན་བཏགས་པ་ཁྲོ་་་་་
བོའི་རྒྱལ་པོ་ཡ་མཱནྟ་ཀའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་
བུ་ཉིད་ཀྱི་ཤེས་རབ་མ་ཁྲོ་བོའི་རྒྱལ་མོ་རོ་ལངས་མ་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་མདུན་
དུ་སྨོས་པ་བཞིན་དུ་བྱའོ། །དེ་ལྟར་བསྐྱེད་མ་ཐག་ཏུ་ཁྲོ་བོའི་རྒྱལ་པོ་བིམཾ་ཏ་ཀའི་
མདུན་ཕྱོགས་སུ་གདན་ཉི་མའི་དཀྱིལ་འཁོར་གྱི་སྟེང་དུ་གནས་པར་བསྒོམ་མོ། །
དེ་ལྟར་ཁྲོ་བོའི་རྒྱལ་པོ་ཡ་མནྟ་ཀ་ལ་སོགས་པ་བཛྲ་ཧཱུཾ་ཀ་ར་དང་། པྲཛྙཱནྟ་ཀ་དང༌།
པདྨནྟ་ཀ་དང་༌། གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཉིད་ཉིད་
45-189