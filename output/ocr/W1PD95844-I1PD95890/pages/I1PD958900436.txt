རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
74
གྲུབ་པར་བྱེད་པའི་དོན་གྱིས། པདྨ་ཆེན་པོ་ཡིན་པར་བསྒོམ་པར་བྱའོ། །
མདོར་བསྡུས་པ་དེ་ལྟར་པདྨ་ཆེན་པོ་འདབ་བརྒྱད་པ། རང་སྔགས་རྡོ་རྗེར་
བསམས་ནས་སུའི་དོན་དུ་གསུངས་སོ། །ཆོས་རྣམས་ཀུན་གྱི་གནས་ཡིན་པར། །
བསམ་ཡས་ཆོས་དང་འདྲ་བར་འགྱུར་ཞེས་པ་ནི། མདུན་དུ་སྨོས་པའི་པདྨ་ཆེན་
པོ་རིགས་འཛིན་དུ་མིང་བཏགས་པ་སོ་སོར་རྟོག་པའི་ཡེ་ཤེས་ཀྱི་ངོ་བོ་དེ་བཞིན་་་་་
གཤེགས་པ་ཐམས་ཅད་ཀྱི་དོན་དམ་པ་གསུང་ཆོས་སུ་མིང་བཏགས་པ་གཉིས་སུ་་་་
མེད་པའི་ངོ་བོ་ཡིན་ནོ། །གསུང་དེ་ནི་ཆོས་ཐམས་ཅད་ཀྱི་སྙིང་པོའོ། །དེ་ལྟ་་་
བུར་གཉིས་སུ་མེད་པའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བ་
དང་བསྡུ་བ་བྱ་བའི་དོན་གྱི་གནས་ཡིན་པར་རྟག་གོ། །དེ་ལྟར་པདྨ་ཆེན་པོ་སྒྲུབ་
པ་པོས་བསྒོམ་པ་བྱས་པས་གོང་དུ་བསྟན་པའི་ཡོན་ཏན་གྱིས་དོན་དེས་བསམ་ཡས་
སུ་མིང་བཏགས་པ་ཆོས་སྣང་བ་མཐའ་ཡས་སྨོས་པ་དེ་དང་འདྲ་བར་སྒྲུབ་པ་པོས་་
གྲུབ་པར་འགྱུར་བ་ཡིན་ནོ། །དེ་ལྟར་ཆོས་རྣམས་ཀུན་གྱི་གནས་ཡིན་པར། །
བསམ་ཡས་ཆོས་དང་འདྲ་བར་འགྱུར་གྱི་དོན་དུ་གསུངས་སོ། །རི་རབ་སུམ་ཅུ་རྩ་
དྲུག་ནི། །རབ་ཏུ་ཕྲ་བའི་རྡུལ་སྙེད་ཀྱི། །སངས་རྒྱས་རྡོ་རྗེའི་དཀྱིལ་འཁོར་ཏུ། །
དག་པའི་བདག་ཉིད་དེར་འཇོག་བྱེད་ཞེས་བྱ་བའི་དོན་བཤད་པར་བྱ་སྟེ། ཅི་་
ལྟར་ཡིན་ན། རི་རབ་སུམ་ཅུ་རྩ་དྲུག་གི། །རབ་ཏུ་ཕྲ་བའི་རྡུལ་སྙེད་ཀྱི་ནི།
པདྨ་ཆེན་པོ་དེ་གྲུབ་པའི་དུས་སུ། དང་པོ་མཚན་སུམ་འབྱུང་བར་འགྱུར་རོ། །
དེའི་དོན་གསལ་བར་བསྟན་པར་བྱ་སྟེ། དང་པོ་ནི་པདྨ་ཆེན་པོ་དེ་དྲོ་བར་འགྱུར་
རོ༑ །དེའི་འོག་ཏུ་པདྨ་ཆེན་པོ་ལས་དུ་བ་འབྱུང་བར་འགྱུར་རོ། །དེའི་འོག་་
ཏུ་པདྨ་ཆེན་པོ་དེ་འབར་བར་འགྱུར་རོ། །བྱེ་བྲག་དེ་ལྟར་དངོས་གྲུབ་ཀྱི་མཚན་་
མ་གསུམ་འབྱུང་བར་སྨོས་སོ། །གཞན་ཡང་པདྨ་ཆེན་པོ་ལས་མཚན་མ་གསུམ་་་་
45-415