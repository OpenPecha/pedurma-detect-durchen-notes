རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५
གནས་སུ་གནས་ནས། __མདུན་དུ་སྨོས་པའི་ཚུལ་དུ་བྲམ་ཟེའི་རིགས་ཀྱི་བུ་མོ་་་་་་
མཚན་དང་ཡོན་ཏན་ཐམས་ཅད་དང་ལྡན་པ་བླང་ངོ་། །ཤེས་རབ་མ་ཡེ་ཤེས་ཀྱི་
ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་སྒྲུབ་པ་པོ་ཉིད་ཀྱི་མདུན་དུ་བཞག་གོ།
།དེའི་འོག་ཏུ་དང་པོ་ནི་དོན་
དམ་པ་བྱང་ཆུབ་ཀྱི་སེམས་བསྒོམ་ནས། སངས་རྒྱས་རྣམ་པར་སྣང་མཛད་བསྐྱེད་
པར་བྱའོ། །སྒྲུབ་པ་པོ་ཉིད་དང་བཅས་པ་ཆོས་ཐམས་ཅད་ནམ་མཁའ་བཞིན་དུ་
སྟོང་པའི་ངོ་བོར་བསམ་མོ། །དེའི་འོག་ཏུ་དོན་དམ་པ་བྱང་ཆུབ་སེམས་ཟླ་བའི་་
དཀྱིལ་འཁོར་དེ་སྔགས་ཀྱི་ས་བོན་ཡིག་འབྲུ་ཨོཾ་དུ་གྱུར་པར་བསམ་མོ། །སྔགས་ཀྱི་
ས་བོན་ཡིག་འབྲུ་ཨོཾ་དེའི་ཁ་དོག་ནི་དཀར་པོའོ། །ཆོས་ཀྱི་དབྱིངས་ཀྱི་ཡེ་ཤེས་ཀྱི་
ངོ་བོ་ཟླ་བ་སྟོང་དང་མཉམ་པ། _ གཟི་བརྗིད་ཀྱིས་རབ་ཏུ་འབར་བ་དེའི་ས་བོན་་
དེ་ལས་སངས་རྒྱས་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བསམ་མོ། །དེ་
ནི་སྐུ་མདོག་དཀར་པོའོ། །གཞན་ཡང་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་་་་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་ཡིན་ནོ། །དེའི་སྐུ་ཕྱག་རྒྱའི་་
ཆ་ལུགས་ཕུན་སུམ་ཚོགས་པ་ནི། ལེའུ་བཞི་པའི་དཀྱིལ་འཁོར་གྱི་དུས་སུ་ཇི་ལྟར་
སྨོས་པ་དེ་བཞིན་དུ་འདིར་སྦྱར་བར་བྱའོ། །དེ་ལྟ་བུའི་ངོ་བོ་སངས་རྒྱས་རྣམ་་་་
པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་ཐག་ཏུ། སྒྲུབ་པ་པོ་ཉིད་དང་གཉིས་སུ་་
མེད་པའི་ང་རྒྱལ་དུ་བསྒོམ་པར་བྱའོ། །དེ་ལྟར་བསྒོམ་པ་བྱས་ནས་མདུན་དུ་སྨོས་
པའི་ཤེས་རབ་མ་ལྷ་མོ་བདེ་བའི་སྟན་གྱི་སྟེང་དུ་བཞག་པ་དེ་དང་འདོད་ཆགས་་་་་
ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་
ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་
སྒོ་ནས་ཤེས་རབ་མའི་བྷ་གའི་དབུས་གནས་སུ་འོ་མའི་རྒྱུན་བཞིན་དུ་ཁུ་བའི་ངོ་བོ་
45-65