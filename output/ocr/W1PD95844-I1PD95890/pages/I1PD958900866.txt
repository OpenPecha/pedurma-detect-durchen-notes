རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རྗེ་ཕུར་བུ་ཐོ་བས་དགྲའི་གཟུགས་བརྙན་ལ་གདབ་པའི་དུས་སུ་མདུན་དུ་སྨོས་པའི་
ཚུལ་གྱི་སྔགས་ས་བོན་ཡིག་འབྲུས་རྡོ་རྗེ་ཕུར་བུ་དང་རྡོ་རྗེ་ཐོ་བར་གྱུར་པར་བྱས་པ་•
དེ་དང་གཉིས་སུ་མེད་པའི་ངོ་བོར་བརྟག་གོ། །བསྟན་•པར་བྱ་སྟེ། ཁྲོ་བོ་ཆེན་
པོ་བརྩོན་འགྲུས་ཀྱིས་དགྲ་རྣམས་ཀྱི་སྙིང་གར་རྡོ་རྗེ་ཕུར་བུས་བཏབ་ནས་རྡོ་རྗེ་་
ཐོ་བས་བརྡུང་བར་བྱ་བ་ཡིན་ནོ། །དོན་དེས་རྡོ་རྗེ་ཕུར་བུ་དེ་ཡིས་ནི་སྙིང་གར་
བཏབ་པར་རབ་ཏུ་བསྒོམ་པར་སྨོས་སོ། །དེ་ལྟར་རྡོ་རྗེ་ཕུར་བུ་ཡིས་ནི་སྙིང་གར་
བཏབ་པར་རབ་བསྒོམས་ནའི་དོན་དུ་གསུངས་སོ།
།ཁྲོས་པས་སངས་རྒྱས་དཔུང་
དག་ཀྱང་། །འཇིགས་པར་འགྱུར་བར་གདོན་མི་ཟ། །ཞེས་པ་ནི་མདུན་དུ་
སྨོས་པའི་རྡོ་རྗེ་ཕུར་བུའི་ཐབས་ཀྱི་ལས་ཀྱི་སྒྲུབ་པ་བྱས་པས་རྡོ་རྗེ་མི་བསྐྱོད་པ་ཉིད་
ལ་སོགས་པ་རིགས་ལྔའི་བྱེ་བྲག་གི་སངས་རྒྱས་སྨོས་པ་དེ་དག་གི་དཔུང་གྲངས་མེད་
པ་འཇིགས་པར་འགྱུར་བར་གདོན་མི་ཟ་བ་ནི་ལ་དོར་བའི་ཚིག་ཡིན་ནོ། །གཞན་
སེམས་ཅན་ཕྲ་མོ་འཇིག་པར་འགྱུར་བ་ནི་ངོ་མཚར་མི་ཆེའོ། །དེ་ལྟར་ཁྲོས་པས་་
སངས་རྒྱས་དཔུང་དག་ཀྱང་། འཇིག་པར་འགྱུར་བའི་གདོན་མི་ཟའི་དོན་དུ་་་་་
གསུངས་སོ། །དགྲ་རྨོངས་པར་བྱེད་པ་ཞེས་བྱ་བའི་ཏིང་ངེ་འཛིན་ཏོ། །ཞེས་་
བྱ་བ་ནི་དགྲ་རྨོངས་པར་བྱེད་པའི་ནི་གོང་དུ་བཤད་པའི་བསྒོམ་པ་དང་སྔགས་ཀྱི་་
བཟླས་པའི་བསྙེན་པ་བྱས་པས་བསྒྲུབ་པ་པོའི་དགྲ་རྣམས་རྨོངས་པར་འགྱུར་བར་་
སྨོས་སོ། །བསྟན་པར་བྱ་སྟེ། ཚུལ་ཅི་ལྟར་སྨོས་པས་དགྲའི་གཟུགས་བརྙན་་་་
བྱས་པ་དེའི་སྙིང་གར་རྡོ་རྗེ་ཕུར་བུ་བཏབ་པས་ངེས་པར་འཇིག་པར་སྨོས་སོ། །
དེ་ལྟར་དགྲ་རྨོངས་པར་བྱེད་པའི་དོན་དུ་གསུངས་སོ། །ཏིང་ངེ་འཛིན་ཏོ་ཞེས་པ་
ནི་དགྲ་གསད་པར་བྱ་བའི་ཆོ་གའི་ལས་ཀྱི་བསྒྲུབ་པའི་དུས་སུ་མགོ་མཇུག་གི་བསྒོམ་
པར་བྱ་བར་སྨོས་པ་དེའི་ཏིང་ངེ་འཛིན་གྱི་དོན་དུ་གསུངས་སོ། ། RA
45-843