کالم
བསྟན་འགྱུར། རྒྱུད། ༨༧
དུ་བསྒོམ་པར་བྱའོ། །དེ་བསྒོམས་པས་བསྒྲུབ་པ་པོ་ཡིས་མིག་གི་དབང་པོ་རྣོ་བ་་
དང་སྟོབས་དང་ལྡན་པར་འགྱུར་རོ། །གཞན་ཡང་ལྷའི་བུ་མོ་ཐམས་ཅད་དབང་
དུ་འགྱུར་བར་སྨོས་སོ། །ལྷ་མོ་གཟུགས་རྡོ་རྗེ་མའི་སྐུ་སྐྱེད་པའི་འོག་ཏུ། ད་ནི་
ལྷ་མོ་བྱམས་མའི་སྐུ་ཕྱག་རྒྱ་བསྐྱེད་པར་བྱ་སྟེ། སྒྲུབ་པ་པོས་དང་པོ་བདག་པོ་་་་
བྱམས་པའི་ཕྱིའི་གནས་ཀྱི་ཚུལ་ཅི་ལྟར་སྨོས་པ་དང་ལྡན་པའི་གནས་སུ་ཕྱིའི་སྟན་་་
བདེ་བ་འཇམ་པ་ལ་འདུག་གོ། །དེའི་དུས་སུ་མདུན་དུ་སྨོས་པའི་ཆོ་ག་བཞིའི་་་་
ཚུལ་གྱིས་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ།
Iས་ཀི་ལྱཱ་མོ་ངང་གཉིས
།དེ་ཉིད་ཀྱི་ཤེས་་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
དེའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་དུ་ཅི་ལྟར་སྨོས་པ་དེ་བཞིན་དུ་
འདིར་བྱའོ། །དེ་ལྟ་བུའི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་མ་ཐག་
ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ལྷ་མོ་་་
གཟུགས་རྡོ་རྗེ་མ་བསྐྱེད་པའི་ཕྱིར་ཤེས་རབ་མ་ཅི་ལྟར་སྨོས་པ་དེ་བཞིན་དུ་ཤེས་་་་་
རབ་མ་བླང་ངོ་། །ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་འདོད་་་
ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་
དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་
གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་་
འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་
སྟེང་དུ་སྔགས་ས་བོན་ཡིག་འབྲུ་མཻ་བསམ་མོ། །དེ་ཁ་དོག་དཀར་པོ་ཆོས་ཀྱི་་་
དབྱིངས་ཀྱི་•ཡེ་ཤེས་ཀྱི་ངོ་བོར་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་
དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །ས་བོན་དེ་ལས་ལྷ་མོ་་
45-926