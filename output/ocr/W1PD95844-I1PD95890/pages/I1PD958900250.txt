རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२२८
པའི་དོན་གྱིས་མཆོག་ཡིན་ནོ། །དེ་ལྟ་བུའི་ངོ་བོའི་སྐུ་ཕྱག་རྒྱ་སེམས་ཅན་ཐམས་་
ཅད་བྱིན་གྱིས་བརླབས་པར་མཛད་པའི་ཕྱིར་ཐུགས་རྩེ་གཅིག་པར་ཏིང་ངེ་འཛིན་་
མཛད་པའི་ཐབས་ཀྱི་ཚུལ་གྱིས་སྤྲོ་བར་མཛད་དོ། །གཞན་ཡང་སྤྲོ་བ་དང་བྱིན་་་
གྱིས་བརླབ་པ་དང༌་། བསྡུ་བར་མཛད་པའི་དོན་གསལ་བར་བསྟན་པར་བྱ་སྟེ།
སྟོན་པ་མི་བསྐྱོད་པ་རྡོ་རྗེ་འཛིན་ཏིང་ངེ་འཛིན་ལ་སྙོམས་པར་ཞུགས་པར་མཛད་་་
པའི་དུས་སུ། དང་པོ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
ནས་སྐུ་རྡོ་རྗེ་རིགས་ཀྱི་བྱེ་བྲག་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འོད་ཟེར་གྱི་དྲ་་
བ་ཁ་དོག་དཀར་པོ་གྲངས་མེད་པའི་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་
སྤྲོ་བར་མཛད་དོ། །དེ་སྤྲོས་མ་ཐག་ཏུ་ལྷ་དང་མི་ལ་སོགས་པ་སེམས་ཅན་ཐམས་
ཅད་བྱིན་གྱིས་བརླབ་པར་མཛད་དོ། །དེ་མ་ཐག་ཏུ་ཕྱིན་ཅི་ལོག་གི་གཏི་མུག་གི་
དབང་གིས་སྐྱེ་བའི་བསྐལ་པ་གྲངས་མེད་པར་སྡིག་པ་བསགས་པ་བཅོམ་པར་་་
འགྱུར་རོ། །དེ་ལྟར་བྱིན་གྱིས་བརླབས་པའི་འོག་ཏུ་འོད་ཟེར་གྱི་དྲ་བ་སྤྲོས་པར་
མཛད་པའི་གནས་སུ་བསྡུ་བར་མཛད་དོ། །དེ་མ་ཐག་ཏུ་གོང་བུའི་ངོ་བོར་གྱུར་ཏོ། །
འོད་ཟེར་གྱི་གོང་བུ་དེ་སྔགས་ཀྱི་ས་བོན་ཡིག་འབྲུ་ཨོཾ་དུ་གྱུར་པར་མཛད་དོ།
།དེ་
ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་འབར་བའི་ས་་་་་
བོན་དེ་ལས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ། བ་སྤུའི་
བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་ཁྱབ་པར་མཛད་དོ། །དེའི་་་་
འོག་ཏུ་སྟོན་པ་མི་བསྐྱོད་པ་རྡོ་རྗེ་འཛིན་གྱིས་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་ནས་གསུང་རྡོ་རྗེའི་རིགས་ཀྱི་བྱེ་བྲག་སོ་སོར་རྟོག་པའི་ཡེ་ཤེས་ཀྱི་ངོ་་
བོ་འོད་ཟེར་གྱི་དྲ་བ་ཁ་དོག་དམར་པོ་གྲངས་མེད་པའི་འཇིག་རྟེན་གྱི་ཁམས་ཐམས་
ཅད་ཁྱབ་པར་མཛད་དོ། ། དེ་སྤྲོས་མ་ཐག་ཏུ་ལྷ་དང་མི་ལ་སོགས་པའི་འཇིག་་་་
45-229