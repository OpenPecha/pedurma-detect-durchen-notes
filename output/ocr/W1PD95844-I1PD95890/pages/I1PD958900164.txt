རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
73
དང་། སྒྲ་དང་། དྲི་དང་། རོ་དང་། རེག་ལ་སོགས་པར་རྟགས་ཀྱི་་་་
མཆོད་པའི་ངོ་བོས་མཆོད་པར་བྱེད་དེ་བསྟན་པར་བྱའོ། །གཟུགས་ཀྱི་མཆོད་་་་་
པའི་རང་རྟགས་ཀྱི་ངོ་བོར་མེ་ལོང་སྨོས་སོ།
།སྒྲའི་མཆོད་པའི་རང་རྟགས་ཀྱི་ངོ་་
བོར་རྒུའོ་རྒྱུད་མངས་སྨོས་སོ། ། དྲིའི་མཆོད་པའི་རང་རྟགས་ཀྱི་ངོ་བོར་དྲིའི་རྫས་
སྣ་ཚོགས་ཀྱིས་•རང་གང་བའི་དུང་ཕོར་སྨོས་སོ། །རོའི་མཆོད་པའི་རང་རྟགས་
ཀྱི་ངོ་བོར། ལྷ་དང་། ལྷ་མོ་ལ་སོགས་པའི་ཁ་ཟས་རོ་དྲུག་དང་ལྡན་པ་གང་་་
བའི་བུང་ཕོར་ཆེན་པོ་སྨོས་སོ། །རེག་གིས་མཆོད་པའི་རང་རྟགས་ཀྱི་ངོ་བོར་ལྷའི་
ན་བཟའ་ཀ་ཤི་ལིང་ག་ཁ་དོག་དང་། གཟུགས་ཀྱི་བྱེ་བྲག་སྣ་ཚོགས་དང་ལྡན་པ་
སྨོས་སོ། །ཚུལ་དེ་ལྟར་འདོད་པའི་ཡོན་ཏན་ལྔའི་མཆོད་པ་ཕུན་སུམ་ཚོགས་པ་ལྷ་
མོ་རྣམས་ཀྱིས་མཆོད་པ་བྱ་བའི་དུས་སུ་སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་་་
པའི་རིགས་ལྔའི་བྱེ་བྲག་གི། དེ་བཞིན་གཤེགས་པ་བརྗོད་དུ་ཡོད་པ་དང་།
བརྗོད་དུ་མེད་པའི་འདོད་ཆགས་ཆེན་པོའི་ཐུགས་དགྱེས་པས།
ཉིད་ཉིད་ཀྱི་ཤེས་
རབ་ལྷ་མོ་གཉིས་སུ་མེད་པར་འཁྱུད་པའི་སྦྱོར་བས། ཐབས་དང་། ཤེས་རབ་
ཀྱི་རོལ་པ་མཛད་དེ། གཞན་ཡང་ཇི་ལྟར་སྟོན་པ་མི་བསྐྱོད་རྡོ་རྗེ་འཛིན་ལ་སོགས་
པ༑ དེ་བཞིན་གཤེགས་པ་ཐམས་ཅད་ཀྱི་རོལ་པ་མཛད་པ་དེ་བཞིན་དུ།
བྱམས་པ་དང་། ཕྱག་ན་རྡོ་རྗེ་ལ་སོགས་པ་འཁོར་ཐམས་ཅད་ཀྱི་རོལ་པ་མཛད་དོ། །
དེ་ལྟར་མདོར་སྡུས་པ་སྔགས་ཀྱི་ཚུལ་གྱི་དོན་དུ་གསུངས་སོ། །རྡོ་རྗེ་ཞེས་པ་ནི་་་
མདུན་དུ་སྨོས་པའི་ཡེ་ཤེས་རྣམ་པ་ལྔའི་ངོ་བོ་ཆོ་འཕྲུལ་གྱི་བསྒྱིངས་པ་སྤྲོ་བ་དང་་་་
བསྡུ་བ་དེ་བཞིན་དུ་འདོད་པའི་ཡོན་ཏན་ལྔའི་མཆོད་པ་སྤྲོ་བར་མཛད་པའོ། _ །
ཞེས་བྱ་བའི་ཏིང་ངེ་འཛིན་ལ་ཞེས་པ་ནི། མདུན་དུ་སྨོས་པའི་རྡོ་རྗེའི་དོན་ཏེ་་་་
ཐུགས་རྩེ་གཅིག་ཏུ་མཛད་པའོ། །སྙོམས་པར་ཞུགས་ཏེ་ཞེས་པ་ནི་བདེ་སྟེ་བཤད་
45-143