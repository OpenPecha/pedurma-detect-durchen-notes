རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لام)
གདན་ཐམས་ཅད་ཀྱི་ནང་ན་དམ་པར་སྨོས་སོ། །དེ་ལྟར་དབུས་སུ་ནི་དངོས་གྲུབ་
ཀྱི་དཀྱིལ་འཁོར་དམ་པ་བསམ་གྱི་དོན་དུ་གསུངས་སོ། །སངས་རྒྱས་གཟུགས་ནི་
རབ་བསྒོམས་ལ། །སྒྲོལ་མའི་མཆོག་ནི་བསྒོམ་པར་བྱ་ཞེས་བྱ་བ་ནི། སྒྲུབ་པ་་
པོས་མདུན་དུ་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་བར་་་
གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་རབ་མ་བྷ་གའི་དབུས་ཀྱི་གདན་རྡོ་
རྗེ་རལ་གྲིའི་སྟེང་གི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་ཞུ་ནས་ཟླ་་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་
ཡིག་འབྲུ་ཧ་བསམ་མོ། །དེ་ཁ་དོག་སེར་པོར་ཅུང་ཟད་ལྗང་བ་མེ་ལོང་ལྟ་བུའི་
ཡེ་ཤེས་ངོ་བོ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་་
གཉིས་སུ་མེད་པར་• ཐིམ་པར་འགྱུར་རོ། །ས་བོན་དེ་ལས་མཆོག་ཏུ་མིང་བཏགས་
པ་ལས་ཀྱི་རིགས་དོན་ཡོད་གྲུབ་པའོ། །དེ་ཐབས་དང་ཤེས་རབ་རོལ་པས་མཉེས་
པར་བྱེད་པ་སྒྲོལ་མར་མིང་བཏགས་པ། དགྲའིས་འཇིགས་པ་ལ་སོགས་པ་་་
འཇིགས་པ་ཆེན་པོ་བརྒྱད་ལས་སྒྲོལ་བར་མཛད་པའི་དོན་གྱིས་སྒྲོལ་མར་སྨོས་པ་
དེའི་སྐུ་ཕྱག་རྒྱ་སྐྱེད་པར་བྱའོ། །དེ་ཞལ་གསུམ་པ། ཞལ་དབུས་མ་སྐུ་དང་
མཐུན་ཞལ་གཡས་གནག་པ། གཡོན་དཀར་བ། ཐོར་ཚུགས་ཨུད་པ་ལ་དང་་
རིན་པོ་ཆེའི་བྱེ་བྲག་སྣ་ཚོགས་ཀྱི་ཕྲེང་བས་བཅིངས་པ། ཞལ་ཅུང་ཟད་བཞད་པ།
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་ཨུད་པ་ལ་སེར་པོ་འཛིན།
བར་མ་ན་རྡོ་རྗེ་རྒྱ་གྲམ། ཐ་མ་ན་འཁོར་ལོ་རྩིབས་བརྒྱད། གཡོན་དང་པོ་ན་
རྡོ་རྗེ་དྲིལ་བུ། བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་བརྒྱད་པ།
མ་ན་རྡོ་རྗེ་རལ་གྲིའོ། །དེ་ལྟ་བུའི་ངོ་བོ་དམ་ཚིག་སྒྲོལ་མའི་སྐུ་ཕྱག་རྒྱ་སྐྱེད་མ་
ཐག་ཏུ། སྐྱེད་པར་མཛད་མཁན་རྡོ་རྗེ་མི་བསྐྱོད་པའི་སྐུ་ཕྱག་རྒྱ། དམ་ཚིག་
45-997