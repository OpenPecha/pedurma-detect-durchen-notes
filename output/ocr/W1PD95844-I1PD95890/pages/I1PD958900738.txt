རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
274
མོ༑ །གཞན་ཡང་རིན་ཆེན་འབྱུང་ལྡན་དང་། སྣང་བ་མཐའ་ཡས་དང་དོན་
ཡོད་གྲུབ་པའི་སྐུ་ཕྱག་རྒྱ་ནི། རྣམ་པར་སྣང་མཛད་ཀྱི་དཀྱིལ་འཁོར་གྱི་དུས་སུ།
ཅི་ལྟར་རང་རང་གི་སྔགས་ཀྱི་ས་བོན་ཡིག་འབྲུ་ལས་བསྐྱེད་པ། ཉིད་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་ཆ་ལུགས་ཕུན་སུམ་་
ཚོགས་པ་ཐམས་ཅད་དང་ལྡན་པར་རྡོ་རྗེའི་དཀྱིལ་འཁོར་གྱི་སྟེང་གི་དབུས་སུ་་་
བསྐྱེད་པར་བྱའོ། །དེ་མ་ཐག་ཏུ་གདན་རྡོ་རྗེ་རྒྱ་གྲམ་གྱི་ཉིད་ཉིད་ཀྱི་ཕྱོགས་ན་
གནས་པ་ཡིན་ནོ། །བསྟན་པར་བྱ་སྟེ། མི་བསྐྱོད་པའི་གཡས་དང་རྒྱབ་དང་
གཡོན་དུ་རྡོ་རྗེ་རྒྱ་གྲམ་གྱི་སྟེང་གི་དབུས་སུ་པདྨོའི་སྐྱིལ་མོའི་ཚུལ་གྱིས་གནས་པར་
བསམ་མོ། །བསྟན་པར་བྱ་སྟེ། ཡེ་ཤེས་རྡོ་རྗེར་མིང་བཏགས་པ་མི་བསྐྱོད་
པ་དཀྱིལ་འཁོར་གྱི་འཁོར་གྱི་ངོ་བོ་མདུན་དུ་སྨོས་པའི་དེ་བཞིན་གཤེགས་པ་བཞི།
སོ་སོའི་སྐྱེད་པའི་ས་བོན་གྱི་སྔགས་ཀྱི་ཡིག་འབྲུ་རིམ་པས་རྡོ་རྗེའི་དཀྱིལ་འཁོར་གྱི་
དབུས་སུ། ཚུལ་ཅི་ལྟར་སྨོས་པར་སྒོམ་པར་བྱའོ། །དེ་བསྒོམ་པ་བྱས་པས་
མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ་བླ་ན་མེད་པའི་བྱང་ཆུབ་ཀྱི་
འབྲས་བུ་ཐོབ་པར་འགྱུར་བར་བསྟན་ཏོ། །མདོར་བསྡུས་•པ་དེ་ལྟར་རྡོ་རྗེའི་
དཀྱིལ་འཁོར་དབུས་གནས་པར། རྡོ་རྗེ་སྔགས་དོན་བསྒོམ་པར་བྱ་བའི་དོན་་
དུ་གསུངས་སོ། །ད་ནི་རིན་ཆེན་འབྱུང་ལྡན་འཁོར་བཞི་དང་ལྡན་པའི་དཀྱིལ་
འཁོར་གྱི་སྒོམ་པ་བྱ་བའི་དོན་བསྟན་པར་བྱ་སྟེ། རིན་ཆེན་ཡེ་ཤེས་ཅན་རྣམས་ཀྱི●། །
རིན་ཆེན་སྙིང་གའི་དབུས་སུ་བསྒོམ། །རིན་ཆེན་དཀྱིལ་འཁོར་དབུས་གནས་པར༎
རིན་ཆེན་སྔགས་དོན་བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་
ལྟར་ཡིན་ན། རིན་ཆེན་ཡེ་ཤེས་ཅན་རྣམས་ཀྱིས། །རིན་ཆེན་སྙིང་གའི་དབུས་
སུ་བསྒོམ་ནི། སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རིན་ཆེན་ཡེ་
45-715