كالا
བསྟན་འགྱུར། རྒྱུད། ༼ཁུ༽ ༨༧7I
དོན་དུ་གསུངས་སོ། །བསམ་གཏན་རྡོ་རྗེ་འདི་ཡིས་ནི། །དགང་དཀའ་བ་ནི་་
རབ་འགེངས་ནི། ཅི་ལྟར་སྨོས་པའི་ཚུལ་གྱི་ལུས་རིད་པ་དང་དབུལ་བ་ཆེན་པོའི་
སེམས་ཅན་ལ་ཡིད་བཞིན་གྱི་ནོར་བུ་རིན་པོ་ཆེས་བྱིན་གྱིས་བརླབ་པར་བྱས་པ་དང་།
དེའི་འོག་ཏུ་ཆོས་ཀྱི་སྤྲིན་དུ་མིང་བཏགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲོས་
པའི་ཚུལ་གྱིས་དབང་བསྐུར་བར་བྱས་པའི་བསམ་གཏན་དེ་ནི་སོ་སོར་རྟོག་པའི་ཡེ་
ཤེས་སུ་སྨོས་སོ། །བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་བསམ་་
གཏན་བྱས་པས་སེམས་ཅན་ཡུན་རིང་པོར་རིམས་ལ་སོགས་པ་ནད་ཀྱི་གནོད་པས་
ལུས་པགས་པས་རུས་པ་གཡོགས་པའི་ངོ་བོར་གྱུར་པ་དེ་རྒྱས་པ་ཆེན་པོ་དང་གཟི་་
བརྗིད་དང་ལྡན་པར་གྱུར་པར་སྨོས་སོ། །དེ་ལྟར་བསམ་གཏན་རྡོ་རྗེ་འདི་ཡིས་ནི༎
དགང་དཀའ་བ་ཡང་རབ་ཏུ་འགེངས་ཀྱི་དོན་དུ་གསུངས་སོ། །སྦྱིན་པའི་རྡོ་རྗེ་་་
རབ་གྲུབ་པ། །དཔལ་ལྡན་ཡིད་བཞིན་ནོར་བུ་འདྲ། །ཞེས་བྱ་བ་ནི་སྒྲུབ་པ་་་་
པོས་ཇི་ལྟར་སྨོས་པའི་ཚུལ་གྱི་ཐུགས་རྗེ་ཆེན་པོའི་ཐུགས་བསྐྱེད་ནས། སྣང་བ་་་་
མཐའ་ཡས་དང་གཉིས་སུ་མེད་པའི་ང་རྒྱལ་དུ་བསྒོམས་པས་སེམས་ཅན་གྱི་དོན་་་་
བྱས་པའི་ཡོན་ཏན་དེས་སྒྲུབ་•པ་པོས་ཉིད་ཅི་ལྟར་ཡིད་བཞིན་གྱི་ནོར་བུ་རིན་པོ་ཆེ་
ཡོན་ཏན་ཐམས་ཅད་དང་ལྡན་པ་དཔལ་གྱི་ངོ་བོར་སྨོས་པ་དེ་བཞིན་དུ་འགྲུབ་པར་
འགྱུར་བ་ཡིན་ནོ། །བསྟན་པར་བྱ་སྟེ། ཡིད་བཞིན་གྱི་ནོར་བུ་རིན་པོ་ཆེ་དང་
མཉམ་པ་དཔལ་དང་ལྡན་པ་སྦྱིན་པའི་རྡོ་རྗེར་མིང་བཏགས་པ་དེ་བཞིན་གཤེགས་
པ་དང་། བྱང་ཆུབ་སེམས་དཔའ་སྨོས་སོ། །དེ་བཞིན་གཤེགས་པ་ནི་རིན་ཆེན་
འབྱུང་ལྡན་ནོ། །བྱང་ཆུབ་སེམས་དཔའ་ནི་འཕགས་པ་འཇམ་དཔལ་ལའོ། །
དེའི་ཡེ་ཤེས་དང་གཉིས་སུ་མེད་པའི་ངོ་བོར་སྒྲུབ་པ་པོ་གྲུབ་པར་བསྟན་ཏོ།
མདོར་བསྡུ་བ་དེ་ལྟར་སྦྱིན་པའི་རྡོ་རྗེ་རབ་ཏུ་སྒྲུབ་པ་དཔལ་ལྡན་ཡིད་བཞིན་ནོར་་
།
45-876