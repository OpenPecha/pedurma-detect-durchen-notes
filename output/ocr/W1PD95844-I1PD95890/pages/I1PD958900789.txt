کا کالا
བསྟན་འགྱུར། རྒྱུད།
མཚན་མར་སྨོས་སོ། །དེ་ནས་རྒྱས་པའི་ཧོམ་གྱི་མཆོད་པ་རྫོགས་པའི་འོག་ཏུ་མེ་་
འབར་བ་མདོག་•སེར་བ་དང་། གདུགས་འདྲ་བ་སྟེ། དེ་ལྟ་བུ་ནི་འགྲུབ་པའི་
མཚན་མར་སྨོས་སོ། །དེ་ནས་དབང་དུ་བྱ་བའི་ཧོམ་གྱི་མཆོད་པ་རྫོགས་པའི་འོག་
ཏུ་མེ་འབར་བ་ཁ་དོག་དམར་བ་དང་གཡས་སུ་འཁྱིལ་བ། བ་དན་འདྲ་སྟེ། དེ་
ལྟ་བུ་ནི་འགྲུབ་པའི་མཚན་མར་སྨོས་སོ། །དེ་ནས་དྲག་པོ་ཧོམ་གྱི་མཆོད་པ་རྫོགས་
པའི་འོག་ཏུ་མེ་འབར་བར་ཁ་དོག་ནག་པོ་འཁྲུགས་པ་ཁྲོ་བོའི་རལ་པ་འདྲ་བ་སྟེ།
དེ་ལྟ་བུ་ནི་འགྲུབ་པའི་མཚན་མར་སྨོས་སོ།
།གཞན་ཡང་ཞི་བ་ལ་སོགས་པའི་
ཧོམ་བརྩམ་པའི་དུས་སོ་སོར་བསྟན་པར་བྱའོ། །ཞི་བའི་ཧོམ་བརྩམ་པའི་དུས་ནི་
ཉི་མ་ནུབ་པ་ནའོ། །རྒྱས་པའི་ཧོམ་བརྩམ་པའི་དུས་ནི་སྐྱ་རེངས་ཤར་བའོ། །
དབང་གི་ཧོམ་བརྩམ་པའི་དུས་ནི་ཉི་མ་ཕྱེད་ནའོ། །དྲག་པོའི་ཧོམ་བརྩམ་པའི་་་
དུས་ནི་ནམ་ཕྱེད་ནའོ། །ད་ནི་ཞི་བ་དང་རྒྱས་པ་དང་དབང་དང་དྲག་པོའི་ལས་
བཞི་འགྲུབ་པ་དེ་ལྟར་བྱས་པས་སྒྲུབ་པ་པོ་གྲུབ་པའི་དུས་སུ། དངོས་གྲུབ་པའི་་་
དུས་སུ་དངོས་གྲུབ་ཀྱི་འབྲས་བུ་ཁྱད་པར་དུ་འགྱུར་བ་བསྟན་པར་བྱ་སྟེ། འདི་ནི་
སྔགས་རྣམས་ཐམས་ཅད་ཀྱི། །སྐུ་གསུང་གསང་བ་ལས་བྱུང་བ། ། རྡོ་རྗེ་ཀུན་་
གྱི་སྤྲུལ་པ་སྟེ། །བྱེད་པའི་རོལ་མོས་མཚན་པའོ། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན་འདི་ནི་སྔགས་རྣམས་ཐམས་ཅད་ཀྱི། སྐུ་གསུམ་་་
གསང་བ་ལས་བྱུང་བ་ནི། ཞི་བ་ལ་སོགས་པ་ལས་བཞིའི་བསྒྲུབ་པ་བྱས་པའི་་
སྔགས་ནི་མདོར་བསྡུ་བ་ཐམས་ཅད་ཡིན་ནོ། །བསྟན་པར་བྱ་སྟེ། མདུན་དུ་་་
སྨོས་པའི་སྔགས་ཐམས་ཅད་ནི་སྐུ་གསུམ་གསང་བའི་གནས་ནས་བྱུང་བ་ཡིན་ནོ། །
དེ་ལ་སྐུ་གསུམ་གསང་བའི་བྱེ་བྲག་རྣམ་པ་གཉིས་ཏེ། དོན་དམ་པའི་བྱེ་བྲག་དང་།
ཡེ་ཤེས་ཀྱི་བྱེ་བྲག་གོ། །དེ་ལ་དོན་དམ་པའི་བྱེ་བྲག་ནི་ཆོས་ཀྱི་སྐུ་སྟོང་པ་མ་སྐྱེས་
45-766