རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
434
དམ་རྫས་ཞིང་འཕྲ་མོར་བཏགས་པ་དེའི་སྙིང་ཁ་ལ་སོགས་པ་ཡན་ལག་ཉིང་ལག་་་
ཐམས་ཅད་བླང་ངོ་། །དེ་བླངས་པའི་དུས་སུ་ཁྱིའི་སྙིང་ཁའི་སྟེང་དུ། བྱང་་་་་
ཆུབ་སེམས་དཔའ་ནམ་མཁའི་སྙིང་པོའི་སྔགས་ས་བོན་ཡིག་འབྲུ་ཁཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མེ་ཕུང་བཞིན་དུ་ཡེ་ཤེས་ཀྱི་གཟི་
བརྗིད་ཀྱི་རབ་ཏུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་སྙིང་གར་ཐིམ་
པར་འགྱུར་རོ། །དེ་མ་ཐག་ཏུ་ཞིང་ཕྲ་མོར་མིང་•བཏགས་པ་ཁྱིའི་ཡན་ལག་་་
དང་ཉིང་ལག་ཐམས་ཅད་ལ་ཁྱབ་པར་བརྟག་གོ།
།དེ་ལྟར་ཡེ་ཤེས་ཀྱི་སྔགས་ཀྱི་་
བྱིན་གྱིས་བརླབ་པ་བྱས་པའི་འོག་ཏུ་མདུན་དུ་སྨོས་པའི་ཚུལ་དུ་ཀ་ཏ་རི་བྱའོ། །
ཁྲོ་བོ་ཆེན་པོས་ཧཱུཾ་ཕཊ་ཅེས་སྔགས་བརྗོད་ཅིང་། མཚོན་དེས་ཁྱི་ཤ་བླངས་ལ་སྣོད་
བནྡྷའི་ནང་དུ་བཞག་གོ། །དེ་ལྟར་བྱས་པའི་འོག་ཏུ་གཞན་ཡང་ཁྱི་ཤ་ལ་སྦྱང་བ་
དང་། རྟོགས་པ་དང་། འབར་བའི་བྱེ་བྲག་གསུམ་དུ། སྐུ་དང་། གསུང་
དང་། ཐུགས་ཀྱི་རིགས་ཀྱི་ཡིག་འབྲུ་གསུམ་གྱི་ཡེ་ཤེས་ཀྱི་སྔགས་ཀྱི་ཡིག་འབྲུས་་་
བྱིན་གྱིས་བརླབ་པ་མདུན་དུ་ཇི་ལྟར་སྨོས་པའི་ཆོ་གའི་ཚུལ་ཡོན་ཏན་དང་བཅས་པ་
དེ་བཞིན་དུ་འདིར་སྦྱར་རོ། །གཞན་ཡང་དམ་རྫས་ཁྱི་ཤ་ཡེ་ཤེས་ཀྱི་ཁུ་བའི་ངོ་་་
བོར་གྱུར་པར་བྱས་མ་ཐག་ཏུ་སྔགས་པས། མདུན་དུ་སྨོས་པའི་སྔགས་ཀྱི་ཚིག་་་་
བརྗོད་ཅིང་བཟའ་བར་བྱའོ། །ཚུལ་དེ་ལྟར་དམ་རྫས་ཁྱི་ཤ་མ་གྲུབ་ཀྱི་བར་དུ་་་་
སེམས་བརྟན་པས། བྱང་ཆུབ་སེམས་དཔའ་ནམ་མཁའི་སྙིང་པོའི་སྐུ་ཕྱག་རྒྱ་ཆོ་་
གའི་ཚུལ་ཇི་ལྟར་སྨོས་པ་བསྐྱེད་པར་བྱ་སྟེ། དེ་དང་གཉིས་སུ་མེད་པའི་ང་རྒྱལ་་
དུ་བསྒོམ་ཞིང་བཟའ་བར་སྨོས་སོ། །གཞན་ཡང་དམ་རྫས་ཁྱི་ཤ་གྲུབ་པའི་དུས་སུ་
མདུན་དུ་སྨོས་པའི་ཚུལ་དུ་མཚན་མ་གསུམ་འབྱུང་ངོ་། །དེ་མ་ཐག་ཏུ་སྒྲུབ་པ་་་
པོས་གྲུབ་པར་འགྱུར་བར་སྨོས་སོ། །མདོར་བསྡུ་བ་དེ་ལྟར་ཁྱི་ཤ་དག་གི་དམ་་་
45-535