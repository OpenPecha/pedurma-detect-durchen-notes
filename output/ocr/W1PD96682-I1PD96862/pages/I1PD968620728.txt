དཔལ་གསང་བ་བདུད་རྩིའི་རྒྱུད་ཀྱི་རྒྱལ་པོ།
༦༩༣
དང་། །ཕྲིན་ལས་གཏུམ་མོ་གཉིས་སུ་ངེས། །རླུང་དང་རྩ་དང་ཐིག་ལེ་དང་། །
རང་བཞིན་གནས་པའི་ཡེ་ཤེས་མེ། །མེ་ལྷ་དག་པས་བདག་པོའི་་ལྷ། །སྐུ་མདོག་
ཕྱག་མཚན་རྣམ་རྟོག་●དག །སྲེག་རྫས་བསྲེག་སྟེ་•མེ་མཆོད་བྱ། །ཉེ་བར་ཞི་
བ་སྦྱིན་པ་དང་། །རྣམ་རྟོག་སྲེག་ཕྱིར་སྦྱིན་སྲེག་▪སྟེ། །རང་ལུས་ཡེ་ཤེས་མེ་ཡིས་
ནི༑ །རྟོག་པའི་བུད་ཤིང་བསྲེག་བྱ་བ། །འདི་ནི་སྦྱིན་སྲེག་●ཚད་མ་སྟེ། །ཏིལ་
སོགས་སྡིག་པར་ངེས་པ་འམ། །ལས་ཀྱི་མེ་ཉིད་ཡེ་ཤེས་སམ། །བསྲེགས་པས་
ངེས་པར་ཚིག་གམ་ཅི། །སྲེག་རྫས་རྟོག་པ་སྲེག་བྱེད་མེ། །དབང་པོས་སྤྱོད་
ཡུལ་མ་ཡིན་ཏེ། །དེ་ཕྱིར་ལས་ཀྱི་མེ་ཉིད་ལ། །ཏིལ་སོགས་བསྲེགས་●པའི་ལས་
བྱས་ཀྱང་། །ངེས་པར་སྡིག་པ་ཚིག་མི་འགྱུར། །མཆོད་པ་ལ་སོགས་དེ་བཞིན་
ནོ༑ །བསྟན་པ་ཙམ་དུ་ངེས་པ་སྟེ། །རྒྱུད་ནི་དོན་དམ་མ་ཡིན་ཏེ། །དོན་དམ་
རྟོགས་པས་བསྟན་པ་མེད། །དགང་གཟར་བླུགས་གཟར་ལ་སོགས་པ། །བླ་མའི་
ཞལ་ནས་ཤེས་པར་བྱ། །དེ་ནས་གསང་བའི་སྦྱིན་སྲེག་∶ཀྱང་། །ཐབ་ཁུང་ལྟེ་
བའམ་སྣ་རྩེ་སྟེ། །ཆགས་གྲོལ་གནས་ནི་ངེས་པ་དང་། །རང་བཞིན་དང་ནི་
གསང་བ་ཡི། །གཏུམ་མོ་ཡེ་ཤེས་མེ་སྦར་ཏེ། །གཡས་གཡོན་དགང་གཟར་
བླུགས་གཟར་གྱིས། །ཤུ་ཀྲ་རྩ་དང་རླུང་སོགས་∶ཀྱི། །ཕྲ་མོའི་རྟོག་པའི་སྲེག་•
རྫས་བསྲེག །བདེ་བའི་མེ་ལྷ་མཆོད་པར་བྱ། །ཞི་རྒྱས་ལས་ཀྱི་རིམ་པ་དང་། །
བཞི་པ་ཞལ་ནས་ཤེས་པར་བྱ། །དེ་ནས་སྔགས་ཀྱི་དབྱེ་བ་ཡང་། །ཕྱི་ཡི་སྔགས་
ནི་ཨོཾ་ཨཱཿཧཱུྃ། །ནང་དུ་བདུད་རྩིའི་•མཚན་ཉིད་དེ། །གསང་བར་མཆོག་ཚད་
དབུས་ན་གནས། །མཐར་ཐུག་མཐའ་བྲལ་རང་རིག་གོ། །སྤོས་སོགས་ཕྱི་ཡི་
མཆོད་པ་སྟེ། །བདུད་རྩི་ལ་སོགས་ནང་དུའོ། །གསང་བར་བདེ་བའི་རོ་ཡིས་
མཆོད།༑ །མཐར་ཐུག་སྟོང་པའི་རོ་ཡིས་●མཆོད།
།འབྲས་སོགས་ཕྱི་ཡི་གཏོར་མ་
79-693