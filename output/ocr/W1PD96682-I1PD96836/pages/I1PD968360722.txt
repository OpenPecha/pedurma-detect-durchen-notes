吕人
བཀའ་འགྱུར། མདོ་སྡེ། ༼རྟ༽ ༥༣
བཟང་པོ་དང་འགྲོགས་【ཏེ་སངས་རྒྱས་གང་ན་བར་འོངས་ནས་ཤིན་ཏུ་བཟང་པོས་
སངས་རྒྱས་ལ་བསྙུན་●གསོལ་ནས་འདི་སྐད་ཅེས་གསོལ་ཏོ།
།གཽ་ཏ་མ་བདག་་་
གིས་ ཞུ་ བ་ ཞུ་ ན། བདག་ གིས་ བསམས་ པ་ བཞིན་ དུ་ བཀའ་ སྩལ་ དུ་ གསོལ།
བཅོམ་ལྡན་འདས་ཀྱིས་བཀའ་སྩལ་པ།
ཤིན་ཏུ་བཟང་པོ་དུས་ལ་བབ་ཀྱིས་“ཅི་
དང་ཅི་འདོད་པ་དྲིས་ཤིག་དང་“ངས་དེ་དང་དེའི་ལན་●སྨྲ་བར་བྱའོ།
།གསོལ་
པ༑ གཽ་ཏ་མ་དགེ་●སྦྱོང་དང་བྲམ་ཟེ་དག་འདི་སྐད་སྨྲ་བ་མཆིས་སོ།
།སེམས་
ཅན་ཐམས་ཅད་སྡུག་བསྔལ་བ་དང་བདེ་བ་མྱོང་བ་ནི་ཐམས་ཅད་ཀྱང་སྔོན་གྱི་ལས་
ལགས་ཏེ། དེ་བས་ན་གལ་ཏེ་ཚུལ་ཁྲིམས་བསྲུང་●བ་ལ་བརྩོན་ཞིང་ལུས་དང་་
སེམས་སྡུག་བསྔལ་བར་གྱུར་ན།
སྔོན་གྱི་ལས་ཟད་པར་འགྱུར་རོ། །སྔོན་གྱི་
ལས་ཟད་ན་སྡུག་བསྔལ་ཟད་པར་འགྱུར་རོ། །སྡུག་བསྔལ་ཟད་ན་མྱ་ངན་ལས་
འདའོ་ཞེས【མཆི་བའི་“དོན་ཇི་ལྟ་བུ་ལགས།
བཅོམ་ལྡན་འདས་ཀྱིས་བཀའ་སྩལ་
པ༑ རིགས་ཀྱི་བུ་གལ་ཏེ་དགེ་སྦྱོང་ངམ་བྲམ་ཟེ་དག་དེ་སྐད་ཅེས་སྨྲ་བ་ཡོད་ན།
དེ་ལ་ཐུགས་བརྩེ་བའི་ཕྱིར་ཡང་དང་ཡང་དེའི་དྲུང་དུ་གཤེགས་ནས་དེ་ལ་ཁྱོད་འདི་
སྐད་ཅེས་སྨྲ་བ་བདེན་ནམ་ཞེས་དྲིས་ཏེ∶། 【གལ་ཏེ་●དེས་བདག་དེ་སྐད་ཅེས་་
སྨྲས་པ་བདེན་ནོ། །དེ་ཅིའི་ཕྱིར་ཞེ་ན། གཽ་ཏ་མ་བདག་གིས་མངོན་དུ་མཐོང་སྟེ།
སེམས་ཅན་ཁ་ཅིག་སྡིག་པ་མི་དགེ་བའི་ཆོས་བྱེད་ལ་ལོངས་སྤྱོད་དང་དབང་དུ་ལྡན་
པ་ཡོད་དོ། །ཁ་ཅིག་ནི་དགེ་བའི་ལས་བྱེད་ཀྱང་དབུལ་ཕོངས་▪ཏེ་དབང་དང་མི་
ལྡན་ནོ།
།ཁ་ཅིག་ནི་ལས་མང་དུ་▪བྱས་ཀྱང་ནོར་མི་ཐོབ་ལ། ཁ་ཅིག་ནི་མ་
བསྒྲུབས་ཀྱང་རང་ཐོབ་བོ། །ཁ་ཅིག་ནི་བྱམས་པའི་སེམས་དང་ལྡན་ཏེ་སྲོག་མི་
གཅོད་ཀྱང་ཚེ་ཐུང་ལ། ཁ་ཅིག་ནི་སྲོག་གཅོད་པ་ལ་དགའ་ཡང་ཚེ་མཐར་ཕྱིན་པ་
ཡོད་དོ། །ཁ་ཅིག་ནི་ཚངས་པར་སྤྱོད་པ་ཡོངས་སུ་དག་ཅིང་ཚུལ་ཁྲིམས་སྲུང་•བ་
53-708