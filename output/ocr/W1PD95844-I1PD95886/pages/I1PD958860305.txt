२५१
བསྟན་འགྱུར། རྒྱུད། ༼ཙུ༽ ༧༨
པ་རྣམས་ཀྱི་མཆོག་ཏུ་བླང་བར་བྱ་བ་ཉིད་དུ་དབང་པོ་དམན་པ་དང་། བར་མ་
དང་། ཆེན་པོའི་དབྱེ་བས་ཐེག་པ་ཆེན་པོའི་ཚུལ་དབྱེ་བ་རྣམ་པ་གསུམ་དུ་་་་
གསུངས་ལ། དབྱེ་བ་གསུམ་པོ་དེ་དག་ཉིད་བཅོམ་ལྡན་འདས་འདུལ་བའི་བསམ་
པ་མང་པོའི་དབང་གིས་དབྱེ་བ་མང་པོའི་མཚན་ཉིད་ལ་འཇུག་པར་མཛད་པ་ཡིན་
ལ༑ དེ་རྣམས་ཀྱང་ཐབས་ཀྱི་དབྱེ་བས་ཕྱེ་བ་ཡིན་གྱི་ཐབས་ལས་བྱུང་བ་ལས་ནི་་་
ཁྱད་པར་མེད་དོ་ཞེས་བཤད་དོ། །དེ་རྣམས་ལས་གོང་ནས་གོང་དུ་ཁྱད་པར་དུ་་
འཕགས་པའི་མཚན་ཉིད་ཅན་ཐབས་ཀྱིས་•རབ་མཆོག་གི་ཁྱད་པར་ནི་སྔགས་ཀྱི་་་
ཐེག་པ་ཡིན་པར་གསུངས་ལ། དེ་བས་ན་སྔགས་ཀྱི་ཐེག་པའི་ཁྱད་པར་གང་ཡིན་
པ་དེ་བརྗོད་པར་བྱ་སྟེ། ཚུལ་གསུམ་གྱི་སྒྲོན་མ་ལས། དོན【གཅིག་ན་ཡང་•མ་
རྨོངས་དང་། །ཐབས་མང་དཀའ་བ་མེད་པ་དང་༌། །དབང་པོ་རྣོན་པོའི་
དབང་མཛད་པས། །སྔགས་ཀྱི་ཐེག་པ་ཁྱད་པར་འཕགས། །ཞེས་བཤད་པ་
དང་། དེ་བཞིན་དུ་དཔལ་མཆོག་དང་པོ་ཞེས་བྱ་བའི་སྔགས་ཀྱི་ཚུལ་ལས།
བདག་ཉིད་སངས་རྒྱས་ཐམས་ཅད་དེ། །བྱང་ཆུབ་སེམས་དཔའ་ཀུན་ཀྱང་ཡིན། །
དེ་བས་རང་ལྷའི་སྦྱོར་བ་ཡིས། །བདག་ཉིད་ཉེ་བར་བསྒྲུབ་པར་•བྱ། །ཞེས་
གསུངས་པ་དང་། ཡང་དེ་བཞིན་དུ། ལྡང་ངམ་ཡང་ན་འདུག་པ་འམ། །
འཆག་●པའམ་ཇི་ལྟར་གནས་པ་འམ། །དགོད་•དམ་རབ་ཏུ་སྨྲ་བ་འམ། །གང་
དང་གང་དུ་ཇི་ལྟར་གནས། །དཀྱིལ་འཁོར་དག་ཏུ་མ་ཞུགས་པའམ། །སྒྲིབ་པ་
ཀུན་དང་ལྡན་ཡང་རུང་། །རང་ལྷའི་སྦྱོར་བའི་བདག་ཉིད་ཅན། །བསོད་
དམས་ཆུང་ཡང་•འགྲུབ་པར་འགྱུར། །ཞེས་གསུངས་པ་དང་། ཡང་དེ་
བཞིན་དུ། མཚམས་མེད་ལྔ་ལ་སོགས་པ་་ཡི། །སྡིག་པ་ཆེན་པོ་བྱེད་པ་ཡང་། །
ཐེག་པ་བླ་ན་མེད་པ་ཡི། །ཐེག་མཆོག་འདི་ལ་འགྲུབ་པར་འགྱུར། །ཞེས་
41-258