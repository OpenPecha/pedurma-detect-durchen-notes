२३२
བསྟན་འགྱུར། རྒྱུད། ༼ཙུ༽ ༧༨
ཡིན་ནོ། །དེ་ཡང་། གང་ཞིག་འདས་པ་མེད་པ་ཡིན། །མ་འོངས་པ་ནི་ཐོབ་
མེད་ན། །གནས་ནི་ཡོངས་སུ་གྱུར་པ་ཡིན། །ད་ལྟར་བྱུང་བ་ག་ལ་གནས། །
ཇི་ལྟ་བ་ཉིད་དེ་མི་སྣང་། །སྣང་བ་དེ་ཉིད་དེ་ལྟ་མིན། །རྣམ་ཤེས་བདག་གི་
གཟུགས་མིན་ཏེ། ་ །ཤེས་པ་མེད་པ་གནས་ཀྱི་མཆོག
།ཅེས་བཤད་པ་ཡིན་
ཏེ༑ འདིར་རྒྱ་ཆེར་མ་སྤྲོས་སོ། །ཆོས་ཐམས་ཅད་བདག་མེད་དོ་ཞེས་བྱ་བ་ཇི་
ཇི་
སྐད་བསྟན་པ་དེ་ལྟར་གནས་སོ་ཞེས་བྱ་བ་•ནི་ཁོ་བོ་ཅག་ཀྱང་ཁས་ལེན་ན།
སྐད་དུ་བཤད་པའི་རྣམ་པས་ཆོས་ཐམས་ཅད་བདག་མེད་པའི་འགྲོ་བ་རྣམས་ནི་སྣ་
ཚོགས་པར་སྣང་ངོ་ཞེས་ཟེར་ན་དེ་བརྗོད་པར་བྱ་སྟེ། ཐོག་མ་མེད་པའི་རང་་
བཞིན་གྱིས། མ་རིག་པའི་དབང་གིས་ཡང་དག་པ་མ་ཡིན་པའི་དོན་ལ་འཁྲུལ་
པ་ཙམ་དུ་འགྲོ་བ་རྣམས་སྣང་སྟེ། དཔེར་ན་རྨི་ལམ་དང་། སྒྱུ་མ་དང་།
སྨིག་རྒྱུ་དང་། དྲི་ཟའི་གྲོང་ཁྱེར་ལ་སོགས་པ་རྣམས་ནི་ཡང་དག་པར་མེད་དུ་
ཟིན་ཀྱང་སྣང་བ་དང་འདྲའོ། །དྲིས་པ། རྨི་ལམ་དང་མཚུངས་པ་ལ་སོགས་་་
པའི་དཔེས་འགྲོ་བ་རྣམས་མེད་པར་བསྟན་པ་དེ་ནི་བདེན་པ་མ་ཡིན་ཏེ། རྨི་ལམ་
ལ་●སོགས་པ་ནི་དོན་གྱི་བྱ་བས་སྟོང་པ་ཡིན་ལ། འགྲོ་བ་རྣམས་ནི་དོན་གྱི་བྱ་བ་
དང་ལྡན་པར་སྣང་ངོ་ཞེ་ན། བརྗོད་པར་བྱ་སྟེ། རྨི་ལམ་ལ་སོགས་པ་ནི་ཡུལ་
དུ་སྣང་བ་མེད་དུ་ཟིན་ཀྱང་དོན་གྱི་བྱ་བ་ནི་ཡོད་དེ། དཔེར་ན་རྨི་ལམ་ལ་སྐྱེས་པ་
དང་། བུད་མེད་ཀྱི་དབང་པོ་གཉིས་འདུས་པ་མེད་དུ་ཟིན་ཀྱང་། ཁུ་བ་བྱུང་
བའི་མཚན་ཉིད་ཅན་གྱིས་▪བྱ་བ་ནི་ཡོད་པར་སྣང་ངོ་། །དེ་བཞིན་དུ་གཟུགས་་
བརྙན་དང་འདྲ་བའི་འགྲོ་བ་མེད་དུ་ཟིན་ཀྱང་།
འཁྲུལ་བ་ཙམ་དུ་འགྲོ་བ་རྣམས་
སྣང་བ་ཡིན་ནོ། ། དྲིས་པ། རྨི་ལམ་དང་། སྒྱུ་མ་ལ་སོགས་པའི་དཔེས་འགྲོ་བ་
རྣམས་མེད་པ་དང་། འཁྲུལ་བ་ཙམ་ཡིན་དུ་ཆུག་ན། འོན་ཀྱང་དམིགས་པའི་་་
41-232