५०२
བསྟན་འགྱུར། རྒྱུད། ༼ཙུ༽ ༧༨
པ་གཅིག་པའི་ལམ་དང་ལྷན་ཅིག་པར་རྟོགས་•པ་ནི། ཐམས་ཅད་ཀྱི་རྒྱུ་གཅིག་
པུ་ཡིན་པའི་ཕྱིར། རང་གི་ངང་གིས་འཇུག་པའི་ཕྱིར་ཆུ་བོའི་རྒྱུན་ལྟ་བུ་དང་།
ཆོས་ཀྱི་སྐུ་དང་ལྷན་ཅིག་པར་རྟོགས་•པ་ནི། དོན་གྱི་བྱ་བ་ཐམས་ཅད་དེ་ལ་་
རག་ལས་པས་སྤྲིན་ལྟ་བུའོ། ། དེ་ལྟར་ཉི་ཤུ་རྩ་གཅིག་•པོ་དེ་ཉིད་བཞིར་བསྡུ་སྟེ།
དེ་ཡང་འདུན་པ་ལ་སོགས་པ་གསུམ་ནི། ལས་དང་པོ་པའི་གནས་སྐབས་ཏེ།
ཆུང་དང་འབྲིང་དང་ཆེན་པའོ། །སྦྱོར་བ་ནི་ངེས་པར་འབྱེད་པའི་གནས་སྐབས་
སོ༑ །སྦྱིན་པ་ལ་སོགས་པ་བཅུ་ནི་རྒྱུའི་གནས་སྐབས་སོ། །མངོན་པར་ཤེས་པ་
ལ་སོགས་པ་བརྒྱད་ཀྱིས་ནི་འབྲས་བུ་སྟེ། དེ་ཡང་དང་པོ་ལྔ་ནི་ཁྱད་པར་གྱི་ལམ་
མོ༑ །འོག་མ་གསུམ་ནི་སྦྱོར་བ་དང་། དངོས་དང་མཇུག་▪གི་སྒོ་ནས་སངས་
རྒྱས་ཀྱི་སས་བསྡུས་པ་སྟེ། སེམས་གང་གིས་དང་པོའི་ལས་ལ་མངོན་པར་སྦྱོར་བ་
དང༌་། གང་གི་ལས་རྫོགས་པར་བྱེད་པ་དང་། ལས་རྫོགས་པར་བྱས་པ་ལས་་
ལེགས་པར་བྱས་པས་སོ་ཞེས་བྱ་བ་ལ་སོགས་པ་དང་གོ་རིམས་བཞིན་ནོ། །དེ་་་་
དག་ཉིད་གཉིས་སུ་བསྡུས་ཏེ། དང་པོ་གསུམ་ནི་སྨོན་པའི་སེམས་སོ། །ལྷག་མ་
བཅུ་དགུ་ནི་འཇུག་པའི་སེམས་ཏེ། དེ་ལ་སྨོན་པ་ནི་དོན་དུ་གཉེར་བའི་རྒྱུ་སྟེ།
དེས་ན་འདིར་གཞན་གྱི་དོན་གྱི་ཕྱིར་སངས་རྒྱས་སུ་འགྲུབ་པར་གྱུར་ཅིག་ཅེས་
གསོལ་བ་འདེབས་པ་ནི་སྨོན་པའོ། །འཇུག་པའི་སེམས་ནི་སྡོམ་པ་འཛིན་པ་སྔོན་
དུ་འགྲོ་བས་སྦྱིན་པ་ལ་སོགས་པ་ཉམས་སུ་ལེན་པ་ནི་འཇུག་པའི་དོན་ཡིན་ནོ། །
དེ་ལ་སྡོམ་པའི་•སེམས་པ་སྟེ། ལྔ་ཀུན་དུ་འགྲོ་བའི་སེམས་པ་ཉིད་དོ། ། དེའི་
མཚན་ཉིད་ནི་བསྟན་དུ་མེད་པ་ཐོགས་པ་མེད་པའོ། །དབྱེ་བ་ནི་ཐུན་མོང་སྟེ།
སྲོག་གཅོད་པ་སྤོང་བ་ལ་སོགས་པ་དང་། ཐུན་མོང་མ་ཡིན་པ་སྟེ། གནོད་་
སེམས་ལ་སོགས་པ་སྤོང་ཞིང་གཞན་གྱི་དོན་ལ་འབད་པ་ལ་སོགས་པ་ཐམས་ཅད་དོ། །
41-502