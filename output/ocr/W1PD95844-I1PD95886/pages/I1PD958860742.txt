དམ་ཚིག་ཐམས་ཅད་བསྡུས་པ་ཞེས་བྱ་བ།
༦༩༣
དང་བསྲུང་བ་དང་བསྒྲུབ་པའི་སྒོ་ནས་དབྱེ་བ་དང་སྤྱོད་པ་དང་ལྟ་བའི་སྒོ་ནས་་་་་
དབྱེ་བ་དང་སྤྱི་དང་ཁྱད་པར་དང་ལྷག་པའི་སྒོ་ནས་དབྱེ་བ་དང་ཐུན་མོང་དང་་་་་
ཐུན་མོང་མ་ཡིན་པའི་སྒོ་ནས་དབྱེ་བ་དང་། རགས་པ་དང་ཕྲ་བའི་སྒོ་ནས་དབྱེ་
བ་དངང་། བསྲུང་བར་བྱ་བ་དང་ཉམས་སུ་བླང་བ་དང་སྤྱད་པར་བྱ་བ་དང་སྤྱོད་
ལམ་དང་ཐུན་མོང་མ་ཡིན་པའི་སྒོ་ནས་དབྱེ་བའོ། །དེ་ལ་མིང་གི་རྣམ་གྲངས་ནི་
དམ་ཚིག་དང་སྡོམ་པ་དང་བརྟུལ་ཞུགས་དང་སྤྱོད་ཡུལ་དང་དཀའ་སྤྱད་དང་སྤྱོད་
པ་དང་ཤཱི་ལ་ལ་སོགས་པའོ། །དེ་ལ་རྐང་གྲངས་ནི་ཐུན་མོང་གི་རྩ་བའི་ལྟུང་བ་་
བཞི་དང་ཕ་རོལ་ཏུ་ཕྱིན་པའི་རྩ་བའི་ལྟུང་བ་བཅུ་གཉིས་དང་ཀྲྀ་ཡའི་རྒྱུད་ཀྱི་རྩ་་་་
བའི་ལྟུང་བ་བཅུ་གསུམ་དང་། སྤྱོད་པའི་རྒྱུད་ཀྱི་རྩ་བའི་ལྟུང་བ་བཅུ་བཞི་དང་་
རྣལ་འབྱོར་གྱི་རྒྱུད་ཀྱི་རྩ་བའི་ལྟུང་བ་བཅུ་བཞི་དང་། རྣལ་འབྱོར་ཆེན་པོའི་རྒྱུད་
ཀྱི་རྩ་བའི་ལྟུང་བ་བཅུ་བཞི་དང་། ཡང་ལྔ་དང་ཡང་བཞི་དང་། རྩ་བའི་ལྟུང་
བ་བདུན་ཅུ་*ཐམ་པའོ། །དེ་ལ་ཡན་ལག་གི་དམ་ཚིག་རྣམས་ནི་འདི་རྣམས་སོ
ཞེས་བགྲང་བར་མི་ནུས་ཏེ། མདོ་སྡེ་དང་མངོན་པ་དང་འདུལ་བ་དང་རྒྱུད་སྡེ་
རྣམས་སུ་བལྟ་བར་བྱའོ། །དེ་ལ་དམ་ཚིག་གི་བརྡ་ནི་ཇི་སྐད་དུ། མི་ཤིགས་•
པ་ནི་སེང་གེ་སྟེ། །གཅན་གཟན་‧རྒྱལ་པོ་ཡིན་པས་སོ། །ཟ་མ་ཏོག་ནི་རྒྱལ་་་་
མོའི་•མཛོད། །དུག་སྤྱོད་པ་ནི་དེར་མི་རིགསས། །རཏྣ་མྱུ་གུ་ལྕུག་ཕྲན་དག །
བྲེགས་• ཏེ་འབྱུང་རྒྱུན་གཅད་མི་བྱ། །གངས་ཀྱི་ཞུ་ཆུ་ཕལ་པ་ཡང་། །མཁས་་
པས་བཏུང་བར་མི་བྱའོ། །པདྨའི་ཟེའུ་•འབྲུ་ཁ་མ་བྱེ∶། །ཟླ་ཟེར་མ་ཡིན་དབྱེ་
མི་བྱ། །མ་བརྟགས་•བུག་རྡོལ་ཅན་སྣོད་དུ། །བདུད་རྩི་སྨན་བླུགས་ཟགས་
པར་འགྱུར། །དོན་མེད་བཅོས་པའི་ཚུལ་རྟགས་‧ཅན། །བསྲེལ་ཞིང་སྤྱད་པར་
བྱ་བ་མིན། །ཤེལ་དཀར་རཏྣ་སྒོ་ང་དང༌་། །འདམ་རྫབ་ཁུང་དུ་ནུབ་མི་བྱ། །
41-693