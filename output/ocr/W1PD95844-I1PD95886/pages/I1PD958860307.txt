१७०
བསྟན་འགྱུར། རྒྱུད། ༼ཙུ༽ ༧༨
སྤྱོད་པ་མཁྱེན་ནས་སྔགས་ཀྱི་ཚུལ་ལ་དགག་པ་གསུངས་པ་ཡིན་ནོ། །དེ་ཡང་
བཅོམ་ལྡན་འདས་ཀྱིས་གསང་སྔགས་ཀྱི་ཐེག་པའི་ཚུལ་ལས། ཤེས་རབ་དེ་ནི་མི་
ཤེས་ཤིང་། །ངར་འཛིན་དྲི་མས་སྦགས་པ་རྣམས། །དེ་ཡི་འཇིག་རྟེན་འདས་་
སྤྱོད་པ། །དམྱལ་བར་འགྲོ་བ་ཁོ་ནར་•ཟད། །ཅེས་གསུངས་པ་དང་། ཡང་
དེ་ཉིད་ལས། ཐབས་བཟང་•རྣམ་པར་སྤངས་ནས་ནི། །འགལ་བའི་དམ་ཚིག་
ལ་སོགས་པ། །གང་ཞིག་གཞན་དུ་བྱེད་པ་དག །དེ་ནི་ངུ་འབོད་དག་ཏུ་འཚེད༎
དཔེར་ན་འདི་ན་རབ་འབར་མེར། །རྩྭ་དང་ཤིང་ལ་སོགས་པའི་ཚོགས། _ །
བཅུག་པ་ཐལ་བ་ཉིད་འགྱུར་གྱིས། །སླར་ནི་རབ་ཏུ་སྐྱེ་མི་འགྱུར། །དེ་བཞིན་
དེ་ཉིད་རྣམ་བྲལ་བར། །ཤིན་ཏུ་ རྨད་བྱུང་ལས་བྱེད་པ།
།ཇི་སྲིད་ནམ་མཁའ་
གནས་བར་དུ། །ཤི་ནས་དམྱལ་བར་འགྲོ་བར་འགྱུར། །ཞེས་གསུངས་པ་དང་།
གཞན་ཡང་།
ལེགས་བརྟགས་ལེགས་པར་དཔྱད་ནས་ནི། །མཁས་པས་རབ་་
ཏུ་འཇུག་བྱ་ཡིན། །གཞན་དུ་མེར་ནི་འཇུག་པ་ཡིས། །བཅུ་དྲུག་ཆར་ཡང་མི་
ཕོད་དོ། །ཞེས་གསུངས་པ་དང་། ཡང་། དེ་ཉིད་དེ་ཉིད་ཀྱིས་ཤེས་ནས། །
ལྷག་པར་མོས་པར་ངེས་བརྟེན་གང༌་། །དེས་གྲུབ་འགྱུར་གྱི་གཞན་དུ་དེ།
།
དམྱལ་བ་ཆེན་པོར་ལྟུང་བར་འགྱུར།
།ཞེས་བྱ་བ་ལ་སོགས་པ་རྒྱ་ཆེར་གསུངས་་་
པས་སེམས་ཅན་ཕལ་པ་རྣམས་ལ་སྔགས་ཀྱི་ཚུལ་བསྟན་པ་དགག་པར་མཛད་པ་་་་
ཡིན་ནོ། །ཁོ་བོ་ཅག་གིས་ཀྱང་བཅོམ་ལྡན་འདས་ཀྱིས་དགག་པར་གསུངས་པའི་
བཀའ་འདི་ཉིད་ཀྱིས། དེ་ཁོ་ན་ཉིད་ཀྱི་སྙིང་པོ་བསྡུས་པ་འདིར་གསང་སྔགས་ཀྱི་
ཚུལ་ལ་བསྟན་པའི་ཐབས་ཀྱི་ཁྱད་པར་མ་བསྟན་པ་ཡིན་ནོ། །ཐེག་ཆེན་དོན་ནི་་
ཅུང་ཟད་ཅིག །བཏུས་ནས་སྙིང་པོར་བསྡུས་པ་ལ། །གང་འདིར་ཅུང་ཟད་
མི་གསལ་བ། །དེ་ནི་གཞན་དུ་ལེགས་པར་བརྟག །འདི་ནི་ཆོས་གྲངས་•ལ་
41-260