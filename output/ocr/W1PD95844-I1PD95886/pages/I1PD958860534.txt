བླ་མ་བརྒྱུད་པའི་རིམ་པའི་མན་ངག་ཅེས་བྱ་བ།
མི་རྟོག་པ་ཅིར་ཡང་མི་འཛིན་པ་ནི་ཆོས་ཀྱི་སྐུའོ། །ས་ཆེན་པོ་ལ་སྤྱོད་པའི་བྱང་་
ཆུབ་སེམས་དཔའི་སྤྱོད་ཡུལ་དུ་སྣང་བ་ནི་རྟེན་གཞལ་ཡས་ཁང་དང་བརྟེན་པ་ལྷའི་
དཀྱིལ་འཁོར་མཚན་དང་དཔེ་བྱད་དང་། མི་འཇིགས་པ་ལ་སོགས་པས་བརྒྱན་་
པར་སྣང་བ་ནི་ལོངས་སྤྱོད་རྫོགས་པའི་སྐུ། །ལྷ་དང་མིའི་མཐོང་བ་མ་དག་པ་་
ལ་ནི་ཕྱིན་ཅི་ལོག་ཏུ་སྣང་༌་། མཐོང་བ་དག་པ་ལ་ནི་གང་དང་གང་གིས་འདུལ་བ་
ལ་དེ་དང་དེའི་ངོ་བོར་སྐུ་སྣ་ཚོགས་སུ་དེ་བཞིན་གཤེགས་པའི་ཐུགས་རྗེ་ཆེན་པོའི་་
བྱིན་རླབས་•དངང་། སྔོན་གྱི་སྨོན་ལམ་དང་སེམས་ཅན་གྱི་མོས་པའི་དབང་གིས་
སྣང་བ་ནི་སྤྲུལ་པའི་སྐུའོ།
ལ་ཐ་སྙད་ཀྱི་དབྱེ་བ་མེད་དེ། ངོ་བོ་ལྷུན་གྱིས་གྲུབ་པར་གཅིག་པས་ན་ངོ་བོ་ཉིད་
སྐུའོ།༑ །དེའི་ཡང་འདི་སྐད་དུ། འཆད་པ་པོ་ང་ཆོས་ཀྱང་ང་། །རང་གི་་
ཚོགས་ལྡན་ཉན་པ་ང་། །འཇིག་རྟེན་སྟོན་པ་བསྒྲུབ་བྱ་ང་། ། འཇིག་རྟེན་་
འཇིག་རྟེན་འདས་པ་ང་། །ཞེས་གསུངས་པས། འཆད་པ་པོ་ནི་ལོངས་སྤྱོད་
རྫོགས་པའི་སྐུ། ཆོས་ནི་ཆོས་ཀྱི་སྐུ། རང་གི་ཚོགས་ལྡན་ཉན་པ་ནི་སྤྲུལ་པའི་་
སྐུའོ།༑ །དེས་ན་ཐམས་ཅད་ཀྱི་ངོ་བོ་ཡིན་པས་ན་ངོ་བོ་ཉིད་ཀྱི་སྐུའོ། །དེ་ལྟ་་་
བུའི་རིམ་པ་ནི་ཟུང་དུ་འཇུག་པ་ལྷུན་གྱིས་གྲུབ་པའོ། །ཟུང་དུ་འཇུག་པ་ནི་འོད་
གསལ་བ་དང་། སྟོང་པ་གཉིས་སུ་མེད་པ་སྟེ། ངོ་བོ་ཉིད་ལ་དབྱེར་མེད་ཀྱང་
ཆོས་ཚུལ་གྱིས་བརྩིས་ན་འོད་གསལ་བ་དང་སྟོང་པའོ། །རིགས་པས་ཡང་དག་
པར་བརྟགས་ན་དངོས་པོ་མེད་པ་ནི་སྟོང་པ་ཡིན་ལ། མཉམ་པར་ཉམས་སུ་མྱོང་
།འདི་རྣམས་ཐ་སྙད་ཙམ་དུ་བཤད་ཀྱང་རང་གི་ངོ་བོ་
བ་ནི་འོད་གསལ་བའོ། །འོད་གསལ་ལས་ཀྱང་སྟོང་པ་གཞན་མ་ཡིན་ལ་སྟོང་པ་་
ལས་ཀྱང་འོད་གསལ་བ་གཞན་མ་ཡིན་ཏེ། དཔེར་ན་སྨིག་རྒྱུ་ལས་ཆུར་སྣང་ཡང་་་
ཡང་•དག་པར་ན་ཆུའི་དངོས་པོ་མེད་དོ། །དེ་བཞིན་དུ་འོད་གསལ་བ་ཉིད་ལ་་
41-487