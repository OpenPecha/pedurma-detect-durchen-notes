རྣལ་འབྱོར་བླ་ན་མེད་པའི་རྒྱུད་ཀྱི་དོན་ལ་འཇུག་པ་བསྡུས་པ་ཞེས་བྱ་བ།
アイ2
ཀུན་རྫོབ་ནི་མི་བརྟན་པ་དང་གཡོ་བའོ། ། །དེའི་བདེན་པ་ནི་ཆུ་ཟླ་ལྟ་བུའོ། །
ཡང་དེ་ཉིད་ལས་རྣམ་པར་ཤེས་པ་ནི་འོད་གསལ་བ་ལས་འབྱུང་ངོ་།
།དེ་ནི་་་
སེམས་དང་ཡིད་ཅེས་བྱ་སྟེ། ཀུན་ནས་ཉོན་མོངས་པ་དང་རྣམ་པར་བྱང་བའི་་་
ཆོས་ཐམས་ཅད་ནི་དེའི་རྩ་བ་ཅན་ཡིན་ནོ་ཞེས་གསུངས་པ་དང་།
རྒྱུད་ཐམས་་་
ཅད་ཀྱི་བླ་མར་གྱུར་པ་ལས། འགྲོ་བ་འདི་ཀུན་སངས་རྒྱས་ལྔ་བདག་ཉིད། །
གར་མཁན་དག་དང་རོལ་མོ་བཟང་ལྟར་སྣང་། །གང་དུ་བདེ་ཆེན་ཞེས་བྱ་གཅིག་
པུ་ཉིད། །གཅིག་པུ་ཉམས་ནི་དུ་མར་གར་མཛད་དོ། །ཞེས་གསུངས་པ་དང་།
དགོངས་པ་ལུང་བསྟན་•པ་ལས་ཀྱང་། བྱང་ཆུབ་སེམས་ལས་རླུང་འབྱུང་ཞིང་། །
ནམ་མཁའ་ལས་ནི་རྣམ་གནས་པ། །སེམས་ཅན་ཀུན་གྱི་སྲོག་གྱུར་ཅིང་། །ལྔ་
ཡི་བདག་ཉིད་བཅུ་མིང་ཅན། །རྟེན་འབྲེལ་བཅུ་གཉིས་ཞེས་གྲགས་པ། །ངོ་བོ་
ཉིད་རྣམས་གསུམ་དུ་འགྱུར། །ཞེས་གསུངས་པ་དང༌། ཡང་དེ་ཉིད་ལས།
སྙིང་པོར་གྱུར་པ་རང་སྲོག་ལས། །ཁམས་གསུམ་ན་ནི་གཞན་མེད་དེ། ། །ཁམས་
གསུམ་རླུང་གི་སྤྲུལ་པ་སྟེ། །རྨི་ལམ་རྨི་བ་བཞིན་དུ་བལྟ། །ཞེས་གསུངས་པ་་
དང༌་། ཡང་དེ་ཉིད་ལས། སྐྱེ་དང་གནས་དང་འཇིག་པ་དང་། །སྲིད་པ་་
བར་མར་གནས་པ་སྟེ། །ཇི་སྙེད་འཇིག་རྟེན་གྱིས་བརྟགས་པ། །སེམས་དང་་་
རླུང་གི་•རྣམ་འཕྲུལ་ལོ། །ཞེས་གསུངས་པ་དང་། གཞན་ཡང་སྣང་བའི་ཕྲེང་
བ་ལས་ཀྱང་། སེམས་ཙམ་ལ་ནི་བརྟེན་ནས་སུ། ། ཕྱི་རོལ་དོན་ལ་མི【བརྟག་གོ∶། །
དེ་བཞིན་ཉིད་ལ་དམིགས་ནས་སུ། །སེམས་ཙམ་ལས་ནི་བཟླ་བར་བྱ། །སེམས་
ཙམ་ལས་ནི་བཟླས་ནས་སུ། །སྣང་བ་མེད་ལ་གནས་པར་འགྱུར། །སྣང་མེད་་
གནས་པའི་རྣལ་འབྱོར་པ། །དེ་ཡིས་ཐེག་པ་ཆེན་པོ་མཐོང༌་། །ཞེས་གསུངས་་
པ་དང་། རིན་པོ་ཆེ་ཕྲེང་བ་ལས་ཀྱང་། ངར་འཛིན་ལས་བྱུང་ཕུང་པོ་རྣམས། །
41-287