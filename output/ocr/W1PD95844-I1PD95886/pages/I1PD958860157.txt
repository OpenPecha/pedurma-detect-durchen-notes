770
བསྟན་འགྱུར། རྒྱུད། ༧༨
མན་ངག་སྟོན་བྱེད་སྤྱོད་པ་བཤད་པ་ཡིན། །【སློབ་དཔོན་ཡེ་ཤེས་གྲགས་པས་་
རྣམ་པར་སྦྱར་བ་▪དེ་ཁོ་ན་ཉིད་ལ་འཇུག་པ་ལས་དབྱེ་བའི་རྣམ་པར་ངེས་པ་སྟེ་་་་
ལེའུ་དང་པོའོ།།
།
སློབ་མ་བརྟག་●དང་སྤྱོད་པ་ལས། །འབད་དེ་ཤེས་པར་བྱས་ནས་ནི། །ཅི་•
རིགས་པར་ནི་ངེས་སྦྱོར་བ། །སློབ་དཔོན་ཡིན་པར་ཐུབ་པས་གསུངས།
གདུལ་བྱ་དེ་རྣམས་ཀྱང་རྟགས་དང་། ཀུན་དུ་སྤྱོད་པ་འགའ་ཞིག་གིས་ཇི་སྐད་དུ་་
བཤད་པའི་•ཁྱད་པར་ངེས་པར་ཤེས་པར་བྱས་ལ། སློབ་དཔོན་གྱིས་ཇི་ལྟར་འོག་
ནས་བཤད་པའི་རང་གི་བསྒོམ་པའི་རིམ་པ་ལ་ངེས་པར་སྦྱར་བར་བྱ་སྟེ། ཇི་སྐད་དུ།
བླ་མས་སློབ་མའི་བསམ་ཤེས་ན། །རྗེས་སུ་བསྟན་པས་ནུས་པ་གང་། །དེ་ཡིས་
སློབ་མ་བསྡུ་བྱ་ཡི། །རྨོངས་པ་སློབ་མ་བསྡུ་འོས་མིན། །ཞེས་བཤད་པ་དང་།
དེ་བཞིན་དུ། གང་དང་གང་ལ་དང་པོར་ཕན། །དེ་དང་དེ་ཡི་•ཀུན་སྤྱོད་ཀྱིས། །
སྣོད་ཉམས་གྱུར་ལ་ནམ་ཡང་ནི། །དམ་ཆོས་བསྟན་པར་མི་བྱའོ། །ཞེས་བྱ་
བ་དང་། གཞན་ཡང་། དེ་ཉིད་ཚོལ་ལ་ཐོག་མར་ནི། །ཐམས་ཅད་ཡོད་་
ཅེས་བརྗོད་པར་བྱ། །དོན་རྣམས་རྟོགས་ཤིང་ཆགས་མེད་ནས། །དེ་ཡི་འོག་
ཏུ་དབེན་པའོ། །ཞེས་བཤད་པས་ཐོག་མ་ཁོ་ནར་ཐམས་ཅད་སྟོང་པ་ལ་ངེས་པར་
སྦྱོར་བར་མི་•བྱ་སྟེ། ཤེས་རབ་ཉམ་•ཆུང་བ་ཉིད་ཀྱིས་དེ་སྤོང་བའི་རྒྱུས་དམྱལ་བ་
ལ་སོགས་པར་ཡང་འགྲོ་བར་འགྱུར་བས་དེ་ལྟར་མི་འགྱུར་བའི་ཕྱིར་རོ། །དེ་ཡང་།
སྟོང་ཉིད་བསོད་ནམས་འདོད་པ་ཡིས།ས། །ཐམས་ཅད་དུ་ནི་བརྗོད་མི་བྱ། །
གནས་མིན་པར་ནི་སྦྱར་བ་ཡིས། །བདུད་རྩི་དུག་ནི་ཉིད་དུ་འགྱུར། །གཞན་་
ཡང་། སྟོང་པ་ཉིད་ལ་བལྟ་ཉེས་ན། །ཤེས་རབ་ཆུང་ལྡན་ཕུང་བར་འགྱུར། །
41-110