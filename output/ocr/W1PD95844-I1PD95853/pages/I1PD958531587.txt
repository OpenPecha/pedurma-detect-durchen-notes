7442
བསྟན་འགྱུར། རྒྱུད། ༼བ༽ ༡༦
ཅིག་ས་རྣམས་སྤྱོད། །ཅེས་བྱ་བ་ནི་ཕོ་ཉ་དང་ལྷན་ཅིག་གནས་དང་ཉེ་བའི་གནས་
ལ་སོགས་པར་བགྲོད་པ་ནི་ས་ལ་རྣམ་པར་སྤྱོད་པའོ།
།དེ་ཉིད་བརྗོད་པར་བྱ་བའི་
ཕྱིར༑ །མཚན་མོ་རྟག་པར་ནམ་མཁའི་གོས། །ཞེས་བྱ་བ་ལ་སོགས་པ་ལ། ཡང་
ནི་ངེས་པར་གཟུང་བའོ། །དེ་བས་ན་མཚན་མོ་ཁོ་ནར་གཅེར་བུ་སྟེ། ཉིན་པར་
ནི་སྟག་གི་པགས་པ་གོན་པའོ། །དེ་ཉིད་བཤད་པར་བྱ་བའི་ཕྱིར། །སྲོག་ཆགས་
ཡན་ལག་ལས་བྱུང་གོན། །ཞེས་བྱ་བ་ལ། གཅེར་བུའམ་ནི་པགས་གྱོན་པའོ། །
ཅི་སྨྱོན་པ་ལྟར་སྤྱོད་པ་སྤྱོད་དམ་• ཞེ་ན། གནག་དང་དམར་བར་རྟག་འགྱུར་བྱ། །
ཞེས་བྱ་བ་ལ་སོགས་པ་ལ། གནག་པ་ནི་བཅོམ་ལྡན་འདས་སོ། །དམར་པོ་ནི་་
བཅོམ་ལྡན་འདས་མའོ། །དེའི་རྣམ་པའི་རྣལ་འབྱོར་མི་འདོར་ཞིང་གནས་ཇི་ལྟ་བ་
བཞིན་དུ་ལྷ་མོ་སུམ་ཅུ་རྩ་དྲུག་གི་འཁོར་ལོ་བསྡུས་པའི་རྣལ་འབྱོར་པ་ནག་པོ་དང་་་་་
དམར་པོ་རྟག་ཏུ་གྱུར་པར་གསུངས་པ་ནི་ཐབས་དང་ཤེས་རབ་ཀྱི་• བདག་ཉིད་དུ་་་་་
གྱུར་ནས་སྤྱོད་པ་སྤྱད་•པ་ཡིན་གྱི། སོ་སོའི་སྐྱེ་བོ་ལྟར་ན་•མ་ཡིན་ནོ་ཞེས་བྱ་བའི་
དོན་ཏོ། །སྤྱོད་པའི་རྒྱན་•བསྟན་པར་བྱ་བའི་ཕྱིར། མགུལ་རྒྱན་སྤྱི་གཙུག་དཔུང་
རྒྱན་དང་། །ཞེས་བྱ་བ་ལ་སོགས་པ་སྨོས་ཏེ། སྤང་བར་མི་བྱ་བའི་དམ་ཚིག་་་་
བསམ་གཏན་གྱི་མགུལ་རྒྱན་ལ་སོགས་པའི་ཕྱག་རྒྱ་རྒྱན་དུ་སྤྱད་པར་བྱ་བ་བསྟན་ཏོ། །
ཅི་སྤྱོད་པ་སྤྱད་ཅིང་གླང་པོའི་པགས་པ་འཛིན་ནམ་ཞེ་ན། རྡོ་རྗེ་དང་བཅས་པའི་*
སྣོད་དང་། ཁ་ཊཱཾ་ཅང་ཏེའུ་ཧཱུཾ་གི་སྒྲ། །ཞེས་བྱ་བ་སྨོས་ཏེ། རྡོ་རྗེས་
ད
མཚན་པའི་པད་སྣོད་ནི། ། རྡོ་རྗེ་དང་བཅས་པད་སྣོད་དོ།
།ཁ་ཊཱཾ【ག་དང
ཅང་ཏེའུ་ནི་ཕྱག་མཚན་ཏེ། ལག་པས་འཛིན་ཅིང་ཡི་གེ་ཧཱུཾ་གི་སྒྲ་•བརྗོད་པར་་་་་་
བྱའོ།༑ །དེ་གཅིག་པུ་ཡིན་ནམ་ཞེ་ན། རྣལ་འབྱོར་མ་བཅས་དཔའ་བོ་ཀུན། །
གོ་ཆ་གཉིས་ཀྱིས་རྣམ་པར་བརྒྱརྒྱན། །ཞེསབྱ་བ་•ལ། དཔའ་བོ་ཉི་ཤུ་རྩ་བཞི་
8-1552