འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་འགྲེལ་པ་དྲི་མ་མེད་པའི་འོད་ཅེས་བྱ་བ།
42
བཅུ་ལ་སྤྱད་ནས། བགྲོད་པར་བྱ་བའི་ལམ་ས་བཅུ་བགྲོད་པས་ན། རྣམ་པ་ཉི་
ཤུས་ས་བཅུའི་བྱང་ཆུབ་སེམས་སོ། །རྣམ་པར་སངས་རྒྱས་ཀུན་རིག་མཆོག་སྦྱར་ཏེ་
རྣམ་པར་ནི་སྣང་བ་སྣ་ཚོགས་སོ། །ཀུན་རིག་ནི་ཕྱི་ནང་ཡུལ་མེད་དེ་རང་གི་སེམས་
ཀྱི་སྣང་བའོ། །དེས་སངས་རྒྱས་ཀྱི་མཆོགགྲུབ་པའོ∶།
།དེས་ཆོས་སྐུ་ཐོབ་ནས་
གཞན་དོན་དུ་སངས་རྒྱས་ཀུན་གྱི་སྤྲུལ་པའི་སྐུ་ཞེས་པས་སྤྲུལ་སྐུའོ། །དེ་ཡང་གཅིག་
ཏུ་མ་ངེས་ཏེ། །བྱེ་བ་དཔག་མེད་འགྱེད་པ་པོ། །ཞེས་པ་ཀུན་ཁྱབ་པའོ། །སྐད་
ཅིག་ཐམས་ཅད་མངོན་པར་རྟོགས། །ཞེས་པ་སྐད་ཅིག་མ【སྐྱེ་བ་•དང་གནས་པ་
དང་འགག་པའི་སྐད་ཅིག་མ་མེད་པར་གཅིག་ཏུ་རྟོགས་པའོ། ། སེམས་ཀྱི་སྐད་ཅིག་
དོན་ཀུན་རིག་ནི་སེམས་དང་པོ་མ་སྐྱེས་བར་དུ་མི་གནས་ཐ་མ་མི་འགག་པའི་དོན་་་་་་
ཀུན་རིག་པའོ། །དེ་ལྟར་ཐེག་པ་གསུམ་•ཐུན་མོང་ལ་སྦྱར་བ་བསྟན་ནས་གསང་་་
སྔགས་བླ་ན་མེད་པ་ནི། ཡན་ལག་བཅུ་གཉིས་སྲིད་རྩ་བཏོན། །ཞེས་པ་ནི་
འདིར་རྟེན་འབྲེལ་འགག་ལུགས་ནི། གང་གཡོ་བའི་ཆགས་པ་ཉམས་པ་དེ།
མཆོག་ཏུ་མི་འགྱུར་བའི་ཡེ་ཤེས་སུ་གྱུར་• ཏེ། མཆོག་ཏུ་མི་འགྱུར་བའི་•ཆགས་པ་
ཆེན་པོ་ལ་ཆགས་པས་ཆགས་པ་བྲལ་བ་ཉམས་པ། ཆགས་བྲལ་གྱི་མིང་ནི་ཞེ་སྡང་
ངོ་༑ ། ཞེ་སྡང་ཟད་པས་ཞེ་སྡང་ཆེན་པོར་འགྱུར་ཏེ། ཞེ་སྡང་ཆེན་པོ་སེམས་་་་་
བརྒྱལ་བའི་མིང་ངོ་། །དེས་གཏི་མུག་ཉམས་པས་གཏི་མུག་ཟད་པའི་གཏི་མུག་ལས་
ཀྱང་གཏི་མུག་ཆེན་པོར་འགྱུར་ཏེ། དེས་ན་ཆགས་པ་ཆེན་པོ་དང་། ཞེ་སྡང་ཆེན་
པོ་དང་། གཏི་མུག་ཆེན་པོས་ཆགས་པ་དང་། །ཞེ་སྡང་དང་གཏི་མུག་གི་བདག་་
ཉིད་ཅན་གྱི་མ་རིག་པ་ཉམས་པའོ། །མ་རིག་པ་ཉམས་པས་མ་རིག་པ་ཆེན་པོར་་་
འགྱུར་ཏེ། དེས་མ་རིག་པ་འགག* དེས་འདུ་བྱེད་ལ་སོགས་པ་འགག་•པའོ། །
དེས་ན་དག་པ་རྣམ་པ་བཅུ་གཉིས་འཆང་བ་ནི་རྟེན་འབྲེལ་བཅུ་གཉིས་འགགས་ནས་་
8-587