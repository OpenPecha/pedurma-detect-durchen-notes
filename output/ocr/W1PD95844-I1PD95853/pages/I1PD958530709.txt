کالای
བསྟན་འགྱུར། རྒྱུད། ༼༽ ༡༥ LAWPAA
པའོ།༑ །དགེ་བ་ནི་དཀར་པོའི་ཆོས་སོ། །ཞི་བ་ནི་བདེ་བ་སྐྱེད་པའོ། །ལེགས་པ་
ནི་གང་ལ་ཡོད་ན་མཛེས་པ་དང་གཞན་དགའ་བར་འགྱུར་བའོ།
འཕེལ་ཞིང་རྒྱུན་མི་འཆད་པར་འགྱུར་བ་ནི་རབ་ཏུ་འཕེལ་ལོ∶།
།དེ་རྣམས་དེས་་
།གྲགས་པ་དང་།
སྙན་པ་དང་། ཚིགས་སུ་བཅད་པ་དང་། །བསྟོད་པ་དང་•གྲགས་པར་བྱེད་པའོ་
ཞེས་པ་ལ། གྲགས་པ་ནི་བདག་གི་ཡོན་ཏན་ཀུན་གྱིས་བརྗོད་པའོ། །།སྙན་པ་ནི་
ཇི་བཞིན་གྱི་ཡོན་ཏན་བརྗོད་པས་བདག་སེམས་བདེ་བའོ། །ཚིགས་སུ་བཅད་པ་ནི་
བདག་གི་བསྔགས་པ་བརྗོད་པའི་ཚེ་ཚིགས་སུ་བཅད་པའི་ཚུལ་གྱིས་སོ། །བསྟོད་པ་
ནི་བདག་གི་ཆེ་བའི་བདག་ཉིད་བརྗོད་པའོ། །གྲགས་པ་ནི་ཀུན་གྱིས་ཐོས་པའི་ཚུལ་
ལོ༑ །ནད་དང་འཇིགས་པ་ཆེན་པོ་ཐམས་ཅད་རབ་ཏུ་ཞི་བར་བྱེད་པའོ་ཞེས་པ་ནི།
ནད་ནི་ལུས་དང་སེམས་ལ་ཟུག་རྔུར་གྱུར་པའོ། །འཇིགས་པ་ཆེན་པོ་ཐམས་ཅད་་
ཅེས་པ་ནི་ཤ་ཟའི་འཇིགས་པ་དང་། ནད་ཀྱི་འཇིགས་པ་དང་། དབང་པོ་ལ་་
སོགས་པའི་འཇིགས་པ་དང་། ནོར་མེད་པའི་འཇིགས་པ་དང་། མཛའ་བོ་དང་
བྲལ་བའི་འཇིགས་པ་དང༌། རྒྱལ་པོའི་ཆད་པས་འཇིགས་པ་དང་། ཐོག་ལྷུང་
བའི་འཇིགས་པ་དང་། དོན་ཉམས་པས་འཇིགས་པ་ནི་འཇིགས་པ་ཆེན་པོའོ། །
ཐམས་ཅད་ཀྱི་སྒྲ་•ནི་འཇིགས་པ་ཆེན་པོ་འདི་དག་དང་། སྔར་སྨོས་པ་ཀུན་ཞི་བར་
བྱེད་པའོ་ཞེས་བྱའོ། །དེ་ལྟར་དབང་བསྐུར་ཞིང་རྟོག་• པ་དང་ལྡན་པ་ལ་སེམས་་་
བསྐྱེད་པ་དང་། དབུགས་དབྱུང་བའི་ཕྱིར་དེ་ལྟར་བསྟན་ནས། དག་བྱེད་ཁྱད་
པར་ཅན་དུ་བསྟན་པའི་ཕྱིར། ཤིན་ཏུ་རྣམ་པར་དག་པ་རྣམས་ཀྱི་ཡང་ཤིན་ཏུ་རྣམ་
པར་དག་པའོ་ཞེས་གསུངས་ཏེ་དེ་ལ་ ཤིན་ ཏུ་རྣམ་པར་དག་པ་ནི་ལྷའི་སྐུའོ། །
རྣམས་ཀྱི་ཡང་ཞེས་བྱ་བ་ནི།
རང་རང་གི་བསམ་པ་རྣམ་པར་དག་པའོ་ཞེས་གང་
གིས་བརྟགས་པ་རྣམས་སོ། །ཡང་ཞེས་པ་ནི་ཀྱང་ཞེས་པའི་དོན་ཏོ། །མཚུངས་པ་
8-676