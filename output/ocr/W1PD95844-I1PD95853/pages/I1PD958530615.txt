५१२
pendperap བསྟན་འགྱུར། རྒྱུད། ༼༦༽ ༡AA
འཁོར་ལ་ཡེ་ཤེས་སེམས་དཔའ་ངག་གི་དབང་ཕྱུག་ཅེས་བྱ་བ་སྐུ་མདོག་དམར་པོ་་་་་
གཡས་རལ་གྲི་གཡོན་རིན་པོ་ཆེ་བསྣམས་པའོ།
།དེའི་ཐུགས་ཀ་ནས་འཁོར་ལོ་་་་་་
རྩིབས་བརྒྱད་པ་ལ། ཨོཾ་ཝཱ་གཱི་ཤྭ་ར་ཡ་ཏེ་ན་མཿ ཞེས་པའོ། །དེའི་ལྟེ་བ་ལ་ཨ་
དམར་པོ་གནས་པར་བསམ་མོ། །ལྷོ་ཕྱོགས་པའི་ལྷ་གཞན་རྣམས་ཀྱང་མི་བསྐྱོད་པ་
བཞིན་ཕྱག་མཚན་དང་སྐུ་མདོག་གྱུར་པར་བསམ་མོ། །
སེམས་ཅན་གྱི་དོན་བྱ་བ་མདོར་བསྟན་པ་དང་དེའི་སྐུའི་སྒོ་ནས་རྒྱས་པར་་་
མཛད་པ་དང་། ལམ་འབྲས་བུ་དང་བཅས་པ་དང་། ངེས་པར་འབྱུང་བ་སྤྱིར་
བསྟན་པ་དང་། སྤང་བྱ་དང་གཉེན་པོ་དང་ཡེ་ཤེས་ཀྱི་སྐུའི་མཚན་ཉིད་བསྟན་པའོ། །
དང་པོ་མདོར་བསྟན་པ་ལ་འདོད་པའི་དོན་ནི་བདག་དོན་སངས་རྒྱས་ཐོབ་པ་དང་།
གཞན་དོན་སེམས་ཅན་འཁོར་བ་ལས་སྒྲོལ་བའོ། །དེ་གྲུབ་པས་ན་དོན་གྲུབ་པའོ། །
དམ་པ་ནི་གོང་ན་མེད་པའོ། །ངན་སོང་ཐམས་ཅད་ནི་དམྱལ་བ་དང་ཡི་དྭགས་་་་
དང་བྱོལ་སོང་ངོ་། །སྦྱོང་བ་ནི་ལས་དེ་ལས་ཐར་བར་བྱེད་པ། །མགོན་པོ་ནི་ངན་
སོང་གསུམ་གྱིའོ། །དེས་ན་སེམས་ཅན་ཀུན་གྱི་མཆོག་གོ།
།སེམས་ཅན་ཐམས་
ཅད་རབ་གྲོལ་བྱེད་པ་ནི་དབང་པོ་རབ་འབྲིང་ལ་ཐེག་པ་སོ་སོར་དོན་བྱེད་པའོ། །
ཉོན་མོངས་གཡུལ་དུ་གཅིག་དཔའ་བ། །ཞེས་པ་འཁོར་བའི་ཉོན་མོངས་པ་ལས་་་
འཐབ་པ་ལ་གཅིག་ཏུ་དཔའ་བའོ། །མི་ཤེས་པ་ནི་གཏི་མུག དགྲ་ནི་ཞེ་སྡང་།
དྲེགས་པ་ནི་ང་རྒྱལ། འཇོམས་པས་ན་དཔའ་བའོ། །
དེ་ནས་རྒྱས་པ་ལ་སྤྲུལ་སྐུས་གཞན་དོན་མཛད་པ་ལ་བསྟོད་པ་ནི། བློ་ལྡན་
ནི་ཤེས་རབ་བོ། །སྒེག་འཆང་ནི་རྒྱན་དང་ཆ་ལུགས་སོ།
།དཔལ་དང་ལྡན་པ་ནི་་
བསོད་ནམས་དང་ཡེ་ཤེས་ལས་གྲུབ་པ། །བརྟན་པོ་མི་སྡུག་གཟུགས་འཆང་བ་ནི་ཁྲོ་
བོས་འདུལ་བའི་ངོར་ཁྲོ་བོར་སྣང་ངོ་།
8-582
།ལག་པ་བརྒྱ་པས་ཀུན་བསྐྱོད་པ་ནི་ལག་་་