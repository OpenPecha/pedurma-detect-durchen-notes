7430
བསྟན་འགྱུར། རྒྱུད། ༼བ༽ ༡༦
མཁའ་འགྲོ་མ་བདུན་པོ་ནི་ཡང་དག་པར་བསྡུས་པའོ། །གཉིས་མེད་དཔའ་བོ་བསྡུ་
བར་བྱ། །ཞེས་བྱ་བ་ལ་དཔའ་བོ་ནི་དཔལ་བདེ་མཆོག་འཁོར་ལོའི་རྣལ་འབྱོར་པ་
དེས་གཉིས་སུ་མེད་པའི་དངོས་གྲུབ་སྤྱོད་པའི་དཔའ་བོ་གཉིས་མེད་བསྟན་•པ་སྟེ།
བཤད་པའི་མཚན་ཉིད་ཅན་ཤིན་ཏུ་གསལ་བའི་ཕྱག་རྒྱ་ཁོང་དུ་ཆུད་པར་བྱའོ། །སླར་
ཡང་ཕྱག་རྒྱ་དག་གིས་ཀྱང་།
།དེ་དག་མཚོན་པར་བྱ་བའི་ཕྱིར།
།ཐོད་པ་
ཞེས་བྱ་བ་ལ་སོགས་པ་སྨོས་ཏེ། ཐོད་པ་དང་། དགྲ་སྟ་དང་། མཆེ་བ་དང་།
འཁོར་ལོ་དང་། རྡོ་རྗེ་དང་། རྒྱལ་མཚན་དང་། ཁ་ཊཱཾ་ག་ཉིད་ཀུན་དུ་སྐྲག་
པར་བྱེད་པས་ཀུན་དུ་སྐྲག་བྱེད་དོ། །ཕྱག་རྒྱའོ། །འདིར་མ་བཤད་པ་ནི་སྡུད་་
པར་བྱེད། ཁ་གདོང་མ་ལ་སོགས་པ་•བཞིན་ཕྱག་རྒྱ་བརྒྱད་པ་ནི་དུང་ངོ་། །
མཁའ་སྤྱོད་དང་། ས་སྤྱོད་དང་། ས་འོག་ན་གནས་པ་གསུམ་དང་། མཁའ་
འགྲོ་མ་ལ་སོགས་པ་བཞི་པོ་དང༌་། ཤེས་རབ་ཀྱི་པདྨ་དང་བཅས་པའི་འཁོར་ལོ་་་་
གསུམ་དུ་འདུས་སོ། །རྣལ་འབྱོར་མ་བདུན་ནི་འཁོར་ལོ་ཐམས་ཅད་ཀྱི་རྣལ་འབྱོར་
མ་སྟེ། རབ་གཏུམ་མ་ལ་སོགས་པའི་གཟུགས་ཇི་ལྟ་བ་བཞིན་དུ་གཞན་དུ་འགྱུར་བ་
ནི་གཟུགས་བསྒྱུར་བའོ། །●འཁོར་ལོ་སྡོམ་པའི་དཀའ་འགྲེལ་རིན་པོ་ཆེའི་ཚོགས་
ཞེས་བྱ་བ་ལས།
ཡོངས་སུ་བསྒྱུར་བ་དང་། ཕྱག་མཚན་དང་ཕྱག་རྒྱའི་ལེའུ་སྟེ་
བཅུ་བདུན་པའོ།།
རིགས་ཀྱི་རྣལ་འབྱོར་མ་རྣམས་མཚན་མ་དང་ཕྱག་རྒྱ་ལ་སོགས་པ་བརྗོད་ནས།
མཚན་ཉིད་བསྟན་པར་བྱ་བའི་ཕྱིར། ལེའུ་བཅོ་བརྒྱད་པ་བཤད་པར་བྱ་སྟེ། དེ་
ནས་གཞན་ཡང་བཤད་བྱ་བ། །མཁའ་འགྲོ་མ་རྣམས་མཚན་ཉིད་དག །ཅེས་
བྱ་བ་ལ་སོགས་པ་སྨོས་སོ། །དེས་ཅིར་འགྱུར་ཞེ་ན། གང་ཞིག་གང་དག་ཅེས་པ་་
8-1530