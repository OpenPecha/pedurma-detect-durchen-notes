བསྟན་འགྱུར། རྒྱུད། ༼བ༽ ༡༦
སོགས་པས་དཀྱིལ་འཁོར་མཆོད་པའི་རྗེས་ལ།
རིམ་པ་བཟློག་པའི་དབང་བསྐུར་བ་
གཉིས་པ་བྱ་བ་ཡིནན་ནོ། ། དྲིལ་བུའི་དབྱངས་ནི་དམིགས་ནས་སུ།
།ཞེས་བྱ་བ་ལ་
སོགས་པ་ལ། དྲིལ་བུ་ལྟ་བུའི་དབྱངས་ནི་དྲིལ་བུའི་དབྱངས་ཏེ། སྒྲའི་རྣམ་པར་
རྟོག་པའི་ཚུལ་ཅན་བྲག་ཅ་ལྟ་བུར་སྒྲ་དེ་ཉིད་དྲིལ་བུ་སྟེ་ཤེས་རབ་པོ། །དེའི་་་་་
དམིགས་པ་ནི་རྗེས་སུ་མཐུན་པར་བྱ་བའོ།
།སྤོས་དང་མེ་ཏོག་གིས་བརྒྱན་པ། །
ཞེས་བྱ་བ་ལ་མེ་ཏོག་ནི་རྡུལ་ལོ། །སྤོས་ནི་འདོད་ཆགས་ཀྱི་མེའི་རྟགས་ཏེ།
སེན་
མོ་དང་སོ་ལས་དེ་དག་གིས་བརྒྱན་པ་ནི་རབ་ཏུ་བསྒྲུབས་པའོ།
།མཉམ་པར་སྦྱོར་
བས་ཤེས་རབ་ཀྱི་གནས་སྐབས་སུ་དྲིལ་བུ་དཀྲོལ་བའི་རིམ་པར་བྱ་བ་སྟེ། ལོ་བཅུ་
གཉིས་པའི་ཤེས་རབ་མཆོད་པར་བྱ་བའོ། །མཆོད་པ་ལ་དབྱངས་ཡོད་པས་དགྲོལ། །
བྱང་ཆུབ་ཀྱི་སེམས་ཀྱི་རང་བཞིན་དུ་ཡོངས་སུ་གྱུར་ནས་དབྱངས་འཛག་པ་གང་ལ་་་་་
ཡོད་པ་དེ་ནི་ལེགས་པའི་དབྱངས་སོ། །ཇི་སྐད་དུ། ཇི་སྲིད་ས་བོན་ལྡན་པའི་་
བར༑ །དེ་སྲིད་ཕྱག་རྒྱ་བསྟེན་པར་བྱ། །ཞེས་བྱ་བ་ལ་སོགས་པའོ། ། དྲིལ་བུ་
གཅིག་པུར་མ་ཟད་ཀྱི་རྔ་ཡང་དེ་ལོ་བཅུ་དྲུག་པའོ། །དེ་བཞིན་དུ་ཡང་། བཅུ་
གཉིས་པ་ནི་ཡང་དྲིལ་བུ་སྟེ། བཅུ་དྲུག་པ་ནི་རྔ་རུ་བཤད། །ཅེས་འབྱུང་ངོ་། །
ཞེས་གསུངས་སོ། །ལེགས་པའི་དབྱངས་ཞེས་བྱ་བ་ལ། ལེགས་པ་ནི་མཛེས་ཤིང་
ཧ་ཧའི་སྒྲ་ནི་བརྗོད་པར་བྱ།
།ཞེས་བྱ་བ་ཆགས་པའི་མེ་འབར་བས་གཡོ་ཞིང་ཧ་་་
ཧའི་སྒྲ་བརྗོད་པར་བྱ་བའོ། །ཚུལ་ཇི་ལྟ་བ་བཞིན་དུ་དྲིལ་བུ་དང་རྔའི་སྒྲ་ལ་སོགས་
པའི་སྒྲ་སྒྲོགས་པ་ཡང་དཀྱིལ་འཁོར་དུ་འགལ་བ་མ་ཡིན་པས་དེ་དག་ཐམས་ཅད་ཀྱང་
བྱ་བ་ཡིན་ནོ།
།དེ་ལྟའི་ཆོ་གས་མཆོད་པར་བྱ།
།ཞེས་བྱ་བ་དེ་ལྟར་གསང་བ་་་
བསྟན་ནས། ཆོ་ག་གཞན་བཤད་པའི་རྒྱུད་ལས།
འདི་སྐད་དུ། དེ་ནས་ཁྲུས་
ཀྱིས་དག་བྱས་པའི། །གོས་ནི་གཙང་མ་འཆང་བ་ཡིས། །མེ་ཏོག་སྙིམ་བཅས་ཕྱག་
8-1492