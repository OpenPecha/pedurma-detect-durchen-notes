མངོན་པ་ཆོས་ཀུན་ནས་བཏུས་པའི་རྣམ་པར་བཤད་པ་ཞེས་བྱ་བ།
م کا کار
ཕྱིར་ལན་ཅིག་ཕྱིར་འོང་བར་མི་འགྱུར། བསམས་བཞིན་དུ་སྲིད་པར་སྐྱེ་བ་ཚད་
མེད་པ་ཡོངས་སུ་འཛིན་པའི་ཕྱིར་རོ། །ཅིའི་ཕྱིར་ཕྱིར་མི་འོང་བར་མི་འགྱུར། །
བསམ་གཏན་རྣམས་ཀྱི་●གནས་ཤིང་འདོད་པའི་ཁམས་སུ་སྐྱེ་བའི་ཕྱིར་རོ།
བྱང་ཆུབ་སེམས་དཔའ་རྣམས་ནི་བདེན་པ་རྣམས་མངོན་པར་རྟོགས་པར་བྱས་ནས།
ས་བཅུ་རྣམས་སུ་བསྒོམ་པའི་ལམ་ལ་ཤེས་བྱའི་སྒྲིབ་པའི་གཉེན་པོར་ལམ་བསྒོམ་གྱི་
ཉོན་མོངས་པའི་སྒྲིབ་པའི་གཉེན་པོར་ནི་མ་ཡིན་ཏེ། དེའི་བྱང་ཆུབ་ཐོབ་པ་ན་་་
ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་ལན་ཅིག་ལ་སྤོང་ངོ་། །ལན་ཅིག་
ལ་དགྲ་བཅོམ་པ་དང་། དེ་བཞིན་གཤེགས་པར་འགྱུར་རོ། །དེ་ཉོན་མོངས་་
པ་མ་སྤངས་སུ་ཟིན་ཀྱང་སྔགས་དང་སྨན་གྱིས་གཟུང་•བའི་དུག་ལྟ་བུ་དང་།
དཔེར་ན་སྤངས་པའི་དགྲ་བཅོམ་པ་ལྟར། ས་ཐམས་ཅད་དུ་ཉོན་མོངས་པའི་
ཉེས་པ་མི་སྐྱེད་•དོ། །ཡང་བྱང་ཆུབ་སེམས་དཔའ་ཤེས་བྱ་ལ་མཁས་པ་དང་།
ཐབས་ལ་མཁས་པ་དང་། ཡང་དག་པ་•མ་ཡིན་པ་རྣམ་པར་རྟོགས་•པ་ལ་
མཁས་པ་དང་། རྣམ་པར་མི་རྟོགས་•པ་ལ་མཁས་པར་བྱའོ། །དུས་དུས་སུ་་་
དབང་པོ་རྣམས་སྦྱར་བར་བྱའོ། །ཤེས་བྱ་གང་དེ་ཡང་རྣམ་པ་དྲུག་ཏུ་བལྟ་སྟེ།
འཁྲུལ་པ་དང་། འཁྲུལ་པའི་གནས་དང་། འཁྲུལ་པ་དང་མ་ཁྲུལ་•པ་ཡང་མ་•
ཡིན་པ་དང་། མ་འཁྲུལ་པ་དང་། •འཁྲུལ་པའི་རྒྱུ་མཐུན་པའོ། །དེ་ལ་
འཁྲུལ་པ་ནི་བཟུང་•བ་དང་འཛིན་པར་མངོན་པར་ཞེན་པའོ། །འཁྲུལ་པའི་་
གནས་ནི་འཕགས་པའི་ཡེ་ཤེས་ཀྱི་སྤྱོད་ཡུལ་དུ་བྱེད་ཀྱི། རྒྱུ་ཙམ་ཡང་དག་པ་•མ་
ཡིན་པ་ཀུན་དུ་རྟོག་•པའི་བདག་ཉིད་དུ་གྱུར་པ་གང་ལ་བྱིས་པ་རྣམས་གང་མངོན་
པར་ཞེན་པ་འཇུག་པའོ། །མ་འཁྲུལ་པའི་གནས་ནི་དེ་བཞིན་ཉིད་དེ། དེ་རྣམ་
པར་མི་རྟོག་པའི་ཡེ་ཤེས་ཀྱི་རྟེན་ཡིན་པའི་ཕྱིར་རོ། །འཁྲུལ་པ་ཡང་ཡིན་ལ་མ་་་
76-1669