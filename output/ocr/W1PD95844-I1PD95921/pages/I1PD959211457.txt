73
བསྟན་འགྱུར། སེམས་ཙམ། ༼ལི ༡༥༠
ལྡན་པའི་འཆི་འཕོ་བའི་སེམས་ཀྱི་སྔ་རོལ་གྱི་གནས་སྐབས་ཀྱི་དབང་དུ་བྱས་པར་་་
རིག་པར་བྱའོ། །དགེ་བ་བྱེད་པའི་ལུས་ནི་ཐོག་མ་ཉིད་དུ་སྨད་གྲང་བར་འགྱུར་རོ། །
མི་དགེ་བ་བྱེད་པའི་ལུས་ནི་སྟོད་གྲང་བར་འགྱུར་རོ། །དེ་ལ་མི་དགེ་བ་བྱེད་པའི་་
བར་མ་དོའི་སྲིད་པར་མངོན་པར་འཇུག་པ་ནི།
དཔེར་ན་གོས་ནག་པོའམ།
མཚན་མོ་མུན་•ནག་ན་སྣང་བ་ལྟ་བུའོ། །དགེ་བ་བྱེད་པ་ནི་དཔེར་ན་གོས་
དཀར་པོའམ། ཟླ་བའི་འོད་དང་བཅས་པའི་མཚན་མོར་སྣང་བ་ལྟ་བུའོ། །
བར་མ་དོའི་སྲིད་པ་ནི་འདོད་པའི་ཁམས་དང་།
གཟུགས་ཀྱི་ཁམས་སུ་སྐྱེ་བ་ནའོ༎
གཟུགས་མེད་པ་ནས་ནི་འཆི་འཕོ་བ་ནའོ། །དེ་ནི་ཡིད་ལས་བྱུང་བ་དང་། དྲི་
ཟ་ཞེས་ཀྱང་ངོ་། རྫུས་ཏེ་●སྐྱེ་བ་ཉིད་དེ། སེམས་ཙམ་གྱི་རྒྱུ་ལས་བྱུང་བའི་་་་་
ཕྱིར་རོ། ། དྲི་ཟ་ནི་དྲི་ས་འགྲོ་བའི་ཕྱིར་ཏེ། དྲི་དང་མཐུན་པར་སྐྱེ་བའི་ཡུལ་
དུ་འགྲོ་བའི་ཕྱིར་ཞེས་པའི་དོན་ཏོ། །མཆོག་ཏུ་ཐོགས་ན་ཞག་བདུན་དུ་གནས་
ཏེ༑ དེ་ཚུན་ཆད་ཀྱིས་●འཆི་འཕོའོ། །སྐྱེ་བའི་རྐྱེན་རྙེད་ནའོ། །ཅི་སྟེ།
མ་རྙེད་ན་ཞག་བདུན་པའི་འོག་ཏུ་ཤི་འཕོས་ནས། ཡང་བར་དོའི་•སྲིད་པ་ཉིད་
དུ་གྲུབ་པའོ། །དེ་ལྟར་ལན་བདུན་གྱི་•བར་དུ་བྱས་ནས་སོ། །ཇི་སྟེ་ན་ལྡོག་གོ༎
གལ་ཏེ་གནས་སྐབས་དེ་ན་གཞན་དུ་སྐྱེ་བའི་རྐྱེན་སྟོབས་དང་ལྡན་ཞིང་མངོན་དུ་་་
གྱུར་ནས་ཏེ། བསམ་གཏན་བཞི་པ་ཐོབ་པའི་དགེ་སློང་དགྲ་བཅོམ་པའོ། །
མཉམ་པའི་མངོན་པའི་ང་རྒྱལ་ཅན། ས་དེ་པའི་བར་མ་དོའི་སྲིད་པ་མངོན་པར་
གྲུབ་པ་ན། ཐར་པ་ལ་སྐུར་པ་འདེབས་པའི་ལོག་པར་ལྟ་བ་རྙེད་ནས། སེམས་
ཅན་དམྱལ་བའི་བར་མ་དོའི་སྲིད་པ་མངོན་པར་གྲུབ་པ་བཞིན་ནོ། །དེ་ན་གནས་
པ་ཡང【ལ་སོགས་སོ•། །སྔོན་གྱི་འཕེན་པའི་དབང་གིས་●དགེ་བའི་ལས་ལ་་་་
སོགས་པའི་སེམས་པ་ཀུན་དུ་འབྱུང་བའི་ཕྱིར་རོ། །སྐལ་བ་མཉམ་པའི་སེམས་་་་
76-1434