१७१७
བསྟན་འགྱུར། སེམས་ཙམ།
740-5
དད་པས་མོས་པ་གང་། དད་པའི་རྗེས་འབྲང་གི་གང་ཟག་གང་འབྲས་་་
བུའི་•དུས་ནའོ། །མཐོང་བས་ཐོབ་པ་གང་། ཆོས་ཀྱི་རྗེས་འབྲང་གི་གང་ཟག་
གང་འབྲས་བུའི་•དུས་ནའོ། །ལུས་ཀྱིས་•མངོན་སུམ་དུ་བྱེད་པ་གང་། གང་་
སློབ་པ་རྣམ་པར་ཐར་པ་བརྒྱད་ལ་བསམ་གཏན་པའི་གང་ཟག་གོ། །ལུས་ཀྱིས་•
མངོན་སུམ་དུ་བྱེད་པ་ནི་ཕྱིར་མི་འོང་བར་བརྗོད་དེ། རྣམ་པར་ཐར་པ་ཐོབ་པ་་
རྣམས་ལུས་ཀྱིས་•མངོན་སུམ་དུ་རྫོགས་པར་བྱས་ནས་གནས་པའི་ཕྱིར་རོ། །
རྣམ་ཐར་•བརྒྱད་ནི་གཟུགས་ཅན་གཟུགས་ལ་ལྟ་བ་ལ་སོགས་པ་སྟེ།
ས་་་་་
འཆད་པར་འགྱུར་རོ། །ཤེས་རབ་ཀྱི་ཆ་ལས་རྣམ་གྲོལ་གང་། གང་ཟག་པ་
ཟད་པ་དེ་རྣམ་པར་ཐར་པ་བརྒྱད་ལ་བསམ་གཏན་པ་མ་ཡིན་པའི་གང་ཟག་གོ། །
ཤེས་རབ་ཀྱིས་མི་མཐུན་པའི་ཕྱོགས་ཉོན་མོངས་པའི་སྒྲིབ་པ་ཅན་•མ་ལུས་པར་་་་
སྤངས་པའི་ཕྱིར་རོ། །གཉི་གའི་ཆ་ལས་རྣམ་གྲོལ་གང༌་། གང་ཟག་པ་ཟད་པ་
རྣམ་པར་ཐར་པ་བརྒྱད་ལའང་•བསམ་གཏན་པའི་གང་ཟག་གོ། །གཉི་གའི་ཆ་
ལ་རྣམ་པར་གྲོལ་བ་ནི། ཉོན་མོངས་པ་དང་སྙོམས་པར་འཇུག་པའི་སྒྲིབ་པ་་་
ཐམས་ཅད་ལས་གང་རྣམ་པར་གྲོལ་བའོ། །རྒྱུན་དུ་•ཞུགས་ཀྱི་འབྲས་བུ་•གང་།
གང་ངེས་འབྱེད་ཆ་མཐུན་རྣམས་དང་། མཐོང་བའི་ལམ་གྱི་སེམས་ཀྱི་སྐད་ཅིག་
བཅོ་ལྔ་རྣམས་ལ་གནས་པའི་གང་ཟག་གོ། །ངེས་པར་འབྱེད་པའི་ཆ་དང་མཐུན་པ་
སྟན་གཅིག་•པ་ནས་བརྩམས་ཏེ་དང་པོའི་འབྲས་བུ་མ་ཐོབ་ཀྱི་བར་དུའོ། །རྒྱུན་
ཞུགས་གང༌་། གང་མཐོང་བའི་ལམ་གྱི་སྐད་ཅིག་བཅུ་དྲུག་རྣམས་ལ་གནས་པའི་
གང་ཟག་གོ། །མཐོང་བའི་ལམ་ནི་ཡང་དག་པ་ཉིད་དུ་ངེས་པར་གྱུར་པ་ལ་་་་
ཞུགས་པ་སྟེ། ཆོས་མངོན་པར་རྟོགས་པ་ཡང་དེ་ཡིན་ནོ། །མཐོང་བའི་ལམ་གྱི་
ཐ་མ་ལ་དང་པོའི་འབྲས་བུ་མ་ཐོབ་པ་སུ་ཞེ་ན། འདོད་པ་རྣམས་ལ་འདོད་
76-1616