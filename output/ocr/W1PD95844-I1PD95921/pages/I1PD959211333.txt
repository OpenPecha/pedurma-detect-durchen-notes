१३१०
བསྟན་འགྱུར། སེམས་ཙམ། ༼ལི╗ ༡༥༠
ཕྱིར༑ དེའི་འོག་ཏུ་ཡང་ཀུན་དུ་ལེན་པའི་རྣམ་པར་ཤེས་པ་ལས་འབྱུང་ངོ་། །
འདུ་ཤེས་མེད་པའི་སྙོམས་པར་འཇུག་པ་བས།
འགོག་•པའི་སྙོམས་པར་འཇུག་
པ་ཆེས་ཞི་བའི་ཕྱིར་ཏེ། དེ་ཀུན་དུ་འབྱུང་བ་དང་མི་མཐུན་པར་རིག་པར་བྱའོ། །
འགགས་མ་ཐག་པ་ཡིད་དུ་འདོད་པས་འགགས་མ་ཐག་པའི་ཡིད་ཅེས་བྱ་བའི་ཐ་་་
ཚིག་གོ། །རྣམ་པར་ཤེས་པ་གང་། རྣམ་པར་ཤེས་པའི་ཚོགས་དྲུག་སྟེ། མིག་
གི་རྣམ་པར་ཤེས་པ་•དང་། རྣ་བ་དང་། སྣ་དང་། ལྕེ་དང་། ལུས་དང་།
ཡིད་ཀྱི་རྣམ་པར་ཤེས་པའོ། །མིག་གི་རྣམ་པར་ཤེས་པ་གང་། མིག་ལ་བརྟེན་
ཅིང་གཟུགས་ལ་དམིགས་ནས་སོ་སོར་རྣམ་པར་རིག་པའོ།
།རྣ་བའི་རྣམ་པར་་་་
ཤེས་པ་གང་། རྣ་བ་ལ་བརྟེན་ཅིང་སྒྲ་ལ་དམིགས་ནས་སོ་སོར་རྣམ་པར་རིག་པའོ། །
སྣའི་རྣམ་པར་ཤེས་པ་གང་། སྣ་ལ་བརྟེན་ཅིང་དྲི་ལ་དམིགས་ནས་སོ་སོར་རྣམ་
པར་རིག་པའོ། ། ལྕེའི་རྣམ་པར་ཤེས་པ་གངང་། ལྕེ་ལ་བརྟེན་ཅིང་རོ་ལ་
དམིགས་ནས་སོ་སོར་རྣམ་པར་རིག་པའོ། །ལུས་ཀྱི་རྣམ་པར་ཤེས་པ་གང་།
ལུས་ལ་བརྟེན་ཅིང་རེག་བྱ་ལ་དམིགས་ནས་སོ་སོར་རྣམ་པར་རིག་པའོ། །ཡིད་ཀྱི་
རྣམ་པར་ཤེས་པ་གང་། ཡིད་ལ་བརྟེན་ཅིང་ཆོས་ལ་དམིགས་ནས་སོ་སོར་རྣམ་་་
པར་རིག་པའོ། །རྣམ་པར་ཤེས་པ་ནི་གནས་དང་དམིགས་པ་དང་། རང་གི་་
ངོ་བོ་ཉིད་ཀྱིས་རྣམ་པར་གཞག་པར་རིག་པར་བྱའོ། །ཁམས་ཀྱི་རྣམ་པར་གནས་
པ་གང་། གཟུགས་ཀྱི་ཕུང་པོ་གང་དེ་ནི་ཁམས་བཅུ་སྟེ། མིག་གི་ཁམས་དང་།
གཟུགས་ཀྱི་ཁམས་དང་། རྣ་བའི་ཁམས་དང༌། སྒྲའི་ཁམས་དང་། སྣའི་་་་
ཁམས་དང་། དྲིའིདྲི་ཁམས་དང་། ལྕེའི་ཁམས་དང་། རོའི་ཁམས་དང་།
ལུས་ཀྱི་ཁམས་དང་། རེག་བྱའི་ཁམས་དང་། ཆོས་ཀྱི་ཁམས་ཀྱི་ཕྱོགས་གཅིག་
ཀྱང་ངོ་། །ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་
76-1310