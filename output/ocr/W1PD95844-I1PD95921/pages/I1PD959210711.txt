همکا
བསྟན་འགྱུར། སེམས་ཙམ། ༼རི༽ ༡༤༩
འཐད་པ་མ་•ཡིན་ནོ། །འདུ་ཤེས་དང་ཚོར་བ་འགོག་པ་ཞེས་བྱ་བ་ལ་སོགས་པ་
ཡང་གལ་ཏེ་འདུ་ཤེས་དང་ཚོར་བ་རྣམ་པར་ཞི་བ་རྣམ་པར་མི་རྟོག་པ་ཡིན་ན་ནི་་་
དེས་ན་རྣམ་པར་མི་རྟོག་པའི་ཡེ་ཤེས་ཉིད་དུ【རྣམ་པར་•མི་འགྱུར་ཏེ
མེད་པར་སེམས་ལས་བྱུང་བ་རྣམས་མི་འབྱུང་བའི་ཕྱིར་རོ། །འགོག་པའི་སྙོམས་
པར་འཇུག་པ་ལ་སོགས་པ་ལ་ཡིད་ཀྱི་རྣམ་པར་ཤེས་པས་སེམས་དང་བཅས་པ་ཉིད་
དུ་འགལ་ཏེ། སེམས་ལས་བྱུང་བ་མེད་པར་ནི།
།སེམས་ནི་ནམས་•ཀྱང་མི་་་་
འབྱུང་སྟེ།
།ཉི་མ་དང་ནི་འོད་ཟེར་བཞིན།
།དེ་དག་ཉིད་དང་ལྷན་ཅིག་་
འབྱུང་།
།ཞེས【ཇི་སྐད་•བཤད་པ་ལྟ་བུའོ།
།གཟུགས་ཀྱི་ངོ་བོ་ཉིད་ཡོངས་སུ་
སྤངས་པ་ཞེས་བྱ་བ་ནི་གལ་ཏེ་རྣམ་པར་མི་རྟོག་•པའི་གཟུགས་ལ་སོགས་པ་ལྟ་བུ་
ཡིན་ན་ནི་དེས་ན་ཡེ་ཤེས་ཉིད་དུ་མི་འགྱུར་ཏེ། འབྱུང་བ་ལས་གྱུར་པ་ཡིན་པའི་
ཕྱིར་རོ། །དེ་ཁོ་ནའི་དོན་ལ་བཀྲ་བར་འཛིན་པ་ཞེས་བྱ་བ་ལ་སོགས་པ་ནི་གལ་ཏེ་
དེ་ཁོ་ནའི་དོན་ལ་རྣམ་པར་མི་རྟོག་པ་•བཀྲ་བར་འཛིན་པ་འབྱུང་བ་གང་ཡིན་་་
པ་དེ་རྣམ་པར་མི་རྟོག་པ་ཡིན་ན་ནི་དེ་རྣམ་པར་མི་རྟོག་པ་ཉིད་དུ་མི་འགྲུབ་སྟེ།
བཀྲ་བར་འཛིན་པ་ཉིད་རྣམ་པར་•རྟོག་པའི་ཕྱིར་རོ། །རྣམ་པ་ལྔ་པོ་འདི་དག་་
ཉིད་ཚིགས་སུ་བཅད་པ་རྩ་བ་གསུམ་གྱིས་བཀག་ནས་རྩ་བ་བཞི་པས་རྣམ་པར་མི་་
རྟོག་•པའི་ཡེ་ཤེས་ཀྱི་ངོ་བོ་ཉིད་སྟོན་ཏེ། ཡང་དག་དོན་ལ་བཀྲར་●འཛིན་མེད། །
ཅེས་བྱ་བ་ནི་བཀྲ་བར་མི་འཛིན་པའི་ངོ་བོ་ཉིད་ཅེས་བྱ་བའི་ཐ་ཚིག་གོ།
།འདི་་
ལྟར་གནས་བརྟན་པར་འདོད་ནས་ཚིགས་སུ་བཅད་པས་སྨྲས་པ།
བྱང་ཆུབ་་
སེམས་དཔའ་རྣམས་ཀྱི་ཤེས། །རྣམ་པར་རྟོག་པ་མེད་པའི་གནས།
།ཞེས་བྱ་བ་
ལ་སོགས་པ་སྟེ། ཡེ་ཤེས་ནི་སེམས་ལས་བྱུང་བ་ཡིན་པས་སེམས་ནི་གནས་སུ་
འགྱུར་བ་ཡིན་ནོ། །སེམས་གནས་ཡིན་དང་རྣམ་པར་མི་རྟོག་པ་ནི་མི་རུང་སྟེ།
76-690