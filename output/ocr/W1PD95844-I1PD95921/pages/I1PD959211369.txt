7346
བསྟན་འགྱུར། སེམས་ཙམ། ༼ལི༽ ༡༥༠lys
སྐྱེ་མཆེད་དྲུག་དང་། ཆོས་ཀྱི་ཁམས་དང་། སྐྱེ་མཆེད་ཀྱི་ཕྱོགས་གཅིག་གོ། །
མཚུངས་པར་ལྡན་པའི་ངོ་བོ་ཉིད་དོ། །བདག་ཟ་བ་པོར་མངོན་པར་ཞེན་པ་སྤང་
བའི་ཕྱིར་རོ། །ཟ་བ་པོ་ནི་འདོད་པ་དང་། མི་འདོད་པའི་ཡུལ་རྣམས་
དམིགས་པར་རིག་པར་བྱའོ། །ཡང་མ་ཕྲད་པ་དང་། ཕྲད་ནས་འཛིན་པ་དང་།
ད་ལྟར་གྱི་རང་གི་མཚན་ཉིད་སོ་སོར་འཛིན་པ་དང་།•
རང་དང་སྤྱིའི་མཚན་་་
ཉིད་དུས་ཐམས་ཅད་པའི་ཡུལ་ཐམས་ཅད་འཛིན་པ་ཡང་འཛིན་པར་བལྟ་བར་བྱའོ། །
དེ་ལ་མ་ཕྲད་པར་འཛིན་པ་ནི་མིག་དང་། རྣ་བ་དང་། ཡིད་དོ། །ཕྲད་པར་
འཛིན་པ་ནི་དེ་ལས་གཞན་པའི་དབང་པོའོ། ད་ལྟར་གྱི་རང་གི་མཚན་ཉིད་སོ་སོ་་
བ་ཡུལ་སོ་སོར་ངེས་པར་འཛིན་པ་ནི། དབང་པོ་ལྔ་ལས་བྱུང་བའོ། །རང་དང་་་་
སྤྱིའི་མཚན་ཉིད་དུས་ཐམས་ཅད་པའི་ཡུལ་ཐམས་ཅད་འཛིན་པ་ནི།
དབང་པོ་་་་་
དྲུག་●ལས་བྱུང་བའོ། །ཚོགས་•རྣམ་པར་ཤེས་པ་འབྱུང་བའི་ཕྱིར་བརྟགས་པ་ཅན་
ཡང་འཛིན་པར་བཤད་པར་བལྟ་བར་བྱའོ། །རྐྱེན་ཚོགས་ན་རྣམ་པར་ཤེས་པ་
འབྱུང་བའི་དབང་དུ་བྱས་ཏེ། བརྟགས་ནས་འཛིན་པ་ཉེ་བར་འདོགས་པར་རིག་་
པར་བྱའོ། །ཡང་དག་པའི་དོན་དུ་ན་ཆོས་རྣམས་བྱེད་པ་མེད་པའི་ཕྱིར་རོ། །
ཇི་ལྟར་ན་གཟུང་བ། གཟུང་བ་རྣམས་ནི་དུ། ཅིའི་ཕྱིར་གཟུང་བ་•
བརྟག །འཛིན་པ་གང་ཡིན་པ་གཟུང་བའང་དེ་བཞིན་ནོ། །མིག་ལ་སོགས་པ་
ཡང་ཡིད་ཀྱི་རྣམ་པར་ཤེས་པས་འཛིན་པའི་ཕྱིར་རོ། །གཟུང་བ་ཡིན་ལ་འཛིན་པ་
མ་ཡིན་པ་ཡང་ཡོད་དོ། །འཛིན་པའི་སྤྱོད་ཡུལ་གྱི་•དོན་ནོ། །འཛིན་པའི་སྤྱོད་
ཡུལ་ཉིད་ཅེས་བྱ་བ་ངེས་པར་གཟུང་•བ་ནི། སེམས་ལས་བྱུང་བ་བསལ་བའི་ཕྱིར་
རོ༑ །བདག་ལ་ཐམས་ཅད་ཡུལ་དུ་མངོན་པར་ཞེན་པ་སྤང་བའི་ཕྱིར་རོ། །
ཇི་ལྟར་ན་ཕྱི་རོལ་དུ་བལྟས་པ། ཕྱི་རོལ་དུ་བལྟས་པ་རྣམས་ནི་དུ།
76-1346