१२०
བསྟན་འགྱུར། སེམས་ཙམ། ༼རི༽ ༡༤༩
ཉིད་ཅེས་བྱ་བ་འདིས་ནི། ཉིང་མཚམས་སྦྱོར་བ་སྦྲེལ་བའི་འོག་རོལ་གྱི་དབང་པོ་་
གཟུགས་ཅན་ཚེ་ཇི་སྲིད་པ་གང་དག་ཡིན་པ་དེ་དག་ཉེ་བར་ལེན་པ་སྟོན་ཏེ། ཉིང་
མཚམས་སྦྱོར་བ་སྦྲེལ་བའི་སྐད་ཅིག་མ་ཉེ་བར་ལེན་པ་ནི་མཇུག་ཐོགས་ཀྱི་ཚིག་་
གིས་སྟོན་པའི་ཕྱིར་རོ། །དབང་པོ་གཟུགས་ཅན་ཐམས་ཅད་ནི་འདིར་རྟེན་དུ་
གྱུར་པའི་འབྱུང་བ་ཆེན་པོ་དག་དང་། དེ་དག་དང་ཐ་མི་དད་པར་འདུག་པ་
ཡུལ་གཟུགས་ལ་སོགས་པ་དང་བཅས་པ་ལ་དགོངས་པ་ཡིན་ནོ། །ལུས་ཐམས་་་་
ཅད་ཉེ་བར་ལེན་པའི་གནས་སུ་གྱུར་པ་ཉིད་ཅེས་བྱ་བ་འདིས་ནི་ཉིང་མཚམས་སྦྱོར་
བ་སྦྲེལ་བའི་སྐད་ཅིག་མ་མ་•ལུས་སྐྱེ་བ་རིལ་དང་འབྲེལ་པ་མིག་ལ་སོགས་པས་་་་་
བསྡུས་པ་ས་བོན་གྱི་སྒོ་ནས་དང་། ལུས་ཀྱི་དབང་པོ་རང་གི་ངོ་བོའི་སྒོ་ནས་ཉེ་་
བར་ལེན་པ་སྟོནན་ཏོ། །འདི་ལྟར་ཚེ་ཇི་སྲིད་པར་རྗེས་སུ་འཇུག་པའི་བར་དུ་དེས་
དབང་པོ་གཟུགས་ཅན་དག་ཅེས་བྱ་བ་ལ་སོགས་པས་ནི་ཚིག་དང་པོའི་ཉེ་བར་ལེན་
པའི་དོན་རྣམ་པར་འགྲེལ་ཏེ། འཇིག་པའི་གགས་སུ་བདག་གིར་བྱས་སོ་ཞེས་བྱ་
བའི་ཐ་ཚིག་གོ། །ཡང་ཇི་ལྟར་མིག་ལ་སོགས་པ་བདག་གིར་བྱས་ཤེ་ན། ཕན་
པ་དང་གནོད་པ་དག་གིས་བདེ་བ་དང་སྡུག་བསྔལ་ལ་སོགས་པའི་རྟེན་ཉིད་དུ་སྣང་
བའི་ཕྱིར་རོ། །བདག་གིར་མ་བྱས་པར་སྣང་བ་གང་ཡིན་པ་དེ་ནི་མ་ཟིན་པ་ཡིན་
ཏེ༑ དཔེར་ན་སྣོད་ཀྱི་འཇིག་རྟེན་དང་། ཤི་བའི་རོ་ལ་སོགས་པ་ལྟ་བུའོ། _ །
དཔེར་ན་རྨི་ལམ་ན་ཡིད་ཀྱི་རྣམ་པར་ཤེས་པ་གཅིག་ལས་ཐ་དད་པ་མ་ཡིན་ཡང་་་་
ལུས་བདེ་བ་དང་སྡུག་བསྔལ་ལ་སོགས་པའི་རྟེན་དུ་སྣང་བ་གང་ཡིན་པ་དེ་ནི་ཟིན་
པའོ་ཞེས་འཁྲུལ་བའི་རྒྱུར་གྲགས་ལ། ཁང་བཟངས་ལ་སོགས་པར་སྣང་བ་གང་་
ཡིན་པ་དེ་ནི་མ་ཟིན་པའོ་ཞེས་གྲགས་པ་ལྟར་འདི་ལ་ཡང་ཚུལ་ནི་དེ་དང་འདྲའོ། །
ཉིང་མཚམས་སྦྱོར་བ་སྦྲེལ་བ་ན་ཡང་ཞེས་བྱ་བ་ལ་སོགས་པས་ནི།༑ ཚིག་●གཉིས་
76-824