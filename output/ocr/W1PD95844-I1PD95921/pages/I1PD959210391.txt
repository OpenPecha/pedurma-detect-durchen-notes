Do
བསྟན་འགྱུར། སེམས་ཙམ། ༼རི༽ ༡༤༩
བ་ཡང་མི་འཐད་དོ། །རྙིང་རྣམས་མེད་པས་དེའི་ཕྱིར་ད་ལྟར་གྱི་མངོན་པར་
བརྗོད་པ་•ཡང་མ་ཡིན་ནོ། །སྔ་ན་མེད་པར་ཡང་འགྱུར་ཏེ། གང་འཇིག་རྟེན་
ན་•ཐོག་མ་མེད་པ་ནས་མ་བྱུང་བའི་ཕྱིར་རོ། །དཔེའི་•མཚན་ཉིད་ནི་ཅི་སྒྱུ་མ་་
སྒྱུ་མ་བྱས་པའི་རྒྱུ་ཉིད་ཡིན་པས་འཁྲུལ་པའི་གླང་པོ་ལ་སོགས་པའི་རྒྱུར་འགྱུར་བ་་
དེ་བཞིན་དུ་ཀུན་གཞི་རྣམ་པར་ཤེས་པ་དཔེའི་མཚན་ཉིད་དུ་བསྟན་པ་ཡང་ཡང་་་
དག་པ་མ་ཡིན་པའི་ཀུན་ཏུ་རྟོག་པའི་ས་བོན་ཡིན་པས་ཕྱིན་ཅི་ལོག་གི་རྒྱུ་མཚན་་་་
ཡིན་ཏེ། དེ་མེད་ན་རྒྱུ་མཚན་ཉིད་དུ་མི་•རུང་ངོ་། །མ་བསྒྲིབས་ལ་ལུང་དུ་མ་
བསྟན་པ་ཞེས་བྱ་བ་ལ། མ་བསྒྲིབས་པ་ནི་•ཉོན་མོངས་པ་ཅན་མ་ཡིན་པ་སྟེ།
ཉོན་མོངས་པ་ཅན་གང་•ཡིན་པ་དང་ལུང་དུ་མ་བསྟན་པ་ནི་མ་བསྒྲིབས་ལ་ལུང་དུ་
མ་བསྟན་པ་ཡིན་་གྱི། ཇི་ལྟར་གཟུགས་ཀྱི་ཁམས་སུ【སྐྱེ་བས་•ཉོན་མོངས་པ་དང་།
དགེ་བ་མ་ཡིན་པ་དང་། ལུང་དུ་མ་བསྟན་པ་ནི་མ་ཡིན་ནོ། །དགེ་བ་དང་མི་
དགེ་བའི་རྣམ་པར་སྨིན་པ་ཉིད་ཡོད་ན་ཀུན་ནས་ཉོན་མོངས་པར་ལྡོག་པར་མི་་་
འགྱུར་རོ། །དེའི་ཕྱིར་ན་དགེ་བ་•ལས་དགེ་བ་དང་། མི་དགེ་བ་ལས་མི་དགེ་
བར་འབྱུང་བས་འདུས་བྱས་ལ་མཐར་ཐུག་པ་མེད་དེ། དེས་ན་ཀུན་ནས་ཉོན་་
མོངས་པ་དང་། དགེ་བ་ཟག་པ་དང་བཅས་པས་འཁོར་བར་འགྱུར་རོ། །
ཤེས་བྱའི་མཚན་ཉིད་ཀྱི་དབང་དུ་བྱས་ནས་བསྟན་པ་ལ་དེ་ལ་གཞན་གྱི་་་
དབང་གི་མཚན་ཉིད་གང་ཞེ་ན། དེ་ནི་མདོར་བསྡུ་ན་ཞེས་བྱ་བ་ནི་ཡང་དག་་་་
པར་བསྡུས་པའོ། _ །ཡང་དག་པ་མ་ཡིན་པ་ཀུན་ཏུ་རྟོག་པས་བསྡུས་པ་ཞེས་བྱ་བ་
ནི་ཡང་དག་པ་མ་ཡིན་པ་ཀུན་ཏུ་རྟོག་པའོ། །ལུས་དང་། ལུས་ཅན་དང་།
ཟ་བ་པོའི་རྣམ་པར་རིག་པ་ཞེས་བྱ་བ་དེ་ལ། ལུས་ནི་མིག་ལ་སོགས་པའི་ཁམས་
76-370