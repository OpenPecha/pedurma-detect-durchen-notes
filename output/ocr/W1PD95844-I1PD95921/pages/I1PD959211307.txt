१२८
བསྟན་འགྱུར། སེམས་ཙམ། ༼ལི༽ ༡༥༠
ཉིད་ཀྱི་དངོས་པོའི་ཆོས་རྣམས་ལ་རབ་ཏུ་རྣམ་པར་འབྱེད་པ་སོམ་ཉི་བཟློག་པའི་་་
ལས་ཅན་ནོ། །སོམ་ཉི་བཟློག་པ་ནི་ཤེས་རབ་ཀྱིས་ཆོས་རྣམས་རབ་ཏུ་རྣམ་པར་་
ཕྱེ་ན་ངེས་པ་རྙེད་•པའི་ཕྱིར་རོ། །
དད་པ་གང་། ཡོད་པ་ཉིད་དང་། ཡོན་ཏན་ཅན་དང་། ནུས་པ་
རྣམས་ལ་མངོན་པར་ཡིད་ཆེས་པ་དང་། དང་•བ་དང་། འདོད་པ་དང་།
འདུན་པ་འབྱུང་བའི་རྟེན་གྱི་ལས་ཅན་ནོ། །ཡོད་པ་ཉིད་ལ་མངོན་པར་ཡིད་
ལ་བྱེད་པའི་དད་པ་དང་། ཡོན་ཏན་ཅན་ལ་རབ་ཏུ་དང་བར་བྱེད་པ་དང་།
ནུས་པ་ཉིད་ལ་བདག་གིས་●ཐོབ་པར་བྱེད་པའམ། སྒྲུབ་པར་བྱེད་ནུས་སོ་སྙམ་
དུ་འདོད་པར་བྱེད་པའོ། །ངོ་ཚ་གང་། བདག་ལ་ཁ་ན་མ་ཐོ་བས་འཛེམ་པ་་་
ཉེས་པ་སྤྱོད་པར་ལེགས་པར་སྡོམ་པ་འབྱུང་བའི་རྟེན་གྱི་ལས་ཅན་ནོ། །ཁྲེལ་གང་།
གཞན་ལ་ཁ་ན་མ་ཐོ་བས་འཛེམ་པ་དེ་དང་དེའི་ལས་ཅན་ནོ། །མ་ཆགས་པ་གང་།
སྲིད་པ་དང་སྲིད་པའི་ཡོ་བྱད་རྣམས་ལ་མ་ཆགས་པ་ཉེ་བར་སྤྱོད་པ་ལ་མི་འཇུག་པ་
འབྱུང་བའི་རྟེན་གྱི་ལས་ཅན་ནོ། །ཞེ་སྡང་མེད་པ་གང༌་། སེམས་ཅན་རྣམས་་
དང་། སྡུག་བསྔལ་དང༌། སྡུག་བསྔལ་གྱི་གནས་ཀྱི་ཆོས་རྣམས་ལ་ཀུན་ནས་་་
འཚེ་བ་མེད་པ། ཉེས་པར་སྤྱོད་པ་ལ་མི་འཇུག་པ་འབྱུང་བའི་རྟེན་གྱི་ལས་ཅན་ནོ། །
གཏིག་•མུག་མེད་པ་གང༌་། རྣམ་སྨིན་ནམ་ལུང་ངམ་རྟོགས་●པའམ་ཤེས་པས་སོ་
སོར་བརྟགས་•པ་ཉེས་པར་སྤྱོད་པ་ལ་མི་འཇུག་པ་འབྱུང་བའི་རྟེན་གྱི་ལས་ཅན་ནོ།།
སྐྱེ་བས་ཐོབ་པ་དང་། ཐོས་བསམས་ལས་བྱུང་བ་དང༌་། བསྒོམས་•པ་ལས་་་་
བྱུང་བ་ནི་གོ་རིམས་བཞིན་དུ་རྣམ་པར་སྨིན་པ་དང་། ལུང་དང་། རྟོགས་
པའི་ཤེས་པར་རིག་པར་བྱའོ། །བརྟེན་•པ་དང་འབྲེལ་བའི་ཤེས་རབ་ནི་སོ་•
སོར་བརྟགས་པའོ། །བརྩོན་འགྲུས་གང་། སེམས་མངོན་པར་སྤྲོ་བའི་གོ་ཆའམ།
76-1284