ཆོས་མངོན་པ་ཀུན་ལས་བཏུས་པའི་བཤད་པ།
१२३५
མངོན་སུམ་སྔོན་དུ་སོང་བའི་རྗེས་སུ་དཔག་པ་སྟེ། དཔེར་ན་དུ་བ་མཐོང་བ་ལ་་
མེ་ལྟ་བུའོ། __ །ཡིད་ཆེས་པའི་ལུང་ནི་དེ་•གཉི་ག་དང་མི་འགལ་བར་སྟོན་པ་སྟེ།
ཉེ་བར་བསྟན་པ་གང་ལ་མངོན་སུམ་དང་རྗེས་སུ་དཔག་པ་དེ་རྣམ་པ་ཐམས་ཅད་་
དུ་འགལ་བ་མེད་ཅིང་འཁྲུལ་པ་མེད་པ་སྟེ། ཡིད་ཆེས་པའི་ལུང་ནི་ཡིད་ཆེས་པར་
བྱེད་པའི་ཕྱིར་རོ། །སྨྲ་བའི་རྒྱན་ནི་གང་དང་ལྡན་ན་སྨྲ་བ་སྨྲ་བར་བྱེད་པའི་ཚེ་་
ཤིན་ཏུ་མཛེས་པའོ། །དེ་ཡང་བདག་དང་གཞན་གྱི་གཞུང་ལུགས་ཤེས་པ་ལ་་་
སོགས་པ་སྟེ། དེ་ལ་བདག་དང་གཞན་གྱི་●གཞུང་ལུགས་ཤེས་པ་ནི་རང་གི་གྲུབ་
པའི་མཐའ་དང་གཞན་གྱི་གྲུབ་པའི་མཐའ་ལས་བརྩམས་ཏེ། ཚིག་དང་དོན་སྔ་•
ཕྱི་རྒྱུན་ཆགས་པར་རྣམ་པར་སྟོན་པར་ལྕོགས་པའོ། །ཚིག་ཟུར་ཕྱིན་པ་ཕུན་སུམ་་
ཚོགས་པ་ནི་སྒྲ་སྨྲ་བ་འོག་ནས་འབྱུང་བའི་གཏམ་གྱིས་•ཉེས་པ་ལས་བཟློག་པ་སྟེ།
ཅལ་ཅོལ་ལ་སོགས་པ་མེད་པའི་ཕྱིར་རོ། །མི་འཇིགས་པ་ནི་དུ་མ་བཙུན་•པ་
དང་མངོན་པར་ཞེན་པ་ཅན་མཁས་པ་དག་འདུས་པར་●སྨྲ་ཞིང་། བག་ཚ་བ་་་
མེད་པ་●ལ་འཛེམ་པ་མེད་པའོ། །བརྟན་པ་ནི་ཕྱིར་རྒོལ་བའི་ཚིག་མཇུག་ཏུ་ཕྱིན་
པར་བསྡད་ནས་ཡིད་དལ་དུ་སྨྲ་བའོ། །མཐུན་པར་བྱེད་པ་ནི་རང་བཞིན་གྱིས་་་
བཟང་བས་གཟུ་བོ་དང་ཕྱིར་རྒོལ་བའི་སེམས་དང་མཐུན་པའོ། །སྨྲ་བ་ཆད་པས་
བཅད་•པ་ནི་གང་གིས་སྨྲ་བ་ཆད་པས་བཅད་•ཅེས་བྱ་བ་སྟེ། དེ་ཡང་གཏམ་
རྗེས་བཅད་•པ་ལ་སོགས་པའོ། །དེ་ལ་གཏམ་རྗེས་བཅད་•པ་ལ་ནི་བདག་གི་•
ས་རང་དང་གཞན་གྱི་སྨྲ་བའི་སྐྱོན་དང་ཡོན་ཏན་ཁས་བླང་བའོ། _ །གཏམ་འཕྲོ་
ནི་མ་ལེགས་སོ། །ཁྱོད་ཀྱི་•ནི་ལེགས་སོ་ཞེས་བྱ་བ་ལ་སོགས་པའི་རྣམ་པ་རྣམས་
ལུས་པ་ནི་གཞན་ནས་གཞན་དུ་བརྒྱུད་པ་ལ་སོགས་པས་བསྐལ་པའོ།
།གཏམ་གྱི་•
ཉེས་པ་ནི་ཅལ་ཅོལ་ལ་སོགས་པའི་ཚིག་གོ། ། དེ་ལ་ཅལ་ཅོལ་ནི་གང་སྐབས་བོར་
76-1235