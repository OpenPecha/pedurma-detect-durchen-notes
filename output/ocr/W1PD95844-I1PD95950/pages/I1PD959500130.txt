77
བསྟན་འགྱུར། ཚད་མ།
२००
གསུམ་པའི་རྟགས་ཀྱིས་བསྐྱེད་པ་མེད་པའི་ཕྱིར་རྗེས་སུ་དཔག་པ་ཡང་མ་ཡིན་ནོ། །
ཚད་མ་གཞན་ཡང་ཡོད་པ་མ་ཡིན་ཏེ། དེ་བས་ན་ལྗོན་ཤིང་འགྲོ་བར་མཐོང་བ་་
ལ་སོགས་པ་ནི་ལོག་པའི་ཤེས་པ་ཡིན་པར་བསྟན་ཏོ།
།ཅི་སྟེ་ལོག་པའི་ཤེས་པ་་་
ཡིན་ན་དེ་ལ་ཇི་ལྟར་ཤིང་དང་ཕྲད་པར་འགྱུར་ཞེ་ན། དེ་ལས་ཤིང་དང་ཕྲད་པ་
མ་ཡིནན་ཏེ། དེས་ནི་ཡུལ་སྣ་ཚོགས་སུ་འགྲོ་བའི་ཤིང་ཡོངས་སུ་བཅད་པ་ཡིན་ལ།
ཕྲད་པའི་ཤིང་ནི་ཡུལ་གཅིག་ན་ངེས་པ་ཡིན་་ནོ། །དེ་བས་ན་ལྗོན་ཤིང་གི་ཡུལ་་་
འགྲོ་བར་སྣང་བ་གང་ཡིན་པ་ཡུལ་དེ་དང་ནི་མ་ཕྲད་པ་ཡིན་ལ།
ཡུལ་གང་དང་
ཕྲད་པ་དེ་ནི་མ་མཐོང་བས། དེ་ལས་དོན་གང་ཡང་ཕྲད་པ་མེད་ཀྱི། ཤེས་པ་
གཞན་ཞིག་ཁོ་ན་ལས་ཤིང་ལ་སོགས་པའི་དོན་དང་ཕྲད་པ་ཡིནན་་ནོ། །དེ་ལྟར་ན་
མ་འཁྲུལ་བ་སྨོས་པ་ནི་ལོག་པར【རྟོགས་པ་གསལ་【བའི་ཕྱིར་ཡིན་ནོ། །དེ་་
བཞིན་དུ་མ་འཁྲུལ་པ་སྨོས་པས་ཀྱང་རྗེས་སུ་དཔག་པ་གསལ་•བ་ཡིན་མོད་ཀྱི།
རྟོགས་“པ་དང་བྲལ་བ་སྨོས་པ་ནི་ལོག་པར་རྟོག་▪པ་བསལ་བའི་ཕྱིར་རོ། །རྗེས་
སུ་དཔག་པ་ནི་འཁྲུལ་པ་ཡིན་ཏེ། རང་གི་སྣང་བ་དོན་མེད་པ་ལ་དོན་དུ་མངོན་
པར་ཞེན་པར་•ཞུགས་པའི་ཕྱིར་རོ། །མངོན་སུམ་ནི་གཟུང་“བའི་ཡུལ་ལ་ཕྱིན་་
ཅི་མ་ལོག་པ་ཡིན་ནོ། །མ་འཁྲུལ་པ་ནི་འདིར་མི་སླུ་བ་ཡིན་པར་གཟུང་བར་མི་བྱ་
སྟེ༑ འདི་ལྟར་ཡང་དག་པའི་ཤེས་པ་ཁོ་ན་མངོན་སུམ་ཡིན་གྱི། གཞན་ནི་མ་
ཡིན་ནོ། །དེ་ལ་ཡང་དག་པའི་ཤེས་པ་ཡིན་པའི་ཕྱིར་མི་སླུ་བ་ཡིན་པར་གྲུབ་ཟིན་
པ་ལ་ཡང་མི་སླུ་བ་སྨོས་པ་ནི་དགོས་པ་མེད་པ་ཁོ་ན་ཡིན་ནོ། །དེ་ལྟར་ན་ངག་གི་
དོན་ནི་མི་སླུ་བའི་ཤེས་པ་མངོན་སུམ་ཞེས་བྱ་བ་གང་ཡིན་པ་དེ་ནི་རྟོག་པ་དང་བྲལ་
ཞིང་མི་སླུ་བ་ཡིན་ནོ་ཞེས་བྱ་བར་འགྱུར་ཏེ། མི་སླུ་བ་ལན་གཉིས་སྨོས་པ་འདི་ལ་
དགོས་པ་ཅི་ཡང་མེད་དོ། །དེ་བས་ན་དོན་བྱེད་ནུས་པའི་དངོས་པོ་གཟུང་བར་་
105-114