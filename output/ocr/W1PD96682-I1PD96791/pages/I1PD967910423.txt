كام
བཀའ་འགྱུར། འདུལ་བ། ༼ཉ༽ ༨
འདས་ལ་འདི་སྐད་ཅེས་གསོལ་ཏོ། །བདག་གི་བུ་མོ་དམ་པ་གཟུགས་ལྡན་ཞིང་། །
དར【བ་བརྒྱན་º པ་ འདོད་ པ་དོན་གཉེར་བ། ། ཁྱོད་ལ་འབུལ་བ་འདི་ལ་ ཁྱོད་་
གཟིགས་ཤིང་། །མཁའ་ལ་དགུང་ཟླ་སྨིན་དྲུག་མཇལ་“བ་ལྟར། །འདི་དང་ལྷན་
ཅིག་ལེགས་པར་ཁྱོད་དགྱེས་མཛོད། །བཅོམ་ལྡན་འདས་ཀྱིས་དགོངས་པ། གལ་
ཏེ་ངས་དཔེ་མེད་མ་ལ་རྗེས་སུ་ཆགས་པའི་ཚིག་བརྗོད་ན་དཔེ་མེད་མ་འདོད་ཆགས་
ཀྱིས་གདུངས་ཏེ་དུས་བྱེད་པར་འགྱུར་བ་གང་ཡིན་པ་དེ་ལྟ་བུའི་གནས་ཡོད་པར་་་་་
འགྱུར་གྱིས་“བདག་གིས་འདི་ལ་ཁོང་ཁྲོ་བའི་ཚིག་བརྗོད་པར་བྱའོ་སྙམ་དུ་རིག་་་
ནས་ཚིགས་སུ་བཅད་པ་བཀའ་སྩལ་པ། བྲམ་ཟེ་ང་ཡིས་ བདུད་ཀྱི་བུ་མོ་ནི། །
སྲེད་མ་དགའ་བྱེད་དེ་བཞིན་དགའ་མོ་དགག །ཕམ་བྱས་འདོད་པ་དག་ལ་ལན་
འགའ་ཡང་། །ང་ཡིས་འདུན་པའི་སེམས་བསྐྱེད་ མ་གྱུར་པས། །བཤང་“དང་
གཅི་བས་གང་བ་འདི་ལ་ནི། །རྐང་པས་རེག་པར་སྤྲོ་བའང་མི་སྐྱེད་ དོ། །མ་
དུས་ཚིགས་སུ་བཅད་པ་གསོལ་པ། བདག་གི་བུ་མོ་ཡན་ལག་ཉམས་གྱུར་ཅིང་། །
འདོད་ལྡན་ཡོན་ཏན་བྲལ་བར་གཟིགས་སམ་•ཅི། །ཇི་སླད་འདོད་སྤྱོད་ཡིད་འོང་
གཟུགས་དག་ལ། །འདུན་དྲག་བགྱིད་ལྟར་འདི་ལ་ཁྱོད་མི་མཛད། །བཅོམ་ལྡན་
འདས་ཀྱིས་ཀྱང་ཚིགས་སུ་བཅད་པ་དག་བཀའ་སྩལ་པ། བྲམ་ཟེ་རྨོངས་པ་གང་
ཞིག་ཡུལ་འདོད་པ། །དེ་ནི་ཁྱོད་ཀྱི་བུ་མོ་འདི་སྒྲུབ་ཅིང་། །ཡུལ་ལ་ཆགས་ཤིང་
ཁྲོ་བར་ཞུགས་གྱུར་པ། །འདི་ལ་རབ་རྨོངས་སྐྱེ་བོ་ཆགས་བྲལ་མིན། །ང་ནི་
སངས་རྒྱས་ཐུབ་གཙོ་མངའ་བདག་སྟེ། །ང་ཡིས་བྱང་ཆུབ་བླ་མེད་ཞི་བ་བརྙེས། །
ཇི་ལྟར་པད་མ་ཆུས་མི་ཆགས་པ་ལྟར། །ཆགས་པ་མེད་པ་ཉིད་དུ་འཇིག་རྟེན་རྒྱུ། །
ཨུཏྤལ་སྔོན་པོ་རྫབ་དང་ཆུ་ནང་ན། །རྫབ་དང་ཆུ་ཡིས་གོས་པ་མེད་པ་ལྟར།
བྲམ་ཟེ་དེ་བཞིན་ང་ཡིས་" འཇིག་རྟེནན་ན། ། འདོད་པ་དག་ལ་རྣམ་གྲོལ་སེམས་
།
8-406