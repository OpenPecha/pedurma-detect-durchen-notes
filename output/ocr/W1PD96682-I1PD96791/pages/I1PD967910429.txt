༤༡༢
བཀའ་འགྱུར། འདུལ་བ། ༼ཉ༽ ༨
གཡས་པར་རྟེན་ཅིང་འདུག་ལ།
ཅིང་འདུག་པའོ། །དེ་ཡིད་དགའ་ཞིང་ཡིད་དགའ་ནས་ཁྱིམ་ཐབ་ལ་སྨྲས་པ།
རྗེའི་སྲས་མཁྱེན་པར་མཛོད་ཅིག །བདག་ལ་སེམས་ཅན་ཞུགས་པར་གྱུར་པ་ནི་
གལ་ཏེ་བུ་མོ་ཡིན་ན་དཀུ་གཡོན་པར་རྟེན་
འདི་ལྟར་བདག་གི་དཀུ་གཡས་པར་རྟེན་“ཅིང་མཆིས་པས་ངེས་པར་ཁྱེའུར་འགྱུར་་
རོ༑། །དེ་ཡང་ཡིད་དགའ་ཞིང་ཡིད་དགའ་ནས་འདི་སྐད་ཅེས་ཁོ་བོ་ཡུན་རིང་པོ་
ནས་མངོན་པར་འདོད་པ་བུའི་ངོ་མཐོང་བ་དང་། ཁོ་བོ་དང་མཐུན་པར་སྐྱེ་ཞིང་
མི་མཐུན་པར་མི་སྐྱེ་བ་དང་༌། ཁོ་བོའི་བྱ་བ་དག་བྱེད་པ་དང་། གསོས་པས་
ཕྱིར་གསོ་བ་དང་། བགོ་སྐལ་ལ་སྤྱོད་པ་དང་། ཁོ་བོའི་རིགས་རྒྱུད་ཡུན་རིང་དུ་
གནས་པར་འགྱུར་བ་དང་། བདག་ཅག་ཤི་ཞིང་དུས་ལ་བབ་པ་དག་ལ་ཉུང་
ངུའམ་མང་པོ་ཡང་རུང་བའི་སྦྱིན་པ་དག་བྱིན་ཞིང་བསོད་ནམས་དག་བྱས་ནས།
འདི་དེ་གཉིས་གང་དུ་སྐྱེས་པར་འགྲོ་ཞིང་རྗེས་སུ་འགྲོ་བར་གྱུར་ཅིག་ཅེས་མིང་གིས་
ཡོན་བཤད་པ་བྱེད་པར་གྱུར་ཅིག་ཅེས་ཆེད་དུ་བརྗོད་པ་ཆེད་དུ་རྗོད་"པར་བྱེད་དོ།།
དེ་ལ་སེམས་ཅན་ཞུགས་པར་རིག་ནས་འདི་ལྟ་སྟེ། མངལ་ན་གནས་པ་ཡོངས་
སུ་སྨིན་པར་བྱ་བའི་ཕྱིར་སྟེང་གི་ཁང【བཟངས་ཀྱི་●གཞིར་གཏོགས་པར་གྲང་བ་ན་་
གྲང་བའི་ཡོ་བྱད་དག་དང་། དྲོ་བ་ན་དྲོ་བའི་ཡོ་བྱད་དག་དང་། སྨན་པས་
བཅས་པའི་ཟས་ཧ་ཅང་མི་ཁ་བ་དང་། ཧ་ཅང་མི་སྐྱུར་བ་དང་། ཧ་ཅང་ལན་
ཚྭ་མི་ཆེ་བ་དང་། ཧ་ཅང་མི་མངར་བ་དང་། ཧ་ཅང་མི་ཚ་བ་དང་། ཧ་ཅང་
མི་བསྐ་བ་དང་། ཁ་བ་དང་། སྐྱུར་བ་དང་། ལན་ཚྭ་དང་། མངར་བ་དང་།
ཚ་བ་དངང་། བསྐ་བ་རྣམ་པར་སྤངས་པའི་ཟས་དག་དང༌་། དོ་ཤལ་དང་། སེ་
མོ་དོ་དང་། རྒྱན་གྱིས་བཀླུབས་“པའི་ལུས་ལྷའི་བུ་མོ་དགའ་བའི་ཚལ་ན་རྣམ་
པར་སྤྱོད་པ་ལྟ་བུ་དང་། ཁྲི་ནས་ཁྲིར་དང་༌། ཁྲིའུ་ནས་ཁྲིའུར་དང་། ཤོད་
8-412