५२०
བཀའ་འགྱུར། _འབུམ།
74
ཕྱིར་མི་དམིགས་སོ། །ཆོས་ཐམས་ཅད་སྟོང་པ་ཉིད་ཀྱི་ཕྱིར་མི་དམིགས་སོ། །རང་
གི་མཚན་ཉིད་སྟོང་པ་ཉིད་ཀྱི་ཕྱིར་མི་དམིགས་སོ།
།མི་དམིགས་པ་སྟོང་པ་ཉིད་
ཀྱི་ཕྱིར་●མི་དམིགས་སོ། །དངོས་པོ་མེད་པ་སྟོང་པ་ཉིད་ཀྱི་ཕྱིར་མི་དམིགས་སོ། །
ངོ་བོ་ཉིད་སྟོང་པ་ཉིད་ཀྱི་ཕྱིར་མི་དམིགས་སོ། །དངོས་པོ་མེད་པའི་ངོ་བོ་ཉིད་་་
སྟོང་པ་ཉིད་ཀྱི་ཕྱིར་མི་དམིགས་སོ།
།ལ∶གསོལ་པ། བཅོམ་ལྡན་འདས་དེ་ལྟ་
ལགས་ན། བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ལ་གསར་དུ་་
ཞུགས་པས།
བསྟན་པ་འདི་ཐོས་ན། འཇིགས་ཤིང་སྔང་•བ་དང་། སྐྲག་
པར་མི་འགྱུར་ལགས་གྲང་●། བཅོམ་ལྡན་འདས་ཀྱིས་བཀའ་སྩལ་པ། རབ་་་
འབྱོར་གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ། ཐེག་པ་ལ་གསར་་
དུ་ཞུགས་པ་ཡང་ཡིན་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཐབས་ཀྱང་མི་་་
མཁས་པ་ཞིག་སྟེ། དགེ་བའི་བཤེས་གཉེན་གྱི་ལག་ཏུ་ཡང་མ་འོངས་ན། འཇིགས་
ཤིང་སྔང་•བ་དང་། སྐྲག་པར་ཡང་•འགྱུར་རོ། །གསོལ་པ། བཅོམ་
ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོས་བསྟན་པ་འདི་ཐོས་་་
ན༑
མི་འཇིགས་མི་སྔང་●། མི་སྐྲག་པའི་ཤེས་རབ་ཀྱི་ཕ་རོལ་ཏུ་ཕྱིན་་་
པ་ལ་ཐབས་མཁས་པ་དེ་གང་ལགས། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ། ཤེས་རབ་ཀྱི་་
ཕ་རོལ་ཏུ་ཕྱིན་པ་ལ་སྤྱོད་པའི་ཚེ། རྣམ་པ་ཐམས་ཅད་མཁྱེན་པ་ཉིད་དང་།
ལྡན་པའི་སེམས་ཀྱིས། གཟུགས་མི་རྟག་ཅེས་བྱ་བར【རྟོག་སྟེ∶། དེ་•མི་་
དམིགས་སོ། །【རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས།
ཚོར་བ་མི་རྟག་ཅེས་བྱ་བར【རྟོག་སྟེ∶། དེ་•མི་དམིགས་སོ། །[རྣམ་པ་ཐམས་
ཅད་མཁྱེན་པ་ཉིད་དང་ལྡན་པའི་སེམས་ཀྱིས། འདུ་ཤེས་མི་རྟག་ཅེས་བྱ་་་
15-520