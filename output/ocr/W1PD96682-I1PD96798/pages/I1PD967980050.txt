༣༤
བཀའ་འགྱུར། འབུམ། ༼ཁ༽ ༡༥
མ་མཆིས་པ་སྟེ། མྱི་དམྱིགས་པ་སྟོང་པ་ཉིད་ཀྱི་ཡོངས་སུ་བཟུང་བ་མ་མཆིས་པ ་་
གང་ལགས་པ་དེ་ཡང་རང་བཞིན་གྱིས་སྟོང་པའི་སླད་དུ་མྱི་དམྱིགས་པ་སྟོང་པ་ཉིད་
མ་ལགས། དངོས་པོ་མྱེད་པ་སྟོང་པ་ཉིད་ནི་ཡོངས་སུ་བཟུང་བ་མ་མཆིས་པ་སྟེ།
དངོས་པོ་མྱེད་པ་སྟོང་པ་ཉིད་ཀྱི་ཡོངས་སུ་བཟུང་བ་མ་མཆིས་པ་གང་ལགས་པ་་
དེ་ཡང་རང་བཞིན་གྱིས་སྟོང་པའི་སླད་དུ་དངོས་པོ་མྱེད་པ་སྟོང་པ་ཉིད་མ་ལགས།
ངོ་བོ་ཉིད་སྟོང་པ་ཉིད་ནི་ཡོངས་སུ་བཟུང་བ་མ་མཆིས་པ་སྟེ། ངོ་བོ་ཉིད་སྟོང་པ་
ཉིད་ཀྱི་ཡོངས་སུ་བཟུང་བ་མ་མཆིས་པ་གང་ལགས་པ་དེ་ཡང་རང་བཞིན་གྱིས་སྟོང་
པའི་སླད་དུ་ངོ་བོ་ཉིད་སྟོང་པ་ཉིད་མ་ལགས། དངོས་པོ་མྱེད་པའི་ངོ་བོ་ཉིད་་
སྟོང་པ་ཉིད་ནི་ཡོངས་སུ་བཟུང་བ་མ་མཆིས་པ་སྟེ། དངོས་པོ་མྱེད་པའི་ངོ་བོ་
ཉིད་སྟོང་པ་ཉིད་ཀྱི་ཡོངས་སུ་བཟུང་བ་མ་མཆིས་པ་གང་ལགས་པ་དེ་ཡང་རང་་
བཞིན་གྱིས་སྟོང་པའི་སླད་དུ་དངོས་པོ་མེད་པའི་ངོ་བོ་ཉིད་སྟོང་པ་ཉིད་མ་ལགས།
དྲན་པ་ཉེ་བར་གཞག་པ་རྣམས་ནི་●ཡོངས་སུ་བཟུང་བ་མ་མཆིས་པ་སྟེ། དྲན་་
པ་ཉེ་བར་གཞག་པ་རྣམས་ཀྱི་●ཡོངས་སུ་བཟུང་བ་མ་●མཆིས་པ་གང་ལགས་པ་་
དེ་ཡང་•རང་བཞིན་གྱིས་སྟོང་པའི་སླད་དུ་དྲན་པ་ཉེ་བར་གཞག་པ་རྣམས་མ་་་
ལགས༑ ཡང་དག་པར་སྤོང་བ་རྣམས་ནི་ཡོངས་སུ་བཟུང་བ་མ་མཆིས་པ་སྟེ།
ཡང་དག་པར་སྤོང་བ་རྣམས་ཀྱི་ཡོངས་སུ་བཟུང་བ་མ་མཆིས་པ་གང་ལགས་པ་་་
དེ་ཡང་རང་བཞིན་གྱིས་སྟོང་པའི་སླད་དུ་ཡང་དག་པར་སྤོང་བ་རྣམས་མ་ལགས།
རྫུ་འཕྲུལ་གྱི་རྐང་པ་རྣམས་ནི་ཡོངས་སུ་བཟུང་བ་མ་མཆིས་པ་སྟེ། རྫུ་འཕྲུལ་གྱི་
རྐང་པ་རྣམས་ཀྱི་ཡོངས་སུ་བཟུང་བ་མ་མཆིས་པ་གང་ལགས་པ་དེ་ཡང་རང་བཞིན་
གྱིས་སྟོང་པའི་སླད་དུ་རྫུ་འཕྲུལ་གྱི་རྐང་པ་རྣམས་མ་ལགས། དབང་པོ་རྣམས་ནི་
ཡོངས་སུ་བཟུང་བ་མ་མཆིས་པ་སྟེ། དབང་པོ་རྣམས་ཀྱི་ཡོངས་སུ་བཟུང་བ་མ་་་
15-34