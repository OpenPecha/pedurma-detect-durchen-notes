२०人
REmpfpapབསྟན་འགྱུར། རྒྱུད། ༼༽ ༧
གནས་པའི་ཁང་པ་བརྩེགས་པའི་དབུས་སུ་སྣ་ཚོགས་ཆུ་སྐྱེས་ཀྱི་ལྟེ་བ་ལ་གནས་པའི་
རོའི་སྙིང་གར་གནས་པའི་ཐོད་པ་ཁྲག་གིས་བཀང་བའི་སྟེང་དུ་ཉི་མ་ལ་བཅོམ་ལྡན་
འདས་ཤེས་རབ་དང་བཅས་པ་བསྒོམ་པར་བྱའོ་ཞེས་པའི་དོན་ཏོ། །ལྡན་པ་ནི་་་
འདུས་པར་ཇི་ལྟར་འགྱུར་བ་ལྟར་རོ། །ལྷ་རྣམས་དང་ནི་གླིང་བུ་མ་ལ་སོགས་་་་
པའི་ལྷ་མོ་རྣམས་དང་ངོ། །ཕྱག་རྒྱ་རྣམ་བསྒོམ་བྱ་ཞེས་མདོར་བསྟན་པ་རྒྱས་་་་
པར་སྟོན་ཏེ། འདབ་མ་དག་གིས་ཞེས་པ་འདབ་མ་བརྒྱད་རྣམས་ལ་ལྷ་མོ་་་་་་
བརྒྱད་བྲི་ཞེས་པ་བྲི་བྱའི་དཀྱིལ་འཁོར་ལ་ཡང་དེ་ལྟར་ཞེས་པ་དགོངས་པའོ། __ །
ཤར་གྱི་འདབ་མར་རྡོ་རྗེ་དྲག་མོ་དཀར་མོ་གཡོན་དག་ན་གཞུ་དང་ཐོད་པ་དག་སྟེ།
གཡས་པ་དག་ན་མདའ་དང་ལྕགས་ཀྱུ་དག་གོ། །ལྷོར་རྡོ་རྗེ་གཟུགས་ཅན་མ་སེར་
མོ་གཡས་པ་དག་ན་མདུང་དང་རྡོ་རྗེ་དག །གཡོན་པ་དག་ན་ཐོད་པ་དང་ཞགས་
པ་དག་གོ། །ནུབ་ཏུ་རྡོ་རྗེ་ཆགས་མ་དམར་མོ་གཡས་པ་དག་ན་རལ་གྲི་དང་རྡོ་རྗེ་
དག །གཡོན་པ་དག་ན་ཐོད་པ་དང་དྲིལ་བུ་དག་གོ། །བྱང་དུ་རྡོ་རྗེ་ཞི་བ་མ་་
ལྗང་གུ་མུ་སུཎྚི་ནི་ཐལ་སྦྱར་རམ་ཕུབ་ཅེས་གཞན་རྣམས་ཏེ། མཐེའུ་ཆུང་དང་་་་
མཐེབ་ཆེན་དག་བསྐུམ་ནས་སོར་མོ་དབུས་མ་གསུམ་བསྒྲེང་བ་ནི་བ་དན་གསུམ་་་་
པའོ།༑ །དབང་ལྡན་དུ་རྡོ་རྗེ་གནོད་སྦྱིན་མ་དཀར་སེར་མའོ། །མེའི་ཕྱོགས་སུ་
རྡོ་རྗེ་མཁའ་འགྲོ་མ་སེར་དམར་མའོ། །རྡོ་རྗེ་ཞི་བ་མ་ལ་སོགས་པ་གསུམ་གྱི་་་་་་
གཡོན་པ་དག་དང་གཡས་པ་དག་ཏུ་རིམ་པ་ཇི་ལྟ་བར་ཕྱག་མཚན་དགོད་དོ། །
བདེན་བྲལ་དུ་སྒྲ་རྡོ་རྗེ་མ་དམར་ཞིང་སྔོན་མོའོ། །རླུང་དུ་ས་རྡོ་རྗེ་མ་ལྗང་དཀར་
མ་སྟེ། བུམ་པ་དང་རྡོ་རྗེ་དང་དྲིལ་བུ་དང་ཐོད་པ་ཞེས་པ་བཞིའི་འདི་དག་གི་་་
གཡས་པ་གཉིས་སུ་དང་གཡོན་པ་གཉིས་སུ་རིམ་པ་ཇི་ལྟ་བར་ཕྱག་མཚན་རྣམས་སོ། །
རྫས་ནི་བདུད་རྩི་ལྔལྔའོ། །ཉེ་བར་སྡུད་དེ། འདབ་མར་ཞེས་པ་ལ་སོགས་པའོ། །
4-208