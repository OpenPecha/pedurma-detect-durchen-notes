وم
བསྟན་འགྱུར། རྒྱུད། ༼༣༽༨
དཔྲལ་བར་ཡང་ནི་ཧཾ་ཡིན་ཏེ། །ཞེས་པ་ནི་དུས་ཐམས་ཅད་དུ་ནམ་མཁའི་རླུང་་
དེ་གནས་ནས་འཆི་ཀའི་བར་དུ་ལུས་ལ་གནས་པའོ།
།རླུང་དེ་རྣམས་ཇི་སྲིད་་་་་
གཏུམ་མོའི་དྲོད་མ་སྐྱེས་པ་དེ་སྲིད་དུ་ནམ་མཁའི་རླུང་ཡིན་ནོ། །དྲོད་སྐྱེས་པའི་་
དུས་སུ་མེའི་རླུང་ཡིན་ནོ། །འཁོར་ལོ་དེ་རྣམས་གང་ན་གནས་ཤེ་ན། ས་་་་་་
སོགས་འབྱུང་བ་ཆེན་པོ་ནི། །ཞེས་གསུངས་ཏེ། ལྟོ་བ་མེ་དང་ལྟེ་བ་ཆུའི་བར་
ན་ལྟེ་བ་སྤྲུལ་པའི་འཁོར་ལོ་དང་། ལྟེ་བ་ཆུ་དང་སྙིང་ག་སའི་བར་ན་སྙིང་ག་ཆོས་
ཀྱི་འཁོར་ལོ་དངང༌་། སྙིང་ག་ས་དང་མགོ་བོ་ནམ་མཁའི་བར་ན་ལོངས་སྤྱོད་ཀྱི་་་་
འཁོར་ལོ་དང་། མགོ་བོ་ནམ་མཁའ་དང་། ཕྱི་རོལ་གྱི་ནམ་མཁའི་མཚམས་ན་
བདེ་བ་ཆེན་པོའི་འཁོར་ལོའོ། །དེ་རྣམས་སུ་བྱང་ཆུབ་ཀྱི་སེམས་འབབ་པའི་བདེ་
བ་སྐྱེས་པ་རྣལ་འབྱོར་བཞི་དང་དགའ་བ་བཞི་དང་དུས་བཞི་ཞེས་བརྗོད་དོ། །
དེས་ན་སྦྱོར་བ་བཞིས་འགྲོ་བ་སྟེ། དགའ་བ་བཞི་ཡི་ཚུལ་གྱིས་ནི།
།མཚམས་་
བཞི་རུ་ནི་ལྷག་པར་གནས། །ཞེས་བྱའོ། །མཆོག་ཏུ་དགའ་བའི་ཚུལ་གྱིས་ནི། །
བྱ་བ་དང་ནི་བྱེད་པའི་དངོས། །ཞེས་བྱ་བ་ནི། དགའ་བ་བཞི་བསྐྱེད་པའི་བྱ་
བ་ཁྲག་གིས་ཐིག་ལེ་དང་། བྱེད་པ་བྱང་ཆུབ་ཀྱི་“སེམས་ཀྱི་ཐིག་ལེའོ། །དཔལ་
ལྡན་རྡོ་རྗེ་སེམས་ཚུལ་གྱིས། །ཞེས་བྱ་བ་ནི། རྟོག་པ་མེད་པའི་བདེ་བའོ། །
འདི་ནི་ཇི་ལྟར་བདེ་བར་རོལ། །ཞེས་པ་ནི། ལྟེ་བའི་དབུས་ན་བདེ་བས་ཁྱབ་
པར་གནས་པའོ། །ཕྱོགས་བཞིའི་འདབ་མ་ལ་གནས་པ། །ཞེས་པ་ནི་འབྱུང་བ་
བཞིའི་རྩ་མཁའ་འགྲོ་མ་ལ་སོགས་པའི་རྩའོ∶། །མཚམས་རྩར་བདུད་རྩི་ལྔ་འབབ་
གནས༑ །ཞེས་བྱ་བ་ནི། བདུད་རྩི་བཞི་མཚམས་བཞིའི་རྩ་དང་། དབུས་་
མ་བྱང་ཆུབ་ཀྱི་སེམས་ཀྱི་རྩ་དང་ལྔའོ། །དེ་ལྟར་ཡེ་ཤེས་ཀྱི་འཁོར་ལོ་བཤད་ནས།
འཁོར་ལོ་གསུམ་གྱི་བྱེ་བྲག་བཤད་པར་བྱ་སྟེ། སྐུ་གསུང་ཐུགས་ཀྱི་བྱེ་བྲག་གིས།
4-928