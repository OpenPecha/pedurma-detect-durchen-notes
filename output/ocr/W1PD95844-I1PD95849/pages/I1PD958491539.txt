१५०१
བསྟན་འགྱུར། རྒྱུད།
དམ་པར། །དེ་ནི་ཧ་ཞེས་གློ་བུར་པ། །ཞེས་བྱ་བ་ལ་སོགས་པ་ནི། ཞི་བ་་་་་
དང་རྒྱས་པ་ལ་སོགས་པའི་ལས་རྣམས་ཀུན་ཇི་ལྟར་རིགས་པ་བཞིན་བྱ་སྟེ།
བཟའ་བ་དང་བཏུང་བ་ལ་སོགས་པའི་སྦྱིན་སྲེག་དང་། ཡང་ན་ཆུ་རྒྱུན་པ་ལས་་
པའི་དོན་གྱིས་བསྟན་པའམ། འཁོར་ལོ་རྣམས་ལ་མཁའ་འགྲོ་མའི་སྔགས་ཧའི་
ཡི་གེས་སྦྱིན་པར་བྱ་བའི་སྦྱིན་སྲེག་དང་ཚུལ་དང་ཆ་དེའི་དབུས་རྣམ་པར་རྟོག་པའི་
སྲེག་རྫས་བཙལ་ཏེ། རྩའི་མཁའ་འགྲོ་མའི་སྔགས་ཀྱིས་མཆོད་པའི་ཧའི་སྔགས་ཀྱི་
ཐིག་ལེའི་དབུས་སུ་མཆོད་སྦྱིན་བྱས་པས་སྦྱིན་སྲེག་གི་དགའ་བའི་འབྲས་བུ་བདེ་བ་
ཆེན་པོ་དེ་ཁོ་ན་ཉིད་དོ། །གང་ཞིག་བསྲུབ་དང་བསྲུབ་ཐབས་ནི། །དེ་ནི་ཐོག་
མའི་དགའ་དང་བྲལ། །ཞེས་བྱ་བ་ལ་སོགས་པ་ནི་བསྐྱེད་པའི་ཐབས་དང་ཤེས་་་
བ་ལས་འབྱང་བའི་ང
རབ་ལས་འབྱུང་བའི་དགའ་བའི་རིམ་པ་ལས་རང་བཞིན་དགའ་བ། རྐན་གྱི་་་་་
པདྨ་དང་རྡོ་རྗེའི་དགའ་བའམ། འཁོར་ལོའི་བསྲུབ་པ་དང་བསྲུབ་ཐབས་དམ་་་
ཚིག་གི་ཕྱག་རྒྱ་དང་། དེ་བཞིན་གནས་ཀྱི་རིམ་པས་བསྟན་ཏེ། ཐོག་མ་དང་་
ཐ་མ་གཉིས་སུ་མེད་པའི་རང་བཞིན་དགའ་བ་མཆོག་དང་བྲལ་བའི་བསྲུབ་པ་དང་
བསྲུབ་ཐབས་ཏེ། དེ་དག་རྣམས་སྤངས་པའོ། །ལྷ་མོའི་གང་ཞིག་སྔགས་ཀྱིས་
བཟླས།༑ །དེ་ནི་སྲིད་པ་འདས་པའི་ཡིད། །ཅེས་བྱ་བ་ལ་སོགས་པ་སྔགས་ཀྱི་་
སྒྲས་ནི་ཐབས་“ཤེས་སྐྱེས་སོ། །ཤེས་རབ་ནི་ཡུམ་ཐབས་ནི་ཡབ་ཉིད་སྲིད་པ་དང་།
མྱ་ངན་ལས་འདས་པ་གཉིས་སྦྱོར་བ་གཉིས་དང་བྲལ་བ་དང་། སྲོག་དང་རྩོལ་་་
བའི་རླུང་འགོག་པས་དེ་དག་བཟའ་བར་བྱས་ནས་དེ་བཞིན་དུ་མཉམ་པར་བྱས་ཏེ་
སྲོག་དང་རྩོལ་བ་ལ་བལྟ་བར་བྱའོ། །ཡང་ན་སྔགས་ཀྱི་བཟླས་པའི་དོན་ནི་དགའ་
བ་གསུམ་པོ་སྲིད་པ་དང་མྱ་ངན་ལས་འདས་པའི་མཚན་ཉིད་ཅན་དུ་གསུམ་པོའི་་་
བདག་ཉིད་མཆོག་དང་བྲལ་བ་གཉིས་ཀྱི་ངོ་བོ་གཉིས་དང་བྲལ་བའོ། །འདི་སྐད་
4-1508