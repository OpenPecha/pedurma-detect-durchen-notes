५०
བཀའ་འགྱུར། མདོ་སྡེ། ༼༽
20
དོ༑ །སྐྱེ་དགུ་∶ཀུན་ཏུ་དགའ་བར་ཡང་བྱེད་དོ། །གང་དག་ཞེ་ན། འདི་ལྟ་སྟེ།
བཟོད་པ་དང་ལྡན་པར་གྱུར་པའོ། །འདི་ལ་རྐྱེན་གྱི་དབང་གིས་ཁྲོ་བ་འབྱུང་བར་
གྱུར་ན་ཡང་ཡོངས་སུ་སྤོང་བར་“བྱེད་དོ།
།རྗེད་དཔོན་ཡིན་པར་གྱུར་ནས་ཀྱང་
གནང་ལ་སྒོ་•བར་མི་བྱེད་དོ། །གཞན་གྱི་འབྱོར་པས་མི་བཟོད་པར་མི་བྱེད་དོ། །
།གྲོགས་
གྲོང་ཁྱེར་ཉེས་པ་ཅན་རྣམས་ལ་ཡང་གཙེ་བ་སྐྱེད་པར་ཡང་མི་བྱེད་དོ།
པོའི་དྲུང་དུ་ཚིག་རྩུབ་མོ་རྣམས་སྨྲ་བར་ཡང་མི་བྱེད་དོ། །ཁྲོ་བ་སྐྱེས་པར་གྱུར་ན་
ཡང་བཟོད་པས་རབ་ཏུ་ཞི་བར་བྱེད་དོ། །འདིས་སྙན་པ་རྗོད་པར་བྱེད་དོ། །
བརྗོད་པར་གྱུར་པ་ན་ཡང་ཇི་ལྟར་འདིས་གྲོང་ཁྱེར་པ་འདི་རྣམས་མི་•བདེ་བར་་་
གྱུར་ཅིང་•འཁྲུག་པར་བྱེད་པ་མ་ཡིནན་ནོ། །དེ་ལྟར་གནས་སྐབས་ཐམས་ཅད་་་
དང་རྣམ་པ་ཐམས་ཅད་དང་དུས་ཐམས་ཅད་དུ་སྙིང་རྗེ་དང་ལྡན་པར་འགྱུར་ཏེ།
རང་བཞིན་གྱིས་ཡིན་གྱི་དགོས་པ་རྣམས་ཀྱི་རྒྱུ་གང་ལས་ཀྱང་ནི་མ་ཡིན་ནོ། །རྒྱལ་
པོ་དེ་བཟོད་པ་དང་ལྡན་པར་གྱུར་པའི་རྒྱུ་དེ་དག་དང་རྐྱེན་དེ་དག་གིས་ལུས་ཞིག་་་
ནས་མཐོ་རིས་བདེ་འགྲོའི་འཇིག་རྟེན་འཐབ་བྲལ་བའི་ལྷ་རྣམས་ཀྱི་མངའ་བདག་་་་
ཏུ་འགྱུར་རོ། །རྒྱལ་རིགས་རྒྱལ་པོར་སྤྱི་བོ་ནས་དབང་བསྐུར་བར་གྱུར་པ་འཇིག་
རྟེན་འདི་དང་ཕ་རོལ་དུ་ཡང་ཕན་པར་འགྱུར་བའི་ཕྱོགས་འཛིན་མེད་པར་ལུགས་་་
ལེགས་པར་སྐྱོང་བར་བྱེད་པ་འདི་ཡང་●གང་ཞེ་ན། བླ་ན་མེད་པའི་དགེ་བའི་
བསམ་པ་མཚུངས་པས་རྒྱལ་པོ་ཡུལ་ལྗོངས་པ་རྣམས་ཐམས་ཅད་ཀྱི་མ་དང་ཕ་དང་་
འདྲ་བར་འགྱུར་རོ། །གཅིག་ཏུ་ནོར་གྱི་རྒྱུས་དང【ཕན་འདོགས་པའི་རྒྱུས་དང་*
རང་གི་སྐྱེ་བོ་ཡིན་པའི་རྒྱུས་དང་སྔོན་ཕན་བཏགས་པའི་རྒྱུས་དང་། འབྲེལ་བར་
གྱུར་པའི་རྒྱུས་དང་སྐྱེ་དགུའི་“བདག་པོར་གྱུར་པ་དང་དམག་གི་དཔོན་པོ་ཡིན་་་་
པའི་རྒྱུས་ཀྱང་མ་ཡིན་ཏེ། གནས་སྐབས་ཐམས་ཅད་དུ་ཡང་ཕྱོགས་འཛིན་པར་མི་
70-570