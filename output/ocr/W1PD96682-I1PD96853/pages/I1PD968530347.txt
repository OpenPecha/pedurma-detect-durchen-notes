འཕགས་པ་དམ་པའི་ཆོས་དྲན་པ་ཉེ་བར་གཞག་པ།
༣༣༡
ཀྱི་རྐྱེན་སྨན་དག་བྱིན་པས་འཕངས་པར་གྱུར་པའམ། ཡང《ན་དེས་སྲོག་གཅོད་པ་
དང་༑ མ་བྱིན་པར་ལེན་པ་དང་། འདོད་པ་ལ་ལོག་པར་སྤྱོད་པ་དང་། ཆང་
འཐུང་བ་ལ་སོགས་པ་རྣམས་རྣམ་པར་སྤངས་པས་སམ། ཡང་ན་དེས་གཡང་ས་
དང་དོང་རྣམས་ལས་འབྲོག་“དགོན་པ་རྣམས་སུ་རྫིང་བུ་དང་ཆུ་མིག་རྣམས་རབ་་་་
ཏུ་སྦྱིན་པའི་དགེ་བའི་ལས་ཀྱིས་འཕངས་པས་སམ། ཡང་ན་དེས་དཀོན་མཆོག་
གསུམ་མཆོད་པ་དང་། ཕྱག་འཚལ་བ་ཐལ་མོ་སྦྱོར་བའི་ལས་ལེགས་པར་བྱས་
པས་སམ། རྒྱ་ཆེན་པོར་འབར་བ་དང་། རྐང་དྲུག་གི་འཇིགས་པ་ཆེན་པོ་དང་
བཅས་པ་དགོན་པ་རྣམས་དང་། གསོད་པར་གྱུར་པ་དང་། མཚོན་ཆའི་
འཇིགས་པས་འཇིགས་པར་གྱུར་པ་རྣམས་ལ་རབ་ཏུ་མི་འཇིགས་པ་བྱིན་པས་སམ།
ཡང་ན་དེས་རང་སངས་རྒྱས་རྣམས་དང་དགྲ་བཅོམ་པ་རྣམས་ལ་གནས་མལ་དང་།
ནད་ཀྱི་རྐྱེན་སྨན་དང་། ཉེ་བར་མཁོ་“བ་རྣམས་བྱིན་པས་སམ། དེས་ཡང་ན་
བུ་དང་བུ་མོ་རྣམས་ཡང་དག་པའི་བདེ་བས་ཡོངས་སུ་བསྐྱངས་པར་གྱུར་པས་སམ།
མུ་གེའི་འཇིགས་པས་གཟིར་བའི་ཚོགས་རྣམས་ལ་ཡང་སྟེ། མཆོག་ཏུ་དགའ་བར་
གྱུར་པ་མྱ་ངན་ལས་འདས་པ་མཐར་ཐུག་པར་བྱེད་པའི་ལས་དེ་དག་རྣམས་ནི་ཇི་་་་
ལྟར་བསྔོས་པའི་འབྲས་བུ་རྣམས་འབྱུང་བར་འགྱུར་ཏེ། ཇི་སྲིད་དུ་བྱང་ཆུབ་ཀྱི་
བར་དུ་ཡང་འགྱུར་ན་ལྷའི་སྐྱེ་གནས་རྣམས་སུ་“ལྟ་སྨོས་ཀྱང་ཅི་དགོས། དེ་གལ་
ཏེ་ལྷ་རྣམས་ཉིད་དུ་སྐྱེ་བར་གྱུར་ན། དེ་ཡང་ལྷའི་སྐྱེ་གནས་ལས་ཉམས་ནས་སྐྱེ་
གནས་འདིར་ཡང་ སྐྱེ་བར་མཐོང་ངོ༌། ། ། དེ་ལྟར་སོང་བའི་ལྷ་དེ་དག་རྣམས་
ཀྱིས་རྣམ་པ་སྣ་ཚོགས་པའི་ལས་ཀྱི་དྲ་བར་རྒྱུ་དུ་མ་སྣ་ཚོགས་པའི་ཐག་པས་སྟེང་དུ་
བཅིངས་པར་གྱུར་པ། སེམས་ཅན【དུ་མ་“ཉེ་བར་བསྡུས་པའི་འཁོར་བར་སེམས་
ཀྱི་འཁོར་ལོ་དེས་སེམས་ཅན་རྣམས་ངེས་པར་མནན་ཅིང་ཉེ་བར་སྦྲེལ་བར་གྱུར་པ་་
70-331