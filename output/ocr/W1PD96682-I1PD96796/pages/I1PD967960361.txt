༣༣༦
བཀའ་འགྱུར། འདུལ་བ། ༼༽ ༡༣
གོ༑ །བཅོམ་ལྡན་འདས་ཀྱིས་དེ་ལ་བཀའ་སྩལ་པ། བཞིན་བཟངས་འདི་ལྟར་
ཁྱོད་ངའི་བསྟན་པ་ལ་རབ་ཏུ་བྱུང་ནས་དགེ་སྦྱོང་གི་འབྲས་བུ་བཞི་ལས་གང་ཡང་་་་
རུང་དགེ་སྦྱོང་གི་འབྲས་བུ་རྟོགས་པར་འགྱུར་བ་ལས་ད་ཁྱོད་འདིར་ཤིན་ཏུ[ཁྲོ་་་
བས་“ཀུན་ཏུ་ཁེབས་ནས་ལན་མང་དུ་བསྒོམས་ལ་དགེ་སློང་ལ་ཡང་སེམས་གདུག་
པ་བསྐྱེད་•པས་ད་༠ ལྟར་ སྦྲུལ་གདུག་པར་སྐྱེས་ཏེ། འཚེ་བ་དང་གསོད་པ་ལ་་
ཆགས་ཤིང་གཞན་གྱི་སྲོག་འཕྲོག་ཅིང་གཞན་འཚོ་བ་དང་ཕྲལ་ནས་འཚོ་བར་བྱེད་
དེ་འདི་ནས་ཤི་འཕོས་ན་"རྒྱུད་གང་དུ་སྐྱེ། གང་དུ་སྐྱེ་བར་འགྱུར། གང་དུ་
མངོན་པར་སྐྱེ་བར་འགྱུར། བཅོམ་ལྡན་འདས་ཀྱིས་གང་གི་ཚེ་དེའི་རིགས་དྲན་
པར་བྱས་པ་དེའི་ཚེ་ངུ་བར་གྱུར་ཏོ། །དེ་ནས་བཅོམ་ལྡན་འདས་ཀྱིས་དེའི་ཚེ་
ཚིགས་སུ་བཅད་དེ་གསུངས་པ། ཁྱོད་ནི་བྱོལ་སོང་སྐྱེ་གནས་གྱུར། །མི་དལ་
བར་ཡང་སྐྱེས་གྱུར་ན། །དོན་མེད་པར་ནི་ཅི་ཕྱིར་ངུ་། །ད་ནི་ཅི་ཞིག་བྱར་ཡོད་
ཀྱིས ༑
།རྒྱལ་བ་ཐུགས་རྗེ་ལྡན་མངའ་ལ། །སེམས་ཀྱིས་ལེགས་པར་དད་སྐྱེས་
དང་། །བྱོལ་སོང་སྐྱེ་གནས་འདི་ སྤངས་ཏེ། །དེ་ནས་མཐོ་རིས་འགྲོ་བར་
འགྱུར།༑ །སངས་རྒྱས་བཅོམ་ལྡན་འདས་ཀྱིས་ཆོས་བསྟན་པ་ཆུད་མི་ཟོས་པས་དེའི་
ཀུན་དུ་གནས་པ་དེ་དང་བྲལ་བར་གྱུར་ཏེ། དེ་ནས་བཅོམ་ལྡན་འདས་ཀྱིས་དགེ་
སློང་དེ་ལ་བཀའ་སྩལ་པ། ཚུར་ཤོག་དགེ་སློང་ཁྱོད་ཀྱིས་སྦྲུལ་གདུག་པ་དེ་ལ་
བཟོད་པ་ བྱོས་ཤིག །བཅོམ་ལྡན་འདས་བདག་གིས་ཇི་ལྟར་བཟོད་པར་བགྱི∶།
ཅི་དེའི་རྐང་པ་ལ་གཏུག་ůཔར་བགྱིའམ་ཞེས་གསོལ་པ་དང་།
བཅོམ་ལྡན་འདས་
ཀྱིས་དེ་ལ་ཇི་ལྟར་སྔོན་གྱི་དགེ་སློང་ཡིན་པར་མངོན་དུ[བྱས་ཏེ་ ཐེ་ཚོམ་དུ་མི་བྱ་་་་་
བར་བྱ། གཏུག་པར་བྱའོ་ཞེས་བཀའ་སྩལ་པ་དང༌་། སྟོན་པའི་བཀའ་བཞིན་
དེས་རྐང་པ་ལ་གཏུགས་པ་དང་། དེས་“དེའི་མགོ་བོ་ལ་རེག་པར་བྱས་པ་དང་།
13-336