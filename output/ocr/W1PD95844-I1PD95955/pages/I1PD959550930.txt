འཆི་མེད་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
འདོད་པའི་གནས་སྐབས་བཅུ་ལ་སོགས་པ་སྟེ་ཆགས་པའི་དབང་གིས་འཆི་བར་་་་་
བྱེད་དེ། ཀུན་གྱིས་ཟློག་པར་དཀའ་བའི་ཕྱིར་ན་རབ་སྟོབས་སོ། །ཉ་ཡི་ཏོག་•
།ཚངས་
ཅེས་བྱ་བ་ནི་ཆུ་སྲིན་གྱི་རྟགས་ཅན་དེ་ཐམས་ཅད་ཟད་པར་བྱེད་དོ།
བཅོམ་ནི་ཚངས་པས་ཡང་རང་གི་སྤྲུལ་པའི་བུ་མོ་ལ་ཆགས་པར་བཤད་དོ། །
སྐྱེམས་པ་ནི་ཐམས་ཅད་འདོད་པ་ལ་དགའ་བར་བྱེད་པའོ། །ལུས་མེད་ནི་དབང་
ཕྱུག་གངས་ཅན་ལ་ལྷ་མོ་གཽ་རཱི་མ་མཆོད་པ་བྱེད་ཅིང་དཀའ་ཐུབ་ལ་གནས་པ་ན།
ལྷ་རྣམས་ཐེ་ཚོམ་དུ་གྱུར་ཏེ། གཽ་རཱི་དང་ལྷན་ཅིག་ཏུ་དཀའ་ཐུབ་བྱེད་པ་བདེན་་
ནམ་ཞེས་ཟེར་ནས་འདོད་པའི་ལྷ་•བལྟར་བཏང་བ་དང་། འདོད་པའི་ལྷའི་་་་་
མདའ་ལྔ་རིམ་གྱིས་འཕངས་པས། དང་པོ་དང་གཉིས་པ་ལ་རྟོགས་●པ་ཙམ་་་་་
ཡང་མ་བྱུང་། གསུམ་པ་དང་བཞི་པ་ལ་རྟོག་པ་ཙམ་དུ་གྱུར་ཏེ། ལྔ་པ་ཕོག་པ་
དང་གཽ་རཱི་དང་གནས་པས་དཀའ་ཐུབ་ཞིག་གོ། །དེའི་སྐད་ཅིག་ཕྱི་མ་ལ་འགྱོད་་
ནས་ཅིས་ཉེས་སྙམ་དུ་བསམས་པས་འདོད་ལྷས་ཉེས་པར་ཤེས་ནས་མིག་གསུམ་་་་་
ནས་མེ་ཕྱུང་སྟེ་འདོད་ལྷ་བསྲེགས་སོ། །དེ་ནས་འདོད་པ་གཏན་ནས་མེད་ན་སྐྱེ་་
བ་ལེན་མེད་•པས་ལུས་མེད་པའི་སེམས་ཅན་དུ་བྱས་ནས་སོ། །འདོད་པ་ནི་སྦྱོར་
བ་ལ་སོགས་པའི་འདོད་པའོ། །མདའ་ལྔ་ནི་མྱོས་བྱེད་ཀྱི་མདའ་དང་། སྲེད་་
བྱེད་དང་། ཡང་དག་རྨོང་བྱེད་དང་། སྐེམ་བྱེད་དང་། འཆི་བྱེད་ཀྱི་མདའ་
ཞེས་བྱ་སྟེ། འདི་རྣམས་འདོད་པའི་མདའ་ལྔའོ། །རང་གི་ཡིད་ལ་དྲན་པའི་་་
ཕྱིར་ན་དྲན་པའོ། །སྡོམ་པའི་དགྲ་ནི་ལྷ་མ་ཡིན་སྡོམ་པ་ཞེས་པ་འདིས་བསད་་
པས་དེའི་ཕྱིར་ན་སྡོམ་པའི་དགྲའོ། །ཡང་ན་འདོད་ཆགས་ལ་སོགས་པས་དབང་
པོ་ལྔ་གསོད་•པའི་ཕྱིར་ན་སྡོམ་པའི་དགྲའོའོ། །རང་གི་ཡིད་ལས་ཕོ་མོ་སྦྱོར་བ་ལ་
སོགས་པ་འབྱུང་བའི་ཕྱིར་ན་ཡིད་ལས་སྐྱེས་སོ། །མེ་ཏོག་མདའ་ཅན་ནི་ཕྱིའི་ལུས་
110-903