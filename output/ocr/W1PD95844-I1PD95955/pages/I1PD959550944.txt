འཆི་མེད་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
لاوم
དྲང་སྲོང་མི་བྱིན་ལ་སོགས་པ་ནི་དྲང་སྲོང་ཆེན་པོ་མི་བྱིན་དང་། རྒྱས་པ་ལ་་
སོགས་པ་དབང་པོའི་འཁོར་སྟོང་གནས་པའོ།
།ཆོས་བཟང་ལྷའི་མདུན་ས་ནི་ལྷ་
རྣམས་འདུ་བའི་ཁང་པའོ། །ལྷ་རྣམས་ཀྱི་བཏུང་བ་ནི་བདུད་རྩི་སྟེ་འཆི་བདུད་ཀྱི་
སྨན་ཡིན་ པའི་ཕྱིར་ན་བདུད་རྩིའོ། །བདེ་འཐུང་ཞེས་པ་ལུས་ཚིམ་ཞིང་ཚེ་་་
དཔག་ཏུ་མེད་པའམ། བདུད་རྩི་བཏུང་བས་འཆི་བ་མེད་པའི་ཕྱིར་ན་བདུད་རྩི་
ཞེས་བྱའོ། །ལྷའི་ཆུ་ནི་དལ་གྱིས་འབབ་པ་དང་། མཐོ་རིས་ཀྱི་ཀླུང་དང་།
ནམ་མཁའི་གངྒཱ་དང་། བཅུད་ལྡན་རི་ཞེས་བྱ་སྟེ་རི་རབ་ཀྱི་སྟེང་ནས་འབབ་པའོ༎
ལྷུན་པོ་དང་། རི་རབ་དང་། གསེར་གྱི་རི་དང་། རིན་ཆེན་བརྩེགས་པ་་་་་
དང་། ལྷའི་གནས་ཞེས་ཀྱང་བྱ་སྟེ། རི་རབ་ཀྱི་མིང་ངོ་། །མནྡྷ་ར་བ་ཞེས་པ་
ནི་ཡིད་དགའ་བར་བྱེད་པའི་ཤིང་ངོ་། །རྒྱ་མཚོ་སྐྱེས་ནི་པཱ་རི་ཞེས་པ་རྒྱ་མཚོའི་་
མིང་སྟེ། དེ་ལ་སྐྱེས་པས་རྒྱ་མཚོ་སྐྱེས་སོ། །ལེགས་ཁྱབ་ནི་ཡང་དག་པར་སྤོས་
ཀྱི་ངད་དང་ལྡན་པས་ཁྱབ་པའོ། །དཔག་བསམ་ཤིང་ནི་ཡང་དག་པའི་བསམ་པ་
1
ལས་སྐྱེས་ཤིང་ལྗོན་པའི་རང་བཞིན་ཡིན་པས་དཔག་བསམ་ཤིང་ཞེས་སོ།
འཕྲོག་བྱེད་ནི་ཧ་རི་ཞེས་འབྱུང་སྟེ་དབང་པོའོ། །ཙནྡན་ནི་ཚིམ་བྱེད་ཅེས་བྱ་སྟེ་་
དབང་པོ་བདེ་བར་བྱེད་པའོ། །སྐྱེས་བུའི་ཞེས་པ་ནི་ཡང་དག་པོའི་•རྟགས་ཅན་
ནོ༑ །འདི་རྣམས་ནི་ལྷའི་ལྗོན་ཤིང་ཞེས་བྱ་སྟེ། དགོས་འདོད་ཐམས་ཅད་་་
འབྱུང་བའོ།
།ཚངས་པའི་གཞོན་ནུ་ཞེས་པ་ནི། ཚངས་པའི་བུ་ཡིན་པས་་་
ཚངས་པའི་གཞོན་ནུའོ། །རྣམ་བྱེད་ཀྱང་ཚངས་པ་སྟེ་དེའི་ཆ་ནས་རྣམ་འབྱེད་་
བུའོ།༑ །འདིར་མཐོ་རིས་ཀྱི་སྨན་པའི་ཆ་ནས་སྨོས་པའོ། །མ་རྟའི་བུ་ནི། ཉི་
མའི་ཆུང་མ་ཉི་མའི་འོད་ཟེར་མ་བཟོད་ནས་རྟའི་གཟུགས་སུ་བྱས་ཏེ་བྱང་གི་སྒྲ་མི་
སྙན་དུ་དཀའ་ཐུབ་བྱེད་ཅིང་གནས་སོ། །ཉི་མས་དེ་རུ་ཕྱིན་པ་ན་དེའི་དྲུང་དུ་་་
110-917