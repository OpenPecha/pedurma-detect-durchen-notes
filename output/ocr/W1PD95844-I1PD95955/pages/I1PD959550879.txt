१५२
བསྟན་འགྱུར། སྒྲ་མདོ། ༼སི༽ ༢༡༢
མཱརྒ་ལ་སོགས་པ་གཉིས་ནི་ནྲྀངྒ་རཱ་ཛ་བུང་བའི་རྒྱལ་པོ་ཞེས་བྱ་བའི་མིང་སྟེ།
འདི་ཡང་ཀེ་ཤ་རཉྫན་ཞེས་གྲགས་པ་ཉིད་དོ། །
དཱུརྦ་ལ་སོགས་པ་དྲུག་ནི་རྩྭ་དཱུརྦའི་མིང་སྟེ། དཱུརྦ་ནི། དྲུརྦར་གྲགས་པའོ། །
ཤ་ཏ་པརྦི་ཀཱ་ནི། ཚིགས་བརྒྱ་པའོ། །ས་ཧ་སྲ་བཱིརྱ་ནི།
ནུས་པ་སྟོང་ལྡན་ནོ།
བྷརྒ་བྱ། ནི་གྀ་གུའི་བུའམ་ངན་སྤོང་སྐྱེས་སོ། །རུ་ཧཱ【 སྐྱེ་ལྡན་ནོ། །
ཨ་ནནྟ། མཐའ་ཡས་རྣམས་སོ། །
གོ་ལ་མ་ལ་སོགས་པ་བཞི་ནི་དཱུརྦ་དཀར་པོའི་མིང་སྟེ། གོ་ལོ་མི། གླང་
གི་སྤུ་སྐྱེས་སོ། །ཤ་ཏ་པུཥྤ། ནུས་པ་བརྒྱ་པའོ། །གཎྜཱ་ལཱི། དུམ་བུ་འཛིན་
ནོ༑ །ཤ་ཀུ་ལཱཀྵ། བྱའི་མིག་གོ། །
ཀུ་རུ་བིནྡ་ལ་སོགས་པ་གསུམ་ནི་མོན་ལུག་གི་མིང་ངོ་། །བི་ཤ་ལ་སོགས་པའི་
ཚིགས་སུ་བཅད་པ་ནི་འོད་མའི་མིང་ངོ་། །གྲནྠི་ལ་སོགས་པ་གསུམ་ནི་ཚིགས་ཅན་
གྱི་མིང་ངོ་། །གུནྡྲ་ལ་སོགས་པ་གསུམ་ནི་སྨྱུག་མ་མདའ་རྒྱུའི་མིང་ངོ་། །
ན་ཌ་ལ་སོགས་པ་གསུམ་ནི་འདམ་བུའི་མིང་ངོ་།
།བཞི་ནི་རྩྭ་ཀུ་ཤའི་མིང་
སྟེ༑ ཀུ་ཤ་ནི་ངན་སེལ་ཏེ། ཀུ་ངན་པ་དང་། ཤ་ཞི་བའམ་སེལ་བའི་དོན་ཏོ། །
ཀུ་ཐ【 ས་གནས་དང་། དམྷ་རྟེན་བྱེད་དང་། ས་བི་དྲ་དག་བྱེད་དོ། །
ཀཏྲིཾ་ཎ་རྩ་ཆུང་ངུ་སྟེ་དེ་ལ་སོགས་པ་དྲུག་ནི་རཱ་མ་ག་པུ་ར་ཞེས་གྲགས་པ་དྲི་བཟང་
པོའི་རྩྭའི་མིང་ངོ་། །གདུགས་ཀྱི་རྣམ་པ་ཞེས་བྱ་བ་ནི་རྩའི་ཁྱད་པར་ཏེ།
དེ་ལྟར་
ཡང་། དྲི་བཟང་ཚ་བ་ཞེས་བྱ་བ། །དེ་བཞིན་གདུགས་དང་ཤིན་ཏུ་གདུགས། །
གདུགས་ཀྱི་རྣམ་པ་ཞེས་བྱ་སྟེ། །རྩ་བ་འདབ་མའི་དབྱིབས་ལེགས་སོ། །ཞེས་་
བཤད་དོ། །ནཱ་རི་ཀེ་ལ་དང་། ལཱངྒ་ལི་དག་རྣམ་གྲངས་ཏེ། དེ་ལ་ནཱ་རི་ཀེ་ལ་
ནི་མི་མོ་རྩེ་བ་ཞེས་བྱ་སྟེ། བི་ཏའི་ཤིང་གི་མིང་ངོ་། །ལཱངྒ་ལཱི་ནི་གཤོལ་ལྡན་ནོ། །
110-852