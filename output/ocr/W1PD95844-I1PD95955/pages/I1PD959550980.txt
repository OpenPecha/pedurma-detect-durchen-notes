འཆི་མེད་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
143
སྒྲོགས༑ །ཁྱུ་མཆོག་བ་ལང་སྐད་ཀྱི་རྩོམ། །ཏྲི་འཛིན་སྐྱེས་ནི་རི་ཡི་སྐད། །
བར་མ་ཁྲུང་ཁྲུང་སྒྲ་སྒྲོགས་བཞིན། །ལྔ་པ་མེ་ཏོག་རྒྱས་དུས་སོ། །ཁུ་བྱུག་་་
སྒྲོགས་པ་ལྟ་བུ་སྟེ། །བློ་གསལ་རྟ་སྐད་ལྟ་བུར་འཚེར། །འཁོར་ཉན་གླང་པོ་་་་
སྒྲོགས་པ་བཞིན། །ཅེས་འབྱུང་ངོ་། །སྔོན་གྱི་གཙུག་ལག་ལས། རྩེད་མོ་རློམ་
པར་བླངས་པར་ནི། །ལྔ་པ་དང་ནི་བར་མའི་དབྱངས། །དཔའ་བོ་དྲག་པོ་ངོ་
མཚརར་དུ། །དྲུག་སྐྱེས་ཁྱུ་མཆོག་དེ་བཞིན་དུ། །ས་འཛིན་པ་དང་འཁོར་ཉན་་
དབྱངས༑ །སྙིང་རྗེའི་རོ་ལ་གླང་པར་བྱ། །འཐབས་མོས་འཇིག་དང་བཅས་་
པ་ལ། །བློ་གསལ་དབྱངས་ནི་བླང་བར་བྱ།
།ཞེས་འབྱུང་ཞིང་། དེ་དག་གི་
དོན་ཡང་། དེ་བཞིན་གཤེགས་པས། སྔོན་བཙུན་མོའི་ཚོགས་དང་རྩེ་ཞིང་
རོལ་བ་དང་རློམ་སེམས་སེམས་པའི་ཚུལ་ཏུ་བསྟན་པ་དེ་དང་མཐུན་པར། ལྔ་པ་
དང་བར་མའི་གླུ་དག་བླངས་ལ། གཞན་ཡང་དེའི་དྲག་པོའི་གཟུགས་སུ་བསྟན་་
ཅིང་བདུད་ཚར་གཅོད་པ་ལ་སོགས། ངོ་མཚར་གྱི་ཁྱད་པར་བསྟན་པས། དེ་
དང་མཐུན་པ་དྲུག་སྐྱེས་དང་ཁྱུ་མཆོག་གོ། །དེ་ཉིད་སྙིང་རྗེའི་རོ་དང་ལྡན་པས་་
དེ་དང་མཐུན་པར་ས་འཛིན་པ་དང་། དེ་འཇིག་རྟེན་པ་རྩོད་པའི་འཁོར་ལོ་ཤོམ་
པ་ལྟ་བུར་བསྟན་ཏེ། དེ་དང་མཐུན་པར་བློ་གསལ་ཞེས་བྱ་བའི་གླུ་བླང་ཞེས་སོ། །
དེ་ལ་སོགས་པ་གླུའི་དབྱངས་མང་པོ་དྲང་སྲོང་བྷཱ་ར་ད་དང་བི་ཤ་ཁི་ལའི་གཞུང་་་་
ལས་བརྟགས་པར་བྱའོ། །གཞན་ཡང་དབྱངས་བདུན་རྣམས་དང་བྲོ་གསུམ་དང་།
རྒྱལ་བ་ཉི་ཤུ་རྩ་གཅིག་དང་། ཏ་ན་བཞི་བཅུ་དགུ་རྣམས་ཏེ། དབྱངས་ཀྱི་་་་་
དཀྱིལ་འཁོར་དེ་ཙམ་མོ། །ཞེས་པ་སྟེ། གླུའི་མཐའ་དང་ཛ་ཡ་ཏེ་དང་། ཏ་
ན་ལ་སོགས་པའི་ཚིག་གི་དེ་རྣམ་པ་ཡོད་པའོ་ཞེས། ལང་ཀར་གཤེགས་པའི་་་
མདོའི་གླིང་གཞིར་སྲིན་པོའི་བདག་པོའི་བོད་སྒྲོགས་ཀྱི་པི་ཝཾ་གི་སྒྲ་དང་བཅས་པའི་
110-953