འཆི་བ་མེད་པའི་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
242
དཔེར་ན་བྷཱ་ར་ཏར། འདི་དག་ནི་གཉིས་ཏེ། ཨུཏྤ་ཧ་དག་དང་། སྣ་སྐྱེས་་
དག་གོ་ཞེས་བདག་འདོད་དོ་ཞེས་པའོའོ། །ཇི་ལྟར་མཱ་གྷར་ཡང་། ཨ་ནུ་ས་པྲ་རུ་
སྟ་མ་ཐ་ཀུན་འགྱེད་དག །བུ་དག་གོ། །སྒེག་པ་གསལ་བར་མི་མཐུན་པའི་་་
གཅིག་གི་ལྷག་མ་འདིའི་དཔེར་བརྗོད་དོ།
།དེས་ཀྱང་གྲུབ་ལ། ཆོས་མངོན་པ་
མཛོད་ཀྱི་རྒྱ་ཆེར་འགྲེལ་ལས། འདུས་བྱས་འདུས་མ་བྱས་ཆོས་རྣམས། །ཞེས་
པ་འདིར་གུ་ཎོ་ཡ་ཎུ་ཀ་ལས་ཞེས་ཤེས་པར་བྱེད་པའི་ཕྱིར་ཞེས་སློབ་དཔོན་གྲགས་་
པ་བཤེས་གཉེན་གྱིས་བཤད་དོ། ། །དེ་ལ་གཉིས་བརྗོད་པ་བྱུང་བ་ནི་རིགས་པ་སོ་་
སོ་ཚོལ་བར་བྱེད་པ་ལ་འགྱུར་གྱི་གཞན་འབྲས་བུ་ཅི་ཡང་མ་མཐོང་ངོ་། །
དབང་ཆེན་མ་ལ་སོགས་པ་ནི་དབང་ཆེན་མ་ལ་སོགས་པའི་ལྷའི་བུ་མོ་རྣམས་
ཏེ༑ མཐོ་རིས་ཀྱི་སྨད་འཚོང་མར་གྲགས་སོ། །ཆུ་ལས་སྐྱེས་པས་ན་ཆུ་ཨཔྨ་རཿ
སྐྱེས་ཏེ་ཚིག་ཕྲད་ལས་ཨུཎ་ལ་སོགས་པའི་ཨ་སི་རྐྱེན་ནོ། །ཡང་ན་ཆུ་ལས་བྱུང་་་
བས་ན་ཆུས་བྱུང་ཞེས་པ་སྟེ་ཨ་སུན་རྐྱེན་ནོ། །ཆུ་ལས་སྐྱེས་པ་ནི་གསལ་བ་ལ་་་
བརྟེན་པས་མང་པོ་ཉིད་དོ། །གསལ་བ་ནི་དེའི་ཆ་ཤས་ལ་བརྟེན་པའོ། །དེ་་་་
ལྟར་ཡང་བྷཊྚའི་ལུགས་ལས། དཱ་ར་ལ་སོགས་པའི་སྒྲ་ནི་འགའ་ཞིག་གི་ཚེ་རིགས་
དང་། འགའ་ཞིག་གི་ཚེ་གསལ་བ་ལ་རབ་ཏུ་སྦྱར་ཏེ། དེ་ལ་གང་གི་ཚེ་རིགས་
ལ་ཡིན་པ་དེའི་ཚེ་གསལ་བ་མང་པོར་གྱུར་པའི་གྲངས་ལ་རབ་ཏུ་འཇུག་གོ། __ །
གང་གི་ཚེ་གསལ་བ་ལ་རབ་ཏུ་འཇུག་པ་དེའི་ཚེ་གསལ་བའི་ཆ་ཤས་ལག་པ་དང་་་
རྐང་པ་ལ་སོགས་པ་རྣམས་མང་པོའི་གྲངས་ལ་རབ་ཏུ་འཇུག་གོ། །ནགས་ཚལ་གྱི་
སྒྲ་རིགས་ལ་ཞུགས་པ་ན་གྲངས་གཅིག་གིས་ཁྱད་པར་གྱི་རྫས་མངོན་པར་བརྗོད་་་་
པའི་ཕྱིར་དང་། ཡང་ན་དྷཱ་བ་ལ་སོགས་པའི་གསལ་བ་ལ་བརྟེན་པ་ན་རིགས་་་་
མངོན་པར་བརྗོད་པའི་ཕྱིར་གཅིག་གི་ཚིག་གོ་ཞེས་སོ། །བཱ་མ་ན་ལ་སོགས་པ་ནི་
110-757