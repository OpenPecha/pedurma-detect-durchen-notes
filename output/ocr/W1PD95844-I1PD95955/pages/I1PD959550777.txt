240
pppm བསྟན་འགྱུར། སྒྲ་མདོ། ༼སི༽ ༢༡༢Supp
བསད་པས་མ་དགའ་ནས་དྲང་སྲོང་འོད་སྲུང་ཞེས་པ་ལ་བསྙེན་བཀུར་མང་དུ་བྱས་
པས།༑
དེ་ན་རེ་ཁྱོད་ཅི་འདོད་ཟེར་བས་བརྒྱ་བྱིན་ཐུབ་པའི་བུ་གཅིག་འདོད་་་
ཟེར་རོ། །དེས་ཆུ་ཐིགས་པ་ཅིག་བྱིན་ཏེ་མངལ་དུ་བཟུང་ངོ་། །དེ་བརྒྱ་བྱིན་་་
གྱིས་ཐོས་ནས་ད་ལྟ་ཉིད་དུ་མེད་པར་བྱའོ་ཞེས་ཟེར་ཏེ། དེའི་མངལ་དུ་ཞུགས་་་
ནས་དེ་དུམ་བུ་བདུན་དུ་བྱས་ཀྱང་མ་ཤི་བས་ངུས་སོ།
།ཡང་ཁྲོས་ཏེ་དེ་རེ་རེ་ཡང་
བདུན་བདུན་དུ་བྱས་སོ། །དེ་དག་ལྷན་ཅིག་ཏུ་རླུང་གི་ལྷ་བཞི་བཅུ་རྩ་དགུར་་་་
གྱུར་ཏེ། དེར་མ་ན་རེ་ཤིན་ཏུ་ངུའོ་ཞེས་ཟེར་རོ། །དེའི་ཕྱིར་ངུ་བྱེད་དོ་ཞེས་སོ། །
བཟོད་དཀས་རེངས་ནི། དྲང་སྲོང་ལུས་ཤིན་ཏུ་བཟོད་པར་དཀའ་ཞིང་རྒན་པ་་
ཅིག་ཡོད་པ་དེ་ཐ་སྐར་གྱི་བུ་གཉིས་ལས་ལྷའི་སྨན་པ་ཞེས་བྱ་བས་གསོས་པས་ཤིན་
ཏུ་གཞོན་པར་གྱུར་པས་དེ་དགའ་ནས་ད་ཅི་འདོད་ཅེས་སྨྲས་སོ། །སྦྱིན་སྲེག་བྱས་
པའི་ཤིང་མདོག་ཅིག་བསླང་ཟེར་ཏེ། དེས་ནི་ཕྱི་རོལ་པ་རྣམས་ཀྱིས་བརྒྱ་བྱིན་གྱི་
གོ་འཕང་ཐོབ་པར་འདོད་དོ། །དེ་སྟེར་བར་གཟས་པ་ན་བརྒྱ་བྱིན་ཁྲོས་ཏེ།
གསོད་པའི་ཕྱིར་རྡོ་རྗེ་སྟེང་དུ་འཕྱར་བ་ན་བརྒྱ་བྱིན་གྱི་ལག་པ་རེངས་སོ། །དེའི་
ཕྱིར་བཟོད་དཀས་རེངས་ཞེས་བྷ་ར་ཏའི་གཏམ་ལས་སྨྲས་སོ། །གཞན་སྙེམས་་་་་
བཟོད་ནི་ཕ་རོལ་གྱི་ང་རྒྱལ་དང་ཁེངས་པ་རྣམས་བརྒྱ་བྱིན་གྱིས་བཟོད་པར་ནུས་་་
པའོ་ཞེས་བསྟོད་པ་ཡིད་བཞིན་གྱི་ནོར་བུའི་ཊི་ཀཱར་སློབ་དཔོན་ཤཱཀྱ་བློས་སོ། །ས་
ཧི་ཏུ་ར་ས་ཧ་ལ་ལས་ཎཱིའོ་ཞེས་པས་སྡེབ་སྦྱོར་ལས་ཎཱིའོ། །གཞན་རྣམས་ལ་ཡང་ངོ་་་
ཞེས་པས་ཚིག་སྔ་མའི་རིང་པོ་ཉིད་དོ། །མང་པོ་ལ་སྡེབ་སྦྱོར་ལའོ་ཞེས་པས་ཛ་་་
ཤའི་ཡུལ་ལ་ཨཙ་དང་པོ་མ་ཡིན་པའི་སའི་ཥ་ཉིད་དོ། །ཏུ་ར་སྰ་ཧིཾ་ཏུ་རཱ་སཱ་ཧཱ་་་
ཞེས་པ་ནི་ས་ཧིའི་སཱ་ཧཱ་ལས་སའོ་ཞེས་པ་འདིར་ཥ་ཉིད་སྒྲུབ་པའི་མདོར་སློབ་་་་
དཔོན་བཱ་མ་ནས་དེ་ལྟར་བཤད་དོ། །དེར་ནི་འདིའི་གཟུགས་ཇི་ལྟ་བ་དེ་ལྟར་་་་
110-750