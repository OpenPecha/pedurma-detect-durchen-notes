འཆི་བ་མེད་པའི་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
لام کا
ཚུན་ཐ་དད་པའི་རྟགས་རྣམས་དང་ཟླས་དབྱེ་དང་གཅིག་གི་ལྷག་མ་དག་སྟེ་མིང་་་
དང་རྟགས་ཀྱི་དབྱེ་བ་དེ་རྣམས་བཤད་པའི་ཕྱིར། ཟླས་དབྱེ་བྱས་མིན་གཅིག་
ལྷག་མིན་ཏེ། རྟགས་དང་མིང་རྣམས་ཐ་དད་ཉིད་དུ་མ་བྱས་སོ་ཞེས་དགོངས་་་་
པའོ༑ དཔེར་ན། གྲྀ་ཧ་དང་གེ་ཧ་དག་ཁྱིམ་མོ། །ཛ་ན་དང་ཛ་ན་མ་དག་སྐྱེ་
བ་ལའོ། །མི་བདེན་པ་དང་མི་རྟག་པ་གཉིས་ཀ་མི་བདེན་པའོ། ། ཛཱི་མཱུ་ཏ་སྤྲིན་
དང་རི་བོ་དག་ལའོ། །ཞེས་པ་ལྟ་བུ་སྟེ། མཐའི་དེ་ཉིད་ཀྱིས་བྱེད་པ་ཞེས་སོ། །
ཡང་ན་ངེས་པར་བསམས་པའི་མངོན་པར་འདོད་པ་གྲུབ་པ་བསྔགས་པར་གྱུར་པ་
ལ་ཉེ་བར་སྤྱོད་པ་ལས་ཀྟའོ། །འོ་ན་རྟགས་ཐ་དད་པ་རྣམས་ཀྱང་ཟླས་དབྱེ་དང་་་་
གཅིག་གི་ལྷག་མར་བྱས་པ་དཔེར་ན། རིག་འཛིན་ཆུ་སྐྱེས་གནོད་སྦྱིན་དང་། །སྲིན་
པོ་དྲི་ཟ་མི་འམ་ཅི། །ཞེས་དང་། ཤྭ་ཐུ་དང་ཤྭ་ཐུ་ར་ནི་ཤྭ་ཐུ་ར་དག་གོ་ཞེས་པ་ལྟ་
བུའོ་ཞེ་ན། མ་བཤད་པའི་ཞེས་བྱ་བ་གསུངས་ཏེ། རབ་ཏུ་གྲགས་པ་ལས་གཞན་་་
པའི་དབྱེ་བ་བཤད་པ་མ་བསྟན་ཅིང་ཟླས་དབྱེ་དང་གཅིག་གི་ལྷག་མར་ཡང་མ་བྱས་
སོ༑ །བཤད་པ་རྣམས་ཀྱང་རང་བཞིན་གྱི་གོ་རིམས་ལས་གཞན་པ་མ་བཤད་དོ། །
དེ་ལྟར་སྦྱར་བ་ཉིད་རྟགས་ཀྱི་ཁྱད་པར་དང་བྲལ་བའི་ཕྱིར་གཅིག་གི་ལྷག་མ་ཡོངས་
སུ་སྤང་བ་འདི་ནི་པ་ཎི་ནི་ལ་སོགས་པར་སོ་སོར་བལྟ་བར་བྱ་སྟེ། དེ་རྣམས་སུ་བུད་
མེད་དང་སྐྱེས་པ་དང་མ་ནིང་ལ་སོགས་པའི་གཅིག་གི་ལྷག་མའི་མཚན་ཉིད་རབ་ཏུ་
གསལ་བའི་ཕྱིར་རོ། ། སློབ་དཔོན་ཙནྡྲ་གོ་མིས་གཅིག་གི་ལྷག་མ་མིན་པའི་སྒྲའི་་་
ནུས་པ་བསྟན་པ་ཤེས་པར་བྱེད་པ་ནི། གང་གི་ཕྱིར་སྒྲའི་ནུས་པ་གཅིག་ཀྱང་དོན་དུ་
མ་བརྗོད་པའི་སྒྲར་འགྱུར་ཏེ་དཔེར་ན། རོ་ད་སཱིའི་སྒྲས་ནམ་མཁའ་དང་ས་དག་་་
བརྗོད་པ་བཞིན་ནོ། །དེས་ན་ཅིའི་ཕྱིར་རྟགས་ཐ་དད་པ་རྣམས་འདྲེས་པར་བྱེད།
ཇི་ལྟར་རིན་ཆེན་མཛོད་ལ་སོགས་པ་བཞིན་བུད་མེད་ཀྱི་སྐབས་དང་སྐྱེས་པའི་་་་
110-697