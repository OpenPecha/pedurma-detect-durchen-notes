བསྟན་འགྱུར། སྒྲ་མདོ། ༼སི↑ ༢༡༢Rapda
བསྟན་པས་ན་སངས་རྒྱས་དང་ཚངས་པ་དང་ཁྱབ་འཇུག་དང་དྲག་པོ་རྣམས་་
མངོན་པར་བརྗོད་པར་བྱའོ། །དེ་ཡང་དང་པོ་ཕྱོགས་ཀྱི་ཞེས་པ་དེའི་གོ་རིམས་་་
ངེས་པས་ཕྱོགས་ཀྱི་རྗེས་སུ་ཤར་དང་མེ་ལ་སོགས་པ་ལུས་ངན་གྱི་མཐར་ཐུག་པའི་་
ཕྱོགས་ཀྱི་བདག་པོ་རྣམས་དང་། ཕྱོགས་ཀྱི་གོ་རིམས་དང་ངེས་པར་སྟེང་གི་་་་
ཕྱོགས་ནམ་མཁའ་དང་དེའི་བདག་པོ་རྒྱུ་སྐར་གྱི་བདག་པོ་ཟླ་བ་དང་། དེའི་གོ་་
རིམས་ངེས་པས་རྒྱུ་སྐར་རྣམས་དངང་། གཟའ་ཆེན་པོ་རྣམས་ཀྱི་བདག་པོ་ཉི་མ་་་
དང་། དེ་ནས་ཡང་དེའི་ཞར་ལས་བྱུང་བ་སྔ་དྲོ་ལ་སོགས་པ་དངང་།
དུས་ཀྱི་གོ་
རིམས་ཀྱིས་འཇིག་པ་དང་འཆགས་པའི་བསྐལ་པ་དག་ཀྱང་མངོན་པར་བརྗོད་དོ། །
དེ་ལ་རིགས་པ་ཅན་ལ་སོགས་པའི་འདོད་པས་ཆོས་ལ་སོགས་པའི་བྱེད་པ་པོ་མ་་་
མཐོང་བའི་བདག་ལྟ་བུ་འགྲོ་བ་ཐམས་ཅད་ཀྱི་བྱེད་པ་ནི་ཐམས་ཅད་མཁྱེན་པ་་་་
དབང་ཕྱུག་གོ། །གྲངས་ཅན་གྱི་འདོད་པས་སྐྱེས་བུ་ལོངས་སྤྱོད་པར་བྱེད་པའི་་་
ས་གསུམ་པོ་འདི་རང་བཞིན་གྱི་གཙོ་བོས་བསྐྱེད་ཅིང་མཐར་འཇིག་པའི་ཆོས་ལ་་་་
སོགས་པའི་བྱེད་པ་པོའི་ཚོགས་སུ་མངོན་པར་འདོད་དོ། །དེ་ནས་ལུས་དང་བློ་་་
དང་ཡུལ་དང་དབང་པོའི་མཚན་ཉིད་དང་། དེའི་རྗེས་སུ་ཡུལ་ལྔ་པོ་རྣམས་ལ་
སྤྱོད་པར་བྱེད་པ་དང་། སྒྲའི་གོ་རིམས་ངེས་པར་གླུ་དང་རིམ་པ་དེའི་ཞར་ལ་
སིལ་སྙན་དང་གར་ལ་སོགས་པ་རྣམས་ཀྱང་དང་པོའི་སྡེ་ཚན་ལ་ཡོངས་སུ་རྫོགས་པ་
ཞར་ལ་ཐོབ་པར་འགྱུར་རོ། །ཕྱོགས་ཀྱི་གོ་རིམས་ལས་བྱུང་བ་འོག་གི་ཕྱོགས་ས་་
འོག་དང་དེའི་བདག་པོ་ཀླུའི་རྒྱལ་པོ་རྣམས་ཀྱང་དང་པོའི་སྐབས་ཉིད་དུ་མངོན་་་་
པར་བརྗོད་དེ། སའི་སྐབས་སུ་སྔོན་ལ་ས་འོག་བརྗོད་དོ། ། སླར་ཡང་བྷཱ་གུ་རི་
བཞིན་དུ་མཐོ་རིས་ལ་སོགས་པའི་གནས་གསུམ་གྱི་རིམ་པས་སྐབས་གསུམ་དུ་བྱས་
པ་མ་ཡིན་ཞེས་པའོ། །སྐབས་གཉིས་པར་སའི་གོ་རིམས་ཀྱིས་གྲོང་ཁྱེར་དང་།
110-702