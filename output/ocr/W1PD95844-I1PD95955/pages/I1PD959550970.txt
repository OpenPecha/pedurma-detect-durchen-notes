འཆི་མེད་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
༩༤༣
བདེ་བླག་ཏུ་ཤེས་པར་འགྱུར་རོ། །ཚངས་པའི་ཉིན་ཞག་གཅིག་ནི་མི་རྣམས་ཀྱིས་
བསྐལ་བ་གཉིས་ཏེ། དེ་དག་ཅེས་པ་འདི་བློ་ལ་གཞག་ནས་བསྐལ་བ་གཉིས་་་
བཟུང་ངོ་། །དེ་ལ་ཚངས་པའི་ཉིན་མོ་ནི་མི་རྣམས་ཀྱི་ཆགས་པའི་བསྐལ་པའོ། །
མཚན་མོ་འཇིག་པའི་བསྐལ་བའོ།
།འདི་ལ་ཡིད་བཞིན་ཅེས་པ་ཤེད་བུ་སྟེ།
ཚངས་པའི་བུའོ། །ཚངས་པའི་ཉིན་གཅིག་ནི་ཤེད་བུའི་བཅུ་བཞིའོ།
།དེ་ལ་་་
ཤེད་བུའི་ཉི་མ་གཅིག་ནི་ལྷ་རྣམས་ཀྱི་དུས་བདུན་ཅུ་རྩ་གཉིས་ཀྱི་ཚད་དོ།
།དེ་་་
ཡང་མི་རྣམས་ཀྱི་དུས་ནི་བརྒྱད་ཅུ་རྩ་བཞི་ལྷག་པའི་བརྒྱ་ཕྲག་གཉིས་སོ།
།ཤེད་་
བུ་དེ་ཉིད་བཅུ་བཞི་རྣམས་ཀྱིས་ལྷའི་དུས་དགུ་བཅུ་རྩ་བཞི་ལྷག་པའི་བརྒྱར་འགྱུར་
རོ༑ །མིའི་ནི་དུས་ཉི་ཤུ་རྩ་བཞིའི་དམན་པའི་དུས་སྟོང་ཕྲག་བཞིའོ། །འདི་་་
ཡང་ཤེད་བུ་རྣམས་གྱི་སྟོང་ཕྲག་ཉི་ཤུ་རྩ་བརྒྱད་ལྷག་པའི་མི་ལོ་འབུམ་ཕྲག་བཅུ་་་་་
བདུན་གྱི་གྲངས་ཏེ་རྫོགས་ལྡན་གྱི་ཚད་དོ། །བཅོ་ལྔ་ནི་འཚམས་སྦྱོར་དུ་འགྱུར་རོ༎
དེ་སྐད་དུ་ཉི་མའི་གྲུབ་མཐའ་ལས། དུས་རྣམས་བདུན་ཅུ་གཅིག་བཅས་པ། །
འདི་ནི་ཤེད་བུའི་ཡིན་པར་འདོད། །དེ་ནི་རྫོགས་ལྡན་ལོ་གྲངས་ཏེ། །དེ་ནི་་་་
འཚམས་སྦྱར་རབ་ཏུ་བརྗོད། ཞེས་པའི་ཤེད་བུའི་དུས་དེ་ཡང་བཅུ་བཞི་ནི་་་
བསྐལ་བར་ཤེས་པར་བྱའོ། །རྫོགས་ལྡན་ཚད་ཀྱི་བསྐལ་པ་ཡི། །དང་པོའི་་་་་་
འཚམས་སྦྱོར་བཅོ་ལྔར་བརྗོད། །ཅེས་སོ། །རྫོགས་ལྡན་དུས་ཀྱི་བསྐལ་པ་ནི་་་
རྩོད་དུས་ཀྱི་ཚད་དོ། །རྐང་པ་གཉིས་ནི་གཉིས་ལྡན་གྱིའོ། །རྐང་པ་གསུམ་ནི་
གསུམ་ལྡན་གྱིའོ། །དུས་བཞི་པོ་འདི་རྣམས་ཀྱང་འཁོར་ལོ་བཞིན་དུ་འཁོར་པས་
ན་འཚམས་སྦྱོར་བཅོ་ལྔ་རྣམས་ཀྱིས་མིའི་དུས་ཉི་ཤུ་རྩ་བཞིར་འགྱུར་རོ། །ལྷ་་་་་
རྣམས་ཀྱི་དུས་དྲུག་གོ། །འཚམས་སྦྱོར་བཅུ་བཞི་རྣམས་ཀྱིས་ཤེད་བུའི་གཅིག་སྟེ་
སྡོམས་ལ་ལྷ་རྣམས་ཀྱི་སྟོང་ཕྲག་གཅིག་ཏུ་འགྱུར་ཞིང་། མི་རྣམས་ཀྱི་དུས་སྟོང་་་
110-943