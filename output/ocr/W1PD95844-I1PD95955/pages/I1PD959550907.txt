人人。
བསྟན་འགྱུར། སྒྲ་མདོ། ༼སི༽ ༢༡༢
ར་བྷ་ས་དང་། བཱ་མན་དང་།
དྲང་སྲོང་རྒྱས་པ་སོགས་ཀྱིས་ཅི་རིགས་པར་་་་
མཛད་པའི་འཆི་མེད་ཕྲེང་བ་དང་། རིན་ཆེན་མཛོད་དང་། སྒེག་པ་གསལ་བ་
དང་། སྐབས་གསུམ་གྱི་ལྷག་མ་དངང་། སྔོན་བྱུང་ལོ་རྒྱུས་ཀྱི་སྙན་དངགས་བྷཱ་་
ར་ཏ་དང་། ཤམྦའི་སྔོན་རབས་དང་། རཱ་མ་ཡ་ཎ་དང་། མརྐཎྜེ་ཡ་དང་།
དབྱངས་ཅན་གྱི་མགུལ་རྒྱན་དང་།་། ཤ་བ་ར་སྭ་མི། རི་ཁྲོད་རྗེའམ། ཤི་བཱ་་
སྭ་མི། ཞི་བའི་རྗེས་མཛད་པའི་ཀསྤི་ན་མངོན་པར་འབྱུང་བ་རྩ་འགྲེལ་དང་།
ནག་མོའི་ཁོལ་གྱིས་མཛད་པའི་གཞོན་ནུ་འབྱུང་བ་དང་།
དཎྜིའི་ཚིག་རྒྱན་ལ་་་་
སོགས་པ་ལ་བརྟེན་ནས་གཞུང་ཆེན་པོའི་ཚིགས་སུ་བཅད་པའི་གྲངས་ཀྱིས་བཙལ་་
ན་སྟོང་ཕྲག་བཅུར་ལོངས་པ་ཙམ་མཛད་པའི་ཕྱེད་ལྷག་གི་རྒྱ་དཔེ་སྣེའུ་གདོང་རྩེའི་
གཙུག་ལག་ཁང་ན་བཞུགས་པ་ལས་ཕུལ་དུ་བྱུང་བའི་མཁྱེན་རབ་དང་ཐུགས་རྗེ་་་་
ཚད་མ་མཆིས་པ་མངའ་བ་གངས་རིའི་ཁྲོད་ཀྱི་ས་སྐྱོང་མཐའ་དག་གི་གཙུག་གི་ནོར་
བུ་ལ་ཞབས་རྟེན་གྱི་པདྨོའི་གེ་སར་རྣམ་པར་འགོད་པས་སྐབས་གསུམ་དབང་པོའི་
ཁེངས་པ་འཕྲོག་པར་མཛད་ཅིང་། ལུགས་གཉིས་ཀྱི་རིང་ལུགས་དྲི་མ་མེད་པས།
སྟོབས་བཅུ་མངའ་བའི་བསྟན་པ་ཡིད་བཞིན་གྱི་ནོར་བུ་དང་། ལྷར་བཅས་སྐྱེ་་་་
དགུའི་ཕན་བདེ་དབྱིག་འཛིན་གྱི་གཞི་ལ་རྒྱས་ཤིང་ཡུན་དུ་གནས་པར་མཛད་པའི་
ས་ཐམས་ཅད་ཀྱི་དབང་ཕྱུག་ཆོས་ཀྱི་རྗེ་ཆོས་ཀྱི་རྒྱལ་པོ་སྤྱན་སྔ་རིན་པོ་ཆེ་དཔལ་་་་
ངག་གི་དབང་ཕྱུག་གྲགས་པ་ཕྱོགས་ཐམས་ཅད་ལས་རྣམ་པར་རྒྱལ་བ་ལྷའི་ཞལ་སྔ་
ནས་ཀྱིས་ལེགས་པར་བསྒྱུར་ཅེས་བཀའ་ལུང་དང་མཐུན་རྐྱེན་བཟང་པོ་སྩལ་བ་ལ་
བརྟེན་ནས། ལེགས་པར་སྦྱར་བའི་སྐད་ཀྱི་བརྡ་སྤྲོད་པའི་བསྟན་བཅོས་ཆེན་པོ་་
ཀ་ལཱ་པ་དང་། ཙནྡྲ་པ་འགྲེལ་པ་དང་བཅས་པ་དག་ཐོས་ཤིང་ཆ་ཤས་ཙམ་ཁོང་
དུ་ཆུད་ལ། སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་དམ་པའི་ཆོས་ཇི་ལྟར་བསྒྱུར་བའི་
110-880