pDPr བསྟན་འགྱུར། སྒྲ་མདོ། ༼༽ ༢༡༢
སྐྱབས་མེད་པའི་འགྲོ་བ་རྣམས་མངོན་པར་ཁྱབ་ཅིང་གང་བ་དེ་ལ་གང་གིས་མཐར་
ཐུག་པར་སྒྲོལ་ནུས་པ་དེ་བཞིན་དུ་གྱུར་པ་ཡིན་པ་དེ་ནི་སྡིག་པ་དང་བྲལ་ཞིང་
འདོད་ཆགས་ལ་སོགས་པའི་ཉེས་པ་རྣམས་སྤངས་པའོ། །བྱམས་པ་དང་བཟོད་་
པ་དང་ཉེ་བར་ཞི་བ་ལ་སོགས་པའི་ཡོན་ཏན་ནོ།
།དཔལ་དང་བདུད་རྩི་དང་་་་
བཅས་ཕྱིར་ཞེས་ཏེ། ཚད་མེད་པའི་ཆེད་དུ་འཇུག་པ་བཞིན་"དུ་བཞི་པའི་དོན་
ཏེ། ༑ དང་གི་ཡི་གེ་ནི་ཕན་ཚུན་དུ་བསྡུ་བའི་ཚིག་གོ། །དཔལ་ནི་ཕུན་སུམ་་་་་
ཚོགས་པའོ། །བདུད་རྩི་ནི་ཐར་པ་དང་མྱ་ངན་ལས་འདས་པའོ། །མཆོག་གི་་
སྙིང་རྗེ་ལ་སོགས་པ་ཡོན་ཏན་ཕུན་སུམ་ཚོགས་པ་དེ་ལྟ་བུ་ནི། གཞན་ལ་ཕན་པ་
དང་བདེ་བ་ཕུན་སུམ་ཚོགས་པ་རྣམས་ལ་ཟད་པ་མེད་དེ་སྙེལ་བ་མི་མངའ་བའོ། །
ཁྱད་པར་དུ་གྱུར་“པ་དོན་དམ་པ་སྒྲུབ་པ་ནི་བློ་དང་ལྡན་པའོ།
།བསྟེན་པར་བྱ་
བ་ནི་དཔལ་དང་བདུད་རྩིའི་ཕྱིར་རོ། །འདིར་མཁྱེན་པ་དང་བརྩེ་བ་ལ་སོགས་་་
པའི་རྒྱ་མཚོས་སེམས་ཅན་རྣམས་ལ་རྒྱུ་མེད་པར་མཆོག་ཏུ་མཉེས་ཤིང་ཕན་པའི་་་་
རང་བཞིན་ཅན་དེ་ལྟ་བུས་ནི་བཅོམ་ལྡན་འདས་བདེ་བར་གཤེགས་པ་ཉེ་བར་་་
མཚོན་ཏེ། རྟགས་ཀྱིས་“རབ་ཏུ་གསལ་བ་ཞེས་པ་ནི།
སྙན་ངག་གི་ཡོན་ཏན་
ཏེ༑ དབྱངས་ཅན་མགུལ་རྒྱན་གྱི་སྙན་ངག་གི་རྒྱན་ལས། གང་ཞིག་དོན་གང་
རབ་གསལ་དང་། རབ་མཛེས་དེ་ཡི་མངོན་བརྗོད་དེ།
དཔེར་ན་འདིར་ཤར་
གྱུར་པས་རྒྱ་གྲོལ་པདྨ་ཤར་གྱུར་རི་བོ་དང་། །ནགས་ཚལ་ཕྲེང་བ་མནྡ་ར་བའི་མེ་
ཏོག་གཞོན་ནུ་ལྟར། །ངུར་པ་ལྷན་ཅིག་མི་གནས་རབ་ཏུ་རྩོམ་ཞིང་གཉིས་གཉིས་
གཉེན།༑ །སྤྲེའུ་རབ་ཏུ་ཁྲོས་པས་མཁུར་ཚོས་འགྲམ་པ་ཟངས་མདོག་བཞིན། །
ཞེས་བཤད་དོ། །འདིར་མུན་པ་བསལ་པས་ངུར་པའི་མྱ་ངན་བསལ་ཏེ་ངུར་པ་ཕོ་
མོ་ལྷན་ཅིག་མི་གནས་པ་ཡིན་ལ། དེ་ལ་སོགས་པ་བསལ་ནས་ཉི་མའི་མཚན་་་
110-886