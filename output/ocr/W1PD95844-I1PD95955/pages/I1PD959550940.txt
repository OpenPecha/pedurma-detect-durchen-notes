འཆི་མེད་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ་བཞུགས་སོ།།
༩༡༣
མིང་ངོ་། །དབང་པོ་ནི་ལྷ་རྣམས་ཀྱི་རྒྱལ་པོ་ཡིན་པས་དེའི་ཕྱིར་ན་དབང་ཕྱུག་་་
དམ་པའོ། །ལྷ་ལྡན་ནི་དེ་ན་ཡོད་པས་ལྡན་པའོའོ། །ལྷ་ཐམས་ཅད་དེས་མཆོད་
པའི་ཕྱིར་ན་མཆོད་བྱེད་དོ། །ཁྱབ་སྟོབས་ནི་མཐའ་དག་ལ་ཁྱབ་པའི་སྟོབས་ཡོད་
པས་སོ། །ལྷ་མ་ཡིན་སྨིན་པ་བསད་པས་སྨིན་པ་འཇོམས་སོ། །རྒན་ལ་ཉན་ནི།
བརྒྱ་"བྱིན་ལ་དྲང་སྲོང་གི་འཁོར་སྟོང་ཡོད་དེ། རྒན་པ་ནི་དེ་རྣམས་རིག་པས་་་
རྒན་པའོ། །དེ་རྣམས་ཀྱིས་གང་བགོ་བ་བཞིན་དུ་ཉན་ནོ། །ཤིས་བརྗོད་ཉིན་་
བརྒྱ་བྱིན་ལ་རྒྱལ་བར་གྱུར་ཅིག་འཚོ་བར་གྱུར་ཅིག་ལ་སོགས་པའི་དྲང་སྲོང་རྣམས་
ཀྱིས་ཤིས་པ་བརྗོད་པའོ། །ལྷ་མ་ཡིན་གང་པོ་བོས་ནས་བསད་པས་གང་པོ་འབོད་
ཅེས་སོ། །གྲོང་འཇོམས་ནི་ལྷ་མ་ཡིན་གྱི་གྲོང་རྣམས་འདིས་བཅོམ་པའོ། །རྒྱལ་
བྱེད་ནི་གཞན་རྣམས་ཀྱིས་མི་ཐུབ་པའོ། །ནུས་ལྡན་ཞེས་ཀྱང་བྱའོ། །ལེགས་་་
བྲིས་ནི་ལྷ་སྟེ་དེ་རྣམས་ཀྱི་གཙོ་བོའོ། །མཆོད་སྦྱིན་བརྒྱ་པ་ནི་མུ་སྟེགས་པ་རྣམས་
ཀྱིས་མཆོད་སྦྱིན་བརྒྱ་བྱས་ན་ལྷའི་དབང་པོ་འཐོབ་ཅིང་། དབང【པོས་སྔོན་་་
མཆོད་ སྦྱིན་བརྒྱ་བྱས་པས་དེ་ལས་གྲོགས་མཐོ་རིས་ཀྱི་བདག་པོའོ། །ས་མཐའ་
དག་སྐྱོང་བའི་ཕྱིར་ལེགས་སྐྱོང་ངོ༌་། །རི་འཇོམས་ཞེས་པ་ནི། རི་རབ་སྔོན་གྱི་
དུས་ན་འགྲོ་འདུག་བྱེད་པ་ན་སྐྱེ་བོ་མང་པོ་འཇོམས་པས་“བརྒྱ་བྱིན་གྱི་རྡོ་རྗེ་སྣུན་
ནས་རིའི་རྐང་པ་བཅད་པས་དེ་ ཚུན་ཆད་འགྲོ་མི་ཤེས་སོ། །མི་ན་ཞེས་པའི་རི་
ནི་བྲོས་ནས་རྒྱ་མཚོའི་ནང་ན་ཡོད་དོ་ཞེས་གྲག་གོ། །རྡོ་རྗེའི་མཚོན་ཆ་དང་།
དབྱུག་"ནི་རིན་པོ་ཆེ་ལ་སོགས་པའི་ནོར་དང་ལྡན་ནོ། །ལྷ་མ་ཡིན་འཕེལ་བ་་་་་
བརྒྱ་བྱིན་གྱིས་བསད་པས་འཕེལ་བ་འཇོམས་སོ། །ཆར་འབེབས་ནི་བརྒྱ་བྱིན་གྱི་
སྤྲིན་གྱི་གླང་པོ་ཆེས་རྒྱ་མཚོ་བརྟབས་ནས་ནམ་མཁའ་ལས་ཆར་འབེབས་སོ། །
གནས་ཀྱི་བདག་པོ་ནི། ཁང་པ་ལ་སོགས་པའི་གཞི་རྣམས་ཀྱི་བདག་པོ་བརྒྱ་བྱིན་
110-913