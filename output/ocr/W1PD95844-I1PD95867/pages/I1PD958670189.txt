१७०
བསྟན་འགྱུར། རྒྱུད། ༼ནི༽ ༤༣
པའི་སྐྱེ་བོ་རྣམས་ཀྱིས་ཡོངས་སུ་བཟུང་བའི་དངོས་པོ་ཇི་སྙེད་པ་ཐམས་ཅད་ལོག་པ་
ཉིད་དུ་མཐོང་བ་ནི་ལོག་པར་ལྟ་བའོ། ། །དེ་བཞིན་དུ་གཞན་དག་ལ་ཡང་ཐེག་པ་
གཉིས་སུ་གསུངས་པའི་དགོངས་པ་རྣམས་ཀྱི་དེ་ཁོ་ན་ཉིད་ཀྱང་ཤེས་པར་བྱའོ། །
དེ་བཞིན་དུ་གསང་སྔགས་ཀྱི་ཐེག་པ་ལས་ཀྱངང་།
ཁྱོད[ཀྱིས་སྲོག་ཆགས་གསད་•
པར་བྱ། །ཞེས་བྱ་བ་ལ་སོགས་པ་གསུངས་པ་ཡིན་ཏེ་དེ་ནི་བླ་མའི་ཞལ་ལ་སོགས་
པ་ལས་ཤེས་པར་བྱའོ། །རྒྱུད་འདི་ལས་དགོངས་པའི་དེ་ཁོ་ན་ཉིད་མང་པོ་་་་་་
གསུངས་པ་གང་ཡིན་པ་དེ་རྣམས་ནི་ལེའུ་བཅོ་བརྒྱད་པ་ལས་ལེགས་པར་བཤད་པ་
ཡིན་ལ། ལྷག་མ་•རྒྱུད་གཞན་དངང་། ཐེག་པ་གཞན་དག་ལས་གསུངས་པ་་་་་
རྣམས་ནི། [【རིགས་པའི་གཏན་ཚིགས་འཐད་པས་སམ། ཕུལ་དུ་བྱུང་བའི་•
མན་ངག་ལས་ཅི་རིགས་པར་ཤེས་པར་བྱས་ལ། དགོངས་པ་རྣམས་ཀྱི་དེ་ཁོ་ན་་་
ཉིད་ངེས་པ་ཁོ་ནར་ཤེས་པར་བྱ་དགོངས་•སོ། །གཞན་དུ་ན་དེ་ཁོ་ན་ཉིད་ལ་
ཐེ་ཚོམ་ཟ་བའམ། ལོག་པར་འཛིན་པར་འགྱུར་རོ། །འདིར་གསང་སྔགས་
ཀྱི་ཐེག་པ་ནི་དཀྱུས་མ་ཉིད་ཡིན་ལ་ཐེག་པ་གཉིས་པོ་སྨོས་པ་ནི་དཔེར་བྱ་བའམ།
ཐོས་པ་མང་བར་བྱ་བའི་ཕྱིར་རོ། །རིག་པ་ལ་སོགས་པ་ནི་འོག་ནས་འཆད་དོ། །
ཏིང་ངེ་འཛིན་གསུམ་ནི་དང་པོའི་སྦྱོར་བ་དང་། དཀྱིལ་འཁོར་གྱི་རྒྱལ་པོ་མཆོག་
དང་། ལས་ཀྱི་རྒྱལ་པོའི་མཆོག་གོ། །ཐུན་མོང་གི་དངོས་གྲུབ་ནི་མི་སྣང་བ་ལ་
སོགས་པའི་དངོས་གྲུབ་པོ། །ཅིག་ཤོས་ནི་དངོས་གྲུབ་ཀྱི་མཆོག་སྟེ། ཕྱག་རྒྱ་་་
ཆེན་པོའི་དངོས་གྲུབ་ལ་སོགས་པ་གང་ཡིན་པའོ། ། རྒྱུད་གཞུང་གི་ནི་རྣམ་དབྱེ་་་
ཤེས༑ །ཞེས་བྱ་བ་ནི་རྒྱུད་འདི་ཉིད་ཀྱིའམ། རྒྱུད་ཐམས་ཅད་ཀྱིའོ། །དམ་
ཚིག་དང་སྡོམ་པ་ནི་འོག་ནས་འཆད་དོ། །ཤེས་རབ་རྣལ་འབྱོར་ལ་རབ་བརྩོན། །
ཞེས་བྱ་བ་ལ་ཤེས་རབ་གཙོ་བོར་གྱུར་པའི་རྣལ་འབྱོར་ནི་ཤེས་རབ་རྣལ་འབྱོར་ཏེ།
22-160