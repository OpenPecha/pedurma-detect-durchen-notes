ཞེས་བྱ་བ་ནས།
དེ་ཁོ་ན་ཉིད་བཅུ་པ།
१२
ཤེས་རབ་ཡེ་ཤེས་བདག་ཉིད་འགྱུར། །ཞེས་བྱ་བའི་བར་ནི་་
གསུམ་པ་ཡིན་ནོ། །དེ་ལྟར་གནས་པའི་རིག་མ་ཡི། །དེ་ཚེ་བླ་མས་ལག་བཟུང་
ནས༑ །སློབ་མ་ཡི་ནི་ལག་ཏུ་གཏད། །དེ་བཞིན་གཤེགས་པ་དབང་དུ་སྩོལ། །
བདག་གིས་དེ་རིང་ནས་བརྩམས་•ནས། །སྒྲུབ་•པ་པོ་ལ་བུ་མོ་གཏད། །བྱང་
ཆུབ་ཆེན་པོ་བསྒྲུབ་པའི་ཕྱིར། །དེ་བཞིན་གཤེགས་པ་མཁྱེན་པར་གསོལ། །
ཞེས་སོ། །དེ་ནས་དེ་ལ། གཟུངས་མ་དེ་ཉིད་ཉམས་དགའ་བ།
།ཁྱོད་ཀྱིས་་
རྟག་ཏུ་བསྒྲུབ་པར་བྱ། །ཞེས་བརྗོད་དོ། །ལག་པར་གཏད་ནས་ཞེས་པ་ནས་་
མཆོག་མ་ཡིན་ཞེས་བྱ་བའི་བར་ཏེ་འདི་ནི་བཞི་པའོ། །དེ་ནས་བརྩམས་ཏེ་དེ་ལ་
ནི༑ །གསང་བའི་མཆོག་ནི་བཤད་པར་བྱ། ། རྒྱུད་ཀུན་དུ་ནི་གང་སྦས་པ། །
ཡི་གེ་ཕྱག་རྒྱ་སྦས་རྣམས་ཀྱང་། །བཤད་མ་ཐག་པའི་ཆོ་གས་འདི་ལ་བྱིན་གྱིས་་་
བརླབས་ལ་དེ་ལ་བླ་མས་སྦྱིན་པར་བྱ་སྟེ། འདི་ནི་སངས་རྒྱས་མ་རུ་བསྒྲགས། །
ཞེས་བྱ་བའི་ཕྱིར་དང་། རྡོ་རྗེ་འཛིན་པའི་སྤྲུལ་པའི་བདག་ཉིད་བླ་མ་དང་འབྲེལ་
པ་དེ་མ་ཐག་ཏུ་ལོངས་སྤྱོད་པའི་ཕྱིར་རོ།
སེམས་ཅན་ཁམས་ནི་དཔག་མེད་པ། །ཞེས་བྱ་བ་ལ་སོགས་པའི་དོན་ནི་་
འདི་ཡིན་ནོ། །དེ་ཉིད་གསུམ་དང་སྦྱིན་•པ་སྤེལ།
།ཞེས་བྱ་བའི་དོན་ནི་འབྱིན་
པའི་སྔགས་དེ་ཁོ་ན་ཉིད་གསུམ་དང་སྤེལ་བར་བྱ་སྟེ། ཨོཾ་ཨཱཿབཛྲ་དྷྲྀཀ་ཧཱུཾ། ཞེས་
བྱ་བ་ལ་སོགས་པའོ། __ །སྙིང་པོའི་ས་བོན་ཡང༌་། ཡི་གེ་གསུམ་དང་སྤེལ་ན་
སྔགས་སུ་འགྱུར་ཏེ། ཨོཾ་ཨཱཿཧྰུཾ་ཧཱུཾ་ཞེས་བྱ་བ་ལ་སོགས་པའོ། ། །སྙིང་པོ་མི་ཤེས་པ་
དག་ནི་མིང་གི་ཡི་གེའི་ནང་ན་གང་དང་པོ་ཡོད་པ་དེ་ཐིག་ལེ་དང་བཅས་ནས་སྙིང་
པོའི་ས་བོན་དུ་འགྱུར་ཏེ། དེ་བ་དསྟྭ་•ཞེས་བྱ་བ་ལ་དེ་ཞེས་བྱ་བ་ལ་སོགས་པའོ། །
ཕྲེང་བའི་སྔགས་ཀྱང་ཡི་གེ་གསུམ་དང་སྤེལ་ན་སྔགས་ཞེས་བྱ་བའི་མིང་ཐོབ་སྟེ།
22-1249