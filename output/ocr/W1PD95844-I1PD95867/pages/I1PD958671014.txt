དཔལ་མི་བསྐྱོད་རྡོ་རྗེའི་སྒྲུབ་པའི་ཐབས།
༩༨༣
འབྱིན་པའི་སྔགས་བརྗོད་པ་སྔོན་དུ་འགྲོ་བ་རིམ་གྱིས་དེ་ལས་རེ་རེ་ནས་དབྱུང་བར་
བྱའོ༑ །བཛྲ་ཛྲཀ་ཅེས་བྱ་བས་ཡང་དག་པར་བསྐུལ་ལ་རྣམ་པར་ཤེས་པའི་ཕུང་པོ་
དང་ཐུགས་དང་ཞེ་སྡང་ཆེན་པོ་དང་། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་
ངོ་བོ་མི་བསྐྱོད་པ་སྔར་བཤད་པའི་ཞལ་ལ་སོགས་པ་དང་ལྡན་པ་ཕྱུང་ལ། དེས་་་་་
ཕྱོགས་བཅུའི་འཇིག་རྟེན་གྱི་ཁམས་ཀུན་དུ་ཁྱབ་པར་བྱས་ལ། སྒྲ་སྐད་དང་སྤྲུལ་པ་
དང་ཆོ་འཕྲུལ་རྣམས་•འཇུག་པའི་ཁྱད་པར་སྣ་ཚོགས་སྐལ་བ་ཇི་ལྟ་བ་བཞིན་དུ་་་
དད་པར་བྱས་ནས་རང་གི་གདུལ་བྱ་བདག་དང་བདག་གིར་མངོན་པར་ཞེན་པ་་་་
ལས་བཟློག་•ནས། དེ་ཡང་བདག་དང་བདག་གིར་མངོན་པར་འདོད་པའི་དངོས་
པོ་དང་རྗེས་སུ་མཐུན་པ། གནོད་སེམས་ཀྱི་མཚན་ཉིད་ཅན་གྱི་ཀུན་ནས་ཉོན་་་་་་
མོངས་པ་ཅན་གྱི་ཞེ་སྡང་ལ་བདག་དང་བདག་གི་བ་དེ་དང་དེའི་གཉེན་པོར་གྱུར་་
པ་སྟོང་པ་ཉིད་ངེས་པར་བསྟན་པས་ཉོན་མོངས་པ་ཐམས་ཅད་ཀྱི་དགྲ་བོ་ཆེན་པོའི་
ངོ་བོ་ཉིད་ཞེ་སྡང་ཆེན་པོ་ལ་ངེས་པར་སྦྱར་ཏེ། རྣམ་པར་ཤེས་པའི་སོ་སོར་་་་་་
བརྟགས་པ་ཙམ་དུ་ཟད་དོ་ཞེས་བྱ་བའི་རང་གི་མཚན་ཉིད་ཀྱི་*རྣམ་པར་ཤེས་པ་་
སྟོང་པ་ཉིད་•ཡིན་པ། དྲི་མ་རྣམས་གློ་བུར་བ་ཡིན་པས་སེམས་ཀྱི་རང་བཞིན་འོད་
གསལ་བར་བསྟན་པས་ཆོས་ཀྱི་དབྱིངས་ཤིན་ཏུ་རྣམ་པར་དག་པ་ཉིད་དུ་ངེས་པར་
བྱས་ནས། སླར་བྱོན་ཏེ་རང་གི་སྐུ་དང་གསུང་དང་ཐུགས་རྡོ་རྗེ་ལ་ཞུགས་པར་་་་་་
བསམ་པར་བྱའོ། །འདིར་ནི་རྒྱུ་དང་འབྲས་བུའི་བརྗོད་པར་འདོད་པ་ཐ་དད་པ་་་
ཙམ་གྱིས་• དབྱེ་བ་དང་། རྣམ་པར་དག་པའི་དབྱེ་བ་ནི་མི་བསྐྱོད་པའི་རྣལ་འབྱོར་
པས༑ བཛྲ་དྷྲྀཀ་ཅེས་བྱ་བའི་སྔགས་འདི་ཉིད་ཀྱིས། རྡོ་རྗེ་འཆང་ཆེན་པོ་ཕྱུང་་་་་
ནས་བདག་ཉིད་ཀྱི་ནང་དུ་ཞུགས་པར་བྱ་སྟེ། རྡོ་རྗེ་འཆང་ནི་མི་བསྐྱོད་པའོ་ཞེས་་
པ་•ལ་ལས་བཤད་དོ། །གཞན་དག་ནི་རྡོ་རྗེ་འཆང་བ་ལ་ནི་མི་བསྐྱོད་པ་•ཡིན་གྱི།
22-983