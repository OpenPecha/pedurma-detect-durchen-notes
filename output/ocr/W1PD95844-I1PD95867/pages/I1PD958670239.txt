२१०
བསྟན་འགྱུར། རྒྱུད། ནི༽ ༤༣
དུབ་པར་གྱུར་ན་མཆོད་པ་སྔོན་དུ་འགྲོ་བས་ངལ་བསོ་•བ་ཡིན་པས་རེ་ཞིག་དེར་་
མཆོད་པར་བྱ་བ་བསྟན་པའི་ཕྱིར་རང་སྙིང་ཞེས་བྱ་བ་ལ་སོགས་པ་སྨོས་ཏེ། རང་
གི་སྙིང་སྟེ་རང་གི་སེམས་ཀྱི་དེ་ཁོ་ན་དཀྱིལ་འཁོར་ལ་སོགས་པའི་རང་བཞིན་གང་་
ཡིན་པ་དེ་ལ་བརྟགས་པས་སེམས་ཀྱི་འཇུག་པ་ཞུམ་པར་གྱུར་ཏེ་དུབ་པར་གྱུར་ན་་
ཞེས་བྱ་བའི་ཐ་ཚིག་གོ། །སྤྱན་ལ་སོགས་པའི་ཚོགས་བཞིས་•གླུ་སྙན་ཅིང་ཡིད་དུ་
འོང་བས་སེམས་ཅན་ཁམས་ན་ཞེས་བྱ་བ་ལ་སོགས་པ་དེས་བདག་ཉིད་གསོལ་བ་་་
གདབ་ཅིང【གསོད་པར་•བྱས་ལ་དཀྱིལ་འཁོར་གྱི་བདག་པོ་དང་བཅས་པ་སྔ་མ་་་་
བཞིན་དུ་མཆོད་པར་བྱའོ། །ཚིམ་པར་བྱ་བའི་ཆོ་ག་ནི་སྤྱི་བོར་ཞེས་བྱ་བ་ལ་་་་་་
སོགས་པ་སྨོས་པ་ཡིན་ཏེ། མགོ་བོའི་སྟེང་མཐོ་གང་ཙམ་གྱིས་དཔགས་•པར་་་་་
བསྒོམས་པའི་ཟླ་བའི་དཀྱིལ་འཁོར་དེར་ཨོཾ་གྱི་རླན་ཅན་ཞེས་བྱ་བ་བསིལ་བར་བྱས་
ལ༑ དམ་པའི་སེམས་ཞེས་བྱ་བ་བྱང་ཆུབ་ཀྱི་སེམས་ཆུའི་རྒྱུན་འཛག་པ་སྐུ་ལ་་་་
སོགས་པར་ཕབ་ལ་སྐུ་ལ་སོགས་པ་ཚིམ་པར་བྱའོ། །ཆོ་ག་བཞིན་དུ་ཞེས་བྱ་བ་ནི་
ཨོཾ་གྱི་འོད་ཟེར་རྣམས་ཀྱིས་ཕྱོགས་བཅུ་ནས་དྲངས་ཏེ་སྲོག་དང་རྩོལ་བས་ཀྱང་ནང་
དུ་ཆུད་པར་བྱས་ལ། རྩའི་●ཚོགས་ལ་རྒྱུ་བས་སྐུ་ལ་ཁྱབ་པར་བྱའོ། །གཤེགས་
སུ་གསོལ་བ་བཤད་པ་ནི། དེ་ལྟར་ཞེས་པ་ལ་སོགས་པ་ཡིན་ཏེ་དེ་ཁོ་ན་ཉིད་་་་་་
གསུམ་གྱི་རང་གི【བདག་ཉིད་ཀྱི་•སྔགས་བསྡུས་ཤིང་ནང་དུ་ཆུད་པར་བྱས་ལ་་་་་་་
དཀྱིལ་འཁོར་པ་རྣམས་གཤེགས་སུ་གསོལ་ལོ། །ཆགས་མེད་པས་ཞེས་བྱ་བ་ནི་་་་
ཆོས་ཐམས་ཅད་དངོས་པོ་མེད་པར་ལྷག་པར་མོས་པར་བྱ་བས་སོ། །དེ་ནས་
འགྲོ་བ་མ་ལུས་པ་ལ་ཕན་པར་བྱ་བའི་ཕྱིར་བཟང་པོ་སྤྱོད་པ་ལ་སོགས་པའི་སྨོན་་་་
ལམ་མངོན་དུ་བྱའོ། །ཁ་ནང་དུ་བལྟས་པའི་བདག་ཉིད་ཅན་གྱི་ཏིང་ངེ་འཛིན་
ལས་ལྡང་བ་བཤད་པ་ནི། ཏིང་ངེ་འཛིན་ལས་ཞེས་བྱ་བ་ལ་སོགས་པ་ཡིན་ཏེ།
22-210