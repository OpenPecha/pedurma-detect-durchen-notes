བསྟན་འགྱུར། རྒྱུད། ༼པ༽ ༤༤
བསྟན་པས་སྐྱེ་བའི་སྒྲིབ་པ་སྤངས་ཤིང་འཆི་བདག་གི་བདུད་ལས་ཡོངས་སུ་རྒྱལ་་་་
བར་མཛད་ནས་སླར་བྱོན་ཏེ་ནུབ་སྒོར་བཞུགས་སོ། །བི།ྗནྟ་ཀྲྀཏ་ཅེས་བྱ་བས་
སྔར་བཤད་པའི་རྣམ་པར་གཡེང་བ་དང་ལྷའི་བུའི་བདུད་དང་ལྟ་བ་མཆོག་ཏུ་་་་་་་
འཛིན་པ་དང་། ལས་ཀྱི་སྒྲིབ་པའི་གཉེན་པོ་ཏིང་ངེ་འཛིན་རྣམ་པར་དག་པའི་་་
བདུད་རྩི་ཐབ་སྦྱོར་སྔ་མ་བཞིན་དུ་རྣམ་པར་གཡེང་བ་ལ་སོགས་པའི་བག་ཆགས་་་
ཤས་ཆེ་བའི་གདུལ་བྱ་རྣམས་ལ་བརྟེན་ཏེ་སེམས་རྩེ་•གཅིག་པ་ཉིད་ལ་ངེས་པར་་་
སྦྱར་ནས་ཆོས་ཐམས་ཅད་རང་བཞིན་གྱིས་ཞི་བ་ཡིན་པའི་ཕྱིར་རྣམ་པར་མི་རྟོག་་་
པའི་བདག་ཉིད་ཅན་ཡིན་པར་བསྟན་ནས་འཇིག་ཚོགས་ལ་སོགས་པའི་ལྟ་བ་་་་་་
མཆོག་དང་གཙོ་བོ་ཡིན་པར་ལྟ་བ་ལས་བཟློག་•སྟེ། ལྷའི་བུའི་བདུད་ལས་རྒྱལ་
བར
་སླར་བྱོན་པ་དང་བགེགས་ཀྱི་ཚོགས་རབ་ཏུ་འཇོམས་ཤིང་བྱང་སྒོར་
བཞུགས་སོ། །འདིར་ཡང་དཀྱིལ་འཁོར་པ་ཐམས་ཅད་ནི་རང་རང་གི་སྟན་དང་
འོད་ཀྱི་དཀྱིལ་འཁོར་ལ་རྡོ་རྗེའི་སྐྱིལ་མོ་ཀྲུང་གིས་བདག་པོ་ལ་མངོན་པར་ཕྱོགས་པ་
ཡིན་ལ། ཁྲོ་བོ་རྣམས་ནི་སྣ་ཚོགས་པདྨ་དང་ཉི་མའི་གདན་ལ། གཡས་དང་་་
གཡོན་གྱི་སྦྱོར་བ་ཡིས∶། །གཡོན་བརྐྱང་བ་ཡི་ཚུལ་གྱིས་ནི། །ཁྲོ་བོའི་• སྐྱིལ་མོ་
ཀྲུང་བཅས་ནས། །བདུད་རྣམས་རབ་ཏུ་འཇོམས་པ་ཡིན།
།ཞེས་བརྗོད་པས།
ཁྲོ་བོ་གཡོན་བརྐྱང་བས་གནས་པ་ཡིན་ནོ་ཞེས་བཤད་པ་ཡིནན་ནོ།
།དེ་ནས་ཡོངས་
སུ་རྫོགས་པའི་དཀྱིལ་འཁོར་དངོས་པོ་ཐམས་ཅད་ཀྱིས་བལྟས་ཏེ། ཡེ་ཤེས་སེམས་
དཔའི་ཐུགས་ཀའི་མཚན་མར་གནས་པའི་ས་བོན་གྱི་འོད་ཀྱི་ལྕགས་ཀྱུ་རྣམས་ཀྱིས་
ཐོག་མ་མེད་པ་ནས་ཡང་དག་པར་གྲུབ་པའི་ཡེ་ཤེས་ཀྱི་དཀྱིལ་འཁོར་བཀུག་ལ་་་་་་
མདུན་དུ་བསམས་ཏེ། གཤིན་རྗེ་གཤེད་ལ་སོགས་པའམ། གཞན་གང་ཡང་་
རུང་བ་ཡང་དག་པར་སྤྲོས་པས། དེར་གཏོགས་པའི་བགེགས་རྣམས་ཡང་དག་
22-992