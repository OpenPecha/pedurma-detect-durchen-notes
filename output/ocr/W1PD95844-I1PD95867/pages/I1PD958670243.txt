२१
བསྟན་འགྱུར། རྒྱུད། [ན ༤༣
ཇི་ལྟར་ཕྱི་རོལ་གྱི་མེ་ཐབ་ཏུ་མར་ལ་སོགས་པས་བྱེད་པ་དང་འདྲ་ལ། ཡིད་ཀྱི་་་
སྦྱིན་སྲེག་ནི་སེམས་ཙམ་ཡིན་པས་ཕྱི་རོལ་ལ་ལྟོས་•པ་མེད་པར་ཤེས་པར་བྱའོ། །
བླ་ན་མེད་པའི་སྦྱིན་སྲེག་ནི་ཡེ་ཤེས་ཀྱི་མེས་ཕུང་པོ་ལ་སོགས་པའི་བུད་ཤིང་ཉིད་་་་
པར་བྱེད་པས་བླ་ན་མེད་པའོ། །དེ་ལྟར་རོའི་ལོངས་སྤྱོད་ལ་བྱ་བ་བཤད་་
ནས༑ གཟུགས་ལ་སོགས་པ་ལོངས་སྤྱོད་རྣམས་ལ་ཡང་བསྒྲེ་•བར་བྱ་བ་བཤད་
པ་ནི་དེ་ལྟར་ཞེས་བྱ་བ་ལ་སོགས་པ་སྨོས་པ་ཡིན་ཏེ།
དེ་ལྟར་ཞེས་བྱ་བ་སྔར་་་་་
བཤད་པའི་རིམ་པས་རང་ལྷ་ཞེས་བྱ་བ་ནི་རང་གི་འདོད་པའི་ལྷ་སྟེ།
དེའི་བདག་
ཉིད་ཅན་གྱི་ངོ་བོ་ཉིད་ལས་བྱུང་བས་བདག་སྟེ་རང་ཉིད་དང་གཞན་ཏེ། རང་གི་
ལྷའི་བདག་ཉིད་ཀྱི་རང་བཞིན་ལས་བྱུང་བས་འདོད་པའི་ཡོན་ཏན་ལྔས་མཆོད་་་་་
པར་བྱའོ། །སངས་རྒྱས་བཞེད་པ་ཡིན་ཞེས་བཤད་པ་འདི་ནི་འདི་སྐད་སྟོན་ཏེ།
ཇི་ལྟ་བུའི་དམ་ཚིག་གི་སྤྱོད་པ་འདི་ནི་སྔགས་པ་འདི་རྣམས་ལ་སངས་རྒྱས་ཐམས་་
ཅད་ཀྱིས་●གནང་ཞིང་དགྱེས་པ་ཡིན་་ཏེ། དེ་ཡང་གཞུང་ལས། དཀའ་ཐུབ་་་
སྡོམ་པ་མི་ཟད་•པ། །བསྟེན་ཀྱང་འགྲུབ་པར་མི་འགྱུར་གྱི། །འདོད་པའི་་་་་་
ལོངས་སྤྱོད་ཐམས་ཅད་ལ། །བསྟེན་ན་མྱུར་དུ་འགྲུབ་པར་འགྱུར། །ཞེས་ཇི་་་
སྐད་གསུངས་པ་ལྟ་བུའོ། །དེ་ཡང་གང་གི་ཕྱིར་སེམས་བདེ་བར་གྱུར་ན་མཉམ་་་
པར་འཇོག་པར་འགྱུར་རོ། །མཉམ་པར་གཞག་•པའི་སེམས་ཀྱིས་●ཡང་དག་པ་
ཇི་ལྟ་བ་བཞིན་དུ་ཤེས་པའི་མཚན་ཉིད་ནི་བྱང་ཆུབ་ཡིན་ལ། སྡུག་བསྔལ་བ་ནི་་
ཏིང་ངེ་འཛིན་དང་བྱང་ཆུབ་གཉི་ག་མ་ཡིན་ཏེ། དེས་ན་འདིས་གསང་སྔགས་ལ་
བརྙས་ཤིང་སྐུར་བས་རིང་པོ་མི་ཐོགས་པར་•འཆི་བར་འགྱུར་ལ། ཤི་ནས་ཀྱང་
དམྱལ་བར་ལྟུང་ངོ་། །དེ་ཡང་། ལུས་ངག་སེམས་ནི་བདེར་གནས་ན།
བྱང་ཆུབ་ཐོབ་པ་དེས་མཐོང་འགྱུར། །གཞན་དུ་དུས་མིན་འཆི་བ་དང་། །
།
22-214