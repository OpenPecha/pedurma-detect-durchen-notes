དཔལ་གསང་བ་འདུས་པའི་དཀྱིལ་འཁོར་གྱི་ཆོ་གའི་འགྲེལ་པ།
༢༧༡
ཞེན་པ་དེ་དག་ཅིང་ཟད་པ་གང་ཡིན་པ་དེ་ལ་དེ་སྐད་• ཅེས་བྱའོ། །དམ་ཚིག་་་་
སྦྱིན་པ་ཚིགས་སུ་བཅད་པ་གསུམ་གྱིས་བཤད་པ་ནི། བསྙེན་སོགས་ཞེས་བྱ་བ་ལ་
སོགས་པ་▪སྨོས་པ་ཡིན་ཏེ། འདི་ནི་འདི་རྣམས་ཀྱི་•བསྡུས་པའི་དོན་ཡིན་ཏེ།
བསྙེན་པ་དང་ཉེ་བར་སྒྲུབ་པ་ལ་སོགས་པར་བཤད་པའི་སྙིང་པོས་ཕྱག་རྒྱ་ཆེན་པོར་
བྱིན་གྱིས་བརླབས་ལ། གཟུགས་ལ་སོགས་པའི་འདོད་པ་དམ་ཚིག་ཏུ་གྱུར་པས་་
གསང་སྔགས་ཞེས་བྱ་བར་རང་གི་འདོད་པའི་ལྷ་བཟླ་ཞེས་པ་སྐད་ཅིག་མ་རེ་རེར་་
མཆོད་པར་བྱའོ། །མ་ཚང་བ་*མེད་ཅེས་བྱ་བ་ནི་མཆོད་པའི་ཡན་ལག་མ་ཚང་་
བ་མེད་པར་གྱུར་པས་སོ། །རང་གི་རིག་པ་ཞེས་བྱ་བའི་ཚིགས་སུ་བཅད་པས་ནི་
མཆོད་པའི་ཡན་ལག་སྟོན་པ་ཡིན་ཏེ། དམ་ཚིག་དེས་མཆོད་པར་བྱའོ་ཞེས་བྱ་་་་
བར་སྦྱར་རོ། །དེ་ཡང་གཟུགས་ལ་སོགས་པ་རང་རིག་པ་ཙམ་ཉིད་ཀྱིས་དེ་ཁོ་ན་
ཉིད་ངེས་པར་བཅད་•པ་དང་ ཕྱོགས་དང་དུས་རྣམས་ཁྱབ་པ་ཉིད་ཀྱིས་་་་་་་
མཆོག་ཏུ་ཆེ་བ་སྟེ་མཆོད་པའི་ཡན་ལག་གཉིས་སོ། །འཁོར་ལོའི་བདག་པོའི་ཚུལ་
དུ་བདག་ཉིད་ཡིད་ལ་བྱེད་པ་ནི་གསུམ་པའོ། ། དེ་གཉི་ག་མཆོད་པར་ལྷག་པར་་
མོས་པ་ནི་ཡན་ལག་བཞི་པ་སྟེ། འདི་དག་ནི་ངེས་པར་བྱ་དགོས་•པ་ཡིན་ནོ། །
དེ་ཡང་ལུས་དང་ཡིད་གདུང་བར་བྱེད་པའི་སྡོམ་པ་རྣམས་ལ་བརྟེན་པར་གྱུར་ན་་་
དངོས་གྲུབ་དམན་པ་ཡང་འགྲུབ་པར་མི་འགྱུར་ཏེ། འདི་ལྟ་སྟེ་མི་སྣང་བ་དང་་་
མངོན་པར་ཤེས་པ་དང་རིག་པ་འཛིན་པ་དང་། སྐུ་དང་གསུང་དང་ཐུགས་ཀྱི་་་
དངོས་གྲུབ་རྣམས་ཀྱང་མི་འགྲུབ་པོ། །དེ་བས་ན་སྔགས་ཀྱི་སྤྱོད་པ་ཉིད་ནི་སྤྱོད་་
པ་ཐམས་ཅད་ཀྱི་མཆོག་ཡིན་ནོ། །དེ་ལ་སྤྱོད་པར་མཛད་པའི་སངས་རྒྱས་དང་་་
བྱང་ཆུབ་སེམས་དཔའ་རྣམས་འདོད་པ་ཐམས་ཅད་ཉེ་བར་བསྟེན་•པ་ཉིད་ཀྱིས་་་་
ཆོས་ཀྱི་ཡི་གེ་བརྙེས་པ་ཡིན་ཏེ། ། ཆོས་ཀྱི་སྐུའི་བདག་ཉིད་ཅན་གྱི་ཐར་པ་བརྙེས་་
22-271