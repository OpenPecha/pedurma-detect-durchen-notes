དཔལ་ཡེ་ཤེས་རྡོ་རྗེ་ཀུན་ལས་བསྡུས་པ།
༨༣
རྒྱ་མཚོ་ལ་ཕྱག་འཚལ། །ཆོས་རྣམས་མི་ཟད་མཛོད་ཐོབ་པས། །འགྲོ་བ་ཀུན་ལ་
གཏེར་སྦྱིན་མཛད།
།དབང་ཕྱུག་བླ་མེད་ཕྱག་རྒྱ་ཆེ། །ཅོད་པན་གཙུག་ཏོར་
ཕྱག་འཚལ་ལོ། །འཇིག་རྟེན་དབང་སྒྱུར་“ས་གསུམ་པ། །དྲི་མེད་ནོར་བུ་ཆེན་
པོ་སྟེ། །མཚུངས་མེད་སྒྱུ་འཕྲུལ་རྒྱལ་པོ་ཆེ། །བྱང་ཆུབ་སྙིང་པོ་ཕྱག་འཚལ་ལོ། །
ཞེས་དེ་བཞིན་གཤེགས་པ་ཐམས་ཅད་ཀྱིས།
དཔལ་རྡོ་རྗེ་འཆང་ཆེན་པོ་ལ་ཡང་
དག་པར་བསྟོད་པའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་
བྱམས་པ་ལ་སོགས་པ་དང་། བྱང་ཆུབ་སེམས་དཔའ་ནམ་མཁའི་སྙིང་པོ་ལ་
སོགས་པ་དཔག་ཏུ་མེད་པ་དགའ་མགུ་ཡི་•རངས་ཏེ། ཆོས་ཐམས་ཅད་མཉམ་པ་
ཉིད་དུ་རྟོགས་པས་ཅི་ཡང་མི་སྨྲ་བར་གྱུར་ཏོ། །དཔལ་ཡེ་ཤེས་རྡོ་རྗེ་ཀུན་ལས་
བསྡུས་པ་ལས་རབ་ཏུ་བྱེད་པ་བཞི་བཅུ་རྩ་གཅིག་པའོ།།
སློབ་དཔོན་ཆེན་པོ་ཟླ་བ་གྲགས་པ་ལས་རིམ་པར་བརྒྱུད་པ། དཔལ་ནཱ་རོ་
པའི་སློབ་མ་ཁ་ཆེའི་པཎྜི་●ཏ་ཨཱ་ཀ་ར་སིདྡྷི་དང་། ལོ་ཙཱ་●བ་དགེ་སློང་ཚུལ་ཁྲིམས་
ཀྱིས་“ཞུས་ཤིང་གཏན་ལ་ཕབ་པ∶།།
82-83