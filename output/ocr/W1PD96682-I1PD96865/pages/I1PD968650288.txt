१७
བཀའ་འགྱུར། རྒྱུད་འབུམ།
க
༨༢
འཇུག་རྒྱུར་སྩལ་བའི་ཚེ། འགྱུར་བྱང་ལ་འདི་ལྟར་སྣང་སྟེ། དེ་ལྟར་བུ་སྟོན་རིན་པོ་ཆེས་བསབ་དགོས་པར་
བཀའ་ཆེམས་སུ་བཞག་པ་ནས་བཟུང་སྟེ་ལོ་ལྔ་བརྒྱར་ཉེ་བ། ཆེན་པོ་ཆིང་གུར་གྱི་གནམ་སའི་དབང་ཕྱུག་རབ་ས་
དྲུག་པ་བདག་ཉིད་ཆེན་པོ་གོང་མ་ལྷ་སྐྱོང་རྒྱལ་པོའི་གནམ་ལོ་དང་པོར། ཇིང་གིར་རིགས་ལས་བཀའ་འགྱུར་ཁང་
གི་དོ་དམ་པ་བོད་ཀྱི་སློབ་གྲྭའི་མིང་བཟང་མགོན་པོ་སྐྱབས་ཀྱིས། རྒྱའི་བཀའ་འགྱུར་ནང་གི་རྒྱ་གར་པཎ་ཆེན་དཱ་
ན་རཀྵི་ཏས་བསྒྱུར་བའི་རྒྱུད་དཔེ་ཚང་མ་ལས་བླངས་ཏེ་ཇི་ནུས་བཞིན་བོད་སྐད་དུ་བསྒྱུར་ནས། ཐམས་ཅད་
མཁྱེན་པ་བཛྲ་དྷ་ར་ཧ་ལའི་བླ་མའི་སྐུ་ཞབས་དང་ཀྭན་ཧིང་ཀྭན་ཤིན་ལྕང་སྐྱའི་ཞལ་སྔ་ལ་སོགས་པའི་བླ་ཆེན་མང་་་
པོར་གཟིགས་སུ་ཕུལ་བཪར། ཚང་མས་དགྱེས་པ་ཆེན་པོས་ལེགས་སོ་གནང་བ་ལ་བརྟེན་ནས། སླར་གནམ་ལོ་
གཉིས་པའི་ཟླ་༡ ༢ ཚེས་༡ ༥ བཟང་པོའི་ཉིཉིན། དད་སྟོབས་ཀྱིས་མངོན་པར་འཕགས་པ་ཧོ་ཤོས་ཐོབ་ཆིན་དབང་
དང་ཧོ་ཤོས་ཧྭ་ལྱ་ཁ་ཆིན་དབང་གཉིས་བརྒྱུད་དེ་གོང་དུ་ཞུས་པས། གོང་ནས་ཀྱང་ལེགས་སོ་སྩལ་བ་གུས་པས་
དང་དུ་བླངས་ཏེ་བོད་ཀྱི་བཀའ་འགྱུར་ནང་ཁ་སྐོངས་སུ་ཚུད་པར་བྱས་སོ། །ཞེས་པའི་ཁུངས་བཀོད་ནས་ཁ་
བསྐངས་འདུག་པ་ལྟར་འདིར་ཡང་བརྐོས་ཤིང༌་། ཡང་སྡེ་དགེ་པར་མའི་བུ་སྟོན་རིན་པོ་ཆེའི་འགྱུར་བྱང་དུ་མཁན་
ཆེན་ཐར་པ་ལོ་ཙཱ་བའི་ཕྱག་དཔེའི་གསེབ་ནས་རྒྱ་དཔེ་ཤོག་ཡར་འགའ་ཤས་རྙེད་པ་བསྒྱུར་བ་ལས།
ཕྱིས་ཉང་
སྟོད་སྨོན་འགྲོའི་གཙུག་ལག་ཁང་ནས་རྒྱ་དཔེ་ལྷག་མ་རྣམས་རྙེད་དེ་བསྒྱུར་བར་ཞེས་སོགས་འགྱུར་བྱང་དང་བཅས་་
ལྷག་མ་ཚང་བར་འདུག་པ་ལྟར་འདིར་ཡང་སྡེ་པར་སོར་གཞག་གིས་བརྐོས་ཡོད་ཀྱངང་། མཁས་གྲུབ་རིན་པོ་ཆེའི་
གསུང་གོང་དུ་དྲངས་པ་ལྟར་བུ་སྟོན་ཐམས་ཅད་མཁྱེན་པས་བསྒྱུར་བ་ལེའུ་དང་པོའི་དབུ་ནས་ཅུང་ཟད་ཙམ་མ་་་་་་
ཚང་བའི་ལེའུ་བཞི་པའི་མགོ་ཡན་ཆད་དང་། ལེའུ་ཐ་མའི་མཇུག་ཅུང་ཟད་ཅིག་ཡོད་དེ་ཞེས་དངང་༌། བུ་སྟོན་
རང་གི་འགྱུར་བྱང་དྲངས་པར་ཡང་། འདི་ལ་དུམ་བུ་ལས་མེད་ཀྱང་ཞེས་སོགས་གསུངས་པ་ལྟར་ན། བར་
རྣམས་བུ་སྟོན་རིན་པོ་ཆེས་བསྒྱུར་བར་མཛད་པ་ལྟ་བུ་ཞིག་གསུངས་པ་བཅས་འགྱུར་བྱང་གཉིས་ཀྱང་མི་མཐུན་པས་
ཞིབ་ཏུ་དཔྱད་དགོས་པར་སྣང་མོད། དཔེ་དཔང་གཞན་མ་རྙེད་པས་སླད་མཁས་པ་རྣམས་ཀྱིས་དཔྱད་པར་
མཛོད་ཅིག། །།
82-264
41