འཕགས་པ་ཀུན་རྫོབ་དང་དོན་དམ་པའི་བདེན་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ།
७५५
ལྟར་ནི་མ་ཡིན་ནོ། །ལྷའི་བུ་དོན་དམ་“པར་ན་ཆོས་ཐམས་ཅད་ནི་ཤིན་ཏུ་མ་་
བྱུང་བ་སྟེ། ལྷའི་བུ་ཤིན་ཏུ་མ་བྱུང་བ་ཁོང་དུ་ཆུད་པ་ནི་བྱང་ཆུབ་སྟེ། དོན་
མ་པར་ན་བྱང་ཆུབ་ཅེས་ཇི་སྐད་དུ་བརྗོད་པ་ལྟར་ནི་མ་ཡིན་ནོ། །ལྷའི་བུ་དོན་
དམ་པར་“ན་ཆོས་ཐམས་ཅད་ནི་ཤིན་ཏུ་དངོས་པོ་མེད་པ་སྟེ།
ལྷའི་བུ་ཤིན་ཏུ་
དངོས་པོ་མེད་པ་ཁོང་དུ་ཆུད་པ་ནི་བྱང་ཆུབ་སྟེ། དོན་དམ་པར་ན་བྱང་ཆུབ་ཅེས་
ཇི་སྐད་དུ་བརྗོད་པ་ལྟར་ནི་མ་ཡིན་ནོ། །ལྷའི་བུས་སྨྲས་པ། འཇམ་དཔལ་ཆོས་
ཀྱི་རྣམ་གྲངས་འདི་ལ་སུ་དད་པར་འགྱུར། འཇམ་དཔལ་གྱིས་སྨྲས་པ།
ལྷའི་བུ་
གང་ཉན་
དོན་དམ་པར་ན་དེ་བཞིན་གཤེགས་པ་ལ་ཡང་དད་“པས་མི་འགྲོ་ན།
ཐོས་དངང་། རང་སངས་རྒྱས་དང་། མུ་སྟེགས་ཅན་དམིགས་པ་ཅན་“ཐམས་
ཅད་ལྟ་“ཅི་སྨོས། ལྷའི་བུས་སྨྲས་པ། སུ་དག་མོས་པར་འགྱུར། འཇམ་དཔལ་
གྱིས་སྨྲས་པ། གང་དོན་དམ་པར་ན་“ཆོས་གང་ལ་ཡང་མངོན་པར་མི་ཆགས་པ་་
དེ་མོས་པར་འགྱུར་རོ། །ལྷའི་བུས་སྨྲས་པ། ཡང་"སུ་དག་ནན་ཏན་བྱེད་པར་
འགྱུར།༑ འཇམ་དཔལ་གྱིས་སྨྲས་པ། གང་དོན་དམ་པར་ན་ཆོས་གང་ལ་ཡང་
ནན་ཏན་མི་བྱེད་པའོ། །ལྷའི་བུས་སྨྲས་པ། སུ་དག་མངོན་པར་རྫོགས་པར་་་་
འཚང་རྒྱ་བར་འགྱུར།
འཇམ་དཔལ་གྱིས་སྨྲས་པ།
གང་དོན་དམ་པར་ན་ཆོས་
ཐམས་ཅད་གང་ཡང་མངོན་པར་རྫོགས་པར་འཚང་མི་རྒྱའོ། །ལྷའི་བུས་སྨྲས་པ།
འཇམ་དཔལ་དོན་དམ་པར་ན་▪སུ་དག་ཆོས་གང་ཡང་མངོན་པར་རྫོགས་པར་་་་
འཚང་མི་རྒྱ། འཇམ་དཔལ་གྱིས་སྨྲས་པ། ལྷའི་བུ་ཀུན་རྫོབ་ཏུ་ན་རྣམ་པའི་
མཆོག་ཐམས་ཅད་དང་ལྡན་པ་ཐམས་ཅད་མཁྱེན་པའི་ཡེ་ཤེས་མངོན་པར་རྫོགས་་་་
པར་འཚང་རྒྱ་བ་དག་གོ། །ལྷའི་བུས་སྨྲས་པ། འཇམ་དཔལ་དེ་དག་ཇི་ལྟ་བུའི་
རང་བཞིན་དུ་འགྱུར∶། འཇམ་དཔལ་གྱིས་སྨྲས་པ། ལྷའི་བུ་དོན་དམ་པར་
60-685