འཕགས་པ་དཀོན་མཆོག་འབྱུང་གནས་ཞེས་བྱ་བ་ཐེག་པ་ཆེན་པོའི་མདོ
དཔག་ཏུ་མེད་པ་དང་ལྡན་པས་སེམས་ཅན་དཔག་ཏུ་མེད་པ་དག་ཡོངས་སུ་སྨིན་་་་
པར་བྱས་སོ། །སངས་རྒྱས་ཀྱི་ཞིང་དེ་དང་དེ་དག་ཏུ་སངས་རྒྱས་བྱེ་བ་ཁྲག་ཁྲིག་
དཔག་ཏུ་མེད་པ་རྣམས་མཉེས་པར་བྱས་སོ། །དེ་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་བརྩོན་འགྲུས་བརྩམས་པ་དེས་བཅོམ་ལྡན་འདས་དེ་བཞིན་་་་
གཤེགས་པ་དྲི་མ་མེད་པ་●ཟླ་འོད་གཟི་བརྗིད་རྒྱལ་པོ་དེ་ལ་བརྩོན་འགྲུས་ཀྱི་ཕ་རོལ་
ཏུ་ཕྱིན་པ་དང་ལྡན་པའི་ཚིགས་སུ་བཅད་པ་དག་●གིས་མངོན་པར་བསྟོད་དོ། །
སྟོབས་བཅུ་ལྡན་པ་ཁྱོད་ནི་བརྩོན་འགྲུས་ཀྱིས། །མཚུངས་འདྲའི་སེམས་ཅན་གང་
ཡང་མི་རྙེད་དེ། །ཐུབ་པ་དམ་པ་ཁྱོད་ནི་བརྩོན་འགྲུས་ཀྱིས། །ཆོས་ཉིད་མཆོག་
ལ་ཡང་དག་རེག་པར་གྱུར། །སྟོབས་བཅུ་ལྡན་པ་ཁྱོད་ནི་བརྩོན་འགྲུས་ཀྱིས ། །
སངས་རྒྱས་ཞིང་ནི་དཔག་ཡས་ཡོངས་སུ་དག །སེམས་ཅན་རྣམས་ནི་ཡོངས་སུ་
སྨིན་པར་མཛད། །ཤེས་རབ་ཚད་ནི་དཔེ་ཟླ་མ་མཆིས་ལགས། །སྟོབས་བཅུ་
ལྡན་པ་མི་ཡི་སེང་གེ་ཁྱོད། །བརྩོན་འགྲུས་ཀྱིས་ནི་སེམས་ཅན་འདུ་ཤེས་བཤིག །
ཁྱོད་ཀྱིས་སྟོང་པ་ཉིད་ནི་རབ་ཏུ་མཁྱེན། །སེམས་ཅན་འདུ་ཤེས་དེ་ཡང་ཁྱོད་ཀྱིས་
སྤངས༑ །ཁྱོད་ཀྱིས་སྟོང་པ་ཉིད་ནི་མི་དམིགས་པར། །བརྩོན་འགྲུས་ཀྱིས་ནི་
ཆོས་ཀུན་རབ་ཏུ་མཁྱེན། །བརྩོན་འགྲུས་སྟོབས་ཀྱིས་ཕ་རོལ་ཕྱིན་པས་ན། །ཞི་
བའི་ས་རྣམས་ལ་ཡང་རབ་ཏུ་བཞུགས། །བདེ་གཤེགས་ཁྱོད་ཀྱི་སྲས་རྣམས་རྗེས་
སློབ་པས། །བླ་ན་མེད་པའི་བྱང་ཆུབ་རབ་ཏུ་མཆིས། །སྟོབས་བཅུ་ལྡན་པ་ཁྱོད་
ཀྱི་བརྩོན་འགྲུས་ཀྱིས། །ཡང་དག་ཆེ་བའི་བདག་ཉིད་རབ་ཏུ་བསྟནན། །བརྩོན་
འགྲུས་སྟོབས་ཀྱིས་ཕ་རོལ་ཕྱིན་པ་ལ། །བདེ་བར་གཤེགས་པ་ཁྱོད་ཀྱི་སྲས་རྣམས་
སློབ༑ །སྤྲུལ་པ་རྣམ་པ་སྣ་ཚོགས་བརྒྱ་དག་གིས། །སེམས་ཅན་རྣམས་ནི་ཡོངས་
སུ་སྨིན་པར་བགྱིད། །འགྲོ་བ་རྣམས་ནི་རབ་ཏུ་དགྲོལ་སླད་དུ། །ཁྱོད་ཀྱི་སྲས་
54-675