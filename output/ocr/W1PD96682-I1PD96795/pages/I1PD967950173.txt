クイ
བཀའ་འགྱུར། འདུལ་བ། ༼ན༽ ༡༢
དེ་ལྟ་བུའི་ཆོས་གོས་དང་ཞག་དྲུག་འདས་པར་མཚམས་ཀྱི་ཕྱི་རོལ་དུ་འབྲལ་བར་་་
བྱེད་ན་ཉེས་བྱས་སུ་འགྱུར་རོ། །བཙུན་པ་རེ་ཞིག་དགུང་དྲུག་འདས་པ་ལས་
འདས་པར་འདུ་ཤེས་པས་ཆོས་གོས་དང་མཚམས་ཀྱི་སླད་རོལ་དུ་འབྲལ་བར་་་
བགྱིད་ན་ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །འདས་པ་ལ་
མ་འདས་པར་འདུ་ཤེས་པས་འབྲལ་བར་བགྱིད་ན་ཅིར་འགྱུར་ལགས། ལྟུང་བ་་
མེད་དོ། །མ་འདས་པ་ལ་འདས་པར་འདུ་ཤེས་པས་འབྲལ་བར་བགྱིད་ན་ཅིར་་་
འགྱུར་ལགས། ཉེས་བྱས་སོ། །མ་འདས་པ་ལ་མ་འདས་པར་འདུ་ཤེས་པས་་་
འབྲལ་བར་བགྱིད་ན་ཅིར་འགྱུར་ལགས། ལྟུང་བ་མེད་དོ། །བཙུན་པ་དགེ་་་་
སློང་དགུང་དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་དུ་འབྲལ་
བར་བགྱིད་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བ་
འཁོར་ཡོད་དེ། འདི་ལྟར་དགེ་སློང་དེ་འོང་•ན་བར་ཆད་བརྒྱད་ལས་བར་ཆད་
གང་ཡང་རུང་བ་ཞིག་ཉེ་བར་གནས་པར་གྱུར་ནའོ། །བཙུན་པ་དགེ་སློང་དགུང་
དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་དུ་འབྲལ་བར་བགྱིད་
ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བ་འཁོར་ཡོད་
དེ●༑ འདི་ལྟར་དགེ་སློང་དེས་ཆོས་གོས་དང་མི་•འབྲལ་བའི་སྡོམ་པ་ཐོབ་པར་
གྱུར་ནའོ། །བཙུན་པ་རེ་ཞིག་དགེ་སློང་གིས་དགེ་འདུན་གྱི་༠ཆོས་གོས་ཤིག་བྱིན་
གྱིས་བརླབས་ཏེ་བཞག་ནས་དགུང་དྲུག་ལས་འདས་པར་ཆོས་གོས་དེ་དང་མཚམས་
ཀྱི་སླད་རོལ་དུ་འབྲལ་བར་བགྱིད་ན་བྲལ་•ཞེས་བགྱིའམ་མ་•བྲལ་བ་ཞེས་བགྱི།
ཉེ་བ་འཁོར་བྲལ་བ་ཞེས་བྱའོ། །ཆོས་གོས་དེ་སྤང་བར་བགྱིའམ། ཉེ་བ་འཁོར་
མ་ཡིན་ཏེ། ལྟུང་བྱེད་•འབའ་ཞིག་པའི་•བཤགས་པར་བྱའོ། །བཙུན་པ་རེ་་་
ཞིག་དགེ་སློང་གིས་ཁྱིམ་གྱི་ནང་དུ་ཆོས་གོས་བཞག་ནས་དེ་ནམ་མཁའ་ལ་མཆིས་ཏེ་
12-148