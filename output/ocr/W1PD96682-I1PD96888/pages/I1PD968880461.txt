བདེ་བར་གཤེགས་པའི་གསུང་རབ་རིན་པོ་ཆེའི་དཀར་ཆག་བསྟན་པ་རྒྱས་པའི་ཉི་འོད་ཅེས་བྱ་བ།
༤༣༣
པད་མ་གསུང་གི་རྒྱུད་ལ།
རྟ་མཆོག་རོལ་པའི་རྒྱུད་ལེའུ་སུམ་ཅུ་པ། གསུམ་པ་
ཡང་དག་ཐུགས་ཀྱི་རྒྱུད་ལ། སྙིང་རྗེ་རོལ་པའི་རྒྱུད་ལེའུ་བཅུ་བདུན་པ། ལོཙྪ་
བ་བལ་པོ་ཤྲཱི་ཀི་རྟིས་བསྒྱུར་ཅིང་སྐད་གསར་ཆད་ཀྱིས་བཅོས་པ།
རྒྱུད་འབུམ་རྣམས་སུ་སྔ་རབས་རྣམས་ཀྱིས་བྲིས་མོས་ཀྱི།
གསར་མའི་
འདི་རྙིང་མའི་ཡང་དག་
ཐུགས་ཀྱི་རྒྱུད་དུ་འདུས་པས་འདིར་བཞུགས་སོ། །བཞི་པ་བདུད་རྩི་ཡོན་ཏན་གྱི་
རྒྱུད་ལ། ཐམས་ཅད་བདུད་རྩི་ལྔའི་རང་བཞིན་དངོས་གྲུབ་ཆེན་པོ་ཉེ་བའི་སྙིང་
པོ་མཆོག་བམ་པོ་ཆེན་པོ་བརྒྱད་པ། པཎ་ཌི་ཏ་བི་མ་ལ་མི་ཏྲ་དང་། ལོཙྪ་བ་ཛྙཱ་
ན་ཀུ་མ་རས་བསྒྱུར་ཅིང་གཏན་ལ་ཕབ་པ། ལྔ་པ་ཕུར་པ་ཕྲིན་ལས་ཀྱི་རྒྱུད་ལ།
ཕུར་པ་རྩ་བའི་རྒྱུད་དུམ་བུ། སློབ་དཔོན་པད་མ་འབྱུང་གནས་ཀྱིས་བསྒྱུར་བ།
དྲུག་པ་མ་མོ་རྦོད་གཏོང་གི་རྒྱུད་ལ། མཁའ་འགྲོ་མ་མེ་ལྕེ་འབར་བའི་རྒྱུད་ལེའུ་ཉི་
ཤུ་རྩ་གཉིས་པ་འགྱུར་བྱང་སྔ་མ་དང་འདྲ།
བདུན་པ་དམོད་པ་དྲག་སྔགས་ཀྱི་
རྒྱུད་ལ། དྲག་སྔགས་འདུས་པའི་རྩ་བའི་རྒྱུད་ལེའུ་བཅུ་གཅིག་པ་དང་། བརྒྱད་
པ་འཇིག་རྟེན་མཆོད་བསྟོད་ཀྱི་རྒྱུད་ལ། འཇིག་རྟེན་མཆོད་བསྟོད་སྒྲུབ་པ་རྩ་བའི་
རྒྱུད་ལེའུ་བཅུ་གཅིག་པ། དེ་གཉིས་སློབ་དཔོན་པད་མ་འབྱུང་གནས་དང་།
ལོཙྪ་བ་བཻ་རོ་ཙ་ནས་གཏན་ལ་ཕབ་པ་རྣམས་བཞུགས།
བཞི་པ་ཡོ་གའི་ཐེག་པ་ནི། ཐུན་མོང་གི་གནས་སུམ་བཅུ་རྩ་གསུམ་དང་།
ཁྱད་པར་གནས་འོག་མིན་ཆེན་པོར། བཅོམ་ལྡན་འདས་ལོངས་སྤྱོད་རྫོགས་པའི་
སྐུ་དཔལ་རྣམ་པར་སྣང་མཛད་ཀྱིས་ཡོ་ག་གཞུང་ཆེན་པོ་དང་། ཡོ་ག་ལུང་སེམས་
དཔའ་གཉིས་ལ་སོགས་པའི་ཆོས་ཀྱི་འཁོར་ལོ་བསྐོར་བ་རྣམས་སུ་འདོད་ལ།
ལྔ་པ་ཨུ་པའི་ཐེག་པ་ནི། བརྩོན་འགྲུས་མངོན་པར་གྲུབ་པའི་རྒྱུད་ལ་སོགས་
པ་སྤྱོད་རྒྱུད་རྣམས་སུ་འདོད་དོ།།
105-433