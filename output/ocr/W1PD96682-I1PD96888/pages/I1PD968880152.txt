༡༢༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཕྱིར་བཅོས་ཤིང་། ནག་པོས་བདག་མེད་པའི་ཆོས་བསྟན་པས་གནས་པ་ལ་སོགས་
པ་ཐམས་ཅད་ཀྱི་ལྟ་བ་དྲང་པོར་གྱུར་ཏེ་བདེན་པ་མཐོང་ངོ་། །སིདྡྷ་ལའི་གླིང་གི་
རྒྱལ་པོ་སིདྷ་ཀོ་ཥ་ཞེས་པའང་ཛམྦུའི་གླིང་གི་ཚོང་པས་སྟོན་པའི་སྐུ་གཟུགས་ཕལ་ཏེ།
སྟོན་པ་ནས་ནག་པོའི་བར་གྱི་ཆེ་བའི་ཡོན་ཏན་བརྗོད་པས་དད་དེ་འཕགས་པ་ནག་
པོ་སྤྱན་འདྲེན་པའི་ཕོ་ཉ་བརྫངས་པས། འཕགས་པ་འཁོར་ལྔ་བརྒྱ་དང་བཅས་པ་
རྫུ་འཕྲུལ་གྱིས་གླིང་དེར་གཤེགས་སོ། །དེར་འཕགས་པས་འབར་བ་ལ་སོགས་པའི་
ཆོ་འཕྲུལ་བསྟན་ནས་རྒྱལ་པོ་ལ་སོགས་པར་ཟླ་བ་གསུམ་དུ་ཆོས་བསྟན་པས་གདུལ་་
བྱ་རྣམས་འབྲས་བུ་བཞི་ལ་ཅི་རིགས་པར་བཀོད་པ་དང་། ཕྱོགས་དེ་གཙུག་ལག་
ཁང་དང་དགེ་འདུན་གྱིས་ཁྱབ་པར་མཛད་དོ། །དེས་ན་སྔོན་བཅོམ་ལྡན་འདས་
གླིང་དེར་གཤེགས་པ་ཡིན་མོད་ཀྱི་འདི་སྐབས་ནས་བསྟན་པ་མ་གནས་པ། སླར་
འཕགས་པ་འདིས་གསལ་བར་མཛད་དོ།།
●ད་པར་ནུབ་ཕྱོགས་བྷ་རུ་ཀཙྪར་སྐྱ་བསེང་གི་རིགས་མཐོང་བ་ཞེས་བྱ་བ་ཞིག་
གི་བུ་ལེགས་མཐོང་ཞེས་བྱ་བ། ཉིན་རེར་མེ་ཏོག་ཁོ་ན་གསེར་པ་ཎ་ལྔ་སྟོང་གི་
རིན་ལ་ལོངས་སྤྱོད་ན་གཞན་གྱི་ལོངས་སྤྱོད་ལྟ་ཅི་སྨོས་པའི་ལྷའི་འབྱོར་པ་ལ་འགྲན་
པ་ཞིག་ཡོད་པ་ལ། དགྲ་བཅོམ་པ་སུ་ཀཱ་ཡ་ནས་ཆོས་བསྟན་པས་དེ་ཉིད་དུ་དགྲ་
བཅོམ་པ་ཐོབ་བོ། །རབ་ཏུ་བྱུང་བར་ཞུས་ཀྱང་ཕ་ལ་སོམས་ཤིག་ཅེས་གསུངས་
པས༑ དེས་ཕའི་ཐད་དུ་ཕྱིན་ནས་གནང་བ་ཞུས་པ་དང་ཕ་ཁྲོས་ཏེ་ལྕགས་སྒྲོག་
གིས་འཆིང་བར་བརྩམས་པ་ན། ནམ་མཁའ་ལ་འཕགས་ཏེ་ཆོ་འཕྲུལ་བསྟན་པས་
དད་དེ། ཁྱོད་ཀྱིས་ཡོན་ཏན་འདི་ལྟ་བུ་ཐོབ་པས་རབ་ཏུ་བྱུང་ལ་བདག་ལའང་
བརྩེ་བར་གྱིས་ཤིག་ཅེས་སྨྲས་སོ། །དེ་ནས་འཕགས་པ་ལེགས་མཐོང་རབ་ཏུ་བྱུང་
ནས་ཕ་ལ་ཆོས་བསྟན་པས། དེས་ཀྱང་བདེན་པ་མཐོང་ཞིང་འཕགས་པ་ནག་པོ་
105-124