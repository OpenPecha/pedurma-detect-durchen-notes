བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༧༩
ཀོངྐ་ནར་དཔལ་རེག་པ་མེད་པའི་མཆོད་རྟེན་ཡོད་པའི་སར།
སྔགས་ཀྱི་ཐེག་པ་
མང་དུ་བཤད། འཁོར་ལོ་སྡོམ་པའི་རྒྱུད་འགྲེལ་སོགས་བསྟན་བཅོས་མང་པོ་
བརྩམས༑ བི་ཀྲ་མ་ལར་སྔགས་ཀྱི་སློབ་དཔོན་ཆེན་པོ་མཛད་དོ།།
ཁྱད་པར་འདི་སྐབས་ཤར་ཕྱོགས་ཛ་གོའི་ཡུལ་དུ་རྣལ་འབྱོར་གྱི་དབང་ཕྱུག་་་་་་་
ཆེན་པོ་ཏཻ་ལླི་པ་བྱོན་ཏེ། དེས་ཙརྻ་པ་སོགས་བཀའ་བབས་བཞིའི་བླ་མ་བསྟེན།
སྔགས་རྒྱུད་སྤྱི་དང་ཁྱད་པར་བླ་མེད་ཀྱི་སྐོར་ཡོད་དོ་ཅོག་གི་དབང་རྒྱུད་མན་ངག་་་་
ཐམས་ཅད་ཡོངས་སུ་རྫོགས་ནས་བྷངྒ་ལར་ལོ་བཅུ་གཉིས་སུ་ཏིལ་བརྡུང་བའི་སྤྱོད་་་
པ་སྤྱད་བས་མཆོག་གི་དངོས་གྲུབ་མངོན་དུ་མཛད། གཙོ་བོར་ལྷག་པའི་ལྷ་ཤྲཱི་ཧེ་
རུ་ཀ་ཉིད་ལས་དངོས་སུ་རྡོ་རྗེ་ཐེག་པ་མཐའ་དག་གསན་ཅིང་གཞན་ལ་བསྟན་པས་
བྷཾ་ག་ལའི་རྒྱལ་ཁམས་ཁོ་ན་ལན་གསུམ་དུ་སྟོངས་པར་གྲགས། མདོར་ན་སྙིང་
པོའི་ངེས་གསང་གི་བསྟན་པ་ཉིན་མོ་ལྟར་གསལ་བར་མཛད་དོ།།
གཞན་ཡང་སྔོན་ཚེ་ཁ་ཆེའི་པཎྜི་ཏ་ཟབ་པའི་རྡོ་རྗེ་ཞེས་བྱ་བས་དུར་ཁྲོ་་་་་་
བསིལ་ཚལ་རུ་སངས་རྒྱས་མཉམ་སྦྱོར་གྱི་རྒྱུད་ལ་བརྟེན་ནས་རྡོ་རྗེ་ཉི་མ་སྒྲུབ་པའི་་་་
ཚེ་རྡོ་རྗེ་བདུད་རྩིའི་དཀྱིལ་འཁོར་གཟིགས་ནས་ལུང་བསྟན་པ་བཞིན་ཨོཾ་རྒྱན་དྷུ་མ་་
སྦི་རར་བྱོན་ཏེ། དེར་མཁའ་འགྲོ་མ་ཞིག་གིས་བདུད་རྩི་བཞིའི་དཀྱིལ་འཁོར་དུ་
དབང་བསྐུར། རྒྱུད་བཤད། གླེགས་བམ་གཏད། ཧེ་རུ་ཀ་བསྒོམས་པས་
མཆོག་གི་དངོས་གྲུབ་ཐོབ། ཕྱིས་མ་ལ་བར་སྐལ་ལྡན་ནི་སྤྲང་པོ་བརྒྱད་ལ་དབང་
བསྐུར་བས་གྲུབ་པ་ཆེན་པོ་རེ་རེ་ཐོབ་པ་བྱུང་། ཡང་ཕྱི་ཞིག་ན་སློབ་དཔོན་བདུད་
རྩི་གསང་བ་རྗེས་སུ་བཟུང་ནས་དབང་བསྐུར། རྒྱུད་བཤད། མན་ངག་བྱིན་
ནས་ལྷ་ཡུལ་དུ་འགྲོ་དོན་ལ་གཤེགས། བདུད་རྩི་གསང་བས་ཀྱང་མཆོག་གྲུབ་སྟེ།
སློབ་དཔོན་ཀུན་སྙིང་སོགས་བྱོན་བའི་དུས་ཙམ་ལ་སློབ་དཔོན་བྷ་གོ་རྗེས་སུ་བཟུང་།
105-17-