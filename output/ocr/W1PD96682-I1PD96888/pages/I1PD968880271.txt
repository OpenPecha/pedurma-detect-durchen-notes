བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་ ༢༤༣
ཁོངས་ནས་དྲངས་ཤིང་རོང་པོས་ལྷན་ཐབས་མཛད་པའི་རྒྱུན་ཇི་ལྟ་བ་བཞིན་དུ་མ་་
ཆོས་ཉི་ཤུ་རྩ་གཅིག །བུ་ཆོས་བཅུ་དྲུག །སྤྱི་ཆོས་གསུམ་བཅས་ཆོས་བཞི་བཅུའི་
མཚན་ཉིད་ཚང་བར་འབད་པ་ཆེན་པོས་སྦྱོང་བདར་བྱེད་དུ་འཇུག་པ་གནང་ནས།
དེ་དག་དུས་ཐུང་ངུར་བྱངས་ཤིང་མཁས་པར་གྱུར་པ། དཔོན་ཡིག་པ་དྲུག་ཅུ་
ལྷག་ཙམ་གྱིས་ལྷུན་གྲུབ་སྟེང་གི་བླ་བྲང་ཆེན་མོའི་ནང་དུ་པར་ཡིག་འདྲི་བའི་གྲྭ་་་་་་་
བཙུགས་པ་དང་། དེ་བཞིན་དུ་པར་བརྐོས་པ་བཞི་བརྒྱ་ལྷག་དང་། ཞུས་དག་
པ་བཅུ་སྐོར། ཤིང་བཟོ་བ། ཤོག་བུ་མཁན་པོ། སྣག་ལས་པ། ཤོག་ལས་པ་
སོགས་ལས་ཆེན་ཤིན་ཏུ་མང་བ་བར་མ་ཆད་དུ་བསྟེན་པའི་རིམ་པས་ཞུས་དག་ཟིན་
པ་དང་པར་ཡིག་འདྲི། དེ་ཟིན་ནས་པར་ཡིག་ལ་ཡིག་མཁན་སོ་སོས་བར་ཞུས་
ལན་གཉིས་དངང་། ཞུས་དག་མཁན་པོ་རྣམས་ཀྱིས་ལན་གཉིས་ཏེ་བཞི་བཞིར་ཞུས་
དག་བྱེད། དེ་ཟིན་ནས་པར་བརྐོས་པ་རྣམས་ལ་སོ་སོར་སྤྲོད་པ་སོགས་ལས་སྤྱིའི་
དོ་དམ་པ་གྲུབ་དབང་བྱང་ཆུབ་གླིང་པའི་དཔོན་རྒྱུད་དུ་སྐྱེས་ཤིང་བརྡ་དག་པར་་་་་
བྱེད་པའི་སྦྱོར་བ་སོགས་ལ་མཁས་པས་གསུང་རབ་ལ་ལྟ་བའི་མིག་གྲུངས་པོར་གྱུར་་
པ་དགེ་སློང་ཀརྨ་དཔལ་གྲུབ་དང་། མི་དབང་ཉིད་ཀྱི་ཞབས་ཕྱི་ནང་འཁོར་བ་
ཡིག་རྩིས་དང་སྒྱུ་རྩལ་སོགས་ལ་བྱང་ཞིང་གཞུང་དྲང་ལ་ཚུགས་ཐུབ་པ། ཁོག་
ཡངས་ལ་དཀྱེལ་ཆེ་བ། ཕྱི་རྒྱ་བསྲུངས་ནས་ཞིབ་ཏིག་མི་འཆོར་པ་སོགས་ཡ་
རབས་ཀྱི་ཡོན་ཏན་དང་ལྡན་པ་དྲུང་ཡིག་ཚེ་རིང་འཕེལ་གྱིས་བྱས་ཏེ་ས་བྱ་ནས་ཆུ་་་
གླང་བར་བགྲང་བྱ་ལྔའི་ངོ་མཐོང་བར་བརྩོན་པ་ཆེན་པོས་བསྒྲུབས་པ་ཡིན་ནོ།།
དེ་དག་གི་ཚེ་ན་དུས་ནར་མར་སྦྱར་དགོས་པའི་བཟའ་བཏུང་དང་།
བར་
བར་དུ་སྟོན་མོ་དང་། དགའ་སྤྲོའི་གསོལ་རས་སོགས་བཟང་ཞིང་རྒྱ་ཆེ་བ་མི་
བགྲང་བར་ལས་ཚན་སོ་སོའི་ཡོན་དང་པར་ཤིང་སོགས་ཀྱི་རིན་བཅས་རགས་པ་་་་་་
105-243