བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༩༡
སྔོན་བསྟན་པ་སྔ་དར་གྱི་ཚེ་པཎྜི་ཏ་ཛི་ན་མི་ཏྲ་དང་།
ལོ་ཙཱ་བ་སྐ་བ་དཔལ་
བརྩེགས་སོགས་ཀྱིས་གདགས་པའི་བསྟན་བཅོས་ལས། འཇིག་རྟེན་གདགས་པ།
རྒྱུ་གདགས་པ། ལས་གདགས་པ་གསུམ་དང་།
ཐོགས་མེད་ཀྱིས་མཛད་པའི་
ཐེག་ཆེན་གྱི་མངོན་པ་ཀུན་ལས་བཏུས་དང་། དབྱིག་གཉེན་གྱིས་མཛད་པའི་ཉན་
ཐོས་པར་གྲགས་པའི་མངོན་པ་མཛོད་ཀྱི་གཞུང་། དེའི་རང་འགྲེལ་དང་འགྲེལ་པ་
རྒྱལ་སྲས་མ་སོགས་བསྒྱུར་ནས་བཤད། དེ་དག་གི་སློབ་མ་སྣ་ནམ་ཟླ་བའི་རྡོ་རྗེ་
དང་༑ ལྷ་ལུང་དཔལ་གྱི་རྡོ་རྗེ། དབས་ཡེ་ཤེས་རྒྱལ་བ་གསུམ་ལས། ཕྱི་མས་
ཁམས་སུ་བྱོན་ནས་གྲུམ་རྒྱལ་བའི་ཡེ་ཤེས་ལ་བཤད་པ་སོགས་ནས་མངོན་པའི
འཆད་ཉན་གངས་རིའི་རྒྱུན་འདིར་ད་ལྟའི་བར་ཤིན་ཏུ་དར་བར་བྱུང་ངོ་།
འགོས་ལོ་སོགས་ཀྱིས་བརྒྱུད་པ་འདི་ནས་དར་བ་ནི་མངོན་པ་གོང་མ་ཁོ་ན་ཡིན་ལ།
མཛོད་ཀྱི་བ ཤད་སྲོལ་ལ་བརྒྱུད་པ་བསྟར་ཆགས་འདེད་རྒྱུ་མེད་པར་སྨྲས་ཀྱང་།
བཤད་སྲོལ་འདི་ལས་ཀུན་བཏུས་གཙོ་ཆེར་དར་བ་ནི་བྱུང་སྲིད་མོད་ཀྱི། མཛོད་
འགྲེལ་པ་དང་བཅས་པའང་འདི་ལས་ངེས་པར་འབྱུང་དགོས་ཏེ། ཀུན་མཁྱེན་བུ་
སོགས་མཁས་པ་ཐམས་ཅད་ཀྱིས་བརྒྱུད་ཁུངས་འདི་ཉིད་གཙོ་བོར་སྨོས་པའི་ཕྱིར་་་་
Ж
ཡང་ན་རོ་པའི་སློབ་མ་པཎྜི་ཏ་སྨིཾ་ཏི་ཛྙཱ་ན་བོད་དུ་བྱོན་ནས་ཁམས་ཀྱི་འདན་་་་་
ཀློང་ཐང་དུ་མངོན་པ་མཛོད་ཀྱི་བཤད་པ་མཛད་པའི་ཚེ་མཁས་བཙུན་མང་དུ
འདུས་པས་མངོན་པ་འོག་མའི་བསྟན་པ་གཞི་བཞེངས་སུ་བཏང་སྟེ། དེའི་སློབ་མ་
གཡས་ཆེན་པོ་ཤེས་རབ་གྲགས་སོགས་ཀྱིས་དབུས་གཙང་ཁམས་གསུམ་དུ་སྤེལ་བས་
མཛོད་ཀྱི་བཤད་པ་གཙོ་བོར་དར་བ་ནི་འདི་ལས་བྱུང་བ་ཡིན་ནོ།།
ཡང་པཎ་ཆེན་ཤཱཀྱ་ཤྲཱིས་ས་སྐྱ་པཎ་ཆེན་ལ་མཛོད་ཀྱི་བཤད་པ་གནང་ཞིང་།
105-1.1