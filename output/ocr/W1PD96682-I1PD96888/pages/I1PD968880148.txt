१२०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བྱུང་བའི་བུ་ལྷ་ཀྲྀཥྞ ས་བྱིན་པས་མིང་ཡང་ཀྲྀཥྞ་སྟེ་ནག་པོར་གྲགས་པ་ཞིག་ཡོད་པ་་་་
རྒྱ་མཚོ་ཆེན་པོར་ལན་བདུན་ཞུགས་པའི་རྗེས་མའི་རེས་ལ་སྲིན་མོའི་རིགས་ཁྲུང་་་་་་
ཁྲུང་གཞོན་ནུ་ཞེས་བྱ་བས་ཟིན་ཏེ་འཇིགས་པ་དེ་ལས་དྷཱི་ཏི་ཀའི་ཆོ་འཕྲུལ་གྱིས་་་་་་
བསྐྱབས་པས་ཚོང་པ་རྣམས་ཛམྦུའི་གླིང་དུ་ཕྱིན་པའི་ཚེ་ཚོང་དཔོན་ནག་པོས་་་་་་་་་་
ཕྱོགས་བཞིའི་དགེ་འདུན་ལ་ལོ་གསུམ་དུ་དུས་སྟོན་ཆེན་པོ་བྱས་ནས་མཐར་རབ་ཏུ་་
བྱུང་ཞིང་དྷཱི་ཏི་ཀ་ལས་བསྙེན་པར་རྫོགས་ཏེ་དགྲ་བཅོམ་པ་ཐོབ་བོ། །དེ་ནས་
འཕགས་པ་དྷཱི་ཏི་ཀ་ལོ་མང་ཙམ་ཞིག་ཏུ་བསྙུན་གྱིས་ཐེབས་ཏེ་མལླ་བའི་ཡུལ་གྱི་བྱེ་་་
བྲག་ཀཽ་ཤཱམྦཱི་ཁོ་ནར་བཞུགས་ནས་སློབ་མ་རྣམས་ལ་གདམས་ངག་འབོག་པ་ན།
ཡངས་པ་ཅན་པའི་དགེ་སློང་རྣམས་གནས་བརྟན་ནད་ཀྱིས་ཐེབས་པ་ལས་ཡང་་་་་་་
དག་པའི་གདམས་ངག་ཇི་ཞིག་འཐོབ་ཅེས་དེའི་དྲུང་དུ་མི་འགྲོ་བའི་རྒྱུས་མདོ་སྡེ་ལ་
མི་འཇུག །འདུལ་བ་ལ་མི་སྣང་། ཆོས་ཉིད་དང་འགལ་བའི་མི་རུང་བའི་གཞི་
བཅུ་སྤྱོད་པར་གྱུར་ཏེ། དེའང་ཨ་ལ་ལའི་རུང་བ། རྗེས་སུ་ཡི་རང་བའི་རུང་བ།
རང་གི་ལག་གིས་ས་རྐོ་བ་དང་རྐོར་འཇུག་པ་ཀུན་དུ་སྤྱོད་པས་རུང་བར་བྱེད་པ།
འཚོ་བའི་བར་དུ་བཅང་བའི་ཚྭ་དུས ་རུང་དང་བསྲེས་ནས་སྤྱོད་པ ས་རུང་བ།
འདུས་ཤིང་ཟ་བ་ལམ་གྱིས་རུང་བར་བྱེད་པ། ལྷག་པོར་མ་བྱས་པའི་བཟའ་
བཅའ་སོར་མོ་གཉིས་ཀྱིས་རུང་བར་བྱེད་པ་སྲིན་བུ་པདྨ་བཞིན་ཆང་གཞིབས་ཏེ་་་་་་
བཏུང་བ་ནད་པས་རུང་བར་བྱེད་པ། ཞོ་བྲེ་གང་ལ་འོ་མ་བྲེ་གང་བསྲེས་པས་དུས་
མིན་དུ་རུང་བར་བྱེད་པ། གདིང་བ་གསར་པ་ལ་རྙིང་པས་མ་གླན་པར་ལོངས་
སྤྱོད་པའི་རུང་བ། དྲི་དང་ཕྲེང་བས་བརྒྱན་པའི་ལྷུང་བཟེད་དུ་གསེར་དངུལ་
སོགས་རིན་པོ་ཆེ་བླངས་ནས་རུང་བར་སྤྱོད་པ་རྣམས་སོ། །དེའི་ཚེ་གྲོང་ཁྱེར་ནོར་
ཅན་ན་དགྲ་བཅོམ་པ་གྲགས་པ་ཞེས་བྱ་བ་རྣམ་ཐར་བརྒྱད་ལྡན་ཞིག་ཡོད་པ་འཁོར་
105-120