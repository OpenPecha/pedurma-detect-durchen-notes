५८८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བ་ཙམ་ལས་འགྱུར་བྱང་སོགས་ཅི་ཡང་མི་སྣང་ཞིངང་། མཚན་བྱང་བསྡུས་དྲགས་
པ་དང་། ཆད་ལྷག་གི་སྐྱོན་ཡང་མི་ཉུང་བ་ཞིག་ཡོད་པས་བློ་ཡིད་ཚིམ་པ་མ་བྱུང་བ་
དང་༑ པེ་ཅིང་བཀའ་འགྱུར་གྱི་ལོ་རྒྱུས་ཡིག་ཆ་ཁག་ཏུའང་དཀར་ཆག་འདི་དང་
འབྲི་མཁན་འདི་ཡིན་གྱི་གསལ་ཁ་མི་འདུག་པས། ཕལ་ཆེར་སྐབས་དེར་དཀར་
ཆག་མ་བྲིས་པར་མངོན་པས། དེས་ན་འདིར་པེ་ཅིང་བཀའ་འགྱུར་གྱི་དཀར་ཆག་
རྒྱས་བསྡུས་འཚམ་པ་ཞིག་ཡོད་ན་ཅི་མ་རུང་སྙམ་སྟེ། མ་བསྐུལ་དང་བླངས་ཀྱི་སྒོ་
ནས༑ ལྡོང་ངེ་བསྟན་འཛིན་གྲགས་པ་དང་ངོ་མོའི་ཀུན་བཟང་ནམ་མཁའ་གཉིས་
ཀྱིས༑ ལས་ཞོར་དུ་ཚེགས་ལ་མ་འཛེམས་པར་པེ་ཅིང་བཀའ་འགྱུར་གྱི་པོད་རེ་
རེར་ཞིབ་ཏུ་མཇལ་ནས། ཆོས་ཀྱི་བཞུགས་བྱང་དང་། འགྱུར་བྱང་། ལེའུ་
དང་བམ་གྲངས་སོགས་གཞུང་ལས་ཇི་ལྟར་འབྱུང་བ་དེ་ལྟར་ཆད་ལྷག་མ་ཤོར་བར་་
བསྒྲིགས་པ་ཡིན་ལ། འོན་ཀྱངང་། ང་ཚོ་མཐོང་ཐོས་ཉུང་བའི་དབང་གིས་་་
སྔོན་གྱི་པེ་ཅིང་བཀའ་འགྱུར་གྱི་དཀར་ཆག་རྙིང་པ་ཡོད་ནས་མ་མཐོང་བ་ཡིན་ན།
བློ་དང་ལྡན་པ་སུ་ཡིན་ཀྱང་དགོངས་འགལ་མེད་པར་འདི་ལ་ཁ་སྐོང་གནང་རོགས་་
ཞེས་ཞུ་བ་ལགས། འདི་ཡང་སངས་རྒྱས་ཀྱི་དགོངས་པ་བླ་ན་མེད་པ་འཇིག་རྟེན་
གྱི་ཁམས་འདིར་ཡུན་རིང་དུ་གནས་པའི་རྒྱུར་གྱུར་ཅིག། །།སརྦ་མངྒ་ལཾ།
105-588