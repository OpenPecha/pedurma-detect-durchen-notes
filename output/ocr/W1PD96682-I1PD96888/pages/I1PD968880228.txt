བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
२००
རྒྱུད་རྡོ་རྗེ་རྩེ་མོ་སོགས་སློབ་མ་མང་པོ་ལ་བཤད། ཟངས་དཀར་ལོ་ཙཱས་ཀྱང་ཡོ་
གའི་སྐོར་ལ་གསན་པ་རྒྱ་ཆེན་པོ་མཛད་ནསས།
སྨད་འགྲེལ་དུམ་བུ་གསུམ་ཡང་
རྫོགས་པར་བསྒྱུར། ཟངས་དཀར་གྱི་བུ་བཞིར་གྲགས་པ་སོགས་ལ་བཤད་པས་
ཆེས་དར་བར་གྱུར་པ་ཡིན་ནོ། །དེ་དག་ལས་བརྒྱུད་དེ་ཕྱིས་བུ་སྟོན་རིན་པོ་ཆེ་ལ་
དབང་དང་རྒྱུད་འགྲེལ་གྱི་བཤད་པ་ཐམས་ཅད་ཡོངས་སུ་རྫོགས་པར་བྱུང་བ་དེས་་་
རྣལ་འབྱོར་རྒྱུད་ཀྱི་བསྟན་པ་རྨང་ནས་གསོ་བ་ལྟ་བུར་མཛད་པ་ཡིན་ཞིངང་། དེང་
སང་ནི་རྒྱུད་རྣམས་ཀྱི་བཀླག་ལུང་ཙམ་དང་། དབང་བཀའ་འགའ་ཞིག་ལས་རྒྱུད་
འགྲེལ་གྱི་བཤད་པ་སོགས་ཕལ་ཆེར་མི་བཞུགས་སོ། །རྣལ་འབྱོར་བླ་མེད་རྒྱུད་
ལས་ཕ་རྒྱུད་ཀྱི་གཙོ་བོ་གསང་བ་འདུས་པ་ནི། འཕགས་ལུགས་དང་ཡེ་ཤེས་
ཞབས་ལུགས་གཉིས་ལས་སྔ་མ་ནི་དང་པོར་ལོ་ཆེན་རིན་ཆེན་བཟང་པོས་འདུས་་་་་་
པའི་རྒྱུད་ཉིད་དང་། དེའི་འགྲེལ་པ་སྒྲོན་གསལ་སོགས་གཞུང་ཆེ་ཕྲ་མང་པོ་
བསྒྱུར༑ དེ་དག་གི་དབང་དང་བཤད་པ་སོགས་ཀྱང་དཔྱིས་ཕྱིན་པར་གསན།
གཞན་ཡང་ཕྱི་ནས་ལོ་ཙཱ་བ་མང་པོས་འཕགས་ཡུལ་ནས་མཉན་ཏེ་བསྒྱུར་བཤད་ཅི་་
རིགས་པ ར་མཛད་མོད་ཀྱི་གཙོ་བོར་མར་འགོས་ཀྱི་ལུགས་གཉིས་སུ་གྲགས་ཆེ།
དེའང་འགོས་ལུགས་ནི་ལོ་ཙཱ་བ་ཆེན་པོ་འགོས་ཁུག་པ་ལྷ་བཙས་ཀྱིས་སློབ་དཔོན་་་་་
ཆེན་པོ་དཱི་པཾ་ཀ་ར་དང་། དེ་ཝཱ་ཀ་ར་ཙནྡྲ་དང་། བིརྱ་བྷ་དྲ་སོགས་པཎྜི་ཏ་
བདུན་ཅུ། མཁའ་འགྲོ་མ་གཉིས་རྣམས་ལས་གསང་བ་འདུས་པའི་དབང་རྒྱུད་
འགྲེལ་མན་ངག་དང་བཅས་པ་གསན། བོད་དུ་སྔར་བསྒྱུར་བའི་རྒྱུད་འགྲེལ་ཕྲན་
དང་བཅས་པ་རྣམས་ལ་འགྱུར་བཅོས་དང་ཞུས་དག་སོགས་ཤིན་ཏུ་ལེགས་པར་་་་་་་་
མཛད༑ སློབ་མ་རྣམས་ལ་རྒྱ་ཆེར་བསྟན་པ་ལས་མང་ར་བ་སེང་གེ་རྒྱལ་མཚན་
སོགས་སློབ་མའི་མཆོག་དྲུག་བྱུང་། དེ་དག་ལས་ཉེ་བར་བརྒྱུད་དེ་འདུས་པའི་
105-200