བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༧༧
བཤད་པས་བསྟན་པ་སྤེལ་ལོ།།
ཡང་ཀོངྐ་ནའི་སློབ་དཔོན་སྲུང་བའི་ཞབས་ཀྱིས་ཟླ་གྲགས་དང་མཇལ་ནས་
སྒྲོན་གསལ་གྱི་གླེགས་བམ་ཡང་རྙེད་དོ། །ཡང་པཎྜི་ཏ་སྒྲ་ཅན་འཛིན་གྱིས་ཀླུའི་
བྱང་ཆུབ་དང་མཇལ་ཏེ་ཀླུ་སྒྲུབ་ཡབ་སྲས་ཀྱི་སྔགས་ཀྱི་མན་ངག་ཐམས་ཅད་ནོས་་་་་
པར་ཡང་གྲགས་ཏེ། མདོར་ན་འདི་དུས་ཙམ་ནས་འདུས་པ་འཕགས་སྐོར་ཐོག་
མར་དར་བ་ཡིན་ནོ།།
དེ་འོག་རྒྱལ་པོ་དྷརྨ་པཱ་ལའི་ཚེ་ཤར་ཕྱོགས་བྷངྒ་ལའི་ཡུལ་དུ་གྲུབ་ཆེན་ཀུ་ཀུ་རཱི་་
པ་བྱུང་སྟེ། འདིས་ཨོཾ་ཌཱུན་ནས་མ་ཧཱ་མཱ་ཡཱའི་རྒྱུད་སྤྱན་དྲངས་ནས་ཀུ་ཀུ་རཱི་པའི་
ཆོས་བདུན་དུ་གྲགས་པ་ལས་དྲུག་མཛད།
སེང་གེ་བཟང་པོའི་སློབ་མ་སངས་རྒྱས་
ཡེ་ཤེས་ཞབས་ཀྱིས་ཨོཾ་ཌཱུན་དུ་བྱོན་ནས། ལ《གྣི་ཆེན་མོ་མཉེས་པར་བྱས། གཞན་
ཡང་སྲུང་བའི་ཞབས་དང་འཇམ་དཔལ་བཤེས་གཉེན་སོགས་ལས་གསང་བ་འདུས་་
པའི་དབང་རྒྱུད་མན་ངག་དང་བཅས་པ་ནོས་ནས་བསྒོམས་པས་ཀྱང་གྲུབ་སྟེ། བི་
ཀྲ་མ་ལ་ཤཱི་ལར་སྔགས་ཀྱི་རྡོ་རྗེ་སློབ་དཔོན་ཆེན་པོ་མཛད་དེ་ཀྲི་ཡོག་སྡེ་གསུམ་དང་།
ནང་རྒྱུད་སྡེ་ལྔ་སྟེ། འདུས་པ། སྒྱུ་འཕྲུལ་དྲ་བ། སངས་རྒྱས་མཉམ་སྦྱོར།
ཟླ་གསང་ཐིག་ལེ། འཇམ་དཔལ་ཁྲོས་པ་རྣམས་དང་། ཁྱད་པར་གསང་བ་
འདུས་པའི་རྒྱུད་གཙོ་བོར་བཤད་པས་རྡོ་རྗེ་ཐེག་པའི་བསྟན་པ་རྒྱ་ཆེར་རྒྱས་པར་་་་་
མཛད༑ སྒྲུབ་ཐབས་ཀུན་བཟང་ལ་སོགས་པའི་གཞུང་བཅུ་བཞི་དང་། གཞན་
ཡང་གཞུང་མང་པོ་བརྩམས་སོ། །སློབ་མ་ཤིན་ཏུ་མང་ཡང་གཙོ་བོ་མཆོག་བཅོ་
བརྒྱད་བྱུང་ཞིང་དེ་ལས་ཀྱང་མར་མེ་མཛད་བཟང་པོ། རབ་ཞི་བཤེས་གཉེན།
སྒྲ་གཅན་འཛིན་བཟང་པོ། རྡོ་རྗེ་བདེ་བ་ཆེན་པོ་སྟེ་བཞིས་རིག་པ་འཛིན་པའི་
གནས་གྲུབ་པར་གྲགས་སོ།།
105-177