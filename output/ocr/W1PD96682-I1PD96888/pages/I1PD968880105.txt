བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་།
لولد
བཤད་པ་ལྟ་བུ་གསང་སྔགས་ཕྱི་ནང་གཉིས་ཀྱི་དབྱེ་བ་སོགས་མང་ནའང་། གཙོ་
བོར་དེང་སང་གྲགས་ཆེ་བ་ལྟར་རྒྱུད་སྡེ་བཞིར་དབྱེ་ན། བྱ་བ་དང་། སྤྱོད་པ་
དང་༑ རྣལ་འབྱོར་དང་། རྣལ་འབྱོར་བླ་མེད་ཀྱི་རྒྱུད་རྣམས་ཏེ།
དང་པོ་ནི།
དགྱེས་རྡོར་དོན་བསྡུས་ཀྱི་འགྲེལ་པ་ལས་དེ་ཁོ་ན་ཉིད་བསྒོམ་པའི་ནུས་པ་ཆུང་བ་་་་
མཚན་མ་ཅན་གྱི་སྤྱོད་པ་ལ་མངོན་པར་དགའ་བ་རྣམས་ལ་ཕྱིའི་སྤྱོད་པ་དེ་དག་་་་་་་
ཤས་ཆེར་སྟོན་པ་བྱ་བའི་རྒྱུད་ཅེས་ཕྱིའི་བྱ་བ་གཙོ་བོར་སྟོན་པས་བྱ་བའི་རྒྱུད་དེ།
དེའང་རབ་ཏུ་སྒྲོན་གསལ་ལས། ཁྲུས་དང་གོས་དུས་གསུམ་དུ་བརྗེ་བ་དང་།
སྨྱུང་བར་གནས་པ་ལ་སོགས་པ་རྗོད་པར་བྱེད་པའི་རྒྱུད་ནི་བྱ་བའི་རྒྱུད་དེ། སྒྲོལ་
མ་འབྱུང་བ་ལ་སོགས་པའོ། །ཞེས་དང་། ཨ་བྷ་ཡས། དམ་པའི་ཆོས་ཕྱིའི་ནི་
བྱ་བའི་རྒྱུད་ལ་སོགས་པའོ། །དེ་ལ་བྱ་བའི་རྒྱུད་ནི་དམ་ཚིག་གསུམ་གྱི་རྒྱལ་པོ་
དང་༑ འབྱུང་པོ་འདུལ་བྱེད་ལ་སོགས་པ་སྟེ། གང་དུ་ཁྲུས་དང་སྨྲ་བཅད་ལ་
སོགས་པ་རྣམས་ཀྱི་བྱ་བ་ཕྱི་རོལ་གྱི་ལུགས་མ་དང་བྲིས་སྐུ་ལ་སོགས་པ་ལྷ་་་་་་་་་
དམིགས་པའོ། །ཞེས་སོ།།
གཉིས་པ་ནི། རབ་ཏུ་སྒྲོན་གསལ་ལས། བརྟུལ་ཞུགས་དང་། དངོས་
གྲུབ་དང་། རྫུ་འཕྲུལ་གཙོ་བོར་གྱུར་པ་ལ་སོགས་པ་སྤྱོད་པའི་རྒྱུད་དེ་ཞེས་པས་
བརྟུལ་ཞུགས་ཀྱི་སྤྱོད་པ་གཙོ་བོར་སྟོན་པའི་ཕྱིར་རམ།
དགྱེས་རྡོར་དོན་བསྡུས་ཀྱི་
འགྲེལ་པར། གང་ཞིག་བྱ་བའི་ཁྱད་པར་ལའང་མོས་ཤིང་། ཐབས་ཤེས་རབ་ཀྱི་
སྤྱོད་པ་རྒྱ་ཆེན་པོ་ལའང་སྦྱོར་བའི་ནང་གི་བདག་ཉིད་ཅན་གྱི་ཚུལ་ཡང་མི་འདོར་་་་
བར་སྤྲོ་བ་དེ་དག་ལ་ནི། བྱ་བ་དང་རྣལ་འབྱོར་གྱི་རྒྱུད་ཆ་གཉིས་ལས་མཐུན་པའི་
གཉི་གའི་རྒྱུད་ཅེས་སོགས་འབྱུང་བའི་ཕྱིར། ཕྱིའི་བྱ་བ་དང༌་། ནང་གི་ཏིང་ངེ་
འཛིན་ཆ་མཉམ་དུ་སྤྱོད་པས་སྤྱོད་པའི་རྒྱུད་དེ། དེའང་ཨ་བྷ་ཡས། སྤྱོད་པའི་
105-77