བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༣ ༧༡
གཞོན་ནུའི་འཁྲི་ཤིང་ལས་དེ་ལྟར་བཞེངས་པའི་དགོས་ཆེད་ཕན་ཡོན་བསྔོ་སྨོན
དང་བཅས་པ་ལེགས་པར་བཤད་པའི་ཡལ་འདབ་སྟེ་ལྔ་པའོ།། །
དེ་ལྟར་བདེ་བར་གཤེགས་པའི་གསུང་རབ་རིན་པོ་ཆེ་གངས་ཅན་གྱི་ལྗོངས་་་་་་
འདིར་འགྱུར་རོ་ཅོག་ལས་དེང་སང་ཇི་ཙམ་བཞུགས་པ་པར་དུ་བསྒྲུབས་པའི་ཚུལ་་་
ལས་ཉེ་བར་བརྩམས་ཏེ་ལེགས་པར་བཤད་པ་སྐབས་ལྔ་ཡི་བདག་ཉིད་ཅན་འདི་ནི།
བསོད་ནམས་མངོན་པར་འདུ་བྱེད་པའི་ཕྲིན་ལས་རྒྱ་ཆེན་པོ་འདི་གང་གིས་བསྐྲུན་་་
པར་མཛད་པ།
མིའི་དབང་པོ་ཆོས་བཞིན་དུ་ས་སྐྱོང་བ་ཉིད་ཀྱི་བཀའ་སྩལ་པ་
ལྷུར་བླངས་ཏེ། འཇིག་རྟེན་དབང་ཕྱུག་ཀརྨ་པའི་གསུང་ལས་སྐྱེས་པའི་སློབ་
འབངས་ཀྱི་ཐ་ཤལ། གནམ་བསྐོས་འཇམ་དབྱངས་གོང་མ་ཆེན་པོའི་ལུང་གིས་
ཀྭན་ཏིང་ཡྭན་ཐོང་མྱའུ་ཆི་ཤྭེ་ཤིར་འབོད་པ།
མིང་དངོས་ཀརྨ་བསྟན་པའི་ཉིན་
བྱེད་གཙུག་ལག་ཆོས་ཀྱི་སྣང་བ་ཞེས་བགྱི་བས། བདག་ཅག་གི་སྟོན་པ་རྣམ་
འདྲེན་ཤཱཀྱའི་དབང་པོ་དགོངས་པ་ཞི་དབྱིངས་སུ་མནལ་བའི་ཚུལ་བསྟན་ནས་་་་་་་་་
བགྲང་བྱ་ཉིས་སྟོང་དྲུག་བརྒྱ་བཅུ་གསུམ་འདས་པ། ཆུ་མོ་གླང་གི་ལོ་གྲོ་བཞིན་གྱི་
ཟླ་བའི་དཀར་ཕྱོགས་ཀྱི་དུས་ཚེས་བཟང་པོར། སྡེ་བཞི་དགེ་བཅུའི་དཔལ་འབྱོར་
མངོན་པར་མཐོ་བའི་རྒྱལ་ཁབ་ཆེན་པོ་ཉིད་དུ་བྲིས་པ་དགེ་ལེགས་སུ་གྱུར་ཅིག། །།
ཤུ་བྷ་མསྟུ་སརྦ་ཛ་ག་ཏཱཾ།། །།
105-371