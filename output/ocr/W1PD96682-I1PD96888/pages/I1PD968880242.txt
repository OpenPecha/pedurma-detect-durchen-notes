བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༢༡༤
ཞིང་ཀུན་དུ། །རྒྱས་པར་འགེངས་པའི་ཕྲིན་ལས་འདི་རྨད་བྱུང་།
།འོན་ཀྱང་
སྐལ་ཆུང་རྣམས་ཀྱི་བློ་གྲོས་ཀྱི། །བུ་ག་ཕྲ་མོའི་སྣོད་དང་མ་འཚམ་པས།
།མ་
རྟོགས་ལོག་པར་རྟོག་པའི་མུན་པ་དེས། །ཕྱོགས་རེ་ཙམ་ལ་བསླད་པར་བྱས་པ་
ཡོད༑ །དེས་ན་འཕགས་ཡུལ་མཁས་པའི་རྣ་བ་ལ།
།ཉེ་བར་བབས་ཤིང་མགྲིན་
པའི་རྒྱན་གྱུར་པ། །ལུང་བསྟན་བརྙེས་པའི་སྨྲ་མཁས་མཆོག་རྣམས་ཀྱིས། །ཡང་
ཡང་བྱི་དོར་བྱས་འདི་འཁྲུལ་མེད་ཡིན། །གང་ལ་བདེར་གཤེགས་རྣམས་ཀྱིས་
གཤེགས་གྱུར་ཅིང་། །གྲུབ་པ་རྣམས་ཀྱིས་སྙིང་པོར་བཅང་བའི་ལམ། །དེ་ལ་
སེམས་ཡོད་སྐྱེ་བོས་སྨོས་ཅི་དགོས། །བེམས་དངོས་རྣམས་ཀྱང་འདུད་པ་ལྷུར་ལེན་
སྙམ༑ །ཚད་མེད་ཡོན་ཏན་གཏེར་གྱུར་བསྟན་པ་འདི།
།གངས་ཅན་སྐྱེ་དགུའི་
བསོད་ནམས་དོ་ར་རུ། །མངོན་པར་དྲངས་པའི་ཤིང་རྟ་ཆེར་གྱུར་པ། །ལོ་པཎ་
ནོར་བུའི་ཕྲེང་བ་དངར་རྣམས་ཀྱི། །བཀའ་དྲིན་ཚད་མེད་ཡིད་ལ་རྣམ་བཀོད་ན། །
དད་པའི་སྤུ་ལོང་ཆེས་ཆེར་གཡོ་བཞིན་དུ། །ཞིང་གི་རྡུལ་སྙེད་ལུས་ཀྱིས་བྱང་ཆུབ་
བརར༑ །དེ་དག་སྤྱི་བོར་མཆོད་ལ་སུ་མི་སྤྲོ། །སྙིགས་མའི་གཟེབ་ནང་ལས་ཀྱི་
ཞགས་པ་ཡིས། །དམ་པོར་བཅིངས་པའི་དམན་པ་བདག་འདྲ་རྣམས། །དམ་
པའི་མཛད་བཟང་འདི་ལྟའི་རྗེས་ཞུགས་ཏེ། །རྒྱལ་བསྟན་མ་ལུས་འཛིན་པའི་མཐུ་
ཐོབ་ཤོཤོག །བདེ་བར་གཤེགས་པའི་བཀའ་གངས་ཅན་གྱི་བརྡས་དྲངས་པའི་ཕྱི་
མོའི་ཚོགས་ཇི་སྙེད་པ་པར་དུ་བསྒྲུབས་པའི་ཚུལ་ལས་ཉེ་བར་བརྩམས་པའི་གཏམ་་་
བཟང་པོ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་་་་
ལས་བསྟན་པ་དེ་ཛམྦུའི་གླིང་དུ་ཇི་ལྟར་བསྐྱངས་པའི་ཚུལ་རགས་པ་ཙམ་ཞིག་
བཤད་པའི་ཡལ་འདབ་སྟེ་གཉིས་པའོ།། །།
105-214