བདེ་བར་གཤེགས་པའི་གསུང་རབ་རིན་པོ་ཆེའི་དཀར་ཆག་བསྟན་པ་རྒྱས་པའི་ཉི་འོད་ཅེས་བྱ་བ།
༣༧༧
གཏོད་ཅིང་། །སྔོན་མེད་དམ་ཆོས་ཉི་མའི་དཀྱིལ་འཁོར་ལེགས་པར་བསྒྱུར་ནས་
བོད་ཡུལ་མུན་པ་ཡི། །སྨག་རུམ་འཇོམས་མཛད་སྒྲ་བསྒྱུར་དབང་པོ་སད་མི་མི་
བདུན་ཀ་ཅོག་ཞང་གསུམ་སོགས། །འགྲོ་བའི་གཉེན་གཅིག་མཚུངས་མེད་སྐྱེས་
ཆེན་མཆོག་རྣམས་རྟག་ཏུ་གུས་པའི་ཡིད་ཀྱིས་འཚལ། །སངས་རྒྱས་ཀུན་གྱི་མཛད་
པ་རབ་མཛད་སྤྲུལ་པའི་རྣམ་འཕྲུལ་འགྲོ་ཀུན་བདེ་མཛད་སྲོང་བཙན་སྒམ་པོ་དང་༎
མགོན་པོ་འཇམ་དབྱངས་ཁྲི་སྲོང་ལྡེ་བཙན་ཞེས་གྲགས་ས་ཆེན་འདི་ན་འགྲན་ཟླ་
མེད་པའི་ས་སྐྱོང་མཆོག །ཞི་བས་མི་འདུལ་འགྲོ་བ་འདུལ་ཕྱིར་དྲག་པོའི་ཚུལ་
སྟོན་རྡོ་རྗེ་འཛིན་པ་རལ་པ་ཅན་ལ་སོགས། །བསྟན་པའི་སྦྱིན་བདག་གངས་ཅན་
ཆོས་རྒྱལ་བཙན་པོར་བྱོན་པའི་མེས་དབོན་རྣམ་གསུམ་རྒྱལ་གྱུར་ཅིག །བདུད་
རིགས་འབྱུང་པོའི་སྤྲིན་གྱིས་ཐུབ་བསྟན་ཉི་འོད་བསྒྲིབས་པ་ལས། །སླར་ཡང་
གསལ་བའི་བདག་རྐྱེན་མངའ་བདག་ཁྲི་པ་ཡབ་སྲས་དང་། །བསྟན་པའི་སྲོག་
ཤིང་དམར་གཡོ་རྩངས་གསུམ་བླ་ཆེན་དགེ་བ་གསལ། །བསྟན་པ་སྤེལ་མཛད་
དབུས་གཙང་མི་དྲུག་སོགས་ལའང་ཕྱག་འཚལ་ལོ། །སྔོན་གྱི་ཡབ་མེས་མཛད་པ་
གཟིགས་ནས་བདེ་གཤེགས་བསྟན་པ་གསལ་བྱའི་ཕྱིར། །རང་གི་སྐུ་འང་གཏོང་
མཛད་རྒྱལ་བས་ལུང་བསྟན་ལྷའི་བླ་མ་ནི། །ཡེ་ཤེས་འོད་དང་བྱང་ཆུབ་ཐུགས་
མངའ་བྱང་ཆུབ་འོད་ཞེས་གྲགས་པ་ལ། །བདག་ཅག་དད་པས་ཡན་ལག་མཆོག་
གིས་རྣམ་པ་ཀུན་དུ་འདུད་པར་བགྱི། །སྤྲུལ་པའི་སྐྱེས་མཆོག་ལོ་ཆེན་རིན་བཟང་
དང་༑ །རྒྱལ་བས་ལུང་བསྟན་བློ་ལྡན་ཤེས་རབ་དང་། །འཇམ་དབྱངས་རྗེས་
བཟུངས་ས་སྐྱ་པཎ་ཆེན་དང་། །ཐམས་ཅད་མཁྱེན་པ་བུ་སྟོན་ལོཙྪ་སོགས། །
སླར་ཡང་བཀའ་དྲིན་ཆེ་བ་རྣམས་ལ་འདུད། །རྡོ་རྗེ་འཆང་ཆེན་གདུལ་བྱའི་དོན་
དུ་དགེ་སྦྱོང་ཚུལ་བཟུང་ནས། །རྡོ་རྗེ་གདན་མཚུངས་ཀུན་བཟང་ནགས་ཁྲོད་སེང་
105-377