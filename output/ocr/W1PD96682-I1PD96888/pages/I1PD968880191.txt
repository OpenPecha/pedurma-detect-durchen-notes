བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༦༣
འགའ་ཞིག་དང་། པཎ་ཆུང་བརྒྱ་ཙམ་ལྷོ་ནུབ་ཕྱོགས་སུ་བྱོན།
བུདྡྷ་ཤྲཱི་མི་ཏྲ་
དང་༑ ཛྲ་ཤྲཱི་སོགས་ལྷོ་ཕྱོགས་ཐག་རིང་པོར་བྱོན། སངྒ་མ་ཤྲཱི་ཛྙཱ་ན་དང་།
ར་བི་ཤྲཱི་བྷ་དྲ་དང་། ཙནྡྲ་ཀ་ར་གུཔྟ་སོགས་མ་ཧཱནྟ་བཅུ་དྲུག་ཙམ་དང་། པཎ་
ཆུང་ཉིས་བརྒྱ་ཙམ་ར་ཤང་དང་། མུ་ཉང་། ཀཾ་བོ་ཇོ་སོགས་ཤར་ཕྱོགས་ཐག་
རིང་པོ་རྣམས་སུ་བྲོས་ནས་དབུས་འགྱུར་འཆང་དུ་བསྟན་པའི་དངོས་གཞི་ནུབ་བོ། །
འོན་ཀྱང་གོ་རཀྵའི་རྗེས་འབྲང་ན་ཌེ་ཤྭ་རའི་སྡེ་ཉུང་ངུ་ཞིག་ནང་པ་ཉིད་དུ་ལུས་པ་་
དང་༑ ནང་པའི་ལྷ་རྟེན་སོགས་ལུས་པ་རྣམས་ལ་ལ་ཝཾ་ག་སེ་ནའི་རྒྱུད་དུ་ཏུ་རུ་
བྐལ་ལུང་ལེན་དགོས་པའི་རྒྱལ་ཕྲན་འགའ་ཞིག་བྱུང་བས་ཀྱང་རང་སྟོབས་ལ་་་་་་་་་་
དཔག་པས་མཆོད་ཅིང་ཁྱད་པར་རྒྱལ་པོ་བུདྷ་སེ་ནའི་དུས། མ་ཧཱ་པཎྜི་ཏ་རཱ་ཧུ་ལ་
ཤྲཱི་བྷ་དྲ་ན་ལནྡར་བཞུགས་ཤིང་ཆོས་ཉན་པའང་བདུན་ཅུ་ཙམ་ཡོད་པར་གྲགས།
གཞན་ཡང་དེའི་རྗེས་སུ་ཅི་རིགས་པར་བྷཱུ་མི་ཤྲཱི་བྷ་དྲ་དང་། ཀ་རུ་ཎཱ་ཤྲཱི་བྷ་དྲ་
སོགས་ཀྱིས་ཀྱང་བརྩོན་པ་ཆེན་པོས་བསྟན་པ་བསྐྱངས་པར་གྲགས་སོ། །དེའི་རྗེས་
ཕྱི་མོ་ཞིག་ཏུ་བྷཾ་ག་ལའི་རྒྱལ་པོ་ཙ་ག་ལ་རཱ་ཛ་ཞེས་པ་སྟོབས་ཆེན་པོས་ཏུ་རུཥྐ
རྣམས་ལ་དབང་བསྒྱུར་བ་དེས་རྡོ་རྗེ་གདན་དུ་ཆོས་གཞི་བཙུགས་ནས་དེར་པཎྜི་ཏ་་
ཤཱ་རི་པུ་ཏྲས་ཆོས་བཤད་དོ། །ཡང་དེ་རྗེས་ཕྱི་མོ་ཞིག་ན་རྒྱལ་པོ་མུ་ཀུནྡ་དེ་བཞེས་
པས་མ་ག་དྷཱར་ཆོས་གཞི་བཙུགས།
ཨོ་ཌི་བི་ཤར་ཡང་ལྷ་ཁང་དང་ཆོས་གཞི་
འགའ་རེ་བྱས་པའི་གཏམ་སྣང་ཞིང༌་། འདི་སྐབས་རྡོ་རྗེ་གདན་གྱི་མཁན་པོ་སྒྲ་
ཅན་འཛིན་དཔལ་བཟང་པོ་དང་། པཎྜི་ཏ་དཔལ་ལྡན་ཡིད་ཀྱི་ཤིང་རྟ་གཉིས་
ཀྱང་བྱུང་བར་སྣང་ངོ་། །དེང་སང་ནི་རྡོ་རྗེ་གདན་དུ་ས་ནྱཱ་ཤཱི་ཞེས་པ་དཏྟ་ཏྲེའི་
སློབ་མ་དག་གིས་བཟུང་ནས་ཡུལ་དབུས་སུ་ནང་པ་ནི་འགའ་ཡང་མེད་དོ།
།རྒྱ་
གར་གྱི་ཤར་དང་། བྱང་ཤར་ར་ཁཾ་དང་། མུ་བྷཾ། ཙསྨ་དང་། ཀཾ་བོ་ཛ་
105-163