བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་།
५९
ཏེ༑ །དཔེར་ན་ཕ་རོལ་ཚུ་རོལ་འགྲོ་ངོགས་མི་མཐོང་བཞིན། །ཞེས་གསུངས་པ་
དང་༑ སློབ་དཔོན་ཀླུས། བཅོམ་ལྡན་དངོས་དང་དངོས་མེད་པ། །མཁྱེན་
པས་ཀཱ་ཏྱཱ་ཡ་ན་ཡི། །གདམས་ངག་ལས་ནི་ཡོད་པ་དང་། །མེད་པ་གཉི་ག་
དགག་པར་གསུངས། །ཞེས་གསུངས་པ་སོགས་ཀྱིས་ཉན་རང་རྣམས་ཀྱིས་ཀྱང་
དངོས་པོའི་དེ་ཁོ་ན་ཉིད་རྟོགས་པས་འཁོར་བ་ལས་རྒལ་ཏེ། རང་རང་གི་ལྷག་
མེད་མྱང་འདས་མངོན་དུ་བྱེད་པ་ཡིན་པའི་ཕྱིར་ལྟ་བ་རྐྱང་བས་ནི་ཐེག་པ་ཆེ་ཆུང་་་
དབྱེ་བར་དཀའ་བས་གཙོ་བོར་ཐབས་ལ་མཁས་པའི་སྤྱོད་པ་སོགས་ཀྱི་སྒོ་ནས་དབྱེ་་
བར་ཤེས་དགོས་ཏེ། རིན་ཆེན་ཕྲེང་བ་ལས། ཉན་ཐོས་ཐེག་པ་དེ་ལ་ནི། །
བྱང་ཆུབ་སེམས་དཔའི་སྨོན་ལམ་དངང་། །སྤྱོད་པ་ཡོངས་བསྔོ་མ་བཤད་དེས།
བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་ལ་གནས་པའི་དོན།
མདོ་སྡེ་ལས་ནི་བཀའ་མ་སྩལ། །ཐེག་པ་ཆེ་ལས་བཀའ་སྩལ་པ། །དེ་ཕྱིར་མཁས་
པ་རྣམས་ཀྱིས་གཟུང༌་། །ཞེས་གསུངས་པའི་ཕྱིར་རོ།།
ཐེག་པ་ཆུང་ངུ་དེ་ལ། དམན་པ་ཉན་ཐོས་ཀྱི་ཐེག་པ་དང་། འབྲིང་རང་
རྒྱལ་གྱི་ཐེག་པ་སྟེ་གཉིས་སུ་དབང་པོ་དང་འབྲས་བུ་མཆོག་དམན་གྱིས་དབྱེ་མོད་ཀྱི།
དེ་གཉིས་ལམ་ཕལ་ཆེར་རྣམ་གཞག་མཚུངས་པར་སའི་དངོས་གཞི་ལས་བཤད་དོ། །
ཐེག་ཆེན་ལ་རྒྱུ་ལམ་དུ་བྱེད་པ་མཚན་ཉིད་ཀྱི་ཐེག་པ། འབྲས་བུ་ལམ་དུ་བྱེད་པ་
གསང་སྔགས་རྡོ་རྗེ་ཐེག་པ་ཞེས་གཉིས་སུ་ཕྱེ་ཞིང་། སྔ་མ་ལ་དབུ་སེམས་གཉིས་སུ་
འབྱེད་ཀྱང་དེ་དག་ལ་ཐེག་པ་ཐ་དད་པའི་རྣམ་གཞག་བྱར་མེད་དེ། ལྟ་བ་ལ་ཅུང་
ཟད་ཁྱད་ཞུགས་ཀྱང་འབྲས་བུ་ལ་ཁྱད་པར་མེད་པའི་ཕྱིར་དང་།
ལམ་མྱུར་བུལ་
ཙམ་གྱིས་ནི་ཐེག་པ་སོ་སོར་འབྱེད་མི་ནུས་པའི་ཕྱིར་རོ། །ཐེག་པ་ཐམས་ཅད་ཀྱང་
སྤྱིའི་མཐར་ཐུག །ཐེག་པ་གཅིག་ཏུ་ངེས་ཏེ་ཉན་རང་གི་ཐེག་པའི་མྱང་འདས་དེ་
།
1
105-59