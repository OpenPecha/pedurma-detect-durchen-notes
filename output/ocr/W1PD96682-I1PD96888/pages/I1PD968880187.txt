. བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌ ༡༥༩
འཚོ་བ་སྦྱརར། བི་ཀྲ་མ་ལར་ཡང་སྔར་བཞིན་མཆོད། ན་ལནྡར་ཡང་ཆོས་གཞི་
འགའ་རེ་བཙུགས། ན་ལནྡྲ་དང་། ཏྲི་ཀ་ཊུ་ཀ་དང༌་། སཽསོ་མ་པུ་རི་སོགས་
སུའང་ཆོས་གཞི་མང་པོ་བཙུགས། འདི་སྐབས་རྟོག་གེ་པ་ཤེས་འབྱུང་སྦས་པ་
དང་༑ ཛེ་ཏཱ་རི་ཆེན་པོ་སོགས་ཀྱིས་བསྟན་བཅོས་རྩོམ་པ་སོགས་བསྟན་པ་ལ་བྱ་བ་
ལྷག་པར་མཛད། ཁྱད་པར་ཕྱི་མ་ནི་འཇམ་དཔལ་དབྱངས་ཀྱིས་རྗེས་སུ་བཟུང་
བས་སྨྲ་བའི་དབང་ཕྱུག་ཆེན་པོར་གྱུར་ཏེ། མདོ་སྔགས་ཀྱི་བསྟན་བཅོས་བརྒྱ་རྩ་
བརྒྱད་མཛད་པར་གྲགས་སོ།།
དེའི་འོག་ཏུ་རྒྱལ་པོ་དྷེ་ཡ་པཱ་ལ་ལོ་ཆུང་བས་དེའི་ཞང་པོ་ཙ་ན་ཀ་རྒྱལ་སྲིད་་་་་་
བྱེད་པའི་ཚེ་བསྟན་པའི་གསལ་བྱེད་ཆེས་མང་པོ་དང་ཁྱད་པར་བི་ཀྲ་མ་ལ་ཤཱི་ལའི་་་
མཁས་པ་སྒོ་དྲུག་ཏུ་གྲགས་པའང་བྱུང་སྟེ། ཤར་སྒོ་སྲུང་བ་རྩོད་དུས་ཀྱི་ཐམས་
ཅད་མཁྱེན་པ་རཏྣ་ཀ་ར་ཤཱནྟི་པ། ལྷོ་སྒོ་སྲུང་བ་ཤེས་རབ་འབྱུང་གནས། ནུབ་
སྒོ་སྲུང་བ་ངག་གི་དབང་ཕྱུག་གྲགས་པ། བྱང་སྒོ་སྲུང་པ་ན་རོ་བ། དབུས་ཀྱི་ཀ་
ཆེན་དང་པོ་བྲམ་ཟེ་རིན་ཆེན་རྡོ་རྗེ་དང་། གཉིས་པ་ཛྙཱ་ན་ཤྲཱི་མི་ཏྲ་རྣམས་སོ། །
དེ་དྲུག་པོ་སོ་སོར་ཟླ་མེད་པའི་མཁས་པ་ཆེན་པོར་གྱུར་ཏེ། མུ་སྟེགས་ཀྱི་རྒོལ་བ་
མཐའ་དག་བཟློག་པ་དང་། མདོ་སྔགས་ཀྱི་བསྟན་བཅོས་མང་པོ་བརྩམས་པ་
དང་༑
ཆེས་ངོ་མཚར་བའི་མཛད་པ་མང་པོས་དེ་སྐབས་ཀྱི་སྐྱེ་བོ་དག་ཆོས་ལ་
བཙུད་དེ་བདེ་བར་གཤེགས་པའི་བསྟན་པ་སྤྱི་དང་ཁྱད་པར་ཐེག་པ་ཆེན་པོ་་་་་་
བསྟན་པ་ཉི་མ་ལྟར་གསལ་བར་མཛད་པ་ཡིན་ནོ། །འདི་སྐབས་རྡོ་རྗེ་གདན་གྱི་
གནྡྷོ་ལ་ལ་མེའི་གནོད་པའང་བྱུང་མོད་ཀྱི་ལྷ་ཁང་དང་སྐུ་གཟུགས་མ་ཞིག་ཅིང་ཤིང་
ཚིག་པ་དང་རི་མོ་ཟུབ་པ་སོགས་སྐྱོན་ཕྲན་བུ་རྣམས་སླར་གསོས་ཏེ། མ་ག་དྷཱ་ལ་
སོགས་པའི་ཡུལ་མང་པོར་གཙུག་ལག་ཁང་དང་ཆོས་གཞི་རྙིང་གསོ་གསར་བཞེངས་
105-15