བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༦༩
ནས་གཟི་བརྗིད་ཅན་དབང་བསྐུར་བ་སོགས་རིམ་བཞིན་ཆོས་རྒྱལ་བདུན་དང་།
དེ་ནས་འཇམ་དཔལ་གྱི་སྤྲུལ་པའི་སྐུ་གྲགས་པས་རིགས་བཞི་རྡོ་རྗེའི་རིགས་གཅིག་་་
ཏུ་བྱས་ཏེ་དྲང་སྲོང་ཉི་མའི་ཤིང་རྟ་ལ་སོགས་པ་ཚངས་པའི་དྲང་སྲོང་བྱེ་བ་ཕྲག་་་་་་
ཕྱེད་དང་བཞི་སོགས་ཤམྦྷ་ལའི་སྐྱེ་བོ་ཐམས་ཅད་ལ་དཀྱིལ་འཁོར་གཅིག་ཏུ་དབང་་་
བསྐུར་ཞིང་རྒྱུད་བསྟན་པས་འདི་ཕྱིན་རིགས་ལྡན་དུ་གྲགས། ཉི་མའི་ཤིང་རྟས་
ཞུས་པའི་ངོར་རྩ་རྒྱུད་ལས་བསྡུས་རྒྱུད་བཏུས། དེ་རྗེས་རིགས་ལྡན་པདྨ་དཀར་
པོས་བསྡུས་རྒྱུད་ཀྱི་རྒྱས་འགྲེལ་དྲི་མེད་འོད་དང་། དོན་དམ་བསྙེན་པ་སོགས་
མཛད་དེ་རིམ་བཞིན་རིགས་ལྡན་རྣམས་བྱོན་ཟིན་པ་དང་འབྱོན་པར་འགྱུར་བ་སྟེ།
མ་འོངས་པ་ན་ཀླ་ཀློས་འཛམ་གླིང་ཆུང་ངུ་འདི་ཕལ་ཆེར་དབང་སྒྱུར་བའི་ཚེ་རིགས་
ལྡན་དྲག་པོ་འཁོར་ལོས་སྤྲུལ་པའི་དམག་གིས་བཏུལ་ཏེ་ལས་ས་དུམ་བུ་བཅུ་གཉིས་་
སུ་གསང་ཆེན་རྡོ་རྗེ་ཐེག་པའི་བསྟན་པ་འཇོག་པར་འགྱུར་བའང་ལུང་ལས་ངེས་པ་་
ཡིན་ནོ།།
སྟོན་པ་མྱ་ངན་ལས་འདས་ནས་ལོ་སུམ་བརྒྱ་ཙམ་འདས་པ་ཤམྦྷ་ལར་ཆོས་རྒྱལ་
ཟླ་བས་བྱིན་ལོངས་སྐུར་གཤེགས་ཀ་ཙམ་གྱི་དུས་སུ་ལཱ་ཌའི་ཡུལ་དུ་བྲམ་ཟེ་ཆེན་པོ་་་
སྒྲ་གཅན་འཛིན་བྱུང༌་། སློབ་དཔོན་རྣམ་པར་མི་རྟོག་པ་དང་༌། ཨོ་ཌི་བི་ཤའི་
རྒྱལ་པོ་བི་སུ་ཀལྤ་ཞེས་བྱ་བ་ཨོཾ་ཌུན་དུ་བྱོན་ནས་ཀླུ་ལས་གྱུར་པའི་རྣལ་འབྱོར་མས་་
གསང་བ་འདུས་པའི་དབང་བསྐུར་ཏེ་གྲུབ་པ་ཐོབ་པ་དེ་སོགས་བླ་མ་མང་པོ་དང་།
ཁྱད་པར་གསང་བའི་བདག་པོ་སོགས་ལྷག་པའི་ལྷ་རྣམས་ལས་དངོས་སུ་རྒྱུད་མང་་་
པོ་གསན་ནས་མཆོག་གི་དངོས་གྲུབ་བརྙེས་ཏེ་སྤྱོད་པ་སྐྱོང་བའི་ཚེ་ས་ར་ཧར་གྲགས།
ཨོཾ་ཌཱུན་ནས་སངས་རྒྱས་ཐོད་པ་སོགས་རྒྱུད་སྡེ་རྒྱ་མཚོའི་གླེགས་བམ་མང་པོའང་་་་་་
སྤྱན་འདྲེན་པར་མཛད་དོ། །དེའི་ཚེ་ཤར་ཕྱོགས་བྷངྒ་ལར་རྒྱལ་པོ་ཧ་རི་ཙནྡྲ་ཞེས་
105-169