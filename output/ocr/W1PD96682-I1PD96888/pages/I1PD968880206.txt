བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དེ་ལས་རབ་ཞི་བཤེས་གཉེན་གྱིས་གནོད་སྦྱིན་བཀོལ་ནས་ན་ལནྡའི་ལྷོ་ཕྱོགས་་་
སུ་བདུད་རྩི་འབྱུང་བའི་གཙུག་ལག་ཁང་བཞེངས། རྒྱལ་རིགས་སྒྲ་གཅན་འཛིན་
བཟང་པོས་འགྲོ་ལྡིང་གི་ཡུལ་དུ་གསང་སྔགས་ཀྱི་རྒྱུད་སྡེ་མང་པོ་དར་བར་མཛད།
དེར་ཀླུ་ལས་ནོར་བླངས་ཏེ་གསང་བ་འདུས་པའི་ལྷ་ཁང་ཆེན་པོ་བཞེངས། ཀླུ་
རྣམས་འདུལ་བའི་ཕྱིར་ཀླུའི་གནས་སུ་གཤེགས་ཏེ་ད་ལྟའང་བཞུགས་པར་གྲགས།
ཡང་ཡེ་ཤེས་ཞབས་ཀྱི་སློབ་མ་སངས་རྒྱས་གསང་བ་དང་། སངས་རྒྱས་ཞི་བ་
གཉིས་ནི་རྡོ་རྗེ་འཛིན་པ་གཞན་དག་ལས་ཀྱང་གསང་སྔགས་མང་དུ་གསན་པས།
སྔགས་སྤྱི་དངང༌་། ཁྱད་པར་བྱ་སྤྱོད་རྣལ་འབྱོར་གསུམ་ལ་མཁས་ཤིང་། གྲུབ་པ་
ཐོབ་པ་ཡིན། ཁྱད་པར་སངས་རྒྱས་གསང་བས། ཀྲི་ཡོག་སྡེ་གསུམ་གྱི་བསྟན་པ་
རྒྱས་པར་མཛད་ཅིང་། རྣམ་སྣང་མངོན་བྱང་གི་བསྡུས་འགྲེལ། བསམ་གཏན་
ཕྱི་མའི་རྒྱས་འགྲེལ། རྡོ་རྗེ་དབྱིངས་ཀྱི་སྒྲུབ་ཐབས་སོགས་བརྩམས།
དེའི་འོག་ཏུ་མ་ག་དྷཱའི་སློབ་དཔོན་ཀུན་དགའ་སྙིང་པོ་བྱུང་སྟེ། བྷཾ་ག་ལ་ན་
རབ་གསལ་ཟླ་བའི་སློབ་མ་རབ་འབྱོར་བསྐྱངས་སོགས་མང་པོ་ལ་གཏུགས་ནས།
རྣལ་འབྱོར་རྒྱུད་མཐའ་དག་ལ་མཁས་པར་མཛད། བསྒོམས་པས་རྡོ་རྗེ་དབྱིངས་
ཀྱི་དཀྱིལ་འཁོར་གཟིགས་ཤིང་བསྟན་བཅོས་རྩོམ་པར་ལུང་བསྟན་ཐོབ། དཔལ་
མཆོག་དང་པོ་དང་། དེ་ཉིད་བསྡུས་པ་སོགས་ཡོ་གའི་རྒྱུད་མང་པོ་ལ་འགྲེལ་པ་
བརྩམས་ཤིང་བ ཤད།
གཞན་ཡང་གསང་བ་འདུས་པ་སོགས་རྒྱུད་མང་པོའི་
འགྲེལ་པ་མཛད་དེ་སྔགས་སྤྱི་དང་ཁྱད་པར་ཡོ་གའི་སྲོལ་ཤིན་ཏུ་རྒྱ་ཆེན་པོར་བྱས་་་་
སོ༑ །སློབ་དཔོན་ཡེ་ཤེས་བྱིན་དང་ཡེ་ཤེས་གྲགས་པ་སོགས་ཀྱིས་ཀྱང་བསྟན་པ་ལ་
བྱ་བ་མཛད་དོ།།
འདི་ཙམ་ན་སིངྒྷ་ལར་ལངྐ་རྒྱལ་བ་བཟང་པོའང་བྱོན་ཏེ། འདིས་ལྷོ་ཕྱོགས་
105-178