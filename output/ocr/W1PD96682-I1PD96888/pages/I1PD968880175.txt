བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༤༧
བ ཏུལ་ནས་ཐེག་པ་ཆེན་པོའི་མདོ་སྡེ་མཐའ་དག་བསྟན་པས་གསན་པ་ཙམ་གྱིས་་་་་་
ཐུགས་སུ་ཆུད། གསང་བའི་བདག་པོའི་རིག་སྔགས་གྲུབ། ཏིང་ངེ་འཛིན་ཁྱད་
པར་ཅན་མང་པོ་མངའ་བས་སྟོན་པའི་བཀའ་མི་ཡུལ་དུ་སྣང་བ་ཐམས་ཅད་ཐུགས་་
སུ་བལྟམས་པར་གྱུར་ཏེ། སྟོན་པ་མྱ་ངན་ལས་འདས་པའི་འོག་ཏུ་སློབ་དཔོན་
འདི་ལྟ་བུའི་མང་དུ་ཐོས་པ་མ་བྱུང་བར་གྲགས། གཅེན་སྐུ་འདས་ནས་ན་ལནྡའི་
མཁན་པོ་མཛད་དེ་བཀའི་དགོངས་འགྲེལ་སོགས་གཞན་འགྲེལ་གྱི་བསྟན་བཅོས་ལྔ་་
བཅུ་ཙམ་དང་། རང་རྐང་དུ་པྲ་ཀ་ར་ཎ་སྡེ་བརྒྱད་ཀྱི་བསྟན་བཅོས་བརྩམས།
མུ་སྟེགས་ཀྱི་རྒོལ་བ་ལྔ་བརྒྱ་སུན་ཕྱུང་། ན་ལནྡ་སོགས་མ་ག་དྷཱའི་ཕྱོགས་ཐམས་
ཅད་དུ་ཆོས་གཞིས་ཁྱབ་པར་མཛད། ཨོ་ཌི་ཤ་དང་གོ་ཌའི་ཡུལ་དུའང་ཆོས་གཞི་
བརྒྱ་རྩ་བརྒྱད་རེ་བཙུགས། སྤྱིར་ཆོས་གཞི་དྲུག་བརྒྱ་ལྔ་བཅུ་རྩ་བཞི་བཙུགས་
ཤིང་༑ འདི་སྐབས་ཡུལ་ཐ་དད་ཀྱི་ཐེག་ཆེན་གྱི་དགེ་སློང་ཡང་གཅེན་པོའི་དུས་
ལས་མང་སྟེ་དྲུག་ཁྲིར་ལོངས་པར་གྲགས་ཤིང་། ཕྱིས་བལ་ཡུལ་དུ་ཕེབས་ནས་སྐུ་
འདས་པའི་ཚེ་རེ་ཞིག་ཆོས་ཀྱི་ཉི་མ་ནུབ་པ་ལྟར་གྱུར་ཏོ།།
སློབ་དཔོན་དབྱིག་གཉེན་གྱི་སྐུ་ཚེའི་སྨད་ལ་མ་རུའི་ཡུལ་དུ་སྟོབས་དང་ལྡན་་་་་
པའི་རྒྱལ་པོ་ཤྲཱི་ཧཪྵ་ཞེས་བྱ་བ་ཞིག་གིས་བསྟན་པ་ལ་མཆོད་ཅིང་སློབ་དཔོན་ཡོན་་་་
ཏན་འོད་བླ་མར་བཀུར་རོ། །དེའི་ཚེ་ཤར་ཕྱོགས་ན་སློབ་དཔོན་བློ་གྲོས་བརྟན་པ་
དང་ཕྱོགས་ཀྱི་གླང་པོས་འགྲོ་དོན་མཛད། ནུབ་ཕྱོགས་སུ་ཐོགས་མེད་ཀྱི་སློབ་མ་
སངས་རྒྱས་འབངས་དང་ཡོན་ཏན་འོད་ཀྱིས་འགྲོ་དོན་མཛད། སློབ་དཔོན་ཆོས་
འབངས་ནི་ཡུལ་ཐམས་ཅད་དུ་གཤེགས་ནས་ཆོས་སྟོན། ལྷོ་ཕྱོགས་ཀྱི་རྒྱུད་དུ་
སངས་རྒྱས་བསྐྱངས་བྱོན་ཞིང་། ལེགས་ལྡན་དང་རྣམ་གྲོལ་སྡེ་གཉིས་ཀྱི་སྐུ་ཚེའི་
སྟོད་ཙམ་ཡིན་ནོ། །འདི་སྐབས་ཤྲཱི་ཧཪྵས་གཡོ་ཐབས་ཀྱིས་ཀླ་ཀློ་སྟོང་ཕྲག་བཅུ་
105-147