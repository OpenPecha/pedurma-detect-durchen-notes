༡༦༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འགྲོའི་དཔལ་དུ་བྱོན་ཏོ། །དེ་ལས་ཤཱཀྱ་ཤྲཱི་བྷ་དྲ་ནི། བི་ཀྲ་མ་ལ་ཤཱི་ལ་དང་།
ན་ལནྡའི་མཁན་པོ་མཛད་ནས་ཕྱོགས་བཞིའི་མུ་སྟེགས་ཀྱི་རྒོལ་བ་མང་པོ་རྩོད་པས་་
ཕམ་པར་མཛད་ནས་བསྟན་པ་ལ་བཅུག །དགེ་འདུན་སྟོང་ཕྲག་མང་པོ་ལ་ཆོས་
གསུངས༑ ཨོ་ཏནྟ་པུ་རིའི་དགེ་འདུན་ཁྲི་ཉིས་སྟོང་གིས་ཀྱང་བླ་མར་བཀུར།
བསྟན་བཅོས་མང་དུ་བརྩམས་པ་སོགས་བསྟན་པ་ལ་ཕྱག་རྗེས་ཤིན་ཏུ་ཆེ།
བལ་
པོ་བུདྷ་ཤྲཱིས་ཀྱང་བལ་ཡུལ་དུ་ཕར་ཕྱིན་སོགས་རྒྱས་པར་བྱས། རཏྣ་རཀྵི་ཏས་བི་
ཀྲ་མ་ལ་ཤཱི་ལར་སྔགས་ཀྱི་སློབ་དཔོན་མཛད་པ་སོགས་ཐམས་ཅད་ཀྱིས་བསྟན་པ་ལ་
མཆོག་ཏུ་ཕན་པར་མཛད་ཅིང་མ་ཧཱནྟ་ཉི་ཤུ་རྩ་བཞིར་གྲགས་པའང་འདི་སྐབས་སོ༎
དུས་འདི་ཙམ་ན་མ་ག་དྷཱར་ཡང་རྡོ་རྗེ་གདན་དུ་ཐེག་ཆེན་གྱི་ཆོས་གཞི་ནི་མེད་ཅིང་།
དབྱར་གནས་ལ་ཉན་ཐོས་སེནྡྷ་པ་ཁྲི་ཙམ་འདུ། ཆོས་གཞི་གཞན་རྣམས་ཀྱང་མེད་
པ་ལྟར་སོང་། ན་ལནྡ་དང་བི་ཀྲ་མ་ལ་ཤཱི་ལར་ཨ་བྷ་ཡའི་དུས་དང་མཚུངས་ཀྱང་།
སྤྱིར་མུ་སྟེགས་ཇེ་འཕེལ་ལ་སོང་ཞིང་༌། མུ་སུརྨཱརྨ་སྟེ་ཀཱ་ཀློའི་གྲུབ་མཐའ་འཛིན་
པའང་མང་དུ་བྱུང་། བི་ཀྲ་མ་ལ་ཤཱི་ལ་དང་ཨོ་ཏནྟ་པུ་རིར་ཡང་རྒྱལ་པོས་རྫོང་
བརྩིགས་ཏེ་དམག་མི་འགའ་ཞིག་བཞག་ནས་བསྲུང་དགོས་པ་ཡོད་དོ།།
དེ་འོག་རྒྱལ་པོ་ལ་ཝངྒ་སེ་ནའི་དུས་ཨནྟར་རྦི་དིའི་ཡུལ་དུ་ཏུ་རུཥྐའི་རྒྱལ་པོ་ཟླ་་
བ་ཞེས་པ་བྱུང་སྟེ། དགེ་སློང་གི་ཕོ་ཉའི་འགྲུལ་གྱིས་རྐྱེན་བྱས་ནས་རྒྱལ་པོ་དེ་དང་
གར་ལོག་གི་རྒྱལ་ཕྲན་གཞན་མང་པོ་འགྲིལ་ནས་མ་ག་དྷཱའི་ཡུལ་ཐམས་ཅད་བཅོམ།
ཨོ་ཏནྟ་བུ་རི་དང་བི་ཀྲ་མ་ལ་གཉིས་ཅར་བཤིག །ཁྱད་པར་ཨོ་ཏནྟ་པུ་རིའི་རབ་
བྱུང་མང་པོ་བསད་ཅིང་བི་ཧ་རིའི་ཤུལ་དུ་ཏ་ཟིག་གི་རྫོང་བཅས། པཎྜི་ཏ་ཤཱཀྱ་ཤྲཱི་
ཤར་ཕྱོགས་ཨོ་ཌི་ཤའི་ཡུལ་ཛ་གདྡ་ལར་བྱོན། དེར་ལོ་གསུམ་བཞུགས་ནས་བོད་
དུ་བྱོན། རཏྣ་རཀྵི་ཏས་བལ་ཡུལ་དུ་བྱོན། ཛྙཱ་ནཱ་ཀ་ར་གུཔྟ་སོགས་པཎ་ཆེན་
105-162