བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༤༣
མཛད༑ ཆད་པ་ཁས་མི་ལེན་པའི་བསླབ་པ་འཆལ་བ་མང་པོ་གནས་ནས་ཕྱུངས་
པའི་རྐྱེན་གྱིས་དེ་དག་སློབ་དཔོན་དེ་ལ་ཤིན་ཏུ་སྡང་བས་ཐུགས་སྐྱོ་སྟེ་འཕགས་པ་་་་
ཀུན་ཏུ་བཟང་པོ་ལ་བདག་སེམས་ཅན་གྱི་དོན་གང་དུ་འབྱུང་བ་དེར་འཁྲིད་པར་ཞུ་
ཞེས་ཞུས་པས་ནམ་མཁའ་ལ་བྱོན་ནས་ན་བཟའ་ལ་འཇུས་ཤིག་གསུངས།
འཇུས་
མ་ཐག་ལི་ཡུལ་དུ་སླབས་ཏེ་དེར་བསྟན་པ་ལ་བྱ་བ་ལྷག་པར་མཛད་དོ། །དེ་ལྟར་
ཡུལ་དབུས་སོགས་སུ་ཆོས་ཤིན་ཏུ་དར་བའི་སྐབས་ཤིག་ན། ན་ལནྡར་བློན་པོ་ཀ་
ཀུ་ཏ་སིདྷའི་ལྷ་ཁང་ཞལ་བསྲོའི་ཚེ་མུ་སྟགས་ཀྱི་སྤྲང་པོ་གཉིས་ཤིག་སློང་བ། དགེ་
ཚུལ་གཏུམ་པོ་དག་གིས་གཙེས་པས་འཁྲུགས་པར་གྱུར་ནས་གཅིག་གིས་འཚོ་བ་་་་་་་
སྦྱངས་ཤིང་། ཅིག་ཤོས་ཀྱིས་སའི་དོང་གཏིང་རིང་བར་ལོ་བཅུ་གཉིས་སུ་ཉི་མ་
བསྒྲུབས་པས་གྲུབ་སྟེ་ཐལ་བ་ལ་སྔགས་བཟླས་ནས་གཏོར་བས་མེ་འབར་བར་གྱུར་་་
ཏེ་ན་ལནྡའི་ལྷ་ཁང་བརྒྱད་ཅུ་རྩ་བཞི་པོ་ཐམས་ཅད་བསྲེགས་སོ། །ཁྱད་པར་དུ་
གཙུག་ལག་ཁང་དེ་དག་གི་གཙོ་བོ་རཏྣ་སཱ་ག་ར། རཏྣ་ད་དྷི། རཏྣ་རཎྜ་ཀ་སྟེ་
གསུམ་དུ་ཐེག་པ་ཆེན་པོའི་མདོ་རྒྱུད་ཀྱི་གླེགས་བམ་ཐམས་ཅད་བཞུགས་པས་དྷརྨ་་་
གཉྫར་གྲགས་པ་དེ་དག་བསྲེགས་པས། རཏྣ་ད་དྷིའི་གཙུག་ལག་ཁང་དགུ་ཐོག་
ཡོད་པའི་སྟེང་མ་ན་གླེགས་བམ་འགའ་ཞིག་ལས་ཆུའི་རྒྱུན་ཆེན་པོ་བབས་པས་ཆུ་་་་་
རྒྱུན་དེས་ཁྱབ་ཚད་ཀྱི་པུསྟ་ཀ་རྣམས་མ་ཚིག་པར་ལུས་སོ། །མུ་ཏོ་བ་དེ་གཉིས་
ཀྱང་རྒྱལ་པོའི་ཆད་པར་སྐྲག་ནས་བྱང་ཕྱོགས་ཧ་སཱ་མའི་ཡུལ་དུ་བྲོས་པས། དེར་
སྡིག་པའི་ལས་ཀྱིས་ལུས་ལ་མེ་རང་འབར་བས་ཚིག་སྟེ་ཤིའོ། །དེ་ནས་ཕྱོགས་
་མང་དུ་ཐོས་པ་དང་ཐོས་པ་འཛིན་པ་རྣམས་འདུས་ནས། རང་རང་
གིས་བཟུང་བ་རྣམས་དང་ཕྱོགས་གཞན་དུ་གླེགས་བམ་ན་ཡོད་པ་རྣམས་ཡི་གེར་་་་་་
སྤེལ་ཤིང་ཉམས་པ་གསོས་ཀྱང་སྔར་དགྲ་ལན་གཉིས་བྱུང་བའི་རྐྱེན་གྱིས་ཀྱང་་་་་་་་་
105-143