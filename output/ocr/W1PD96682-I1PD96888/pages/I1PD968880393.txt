བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌་། ༣༦༥
བླུན་པ་རྣམས།
།རང་གི་ཚུལ་ལ་ངོ་ཚ་བཞིན་དུ་མི་བཟད་རང་གི་གནས་བཏང་
ནས༑ །སྣང་བའི་གནས་སྐབས་ནམ་ཡང་མི་རྙེད་མིང་གི་ལྷག་མ་ཉིད་གྱུར་ཅིག །
མི་ཡི་འཇིག་རྟེན་ཐུབ་མཆོག་ཆོས་ཀྱི་ཟླ་རིས་མཛེས་པ་སྣང་གྱུར་པའི།
།བསོད་
ནམས་མེ་ལོང་དང་བའི་མགྲོན་གྱིས་ཡང་ཡང་གཉེར་བྱས་མཛའ་ན་མོ།
།རྫོགས་
ལྡན་ན་ཕྲའི་ཕང་པར་འཛགས་པའི་སྐལ་བ་མཆོག་གི་དུས་སྐབས་ཅནན།
།ནུབ་པ་
མེད་པའི་གོ་འཕང་མཆོག་ལས་རྟག་ཏུ་གཡོ་བར་མ་གྱུར་ཅིག །ལྗོངས་འདིས་ཉེར་
མཚོན་འཛིན་མའི་གཞི་ལ་ལེགས་བྲིས་པ་རྣམས་དགའ་སེམས་ཀྱིས། །ལག་འགྲོའི་
དབང་པོ་གྲོགས་སུ་སྦྲན་ནས་གླང་པོ་བསྒྱིངས་ལྟའི་ཆུ་འཛིན་ཕྲེང་། །དུས་དང་
དུས་སུ་སྟུག་པོར་བྲེས་ལས་བདུད་རྩིའི་ཟེག་ཆར་འགྱེད་པ་ཡིས། །ལོངས་སྤྱོད་དུ་
འོས་རྩ་བ་སྡོང་བུ་ལོ་མ་འབྲས་བཅས་བདོ་གྱུར་ཅིག །སྐྱེ་བོ་མི་བསྲུན་དྲེགས་པས་
རབ་མྱོས་མིག་དམར་སྨིན་པ་བསྒྱུར་བཞིན་དུ། །མཚོན་རྣོན་ལྷན་ཅིག་རྡུལ་བཅས་
བ་སྤུ་རྣམ་པར་གཟེངས་པས་གཡུལ་འགྱེད་དངང་། །རྡེག་དང་གཞུ་དང་གཤེགས་
དང་འཆིང་བྱེད་མི་བཟད་དམོད་པ་སྤྲོ་བ་སོགས། །སྡང་བའི་རྣམ་འགྱུར་རིང་དུ་
སྤངས་ནས་སྐྱེ་དགུ་བྱམས་པས་འཚོ་གྱུར་ཅིག །བརྗེད་བྱེད་ལ་སོགས་བགེགས་ཀྱི་
ཚོགས་དང་ཤ་ཟ་གཏུམ་པོ་བརྩེ་མེད་པ། །ཁྲག་དྲོན་འཐུང་ལ་ཧ་ཧ་ཞེས་སྒྲོགས་
དགའ་བཞིན་རྒྱུག་པར་བྱེད་རྣམས་ཀྱང་། །བྱམས་པའི་ཆབ་ཀྱིས་ཡང་ཡང་བཀྲུས་
པས་དགའ་བའི་འཛུམ་འོད་འབྱིན་པའི་གདོང་། །སྐྱེ་དགུ་རྣམས་ལ་གཉེན་བཞིན་
གནས་པས་ཕན་པ་ཉིད་དུ་སྤྱོད་གྱུར་ཅིག །ཉོན་མོངས་རྒྱས་པའི་དམོད་པ་ལས་
སྐྱེས་འཕེལ་ཟད་འཁྲུགས་པ་འདམ་བུའི་ཚལ།
།སྐྱེ་འགྲོའི་འཚོ་བ་བིཥྞུའི་རིགས་
རྣམས་ངེས་པར་འཇོམས་པའི་གཤེད་མ་རུ། །རླུང་མཁྲིས་བད་ཀན་ལྕགས་ཀྱི་
འཁྲུལ་འཁོར་མངོན་སུམ་ཉིད་དུ་སྣང་བ་དག །དྲང་སྲོང་མཆོག་གི་དམོད་པ་འདི་
105-365