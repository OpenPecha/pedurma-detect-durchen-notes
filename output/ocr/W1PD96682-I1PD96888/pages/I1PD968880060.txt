༣༢
ཁུངས་ཀྱང་།
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
མཛོད་འགྲེལ་ལས་མཐོང་བའི་ལམ་ཆོས་ཀྱི་འཁོར་ལོ་ཡིན་ནོ་ཞེས་
བྱ་བ་འདི་ག་ལས་ཞེ་ན། འཕགས་པ་ཀཽཎྜིནྱ་ལ་དེ་སྐྱེས་པ་ན་ཆོས་ཀྱི་འཁོར་ལོ་
བསྐོར་ཏོ་ཞེས་གསུངས་པའི་ཕྱིར་རོ། །ཞེས་བཤད་དོ།།
ཡང་ན་མཛོད་ལས། ཚིག་རྐང་སྔ་མའི་འཕྲོར་རྩིབས་སོགས་ཀྱིས་ཞེས་པ་
བཙུན་པ་དབྱངས་སྒྲོགས་ཀྱི་འདོད་པ་སྟེ།
དེས་ནི་འཕགས་ལམ་ཡན་ལག་བརྒྱད་
འཁོར་ལོ་དང་མཚུངས་པས་མཐོང་ལམ་ཆོས་འཁོར་ཞེས་བྱ་སྟེ། ཡང་དག་པའི་ལྟ་
བ་དང་། རྟོགས་པ་དང་། རྩོལ་བ་དང་། དྲན་པ་རྣམས་ནི་རྩིབས་ལྟ་བུ།
ཡང་དག་པའི་ངག་དང་། ལས་ཀྱི་མཐའ་དང་། འཚོ་བ་རྣམས་ནི་ལྟེ་བ་ལྟ་བུ།
ཏིང་འཛིན་ནི་མུ་ཁྱུད་ལྟ་བུ་ཡིན་པའི་ཕྱིར་རོ། །ཞེས་བཤད་པར་མཛོད་ཊཱི་ཀ་ལས་
འབྱུང་ངོ་། །མདོ་སྡེ་པ་རྣམས་ཀྱིས་ནི། མཐོང་སྒོམ་མི་སློབ་ལམ་གསུམ་ག་དེ་
སྟོན་པར་བྱེད་པའི་ཆོས་ཀྱི་རྣམ་གྲངས་དང་བཅས་པ་ཆོས་འཁོར་དུ་འདོད་དེ།
སློབ་དཔོན་རྒྱལ་པོའི་སྲས་ཀྱིས།
དེ་ལྟ་བས་ན་ཆོས་ཀྱི་རྣམ་གྲངས་དེ་ཉིད་ཆོས་ཀྱི་
འཁོར་ལོ་ཡང་ཡིན་ཏེ།
ཆོས་ཀྱི་འཁོར་ལོ་རབ་ཏུ་སྟོན་པའི་ཕྱིར་རོ། །ཞེས་དང་།
མ ཐོ ང ་ བ ་ ད ང ་ སྒོ མ ་ པ ་ད ང་མི་སློབ་པའི་ལམ་ཡང་ཆོས་ཀྱི་འཁོར་ལོ་ཡིན་ཏེ།
གདུལ་བའི་སྐྱེ་བོའི་རྒྱུད་ལ་འཇུག་པས་འཁོར་ལོ་ཞེས་བྱ་བའི་ཕྱིར་རོ།
།ཞེས་
བཤད་པས་སོ།།
རང་ལུགས་ཐེག་ཆེན་པ་ལྟར་ན།
ཚོགས་ལམ་ནས་མི་སློབ་ལམ་གྱི་བར་ལམ་
ལྔ་པོ་ཐམས་ཅད་ཆོས་ཀྱི་འཁོར་ལོ་ཡིན་ཏེ།
དབུ་མ་པ་ཆོས་བཤེས་ཀྱིས།
ཆོས་
ཀྱི་འཁོར་ལོ་ཁ་ཅིག་ནི་ཚོགས་ཀྱི་ལམ་མོ། །ཁ་ཅིག་ནི་སྦྱོར་བའི་ལམ་མོ།
།ཁ་
ཅིག་ནི་བར་ཆད་མེད་པའི་ལམ་གྱི་བར་རོ། ། ཞེས་བཤད་ཅིང་རྣམ་གྲོལ་གྱི་ལམ་
ཡང་ཆོས་ཀྱི་འཁོར་ལོ་ཐམས་ཅད་ཀྱི་མཆོག་ཏུ་གྱུར་པ་སྟེ། རྒྱ་ཆེ་རོལ་པའི་མདོར།
105-32