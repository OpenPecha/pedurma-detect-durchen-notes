བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༢༥༩
རྣམས་བཞུགས་སོ།། །།
གསུམ་པ་འཁོར་ལོ་ཐ་མའི་མདོ་བཞུགས་ཚོགས་ཆེ་བའི་སྐོར་ལ། ཕལ་ཆེན་
དང་དཀོན་བརྩེགས་གཉིས་ལས། དང་པོ་ཤིན་ཏུ་རྒྱས་པ་ཆེན་པོའི་མདོ་སྡེ་སངས་
རྒྱས་ཕལ་པོ་ཆེ་ནི། བརྡ་རྙིང་དུ་སངས་རྒྱས་རྨ་ག་ཆད་དུ་གྲགས་ཤིང་།
ཡང་
སྙན་གྱི་གོང་རྒྱན་དུའང་བསྒྱུར་བ་ཡོདད་དེ། དེ་ལྟ་བུའི་མཚན་དེའང་བྱེ་བྲག་གི་
མིང་སྤྱི་ལ་བཏགས་པར་གསལ་ཏེ། མདོ་འདིའི་ལེའུ་ཉི་ཤུ་རྩ་དགུའི་བར་དུ་ཕལ་
པོ་ཆེ་ཞེས་དཀར་ཆག་ལྡན་དཀར་མ་སོགས་སུ་བཤད་པ་གང་ཞིག །དེས་ལྷག་མ་
རྣམས་ལའང་མཚན་དེ་ལྟར་གྲགས་པའི་ཕྱིར་རོ། །དེས་ན་མཚན་དེ་ལྟ་བུ་དང་
ལྡན་པའི་མདོ་སྡེ་འདི་ལ། སྤྱིར་ཤློ་ཀ་འབུམ་དང་། ལེའུ་བརྒྱ་ཡོད་པ་ལས།
སྔོན་ན་ལནྡ་བི་ཧ་ར་ལ་མེའི་དགྲ་བྱུང་བའི་རྐྱེན་གྱིས། མ་ཚང་བའི་འཕྲོ་ཇི་ཙམ་
བཞུགས་པ་བསྒྱུར་བ་ལ།
གླེགས་བམ་ཀ་པ་ལ། ཕལ་པོ་ཆེ་ལེའུ་ཉེར་དགུ། བློ་ཀ་བཞི་སྟོང་ཉིས་བརྒྱ།
བམ་པོ་ཉི་ཤུ་རྩ་དགུ་རྣམས་སུ་ཡོད་པ་ཡོངས་སུ་རྫོགས་པ་དང་། ལེའུ་སུམ་ཅུ་པ་
རྡོ་རྗེ་རྒྱལ་མཚན་གྱི་ལེའུ་ལ། བློ་ཀ་སུམ་སྟོང་དགུ་བརྒྱ། བམ་པོ་བཅུ་གསུམ་
ཡོད་པའི་སྟོད་ནས་བམ་པོ་གཅིག་སྟེ། ཡོངས་བསྡོམས་བམ་པོ་སུམ་ཅུ་བཞུགས།
ཁ་པ་ལ། རྡོ་རྗེ་རྒྱལ་མཚན་གྱི་ལེའུའི་གཤམ། བམ་པོ་བཅུ་གཉིས་རྫོགས་
པ་དང་།
སོ་གཅིག་པ་ས་བཅུ་པའི་ལེའུ། བློ་ཀ་ཉིས་སྟོང་བཞི་བརྒྱ། བམ་པོ་
དགུ༑ སོ་གཉིས་པ་ཀུན་བཟང་གིས་བསྟན་པའི་ལེའུ། སོ་གསུམ་པ་ཏིང་ངེ་
འཛིན་བཅུ་པའི་ལེའུ། སོ་བཞི་པ་མངོན་ཤེས་བསྟན་པའི་ལེའུ། སོ་ལྔ་པ་བཟང་
པོའི་ལེའུ། སོ་དྲུག་པ་གྲགས་ལ་འཇུག་པའི་ལེའུ། སོ་བདུན་པ་ཚེའི་ཚད་ཀྱི་
105-259