བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༡ ༣ ༣
པ་སྟོང་ཕྲག་བཅུ་གཉིས་པ་སོགས་ཐེག་ཆེན་གྱི་མདོ་སྡེ་མང་དག་ཅིག་ཀྱང་ལྷ་དང་།
ཀླུ་དང་། དྲི་ཟ་དང་། སྲིན་པོ་ལ་སོགས་པའི་ཡུལ་ཐ་དད་པ་རྣམས་ནས་བྱུང་
ཞིང་༑ ཁྱད་པར་ཀླུའི་ཡུལ་ནས་བྱུང་བ་མང་ངོ་། །དེའི་ཚེ་རྒྱལ་པོ་ལཀྵ་ཨ་ཤོས་
ཆོས་སྨྲ་བ་ལྔ་བརྒྱ་པོའི་གཏམ་ཐོས་ནས་ཤིན་ཏུ་དད་དེ་ཨ་བྷུ་ཞེས་པའི་རི་ལ་གཙུག་་
ལག་ཁང་ལྔ་བརྒྱ་བྱེད་དུ་བཅུག་ནས་ཆོས་སྨྲ་བ་རྣམས་སྤྱན་དྲངས་ནས་སོ་སོར་་་་་་་་
བཞུགས་སུ་བཅུག །རྒྱལ་པོ་ཉིད་ཀྱི་འཁོར་བློ་རྣོ་བ་ལྔ་བརྒྱ་རབ་ཏུ་བྱུང་སྟེ་ཐེག་པ་
ཆེན་པོ་ཉན་དུ་བཅུག་གོ། །དེ་ནས་རྒྱལ་པོས་གླེགས་བམ་བྲི་བར་འདོད་དེ།
སློབ་དཔོན་དེ་རྣམས་ལ་ཐེག་པ་ཆེན་པོའི་སྡེ་སྣོད་ཇི་ཙམ་ཞེས་དྲིས་པས། དེ་དག་
གིས་སྨྲས་པ།
སྤྱིར་ཚད་གཟུང་མི་བཏུབ་ཀྱང་། ད་ལྟ་འདིར་ཡོད་པ་ནི་འབུམ་
ཕྲག་བརྒྱའོ། །མང་མོད་ཀྱི་འོན་ཀྱང་བྲི་བར་བྱའོ་ཞེས་ཐམས་ཅད་བྲིས་ནས་ཆོས་
སྨྲ་བ་རྣམས་ཉིད་ལ་ཕུལ་ལོ། །དེའི་ཚེ་ཐེག་པ་ཆེན་པོའི་སྙན་པས་ཕྱོགས་ཐམས་
ཅད་དུ་ཁྱབ་པས་ཉན་ཐོས་པ་དག་གི་བློར་མ་ཤོང་ནས་ཐེག་པ་ཆེན་པོ་སངས་རྒྱས་་་
ཀྱི་བཀའ་མ་ཡིན་ནོ་ཞེས་སྐུར་བ་བཏབ་བོ། །འདི་སྐབས་མ་ག་དྷཱར་བྲམ་ཟེ་མཐོ་
བཙུན་གྲུབ་རྗེ་དང་བདེ་བྱེད་བདག་པོ་སྤུན་གཉིས་ཀྱང་བྱུང་ཞིང་། འདི་དག་གི་
ལོ་རྒྱུས་ཁྱད་པར་འཕགས་བསྟོད་ཀྱི་འགྲེལ་པར་བྱུང་བ་ལྟར་ལས་ཀཻ་ལཱ་ཤར་དབང་་
ཕྱུག་ཆེན་པོའི་ཐད་དུ་སོང་ནས་སངས་རྒྱས་ཀྱི་བསྟན་པ་ལ་ངེས་པ་རྙེད་པར་བྱས།
ཁྱད་པར་འཕགས་བསྟོད་དང་ལྷ་ལས་ཕུལ་བྱུང་གཉིས་སོ་སོས་བརྩམས་ནས་གྲོང་་་་
ཁྱེར་དང་སྲང་མདོ་སོགས་སུ་བསྒྲགས་པས་ཡུལ་མི་ཕལ་ཆེར་གྱིས་ཀྱང་བསྟོད་པ་དེ་་
གཉིས་གླུར་ལེན་པ་བྱུང་། རྡོ་རྗེ་གདན་དུ་ཉན་ཐོས་ཀྱི་དགེ་སློང་ལྔ་བརྒྱ་དང་།
ན་ལནྡར་ཐེག་ཆེན་པ་ལྔ་བརྒྱ་རྣམས་ལ་འཚོ་བ་སྦྱར་རོ། །དེ་ནས་ཐེག་ཆེན་གྱི་
སློབ་དཔོན་ལྔ་བརྒྱ་པོ་བཀའ་བགྲོས་ནས་མཽད་གལ་གྱི་བུ་འཁྲུངས་པའི་གནས་སུ་་་་་་
105-133