کالمه
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཏུགས་པ་བམ་པོ་ལྔ་བཅུ་རྩ་དགུ་པ། ལོཙྪ་བ་དཔལ་འབྱོར་གྱིས་བསྒྱུར་བ་འདི་
ཚད་མར་བྱའོ། །ལུང་སྡེ་བཞིའི་བཞི་པ། གཞུང་བླ་མའི་ཞུ་བ་མ་རྫོགས་པ་བམ་
པོ་བཅུ་གཉིས་དང་། ཞུ་བ་རྫོགས་པ་བམ་པོ་ལྔ་བཅུ་རྩ་གསུམ་པ་ལས།
ན་པ་ལ། གཞུང་བླ་མའི་ཞུ་བ་མ་རྫོགས་པ་བམ་པོ་བཅུ་གཉིས་དང་། ཞུ་
བ་རྫོགས་པའི་བམ་པོ་ཉེར་གཉིས་པ་ཡན་ཆད་བཞུགས།། །།
པ་པ་ལ། དེའི་འཕྲོ་ནས་བམ་པོ་ལྔ་བཅུ་རྩ་གསུམ་པ་ཡན་ཆད་ལ་གཞུང་བླ་
མའི་ཞུ་བ་མ་རྫོགས་པ་འདི་དང་༌་། ཞུ་བ་རྫོགས་པ་བམ་པོ་ལྔ་བཅུ་རྩ་གསུམ་པ་
གཉིས་ཀ །ལོཙྪ་བ་ཀླུའི་རྒྱལ་མཚན་ལ་སོགས་པའི་དུས་སུ་འགྱུར་མོད་ཀྱི། ཞུ་
བ་མ་རྫོགས་པའི་དཔེ་བོད་དུ་མ་དར་ཞིང་། ཞུ་བ་རྫོགས་པའི་ཡི་གེ་མ་དག་པ་ལ་
བརྟེན་ནས་ལག་ལེན་ལ་འཁྲུལ་པ་ཅི་རིགས་སུ་བྱུང་བ་ལས།
དུས་ཕྱིས་བསམ་
ཡས་འཆིམས་ཕུ་ནས་དག་ཕྱུང་བ་དང་། དགེ་སློང་ཚུལ་ཁྲིམས་ཡོན་ཏན་གྱིས་
དཔེ་དག་པོ་རྙེད་པས་ལག་ལེན་མི་མཐུན་པའི་སྒྲོ་འདོགས་རྣམས་ཀྱང་ཆོད་ཅིང་།
དགེ་བའི་བཤེས་གཉེན་གྱིས་མཛད་པའི་འགྲེལ་པའང་ད་ལྟ་མ་རྫོགས་པའི་འགྲེལ་་་་
པར་བྱུང་བས། དེ་གཉིས་མི་འཐུན་པ་བྱུང་ན་ཞུ་བ་མ་རྫོགས་པ་ལ་བརྟེན་པར་
བྱའོ།༑ །ཁ་ཅིག་ཞུ་བ་མ་རྫོགས་པ་ནི་གཞུང་བླ་མ་ཡིནན་ལ། རྫོགས་པ་ནི་གཞུང་
དམ་པ་ཡིན་ནོ་ཞེས་པ་འདི་ནི་མི་རིགས་ཏེ། ཨུད་ཏ་ར་ཞེས་པ་བླ་མ་དང་དམ་པ་
གཉིས་གར་འགྱུར་བའི་ཕྱིར་རོ། །དེ་དག་གི་ལུང་བཞིས་རབ་བྱུང་གི་གཞི་ལ་
སོགས་པ་ནས་གནས་མལ་གྱི་གཞིའི་བར་གཞི་བཅུ་བདུན་སྟོན།
དགེ་སློང་ཕའི་
རྣམ་འབྱེད་ཀྱིས་དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་སྟོན། དགེ་སློང་
མའི་རྣམ་འབྱེད་ཀྱིས་དགེ་སློང་མའི་ཁྲིམས་སུམ་བརྒྱ་དྲུག་ཅུ་སྟོན། སོ་སོར་ཐར་
པའི་མདོ་གཉིས་པོ། དགེ་སློང་དང་དགེ་སློང་མའི་དགག་པའི་བསླབ་པ་རྒྱས་པར་
105-476