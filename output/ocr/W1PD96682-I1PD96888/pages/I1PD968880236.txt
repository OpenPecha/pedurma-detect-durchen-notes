བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༢༠༨
སྣང་བར་བྱེད་པའི་ཉི་མ་གཅིག་པུ་པར་གྱུར། དེ་ནས་ཐུགས་རྗེའི་བདག་ཉིད་བླ་
མ་འཕགས་པ་སོགས་ལས་ཉེ་བར་བརྒྱུད་དེ།
གངས་ཅན་གྱི་ལྗོངས་འདིར་དཔལ་
ལྡན་ས་སྐྱ་པ་ཞེས། བསྟན་པའི་རྩ་ལག་མཆོག་ཏུ་གྱུར་པ་འདི་བྱུང་བ་ཡིན་ཞིང་།
དེ་ལས་ཀྱང་ཚོགས་བཤད་ཀྱི་སྲོལ་འཛིན་ངོར་རྫོང་གོང་དཀར་བ་རྣམས་དང་།
སློབ་བཤད་ཐུན་མོང་མིན་པའི་སྲོལ་འཛིན་ཁའུ་བྲག་རྫོང་པ་སོགས་རྒྱ་ཆེར་རྒྱས་་་་་་
པར་གྱུར་པ་ཡིན་ནོ།།
ཡང་མར་པ་ལོ་ཙཱས་ན་རོ་པ་སོགས་བསྟེན་ཏེ། རྒྱུད་ཀྱི་དབང་བཤད་མན་
ངག་སྣ་ཚོགས་དང་། ཁྱད་པར་ཟབ་ལམ་ན་རོའི་ཆོས་དྲུག་ཏུ་གྲགས་པ་གསན།
སློབ་མ་ཀ་ཆེན་བཞི་གཙོ་བོར་གྱུར་པ་ལ་གནང་ཞིང་། གཞན་རྣམས་ལས་བཤད་
རྒྱུད་དང་། ཁྱད་པར་གྲུབ་པའི་དབང་ཕྱུག་ཆེན་པོ་མི་ལ་རས་པ་ལས་སྒྲུབ་རྒྱུད་ཀྱི་
བསྟན་པ་རྒྱ་ཆེར་རྒྱས་པ་བྱུང་།
དེའང་མི་ལའི་སློབ་མ་དགས་པོ་ལྷ་རྗེ། དེའི་
སློབ་མ་ཁམས་པ་མི་གསུམ་ལས།
གྲུབ་ཐོབ་དབུ་སེ་ནས་ཀརྨ་ཀཾ་ཚང་གི་ལུགས་
དང་༑ ཕག་མོ་གྲུ་པ་ལས་འབྲི་འབྲུག་སྟག་ལུང་འབའ་རོམ་བཀའ་རྒྱུད་ཁྲོ་ཕུ་
བཀའ་རྒྱུད་སོགས་བྱུང་བ་ཡིན་ནོ། །གཞན་ཡང་མི་ལའི་སློབ་མ་རས་ཆུང་བ་ནས་
རས་ཆུང་སྙན་རྒྱུད་དུ་གྲགས་པ་དང་། ངན་རྫོང་རས་པ་ནས་ངན་རྫོང་སྙན་རྒྱུད་
དུ་གྲགས་པ་སོགས་མང་དུ་མཆེད་པ་རྣམས་ནི་སྨོས་ཀྱིས་མི་ལང་ངོ་།།
ཡང་ན་རོ་པའི་ལྕམ་ནི་གུ་མས་ཁྱུང་པོ་རྣལ་འབྱོར་རྗེས་སུ་བཟུང་སྟེ། དེ་ལས་
གདམས་ངག་ནི་གུ་ཆོས་དྲུག་སོགས། ཤང་པའི་ཆོས་སྐོར་དུ་གྲགས་པ་རྣམས་བྱུང་
ཞིང་༑ སྲོལ་དེ་འཛིན་པ་ལ་ཤང་པ་བཀའ་རྒྱུད་དུ་གྲགས་སོ།།
ཡང་གྲུབ་ཆེན་དམ་པ་སངས་རྒྱས་སུ་གྲགས་པ་དེས། བོད་ཡུལ་དུ་ལན་མང་
པོར་བྱོན་ནས། ཆོས་བསྟན་པའི་གཙོ་བོ་ནི། དམ་ཆོས་སྡུག་བསྔལ་ཞི་བྱེད་ཀྱི་
105-208