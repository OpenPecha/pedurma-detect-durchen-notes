བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༢༠༡
སྐོར་ཤིན་ཏུ་དར་བར་བྱུང་བ་ཡིན་ཏེ་འགོས་ལུགས་སུ་གྲགས་སོ།།
མར་པ་ལོ་ཙཱ་ཆོས་ཀྱི་བློ་གྲོས་ཀྱིས་སློབ་དཔོན་ན་རོ་པ་དང་ཡེ་ཤེས་སྙིང་པོ་ལ་་་་
སོགས་པ་བསྟེན་ནས་གསང་བ་འདུས་པའི་སྐོར་རྣམས་ཞུས། བོད་དུ་སློབ་མ་
རྣམས་ལ་བསྟན་པ་ལས་སློབ་མའི་མཆོག་ཏུ་གྱུར་པ་ཀ་ཆེན་བཞི་ལས་ཁྱད་པར་དུ་་་་
མཚུར་སྟོན་དབང་དེ་ལ་འདུས་པའི་སྐོར་ཡོངས་སུ་རྫོགས་པར་གནང་།
དེས་
ཁམས་པ་རོ་མཉམ་རྡོ་རྗེ་ལ་གནང་སྟེ། རོ་མཉམ་རྡོ་རྗེས་རྒྱ་གར་དུ་འདུས་པ་ཉན་
པ་ལ་བྱོན་པའི་ཚེ་ལམ་དུ་རྒྱ་གར་བ་གཉིས་མར་པ་ལ་འདུས་པ་ཉན་དུ་འོངས་པ་་་་་
དང་འཕྲད་ནས་ཚུར་བྱོན། མར་པ་གཤེགས་ཟིན་པས་མཚུར་སྟོན་ལ་འདུས་པ་
གསན་པ་སོགས་ནས་ཉེ་བར་བརྒྱུད་དེ་མར་ལུགས་སུ་གྲགས་སོ། ། །འོན་ཀྱང་ཇོ་བོ་
རྗེ་ཨ་ཏི་ཤས་ནག་ཚོ་ལ་གསུངས། དེས་རོང་པ་ཕྱག་སོར་བ་ལ་བཤད་པ་སོགས་
ནས་ཇོ་བོ་ལུགས་སུ་གྲགས་པ་བྱུང་ངོ་། །ཡང་ཆག་ཆོས་རྗེ་དཔལ་གྱིས་པཎྜི་ཏ་ར་
ཝེནྡྲ་པ་སོགས་བསྟེན་ནས་འདུས་པ་གསན་པ། འུ་ཡུག་ཀུང་ར་བ་བླ་མ་དཔལ་
སོགས་ལ་བཤད་པ་ནས་ཉེ་བར་བརྒྱུད་དེ་ཆག་ལུགས་སུ་གྲགས་པ་བྱུང་ངོ་། །ཡང་
ཁ་ཆེ་པཎ་ཆེན་གྱིས་ས་སྐྱ་པཎྜི་ཏ་དང་། དཔྱལ་ཆོས་ཀྱི་བཟང་པོ་སོགས་ལ་གནང་
བ་ནས་པཎ་ཆེན་ལུགས་སུ་གྲགས་པའང་བྱུང་ངོ་། །གཞན་ཡང་བཤད་སྲོལ་ཅུང་
ཟད་འདྲ་མིན་ཡོད་པའི་རྒྱུན་སྣ་ཚོགས་ཞིག་བྱུང་འདུག་ཀྱང་བྲིས་པས་མི་ལང་ངོ་།།
ཕྱི་མ་ཡེ་ཤེས་ཞབས་ལུགས་ནི་དང་པོར་ལོ་ཆེན་རིན་བཟང་ལས་རྐྱང་པོ་ཆོས་་་་
བློ་སོགས་ལ་དར་ཞིང་སྨྲི་ཏི་ཛྙ་ནས་ཀྱང་ཁམས་སུ་བཤད་པ་ཁམས་ལུགས་སུ་གྲགས་
པ་བྱུང་། པཎྜི་ཏ་སུ་ན་ཡ་ཤྲཱི་དང་གཉན་ལོ་ནས་བརྒྱུད་པ་ས་སྐྱ་པ་རྣམས་ལ་
གྲགས་ཆེ་བས་ས་ལུགས་སུ་གྲགས་པ་དངང་། པཎྜི་ཏ་པུཎྱ་ཤྲཱི་སོགས་ལས་རྭ་ལོ་ཙཱ་
བས་གསན་ནས་དར་བ་རྭ་ལུགས་དང་། ཡང་གཉོས་འབྱུང་པོས་བ་ལིང་ཨཱ་ཙཱརྱ་
105-201