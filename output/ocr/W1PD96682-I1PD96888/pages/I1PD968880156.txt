༡༢༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བསྟན་པ་གསལ་བར་མཛད་ཅིང་ཕྱོགས་བཞིའི་དགེ་འདུན་དང་མཆོད་རྟེན་ཐམས་་
ཅད་མྱ་ངན་བྲལ་གྱི་བུ་ལྷ་མོ་དཔལ་གྱི་རིག་སྔགས་གྲུབ་པ་རྒྱལ་པོ་དཔའ་བོའི་སྡེས་་་
མཆོད་དོ། །དེའི་ཚེ་མ་ཐུ་རར་བྲམ་ཟེ་གྲགས་ལྡན་གྱིས་བི་ཧ་ར་འདམ་བུ་ཅན་
བཞེངས་ཏེ། དེར་དགྲ་བཅོམ་པ་ཡུལ་བསླན་པ་ཞེས་བྱ་བས་ཆོས་རྒྱ་ཆེར་བསྟན་
པས་དགེ་སློང་འབུམ་དུ་ལོངས་པ་འདུས་པ་ལ་དུས་སྟོན་ཆེན་པོ་བཙུགས་སོ།
དེའི་ཚེ་ཡུལ་མ་རུ་ཌའི་ཚོང་དཔོན་གྱི་བུ་ལྷ་ཆེན་པོ་ཞེས་པ་མཚམས་མེད་གསུམ་་་་་་་
བྱས་པ་ཞིག་རང་གི་སྡིག་པ་གསང་སྟེ་ཁ་ཆེར་ཕྱིན་ནས་རབ་ཏུ་བྱུང་སྟེ་སྡེ་སྣོད
གསུམ་ག་བྱང་བར་ཤེས་ནས་དབེན་པར་ཏིང་ངེ་འཛིན་ལ་བརྩོན་པ་ན་བདུད་ཀྱིས་་
བྱིན་གྱིས་བརླབས་ཏེ་དགྲ་བཅོམ་པར་གྲགས་ཤིང་རྙེད་བཀུར་དང་གྲགས་པ་འཕེལ་
ནས༑ འཁོར་མང་པོ་དང་བཅས་ནས་གཙུག་ལག་ཁང་འདམ་བུ་ཅན་དུ་འོངས་པ་
ན་དགེ་སློང་རྣམས་ཀྱིས་སོ་ཐར་གྱི་མདོ་རེས་མོས་སུ་འདོན་པའི་ཚེ། ལྷ་ཆེན་པོས་
མདོ་བཏོན་པའི་མཇུག་ཏུ། ལྷ་རྣམས་མ་རིག་པ་ཡིས་བླུས།
།ལམ་ནི་སྒྲ་ཡི་རྒྱུན་
ལས་བྱུང་། །ཐེ་ཚོམ་ཅན་རྣམས་གཞན་གྱིས་འཇུག །འདི་ནི་སངས་རྒྱས་བསྟན་
པ་ཡིན། །ཞེས་སྟོན་པས་འཕགས་པ་རྣམས་དང་དགེ་སློང་རྒན་པོ་མང་དུ་ཐོས་པ་
དག་གིས་མདོའི་ཚིག་མ་ཡིན་ནོ་ཞེས་བརྗོད་པས། གཞོན་པ་ཕལ་ཆེར་ལྷ་ཆེན་
པོའི་གྲོགས་བྱས་ཏེ་རྩོད་པར་གྱུར་ཅིང་། གཞན་ཡང་དེས་བཀའི་དོན་ལ་ལོག་
པར་བརྟགས་པ་མང་དུ་བྱས་སོ། །དེ་ཤི་ནས་དགེ་སློང་བཟང་པོ་ཞེས་པས་ཀྱང་
བཀའི་དོན་ལ་བརྒལ་བརྟག་དང་ཐེ་ཚོམ་གྱི་གནས་མང་པོ་བསྐྱེད་ནས་གཞན་ལ་་་་་་
ལན་གདབ་པ་དང་། མི་ཤེས་པ་དང་། ཡིད་གཉིས་དང་། ཡོངས་སུ་བརྟག་
པ་དང་། བདག་ཉིད་གསོ་བ་སྟེ་གཞི་ལྔ་ཡོངས་སུ་བསྒྲགས་པས་དགེ་འདུན་སོ་སོ་
སྐྱེ་བོ་རྣམས་ཐེ་ཚོམ་དང་ཡིད་གཉིས་ཀྱིས་བསྟན་པ་ལ་མི་མཐུན་པར་ཟིང་ཟིང་པོར་
105-128