༤༣༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དྲུག་པ་ཏྲི་ཡའི་ཐེག་པ་ནི། ཏྲི་ཡ་དཔུང་བཟང་གི་རྒྱུད་ལ་སོགས་པ་བྱ་རྒྱུད་
རྣམས་སུ་འདོད་དོ།།
བདུན་པ་བྱང་སེམས་ཀྱི་ཐེག་པ་ནི། རྒྱལ་པོའི་ཁབ་དང་། པད་མ་དམ་
ཅན་ལ་སོགས་པར་མཚན་ཉིད་མེད་པ་དང་ངེས་པ་དོན་གྱི་ཆོས་ཀྱི་འཁོར་ལོ་བསྐོར་
བ་རྣམས་སུ་འདོད་ལ།
བརྒྱད་པ་རང་སངས་རྒྱས་ཀྱི་ཐེག་པ་ནི། ཡུལ་མ་ཧཱ་དྷ་རུ་ལ་སོགས་པར་རྟེན་
འབྲེལ་བཅུ་གཉིས་ཀྱི་ཆོས་ཀྱི་འཁོར་ལོ་བསྐོར་བ་རྣམས་སུ་འདོད་ཅིང་།
དགུ་པ་ཉན་ཐོས་ཀྱི་ཐེག་པ་ནི། སྤྲུལ་པའི་སྐུ་ཤཱཀྱ་ཐུབ་པས། ཡུལ་བཱ་རཱ་ཎ་
སཱི་དྲང་སྲོང་ལྷུང་བའི་ནགས་ལ་སོགས་པར་བདེན་བཞིའི་ཆོས་ཀྱི་འཁོར་ལོ་བསྐོར་་་
བ་རྣམས་སུ་འདོད་ཅེས་གྲགས་གོ།
།གོ་རིམས་ནི་མཐོ་ཤོས་ནས་རིམ་པར་བཀོད་
པ་ཡིན་ནོ། །དེ་ལྟར་སྔ་འགྱུར་གྱི་རྒྱུད་ཉི་ཤུ་རྩ་གཉིས་བཞུགས་སོ། །ལོཙྪ་བ་
རིན་ཆེན་བཟང་པོ་དང་། འགོས་ཁུག་པ་ལྷ་བཙས་ལ་སོགས་པས་སྔ་འགྱུར་
རྣམས་སྔགས་ཡང་དག་མ་ཡིན་པར་འདོད་ལ། རིག་རལ་ལ་སོགས་པའི་མཁས་པ་
དག་བསམ་ཡས་ནས་རྒྱ་དཔེ་རྙེད་པའི་ཕྱིར་དང་། ཕུར་པ་རྩ་བའི་རྒྱུད་ཀྱི་དུམ་
བུའི་རྒྱ་དཔེ་བལ་པོར་ཡང་སྣང་བས་ཡང་དག་ཡིན་གསུངས་སོ། །ཁོ་བོ་ནི།
འཕགས་པ་རྣམས་ཀྱིས་དཔྱད་པར་བྱ་བའི་གནས་ལ། སོ་སོའི་སྐྱེ་བོས་བསྒྲོད་པར་་
དཀའ་བས། མཁས་པའི་གསུང་ལས། ཡིད་ཀྱི་ཉེས་པ་རང་བཞིན་འདུག་པ་སྟེ། །
མི་རིགས་པའི་གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་
དགོས༑ །དེ་ཕྱིར་བཏང་སྙོམས་བཞག་ལ་ཉེས་པ་མེད། །ཅེས་འབྱུང་བ་ལྟར་རོ། །
ཡང་ན་གང་ཞིག་སུ་དག་གང་ལས་ཐར་འདོད་པ། །སྐུ་གཟུགས་གླེགས་བམ་སྐྱེ་བོ་
ཐམས་ཅད་ལའང་། །སྟོན་དང་སྟོན་ཐབས་སྟོན་པའི་རྒྱུའོ་ཞེས། །ཀུན་ལ་སྟོན་
105-434