66
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བསྣན་གྱི་ངེས་པས་ཙི་ཏནྲ་སེམས། ཏྲ་ཡ་སྐྱོབ་པ་ལ་འཇུག་པའི་ཕྱིར་དེ་སྐད་ཅེས་
བྱ་བའམ། ཡང་ན་འཇིག་རྟེན་གྱི་གྲགས་པ་ལྟར་རྒྱུད་ཅེས་བྱ་བ་རྒྱུན་ཆགས་པར་
བཤད་པའི་དོན་ཅན་ཏེ། བམ་གཉིས་ལས། ཏནྟྲ་པྲ་བནྡྷ་བྱ་ཞེས་འབྱུང་ཞིང་།
དེ་ཐུན་མོང་མ་ཡིན་པའི་དོན་དུ། གསང་འདུས་ལས། རྒྱུད་ནི་རྒྱུན་ཅེས་བྱ་
བར་གྲགས། །དེ་ནི་རྣམ་པ་གསུམ་དུ་འགྱུར། །གཞི་དང་དེ་བཞིན་རང་བཞིན་
དང༑ །མི་འཕྲོག་པ་ཡི་རབ་ཕྱེ་བ། །གཞི་དང་རང་བཞིན་རྒྱུ་ཡིན་ཏེ། །དེ་
བཞིན་མི་འཕྲོག་འབྲས་བུའོ། །ཞེས་གསུངས་པ་ལྟར་རྒྱུ་ལམ་འབྲས་བུའི་རྒྱུད་
གསུམ་དུ་རྒྱུན་ཆགས་པའི་ཕྱིར་རྒྱུད་ཅེས་བྱ་བར་བཤད་དོ།།
རྡོ་རྗེ་ཐེག་པ་ཞེས་བྱ་བ་ནི་སྔགས་དང་ཕར་ཕྱིན་ཐེག་པར་འབྲས་བུ་དང་རྒྱུ་་་་་་
ལམ་དུ་བྱེད་པའི་ཚུལ་བསྟན་པའི་གྲུབ་དོན་མཐར་ཐུག་རོ་མཉམ་དུ་གྱུར་པ་ནི།
མི་ཕྱེད་དང་མི་ཤིགས་པའི་ཕྱིར་རྡོ་རྗེ་ཡིན་ལ། དེར་རྒྱུ་འབྲས་ལྷུན་གྲུབ་ཏུ་སྤྱོད་
པའི་ཚུལ་འདིས་བགྲོད་པས་ན་དེ་སྐད་ཅེས་བྱ་སྟེ། དུས་འཁོར་འགྲེལ་ཆེན་ལས།
རྡོ་རྗེ་ནི་མི་ཕྱེད་པ་དང་མི་ཆོད་པ་ཆེན་པོ་ཡིན་ལ། དེ་ཉིད་ཐེག་པ་ཡིན་པ་ནི་རྡོ་
རྗེ་ཐེག་པ་སྟེ། སྔགས་ཀྱི་ཚུལ་དང་ཕ་རོལ་ཏུ་ཕྱིན་པའི་ཚུལ། འབྲས་བུ་དང་
རྒྱུའི་བདག་ཉིད་གཅིག་ཏུ་འདྲེས་པར་གྱུར་པའོ། །ཞེས་འབྱུང་བའི་ཕྱིར་རོ། །
རིག་པ་འཛིན་པའི་སྡེ་སྣོད་ཅེས་པའང་། བདེ་བར་གཤེགས་པའི་རིག་སྔགས་
འཆང་བའི་ཕྱིར་རིག་པ་འཛིན་པ་སྟེ། དེའི་དབྱེ་བ་མཉམ་སྦྱོར་གྱི་འགྲེལ་པ་བརྒྱ་
བྱིན་སྡོང་པོས་མཛད་པ་ལས། མོས་སྤྱོད་ཀྱི། ལས་ལ་སྦྱོར་བའི། སར་ཆུད་
པའི༑ ལམ་ལ་སྤྱོད་པའི། ལམ་སྨིན་པའི། ཕྱག་རྒྱ་ཆེན་པོའི། བྱ་བ་མཐར་
ཕྱིན་པའི་རིག་འཛིན་ཏེ་བདུན་དུ་བཤད་པ་དག་གི་ཚུལ་དང་མཐུན་པའི་གསང་་་་་་
སྔགས་ཀྱི་སྤྱོད་པ་ཁྱད་པར་ཅན་འདིས་རྫོགས་པར་བྱས་ནས་སངས་རྒྱས་ཉིད་སྟེར་་་
105-66