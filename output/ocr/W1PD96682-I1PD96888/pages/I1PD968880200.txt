༡༧༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པས་ཟག་མེད་ཀྱི་སྐུར་གྱུར། འདུས་པའི་རྒྱན་གྱི་འགྲེལ་པ་སོགས་བརྩམས་ཏེ་ཕ་
རྒྱུད་ཀྱི་བསྟན་པ་སྤེལ་བར་མཛད།
དེ་འོག་ན་ལནྡའི་མཁན་པོ་རྒྱལ་བའི་ལྷའི་སློབ་མ་བི་རཱུ་པ་བྱུང་སྟེ་སློབ་དཔོན་་་
ཀླུའི་བྱང་ཆུབ་ལ་གཤིན་རྗེ་གཤེད་ཀྱི་དབང་དང་གདམས་ངག་ཞུས་ཏེ་བསྒོམས་་་་་་
པས་གྲུབ། བདག་མེད་ལྷ་མོ་བཅོ་ལྔའི་དཀྱིལ་འཁོར་དངོས་སུ་བྱོན་ནས་དབང་
བསྐུར་བས་རིམ་གྱིས་ས་དྲུག་པ་བརྙེས། བཱ་རཱ་ཎ་སཱིའི་མུ་སྟེགས་ཀྱི་རྒྱལ་པོ་སོགས་
མུ་སྟེགས་བྱེད་མང་པོ་རྫུ་འཕྲུལ་གྱིས་བཏུལ། ཨོཾ་ཌཱུན་ནས་གཤིན་རྗེ་གཤེད་དམར་
པོའི་རྒྱུད་སྤྱན་དྲངས། དེའི་སྒྲུབ་ཐབས་སོགས་བརྩམས་ཏེ་འགྲོ་དོན་དང་བསྟན་
པ་ལ་བྱ་བ་བླ་ལྷག་ཏུ་མཛད་ནས་སྤྱོད་པ་ལ་གཤེགས།
•ད་པར་དུས་འདི་ཙམ་གྱི་སྔ་ཕྱི་ཅི་རིགས་པར་གྲུབ་པའི་སློབ་དཔོན་ཆེན་པོ་་་་
མང་དུ་བྱོན་པ་ལས། སློབ་དཔོན་ས་རོ་རུ་ཧ་སྟེ་མཚོ་སྐྱེས་ནི་ཀུ་ཀུ་ར་ཛ་ར་ཡང་
གྲགས་ཤིང་ཁྱིའི་རྣམ་པ་ཅན་གྱི་དཔའ་བོ་དང་རྣལ་འབྱོར་མ་མང་པོ་དང་ལྷན་ཅིག་
ཚོགས་ཀྱི་འཁོར་ལོ་སོགས་དམ་ཚིག་གི་སྤྱོད་པ་མཛད་པ་ཟླ་གསང་ཐིག་ལེའི་རྒྱུད་ལ་
བརྟེན་ནས་གྲུབ་པ་ཐོབ་པ་དེས་ཨོཾ་ཌཱུན་ནས་དགྱེས་པ་རྡོ་རྗེའི་རྒྱུད་སྤྱན་དྲངས།
སྒྲུབ་ཐབས་སོགས་བསྟན་བཅོས་ཀྱང་མཛད། ནང་རྒྱུད་སྡེ་ལྔ་དང་། རྣལ་
འབྱོར་རྒྱུད་རྒྱ་ཆེར་བཤད་ཅིང་སྔགས་ཀྱི་བསྟན་པ་རྒྱས་པར་མཛད།
སློབ་དཔོན་ལ་ལི་ཏ་བཛྲ་ནི་རྡོ་རྗེ་རོ་ལངས་མས་ཞལ་མངོན་སུམ་དུ་བསྟན་
ནས་གཤིན་རྗེ་གཤེད་ཀྱི་དཀྱིལ་འཁོར་དུ་དབང་བསྐུར། མན་ངག་བསྒོམས་པས་
དྲོད་ཐོབ། རིག་པ་བརྟུལ་ཞུགས་ཀྱི་སྤྱོད་པ་མཛད། ཨོཾ་ཌཱུན་གྱི་ཡུལ་དུ་སྔར་
མཚོ་ཡོད་པ་དེ་བསྐམས་ནས་དེའི་ཤུལ་དུ་དྷརྨ་གཉྫ་སྟེ་སྔགས་ཀྱི་རྒྱུད་ཐམས་ཅད་་་་་
བཞུགས་པའི་ཕོ་བྲང་ལ་རིག་པ་འཛིན་པའི་དཔའ་བོ་དང་རྣལ་འབྱོར་མ་དུ་མ་་་་་་་་
105-172