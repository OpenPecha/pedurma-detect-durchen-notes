བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༢༩
གྱུར་ཏེ། མདོ་འདོན་པའང་སྣ་ཚོགས་སུ་གྱུར་ཅིང་དགྲ་བཅོམ་པ་རྣམས་ཀྱིས་ཀྱང་
རྩོད་པ་ཞིར་མ་བཏུབ་པོ། །དེ་ནས་ལྷ་ཆེན་པོ་དང་བཟང་པོ་དག་ཤི་བའི་ཚེ།
དེ་དག་གི་རང་བཞིན་དགེ་སློང་རྣམས་ཀྱིས་ཤེས་སོ། །མ་ཐུ་རར་འོད་སྲུང་འདས་
ནས་འཕགས་པ་སྤུ་ཆེན་པོ་དང་དགའ་བ་ཅན་གཉིས་ཀྱིས་བསྟན་པ་བསྐྱངས་སོ།།
དེ་ནས་རྒྱལ་པོ་དཔའ་བོའི་སྡེའི་བུ་དགའ་བོ་དང་། བྲམ་ཟེ་མཁས་པ་གཉིས་
ཀྱིས་བསྟན་པ་མཆོད་པའི་ཚེ་དགེ་སློང་ཀླུ་ཞེས་བྱ་བས་གཞི་ལྔ་བསྔགས་པས་སླར་་་་་
ཡང་དགེ་འདུན་གྱི་རྩོད་པ་ཆེར་བསྐྱེད་ནས་ཕལ་ཆེན་པ། ཐམས་ཅད་ཡོད་སྨྲ་བ།
གནས་བརྟན་པ། མང་བཀུར་བ་སྟེ་རྩ་བའི་སྡེ་པ་བཞིར་གྱེས། དེར་འཕགས་པ་
ཆོས་ཀྱི་ཚོང་དཔོན་གྱིས་དགྲ་བཅོམ་ཐོབ་ནས་རྩོད་པ་ཅན་གྱི་དགེ་སློང་གི་ཚོགས་་་་་
བོར་ནས་འཁོར་ཞི་བ་དང་ལྷན་ཅིག་བྱང་ཕྱོགས་སུ་སོང་ངོ་། །དེར་བྱང་ཕྱོགས་
མཐའ་འཁོབ་ཀྱི་རྒྱལ་ཕྲན་མེས་བྱིན་ཞེས་བྱ་བས་ཆོས་ཀྱི་ཚོང་དཔོན་སོགས་་་
འཕགས་པ་སུམ་སྟོང་ལོ་སུམ་ཅུ་ལྷག་ཅིག་ཏུ་མཆོད་ཅིང་། ཡུལ་དབུས་སུ་དགྲ་
བཅོམ་པ་གཏོང་བ་ཆེན་པོ་ཞེས་པས་བསྟན་པ་འཛིན་པར་མཛད་དོ། །དེའི་ཚེ་
གནས་བརྟན་ཀླུའི་སློབ་མ་ཡིད་བརྟན་ཞེས་བྱ་བས་གཞི་ལྔ་ཡོངས་སུ་བསྒྲགས་ཏེ་་་་་་
རྩོད་པ་རྒྱ་ཆེར་བསྐྱེད་ནས་སྔར་རྩ་བའི་སྡེ་པ་བཞི་པོ་དེ་ཉིད་བཅོ་བརྒྱད་དུ་གྱེས་་་་་་
པར་བརྩམས་སོ། །འདི་སྐབས་རྒྱལ་པོ་པདྨ་ཆེན་པོས་བྲམ་ཟེ་མཆོག་སྲེད་ཅེས་བྱ་
བ་བསད་པའི་སྡིག་སྦྱོང་དུ་གཙུག་ལག་ཁང་ཉི་ཤུ་རྩ་བཞི་བཞེངས་ཤིང་ཆོས་སྨྲ་བ་་་་
རྣམས་ལ་སྔོན་འཕགས་པ་ཉེ་སྦས་སོགས་ཀྱི་དུས་དགྲ་བཅོམ་པ་རྣམས་ཀྱིས་སྤྱི་་་་་་་་
མཐུན་དུ་བརྩམས་པའི་བྱེ་བྲག་ཏུ་བཤད་པའི་བསྟན་བཅོས་གླེགས་བམ་དུ་བྲིས་་་་་་་
ནས་ཕུལ། ཡུལ་ཨོ་ཌི་བི་ཤར་རྒྱལ་པོ་ཟླ་སྲུང་གི་ཁྱིམ་དུ་འཇམ་དཔལ་དགེ་སློང་གི་
ཚུལ་གྱིས་བྱོན་ནས་ཐེག་ཆེན་གྱི་ཆོས་བསྟན་ཅིང་གླེགས་བམ་ཞིག་བཞག་པ་ཤེས་་་་་་་
105-129