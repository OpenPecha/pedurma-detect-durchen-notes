བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་༌ ༡༢༡
ལྔ་བརྒྱ་དང་བཅས་ནས་ཡངས་པ་ཅན་དུ་འོངས་པ་དང་། ཡངས་པ་ཅན་པའི་
དགེ་འདུན་རྣམས་ཀྱིས་རྙེད་པ་འགོད་པར་བྱེད་པ་ལ་བརྟགས་པ་ན་མི་རུང་བའི་་་་་
གཞི་བཅུ་སྤྱོད་པར་མཐོང་ནས། སྟོན་པའི་བསྟན་པ་གནས་པར་བྱ་བའི་ཕྱིར།
དེ་ཉིད་དུ་འཕགས་པ་ཀུན་དགའ་བོ་དང་ལྷན་ཅིག་གནས་པའི་དགྲ་བཅོམ་པ་རྣམ་་
ཐཪ་བརྒྱད་ལྡན་གནས་བརྟན་ཐམས་ཅད་འདོད་ཅེས་བྱ་བའི་དྲུང་དུ་སོང་ནས་རྒྱུ་་་
མཚན་བསྙད་པས། དེས་ཀྱང་གནས་འདི་ལྟ་བུ་ཁྱོད་ཀྱིས་བཏང་སྙོམས་སུ་བོར་དུ་
མི་རུང་གིས་ཕྱོགས་ཚོལ་ཅིག་དང་ངས་ཀྱང་གྲོགས་བྱའོ་ཞེས་སྨྲས་སོ། །གྲགས་
པས་ཀྱང་ཡུལ་ནོར་ཅན་དུ་གནས་བརྟན་གཡོ་ལྡལྡན། གྲོང་ཁྱེར་སཾ་ཀཱ་ཤ་ན་གནས་
བརྟན་ནོར་ཅན། དམར་བུ་ཅན་ན་ཡིད་དགའ། སྲུག་ན་ན་མང་པོ་པ། མ་ཧེ་
གདན་ན་ཡང་དག་སྐྱེས། ལྷལྷན་ཅིག་སྐྱེས་ན་ནམ་གྲུ་རྣམས་ལ་གཞི་བཅུ་བརྗོད་
ཅིང་དེ་དག་གིས་ཀྱང་ཕྱོགས་བྱ་བར་ཁས་བླངས་སོ།
།ནམ་གྲུས་གྲགས་པ་ལམ་
གྱིས་དུབ་པར་ཤེས་ཏེ་ཕྱོགས་ལྷག་མ་རྣམས་བཙལ་ཏོ། །དེའི་ཚེ་ཡངས་པ་ཅན་
པའི་དགེ་སློང་རྣམས་གྲགས་པའི་འཁོར་རྣམས་ཀྱི་ཐད་དུ་ཕྱིན་ཏེ། ཁྱེད་དག་གི་
མཁན་པོ་གར་སོང་། ཕྱོགས་ཚོལ་དུ་སོང་ངོ་། །ཅིའི་ཕྱིར། ཁྱེད་རྣམས་གནས་
ནས་དབྱུང་བའི་ཕྱིར་རོ། །ངེད་ཀྱིས་ཅི་ཞིག་བྱས། མི་རུང་བའི་གཞི་བཅུ་སྤྱད་
དོ༑
།དེ་མི་ལེགས་པ་ཞིག་བྱེད་དེ་སྟོན་པའི་བསྟན་པ་ལ་དེ་དག་གིས་འཚོ་བར་
རུང་ན་ངེད་རྣམས་ཅིའི་ཕྱིར་ཐོ་བཙམ། བཅོམ་ལྡན་འདས་ཀྱི་བསྟན་པ་ལོ་སྟོང་
དུ་གནས་པར་འགྱུར་རོ་ཞེས་ཐོས་ན། ཁྱེད་དག་གིས་ནི་མ་འོངས་པའི་བསྟན་པ་
ཉིད་ཀྱང་མི་སྣང་བར་བྱེད་པ་ལ་ཞུགས་ཀྱིས།
བསྟན་པ་གནས་པར་བྱ་བའི་ཕྱིར་
ཁྱེད་རྣམས་ངེས་པར་གནས་ནས་དབྱུང་ངོ་། །དེ་ཐོས་ནས་སྐྲག་སྟེ་གཅིག་གིས་
གཅིག་ལ་བགྲོ་ཞིང་། ལ་ལས་ཕྱོགས་གཞན་དུ་བྲོས་སོ། །ཞེས་དང་།
ལ་ལས་
105-121