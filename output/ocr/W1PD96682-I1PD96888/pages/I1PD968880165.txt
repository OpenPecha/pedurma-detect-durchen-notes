བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༡༣༧
བྱེད་ཅིང་ཆོས་སྨྲ་བ་རྣམས་ལ་ཤེས་ཕྱིན་གྱི་གླེགས་བམ་མང་དུ་ཕུལ་བ་དང་དབྱངས་
ཅན་མའི་སྔགས་ཀྱང་གྲུབ་པ་སོགས་ཚུར་མཐོང་གི་ངོར་བསྟན་པ་གསལ་བར་
མཛད་པའི་ཕྲིན་ལས་ཀྱང་གཞལ་བར་མི་ནུས་སོ། །དེ་ལྟར་སློབ་དཔོན་འདིས་ལོ་
དྲུག་བརྒྱར་བདུན་ཅུ་རྩ་གཅིག་དམན་པར་སྐུ་དངོས་ཀྱིས་འགྲོ་དོན་མཛད་ཅིང་་་་་་་
དཔལ་གྱི་རིར་བསྒོམས་པས་ས་དང་པོའི་རྟོགས་པ་བརྙེས་ཏེ་སྐུ་ལ་མཚན་སོ་གཉིས་་
དང་ལྡན་པར་གྱུར། དེའང་ཉིས་བརྒྱ་ཡུལ་དབུས།
ཉིས་བརྒྱ་ལྷོ་ཕྱོགས། བརྒྱ་
ཉི་ཤུ་རྩ་དགུ་དཔལ་གྱི་རི་ལ་བཞུགས་པར་འདོད་དོ། །དེ་སྐབས་སློབ་དཔོན་
འདིའི་གྲོགས་པོ་བྲམ་ཟེ་མཆོག་སྲེད་ཀྱིས་ཀྱང་བསྟན་པ་ལ་བྱ་བ་བྱས་སོ། །དེ་ཙམ་
ན་ལི་ཡུལ་དུ་དགྲ་བཅོམ་པ་དགེ་འདུན་འཕེལ་དང་། ཐོ་གར་དུ་བྱེ་སྨྲའི་སློབ་
དཔོན་མིའུ་ཐུང་དང་། ཁ་ཆེར་ཀུ་ན་ལ། ཉི་འོག་དབུས་སུ་དགེ་བྱེད། ཤར་
ཕྱོགས་སུ་སློབ་དཔོན་དགེ་འདུན་འཕེལ། ནུབ་ཕྱོགས་སུ་མདོ་སྡེ་པའི་སློབ་དཔོན་
གཞོན་ནུ་ལེན་རྣམས་སོ་སོར་སློབ་མ་ཤིན་ཏུ་མང་པོ་དང་བཅས་པའང་བྱུང་ངོ་། །
འདི་སྐབས་བཙུན་པ་ཀུ་ན་ལའི་སློབ་མ་མང་དུ་ཐོས་པ་མདོ་སྡེ་འཛིན་པ་གཞོན་་་་་་་
ནུའི་སྡེ་ཞེས་བྱ་བ་ཞིག་དད་པ་མེད་པའི་ངང་ཚུལ་ཅན་ཡིན་པས་མཐར་བསླབ་པ་་་་
འཆལ་བས་དགེ་འདུན་གྱིས་གནས་དབྱུང་བྱས་པ་དང་། དེ་ཤིན་ཏུ་འཁྲུགས་ནས་
སངས་རྒྱས་ཀྱི་བསྟན་པ་ཉམས་པར་བྱ་བའི་ཕྱིར་མི་མཐུན་པའི་ཆོས་བརྩམ་པར་་་་་་
བསམས་ནས་ཐོ་གར་གྱི་རྒྱབ་ཤུ་ལིག་ཅེས་བྱ་བའི་ཡུལ་དུ་སོང་ནས་རང་ཉིད་ཀྱི་་་་་་
མིང་མཱ་ཐ་ར་ཞེས་པར་བསྒྱུར། འཚོ་བ་ཆོས་སུ་སྨྲ་བའི་གཞུང་བརྩམས་ནས་ལྷ་མ་
ཡིན་གྱི་གདོན་ཆེན་པོ་བི་ཥ་མིལླའི་གནས་སུ་སྦས་སོ། །དེར་བདུད་ཀྱིས་བྱིན་གྱིས་
བརླབས་པས་གཡུལ་ལས་རྒྱལ་བ་སོགས་རིག་སྔགས་མང་པོའང་གྲུབ་པོ། །དེའི་ཚེ་
ཁོ་རཱ་ས་ནའི་ཡུལ་གྱི་བྲམ་ཟེའི་བུ་མོ་ཞིག་ཉིན་རེ་བཞིན་མེ་ཏོག་འཐུ་ཞིང་ལྷ་ལ་་་་་་་་་
105-137