བདེ་བར་གཤེགས་པའི་གསུང་རབ་རིན་པོ་ཆེའི་དཀར་ཆག་བསྟན་པ་རྒྱས་པའི་ཉི་འོད་ཅེས་བྱ་བ།
ལྷུན་གྱིས་གྲུབ་པ་དང་རྒྱུན་མི་འཆད་པའི་འཕྲིན་ལས་ཀྱི་ཚུལ་བསམ་གྱིས་མི་ཁྱབ་པ་
མངའ་བ་ལ་བརྟེན་ནས། འཇིག་རྟེན་གྱི་རྒྱལ་པོ་ལ་སོགས་པ་སེམས་ཅན་གྱི་ཚོགས་་་
ཤིན་དུ་མང་པོ་ལ་ཕན་པ་དང་གནོད་པར་ནུས་པ་རྣམས་སུ་སྐྱེ་བ་བཞེས་ཤིང་།
ཡུལ་ཐག་ཤིན་ཏུ་རིང་བ་རྣམས་ཀྱང་སེམས་ཤིན་ཏུ་ཉེ་བར་མཛད་ནས། འགྲོ་བ་
མང་པོ་ཕན་པ་དང་བདེ་བ་ལ་འགོད་པར་མཛད་དོ།
།དེ་ཡང་འདི་ལྟར་བྱང་
ཕྱོགས་ཀྱི་རྒྱུད། གངས་རི་མུ་ཏིག་གི་ཕྲེང་བ་མཚར་དུ་དངར་བ་ལྟ་བུས་ཀུན་ནས་
བསྐོར་བའི་དབུས། ཡན་ལག་བརྒྱད་དང་ལྡན་པའི་ཆུ་ཀླུང་རྒྱ་མཚོ་ཆེན་པོར་དལ་
གྱིས་འབབ་པའི་གཞི། རོ་དང་། བཅུད་དང་། ནུས་པ་ཕུན་སུམ་ཚོགས་པའི་
སྨན་སྣ་ཚོགས་ཀྱི་འབྱུང་ཁུངས་སུ་གྱུར་པའི་བོད་ཀྱི་ཡུལ་འདིར། བྱང་ཆུབ་སེམས་
དཔའ་ཆེན་པོ་འཇིག་རྟེན་དབང་ཕྱུག་དེས། སྲོང་གཙན་སྒམ་པོ་ཞེས་བྱ་བའི་རྒྱལ་
པོར་སྐྱེ་བ་བླངས་ཏེ། བྱང་ཆུབ་སེམས་དཔའི་སྤྲུལ་པ། རྒྱའི་རྒྱལ་པོ་ཆེན་པོ་
ཐང་ཐའི་ཛུང་ཞེས་པ་དང་། ཡུལ་ཐག་རིང་ཡང་ཐུགས་ཤིན་ཏུ་འཐུན་པར་
མཛད་དེ། རྒྱལ་པོ་དེའི་སྲས་མོ་ཝང་ཤིང་ཀོང་ཇོ་ཁབ་ཏུ་བཞེས་ཤིང་། ཀོང་ཇོ་
དེས༑ གཙུག་ལག་ཁང་བརྩིགས་ཏེ། བོད་དུ་དམ་པའི་ཆོས་དར་བར་མཛད་པ་
ནས་བཟུང་སྟེ། རྒྱལ་བོད་གཉིས་འབྲེལ་པ་ཤིན་དུ་ཟབ་ཅིང་། དེ་ནས་བགྲངས་
པའི་གདུང་རབས་ལྔ་བརྩིགས་པ་བོད་ཀྱི་རྒྱལ་པོ་མེས་ཨག་ཚོམ་གྱིས། རྒྱའི་རྒྱལ་
པོ་ཛུང་ཛུང་གི་ནུ་བོ་ཝིང་དབང་བྱ་བའི་བུ་མོ་ཀིམ་ཤིང་ཀུང་ཛུ་ཁབ་ཏུ་བཞེས་པ་ལ་
འཕགས་པ་འཇམ་དཔལ་གྱི་སྤྲུལ་པ་ཆོས་སྐྱོང་བའི་རྒྱལ་པོ་ཆེན་པོ་ཁྲི་སྲོང་ལྡེ་བཙན་
འཁྲུངས་ནས། རྒྱ་བོད་ཀྱི་འབྲེལ་པ་ཆེས་ཟབ་ཅིང་། འགྲོ་བ་དཔག་ཏུ་མེད་པ་
ཕན་བདེ་ལ་བཀོད་དོ། །དེའི་དབོན་པོ། ཕྱག་ན་རྡོ་རྗེའི་སྤྲུལ་པ་མངའ་བདག་
རལ་པ་ཅན་གྱིས་དུས་སུ། དབོན་ཞང་ཅུང་ཐུགས་མ་མཐུན་པས། རྒྱལ་པོ་རལ་
105-481