བཀའ་འགྱུར་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༢༢༤
མཚར་གྱི་མཛད་པ་སྣ་ཚོགས་ཞིག་བསྟན་པར་གྲགས། _ གསུམ་པ་བླ་མ་དམ་ཆོས་
ལྷུན་གྲུབ་བམ། བྱམས་པ་ཕུན་ཚོགས་ཅེས་པ་དེས་སྔོན་གྱི་བསོད་ནམས་ཀྱི་ལས་
ཤུགས་ཆེས་ཆེར་བདོ་བས་ཆབ་སྲིད་སྐྱོང་བའི་བྱ་བ་གཙོ་བོར་མཛད་ཅིང་། རིས་
མེད་ཀྱི་ཆོས་སྡེ་མང་པོའི་བདག་པོར་གྱུར།
ལྔ་པ་བླ་མ་ལྷ་སྲུང་ཐུགས་དམ་འབའ་
ཞིག་ལ་བརྩོན་པར་མཛད། དྲུག་པ་བླ་མ་ཀརྨ་བསམ་འགྲུབ་ཀརྨ་ཀཾ་ཚང་གི་གྲུབ་
མཐའ་འཛིན་པ་ཞིག་སྟེ་དབོན་པོ་སྟོད་དུ་བཞུགསས། སྲས་གཉིས་པ་དང་བཞི་པ་
གཞིས་ཀར་བཞུགས་པའི་སྔ་མ་དཔོན་ཀླུ་འཕེལ་གྱི་སྲས་རྣམས་ལས། དབོན་ཆེན་
ཀུན་དགའ་ཕུན་ཚོགས་ཀྱིས་ས་སྐྱོང་དམ་པ་བྱམས་པ་ཕུན་ཚོགས་སྐུ་གཤེགས་ནས་་་
གདན་སའི་ཁྲིར་ཕེབས་ཏེ། ལུགས་གཉིས་ཀྱི་སྲོལ་བཟང་པོ་བསྐྱང་བར་མཛད་དོ།།
ཁྱད་པར་གཏེར་གཞུང་འགའ་ཞིག་ལས་ཅོག་རོ་ཀླུའི་རྒྱལ་མཚན་གྱི་སྤྲུལ་པའི་་་
ཟློས་གར་དུ་བཤད་པ་ཁྲི་ཆེན་སངས་རྒྱས་བསྟན་པ་ནི། ལེགས་བྱས་ཀྱི་མཐུ་རྒྱ་
ཆེན་པོས་འགྲན་དུ་མེད་པའི་དབང་བརྙེས་པར་གྱུར་ཏེ་གདན་སར་བཞུགས་ཁྲིར་་་་
ཕེབས་ནས་བདེ་བར་གཤེགས་པའི་བསྟན་པ་རིས་སུ་མ་ཆད་པ་ལ་མཆོད་པ་དང་་་་་
བསྙེན་བཀུར་བ་དང་། གཙུག་ལག་ཁང་དང་འདུས་པའི་སྡེ་མང་པོའི་ཉམས་གསོ་
གསར་སྤེལ་སོགས་དང་། རྒྱལ་ཁམས་ལ་བྱམས་པས་གཟིགས་པའི་བཀའ་ཁྲིམས་
དྲང་པོས་ཕན་བདེར་མཛད་པ་སོགས་ལུགས་གཉིས་ཀྱི་སྲོལ་བཟང་པོས་མངའ་རིས་
ཐམས་ཅད་དཀར་པོར་བསྒྱུར་བར་མཛད། འདིའི་ཡུམ་མི་གཅིག་པའི་གཅེན་པོ་
དཔོན་ཨུ་རྒྱན་བཀྲ་ཤིས་ཀྱི་སྲས་ས་སྐྱོང་བླ་མ་བསོད་ནམས་ཕུན་ཚོགས་ཀྱིས་དེའི་་་་་
རྗེས་སུ་ཁྲི་བསྐྱངས་ཏེ། དེ་ནི་ཐུགས་སྒམ་ཞིང་ངང་རིང་བ། དཀྱེལ་ཆེ་བ་
སོགས་ཡ་རབས་ཀྱི་སྐྱེས་བུའི་ཡོན་ཏན་དང་ལྡན་པ་ཞིག་གོ། །དེའི་མཆེད་ཡར་
གྱུར་པ་དཔོན་དབང་ཆེན་མགོན་པོའི་སྲས་མིའི་དབང་པོ་བསྟན་པ་ཚེ་རིངས་ནི་ད་་
105-224