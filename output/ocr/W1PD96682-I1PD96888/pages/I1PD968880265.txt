བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༢༣ ༧
ལག་གི་མདོ་མང་གཞི་མ་དང་། སྨོ སྨོན་ད་དྷོ་ཞེས་གྲགས་པ་ལ་སོགས་པ་མདོ་སྣ་
མང་ཞིང་གོ་རིམས་ལེགས་པ་རྣམས་དང་བསྟུན་པ་དང་། ཤེར་ཕྱོགས་འབུམ་ལ།
བཙན་པོ་ཁྲི་སྲོང་ལྡེའུ་བཙན་གྱི་སྐུ་རིང་ལ་རེག་ཟིག་སྔོ་དམར་སོགས་འབུམ་ཚར་་་་་
དྲུག་ཙམ་ཡོད་པར་གྲགས་ཤིང་། དེ་ལས་མཆེད་པའི་ཁྲི་ལྡེ་སྲོང་བཙན་གྱི་དུས་སུ་
བཞེངས་པའི་བླ་འབུམ་ཆེན་མོ་ཁྲི་ལྡེ་གཙུག་གི་བླ་འབུམ་སྐྱ་བོ། མཇིང་ཡོན་གྱི་
སྦུག་འབུམ། གཙང་མི་བྱེ་འབུམ། རལ་པ་ཅན་གྱི་དྲུག་འབུམ། གནམ་སྡེ་
ལྷའི་ཞལ་དམར་ཅན། དར་མའི་ཤོག་སེར་ཅན་སོགས་དང་།
འབངས་ཀྱིས་
བཞེངས་པའི་འབུམ་ཚར་བཅུ་དགུ་སོགས་དང་། དེ་དག་རྣམས་ལས་མཆེད་པ་
ཤིན་ཏུ་མང་བར་བཞུགས་པའི་རྒྱུན་ལས་བར་སྐབས་སུ་མ་ཉམས་མ་བསླད་པའི་ཕྱི་་
མོ་རྣམས་ལ་དབུས་པ་བློ་གསལ་དང་། ལོ་ཙཱ་བ་བསོད་ནམས་འོད་ཟེར་དང་།
རྒྱང་རོ་བྱང་ཆུབ་འབུམ་སོགས་མཁས་པ་མང་པོས་སྒོ་བསྟུན་ཏེ་དག་པར་གཏན་ལ་་
ཕབ་པ་དང་། གསང་སྔགས་རྒྱུད་འབུམ་གྱི་མ་ཕྱིའང་བླ་མ་རྗེ་བཙུན་ཆེན་པོ་
གྲགས་པ་རྒྱལ་མཚན་གྱི་ཞལ་སྔ་ནས་དང་། བླ་མ་ཆེན་པོ་ཆོས་ཀྱི་རྒྱལ་པོས་མཛད་
པའི་རྒྱུད་ཀྱི་དཀར་ཆག་དང་། སློབ་དཔོན་ཆེན་པོ་རིག་པའི་རལ་གྲིས་མཛད་
པའི་རྒྱུད་ཀྱི་དཀར་ཆག་རྒྱུད་འབུམ་རྒྱན་གྱི་མེ་ཏོག་ལ་སོགས་པ་ལ་བརྟེན་ནས
གདན་ས་ཆེན་པོ་དཔལ་ས་སྐྱའི་རྒྱུད་འབུམ་དངང་། ཤཱཀྱའི་དགེ་སློང་རྡོ་རྗེ་འཛིན་
པ་ཆེན་པོ་གསེར་སྡིངས་པས་ཞུས་དག་གོ་རིམས་མཛད་ནས། དགེ་བའི་བཤེས་
གཉེན་སྐྱེ་མེད་སྟོན་ཤེས་བཞེངས་པའི་རྒྱུད་འབུམ་དང་། དཔལ་ཐར་པ་གླིང་གི་
གཙུག་ལག་ཁང་གི་དགེ་བཤེས་འདུར་ཕྱར་གྱིས་བཞེངས་པའི་རྒྱུད་འབུམ་དང་།
བླ་མ་གྲུ་སྤང་རྩ་བའི་ཕྱག་དཔེ་དང་། འོད་དགའ་སྤུན་གསུམ་གྱི་གཙུག་ལག་ཁང་
གི་རྒྱུད་འབུམ་ལ་སོགས་པ། རྒྱུད་ཡང་དག་པ་གྲངས་མང་ཞིང་། གོ་རིམས་
105-237