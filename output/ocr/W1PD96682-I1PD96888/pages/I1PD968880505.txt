བདེ་བར་གཤེགས་པའི་གསུང་རབ་རིན་པོ་ཆེའི་དཀར་ཆག་བསྟན་པ་རྒྱས་པའི་ཉི་འོད་ཅེས་བྱ་བ།
لالية
གསལ་བར་བྱེད་པ་རྣམ་འབྱེད་གཉིས་པོའི་རྩ་བའམ་མདོ་ལྟ་བུ་ཡིན་པས། དེའི་
ཕྱིར་རྣམ་འབྱེད་གཉིས་པོའི་དབུ་ཉིད་དུ་བྲིས་སོ། །གཞུང་བླ་མ་གཞི་དང་རྣམ་
འབྱེད་ཀྱི་དོན་ཞིབ་ཏུ་འཆད་པའི་འགྲེལ་པ་ལྟ་བུ་ཡིན། ཕྲན་ཚེགས་དེ་རྣམས་ཀྱི་
མ་ཚང་བ་ཁ་སྐོང་ལྟ་བུ་ཡིན་ནོ། །སོ་སོར་ཐར་པའི་མདོ་གཉིས་པོ་དགྲ་བཅོམ་པ་
ཆོས་ཀྱི་ཚོང་དཔོན་གྱིས་བྱས་པས་བཀའ་མ་ཡིན་ཟེར་བ་དང་། ཁ་ཅིག་བཀའ་
ཡིན་ཡངང་། སྟོན་པ་བཞི་ཡིན་ཏེ་སངས་རྒྱས་དང་། ཉེ་བ་འཁོར་དང་། ཆོས་
ཀྱི་ཚོང་དཔོན་དང་། དྲི་མེད་བཤེས་གཉེན་དང་བཞིའོ་ཟེར་ཏེ།
བསྟན་པ་
གཅིག་ལ་སྟོན་པ་བཞི་ངོ་མཚར་ཆེའོ་ཞེས་གསུང་ངོ་། །ཁ་ཅིག་ལུང་སྡེ་བཞི་དང་།
མངོན་པར་འབྱུང་བའི་མདོ་བསྟན་བཅོས་སུ་བཞེད་པ་ནི་བཞེད་པ་ཙམ་དུ་ཟད་དོ།
ལུང་སྡེ་བཞིའི་གོ་རིམས་ནི། གཞི་དང་། རྣམ་པར་འབྱེད་པ་དང་། དེ་དག་
གི་དཀའ་བའི་གནས་ཞུས་ལན་གྱིས་གཏན་ལ་འབེབས་པ་གཞུང་བླ་མ་དང་། དེ་
དག་ཏུ་མ་ཚང་བར་ཁ་སྐོང་བ་ཕྲན་ཚེགས་སོ།
།དོན་གྱི་གོ་རིམ་དེ་ལྟར་ཡིན་ཡང་།
མཁས་པ ་རྣམས ་ཀྱི ས་གཞི་དང་རྣམ་པར་འབྱེད་པའི་རྗེས་ལ་ཕྲན་ཚེགས་དང་།
དེའི་རྗེས་ལ་གཞུང་བླ་མ་ཉིད་བྲིས་ཤིང་། སྐ་ཅོག་ལ་སོགས་པས་མཛད་པའི་མཚན་་
བྱང་དཀར་ཆག་ལས་ཀྱང་། རིམ་པ་དེ་ཁོ་ན་ལྟར་འབྱུང་བས། འདིར་ཡང་
གཞུང་བླ་མ་འཇུག་ཉིད་དུ་བྲིས་སོ། །འདི་རྣམས་ཀྱི་བམ་པོའི་གྲངས་ནི་ཤུ་ལོག་
སུམ་བརྒྱ་ལ་བམ་པོ་རེ་རེར་བྱས་ནས། ལུང་གཞི་ལ་བམ་པོ་བརྒྱ་དང་དགུ།
དགེ་སློང་ཕའི་རྣམ་འབྱེད་ལ་བམ་པོ་བརྒྱད་ཅུ་རྩ་གསུམ། དགེ་སློང་མའི་རྣམ་
འབྱེད་ལ། བམ་པོ་ཉི་ཤུ་རྩ་བརྒྱད། ཕྲན་ཚེགས་ལ་བམ་པོ་ལྔ་བཅུ་རྩ་དགུ།
གཞུང་བླ་མའི་ཞུ་བ་མ་རྫོགས་པ་བཅུ་གཉིས། ཞུ་བ་རྫོགས་པ་ལ་བམ་པོ་ལྔ་བཅུ་
རྩ་གསུམ་སྟེ། སྤྱིར་བསྡོམས་ན་ལུང་སྡེ་བཞི་ཚང་བ་ལ་བམ་པོ་སུམ་བརྒྱ་དང་བཞི་
105-477