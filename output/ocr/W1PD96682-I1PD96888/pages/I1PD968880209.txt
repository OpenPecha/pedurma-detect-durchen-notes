བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༡༨༡
དགོངས་ཏེ་བྱོན་པའི་ལམ་ཁར་རིགས་ལྡན་གྱིས་སྤྲུལ་པའི་དགེ་སློང་གི་ཚུལ་དུ་བྱོན་་
ནས་བྱིན་གྱིས་བརླབས་ཤིང༌་། དུས་ཀྱི་འཁོར་ལོའི་དབང་རྒྱུད་འགྲེལ་མན་ངག་
དང་བཅས་གནང་བ་མཐའ་དག་ཐུགས་ལའང་ཟིན་ནས་ཐུགས་ཚིམ་སྟེ་སླར་ལོག །
ཝ་རེནྡྲར་པིཎྜོ་བ་ཆུང་བ་རྗེས་སུ་བཟུང་ནས་དབང་རྒྱུད་སོགས་མཐའ་དག་གནང་།
འདིས་དམག་གི་གནོད་པ་བྱུང་བའི་ཚེ་རྒྱུད་འགྲེལ་རྣམས་སྦས་པ་ལས་ཕྱིས་རྩ་རྒྱུད་་
རྩ་འགྲེལ་མ་ཚང་བ་ཡིན་ནོ།།
ཁྱད་པར་ཝ་རེནྡྲར་དུས་ཞབས་པ་ཆེན་པོར་གྲགས་པ་བྱོན་ཏེ། དེས་ཙེ་ལུ་པ་
ཆུང་བ་ལ་ཐུག །དེས་ཀྱང་ཐུགས་མ་ཚིམ་པར་ཤཾ་བྷ་ལར་བྱོན་པའི་ལམ་གར་
རིགས་ལྡན་རྣམ་འཕྲུལ་ཞིག་དང་མཇལ་ཏེ། དེས་དབང་བསྐུར། མན་ངག་
བསྟན༑ བསྒོམས་པས་གྲུབ་སྟེ་ཤཾ་བྷ་ལ་ཉིད་དུ་བརྟོལ།
རིགས་ལྡན་ཉིད་ལས་
དབང་རྒྱུད་འགྲེལ་མན་ངག་དང་བཅས་པ་དངོས་སུ་ཐོབ། ཚུར་བྱོན་ནས་
འཕགས་ཡུལ་དུ་སེམས་འགྲེལ་སྐོར་ཆེས་དར་བར་མཛད་དོ།།
འདི་སྐབས་སློབ་དཔོན་ཀ་མ་ལ་རཀྵི་ཏས་བི་ཀྲ་མ་ལའི་སྔགས་ཀྱི་སློབ་དཔོན་་་་
མཛད་དེ། གསང་བ་འདུས་པ་དང་གཤིན་རྗེ་གཤེད་ལ་མཁས། མངོན་སྤྱོད་ཀྱི་
ལས་ཤིན་ཏུ་མང་བ་ཞིག་མཛད་པས་མཁའ་སྤྱོད་དུ་འབྱོན་རྒྱུ་བ་ལ་ཅུང་ཟད་་་་་་་་་་
བསྒྲིབས་པར་གྲགས་སོ།།
གཞན་ཡང་སློབ་དཔོན་པདྨ་ལྕགས་ཀྱུས་ཀྱང་ཡོ་གའི་བསྟན་པ་གསལ་བར
མཛད༑ ཁྱད་པར་སློབ་དཔོན་ཛེ་ཏཱ་རི་བྱོན་ཏེ། རང་ཉིད་ཀྱི་ཡབ་བྲམ་ཟེ་སྙིང་
པོའི་ཞབས་ལས་བདེ་དགྱེས་གསང་གསུམ་སོགས་གསན། འའཇམ་དཔལ་དབྱངས་
གྲུབ་པས་རིག་པའི་གནས་ཐམས་ཅད་ལ་ཟླ་མེད་པའི་མཁས་པ་ཆེན་པོར་གྱུར།
བི་ཀྲ་མར་ཆོས་བཤད་ཅིང་མདོ་སྔགས་ཀྱི་བསྟན་བཅོས་བརྒྱ་རྩ་བརྒྱད་མཛད་པར་་་
105-181