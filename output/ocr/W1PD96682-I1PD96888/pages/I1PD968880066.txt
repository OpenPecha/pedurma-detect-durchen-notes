བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༣༨
ཞེས་བཤད་ཅིང་། སློབབ་དཔོན་རྒྱལ་པོའི་སྲས་ཀྱིས་ཀྱང་ཚངས་པའི་ཚུལ་དེ་ཟག་
པ་མེད་པའི་ལམ་དུ་བཤད་པའི་ཕྱིར་ཏེ། ཚངས་པ་ཆེན་པོ་དེས་བསྐོར་བའི་
འཁོར་ལོ་ཡིན་པའི་ཕྱིར་དེ་སྐད་ཅེས་བྱའོ།། །།
གསུམ་པ་དབྱེ་བའི་ཚུལ་གྱི་སྒོ་ནས་རྒྱས་པར་འཆད་པ་ལ། ཆོས་འཁོར་
གསུམ་དུ་དབྱེ་ཞིང་བཤད་པ། དེ་ལ་ཆོས་ཕུང་དུ་རྣམ་པར་གཞག་པ། དེ་དག་
དྲང་ངེས་གཉིས་སུ་བསྡུ་བའོ།
།དང་པོ་ལ་སྤྱི་དང་སོ་སོའི་རྣམ་གཞག་གཉིས་ཀྱི་
དང་པོ་ནི། གོང་དུ་དྲངས་པ་ལྟར་དགོངས་པ་ངེས་འགྲེལ་ནས་གསུངས་པའི་ལུང་
གི་ཆོས་འཁོར་བསྐོར་བའི་རྣམ་གཞག་གསུམ་པོ་དེ་ཉིད་ཡིན་ཏེ།
བཀའ་དང་པོ་
བདེན་པ་བཞིའི་ཆོས་འཁོར། བར་པ་མཚན་ཉིད་མེད་པའི་ཆོས་འཁོར། ཐ་མ་
ལེགས་པར་རྣམ་པར་ཕྱེ་བའི་ཆོས་འཁོར་རོ། །དེ་ལྟར་གསུམ་དུ་དབྱེ་རིགས་པའི་
རྒྱུ་མཚན་ཡངང་། གདུལ་བྱའི་གང་ཟག་ལ་ཐེག་དམན་གྱི་རིགས་སུ་ངེས་པ་དང་།
ཐེག་ཆེན་གྱི་རིགས་སུ་ངེས་པ་དང༌་། རྐྱེན་གྱིས་འགྱུར་བས་རིགས་མ་ངེས་པ་དང་
གསུམ་དུ་དབྱེ་བ། དབྱེ་བ་གྲངས་ངེས་མཚན་ཉིད་པ་ཡིན་ཞིང་དེ་ལྟར་འཐད་
པའི་ཕྱིར། དེའི་དབང་གིས་སྔ་མ་དག་གི་ངོར་བདེན་པ་བཞི་དང་རྟེན་འབྲེལ་
བཅུ་གཉིས་སོགས་སྟོན་པ་འཁོར་ལོ་དང་པོ་དང་། གཉིས་པ་དག་གི་ངོར་ཤིན་ཏུ་
ཟབ་པའི་སྟོང་པ་ཉིད་ཀྱི་གནས་སྟོན་པ་འཁོར་ལོ་བར་པ་དང་། མ་ངེས་པ་དག་
གི་ངོར་ཟབ་མོའི་གནས་ལ་སྐྲག་པ་སྤོང་བའི་ཕྱིར་ཆོས་རྣམས་རྣམ་རིག་ཙམ་དུ་སྟོན་
ཞིང་ཡོངས་གྲུབ་དོན་དམ་བདེན་པར་གསུངས་པ་འཁོར་ལོ་ཐ་མ་སྟེ་འདུལ་བྱེད་ཀྱི་་
ཐབས་ཀྱང་གསུམ་དུ་འདུས་པར་འཐད་ཅིང་ངེས་པའི་ཕྱིར་རོ།།
ཡང་ན་གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོ་ལས། རིགས་ཀྱི་བུ་
105-38