२०७
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཁྱད་པར་རྒྱུད་སྡེ་ཐམས་ཅད་ཀྱི་ཡང་རྩེ་དཔལ་དུས་ཀྱི་འཁོར་ལོ་ནི།
མར་པཎྜི་ཏ་ཤྲཱི་བྷ་དྲ་བོ་དྷི་དང་། གྱི་ཇོ་ལོ་ཙཱས་རྒྱུད་འགྲེལ་བསྒྱུར་ནས།
ཐོག་
དབང་
བཤད་མན་ངག་གི་སྲོལ་བཏོད་པ་པྲོ་མ་ལོ་ཙཱ་སོགས་ལས་བརྒྱུད་པ་གྱི་ཇོ་ལུགས་་་་་་་
དང་༑ འབྲོ་ལོ་ཙཱས་ཁ་ཆེ་ཟླ་བ་མགོན་པོ་བསྟེན་ནས། མཆོག་མི་འགྱུར་གྱི་ལེའུ་
མ་གཏོགས་རྒྱུད་འགྲེལ་རྫོགས་པར་བསྒྱུར། དབང་བཤད་མན་ངག་དང་བཅས་
པ་མནོས། ཕྱིས་པཎྜི་ཏས་མཆོག་མི་འགྱུར་ལ་རང་འགྱུར་མཛད། པཎ་ཆེན་ལ་
འཕན་ཡུལ་གྲབ་སྒོམ་གྱིས་ཐུག་སྟེ། དུས་འཁོར་ལ་མཁས་གྲུབ་གཉིས་ལྡན་དུ་གྱུར།
དེས་སྒྲེ་སྟོན་ལ་བཤད་པ་སོགས་ནས་དར་བ་འབྲོ་འགྱུར་གྱི་སྟེང་ནས་བཤད་པ་བྱེད་
པའི་སྲོལ་ཡོད་པས། འབྲོ་ལུགས་དང་། རྩ་མི་སངས་རྒྱས་གྲགས་ཀྱིས་དུས་
ཞབས་པ་ལས་གསན་ཏེ་འགྲེལ་ཆེན་བསྒྱུར་ནས། རྒ་ལོ་སོགས་སློབ་མ་རྣམས་ལ་
བཤད་པ་རྩ་མིའི་ལུགས་དང་། རྭ་ཆོས་རབ་ཀྱིས་ཕལ་པོའི་པཎྜི་ཏ་ས་མནྟ་ཤྲཱི་ལས་
རྒྱུད་འགྲེལ་གསན་ནས་བསྒྱུར་བ་ལས། རྭ་ཡེ་ཤེས་སེང་གེ་སོགས་ལ་མཆེད་པ་རྭ་
ལུགས་དང་། གཞན་ཡང་པཎ་ཆེན་ལུགས་དང་། ཆག་ལུགས་དང་། ཤ་བ་རི་
པའི་མན་ངག་ལུགས་སོགས་མང་དུ་བྱུང་སྟེ། དེ་དག་གི་གདམས་ངག་གཙོ་བོར་
གྱུར་པ་ནི། སྦྱོར་བ་ཡན་ལག་དྲུག་པ་ཡིན་ཞིང་། ཀྱཻ་རྡོར་ལ་སོགས་པ་མ་རྒྱུད་
གཞན་ལའང་སྦྱོར་བ་དྲུག་གི་སྒོ་ནས། ཁྲིད་ཚུལ་ཡོད་པ་འགའ་ཞིག་བྱུང་མོད་ཀྱི་
འདི་དངོས་མ་ཡིན་ནོ། །དེ་ལྟར་དཔལ་དུས་ཀྱི་འཁོར་ལོའི་སྐོར་རྣམས་གངས་
རིའི་ཁྲོད་དུ་ཆེས་ཆེར་གསལ་བར་གྱུར་པ་ལ། ཕྱིས་བུ་སྟོན་ཐམས་ཅད་མཁྱེན་པ་
དང་༑ རང་བྱུང་ཞབས་དང་། ཇོ་མོ་ནང་པ་སོགས་མཁས་ཤིང་གྲུབ་པ་བརྙེས་
པ་མང་པོས་ཀྱང་ལྷག་པར་གསལ་བར་མཛད་པ་ཡིན་ནོ།
།དེ་ལྟར་བཤད་པ་ནི་
རྒྱུད་གཙོ་ཆེ་བའི་བྱུང་ཚུལ་མགོ་སྨོས་རགས་པ་ཙམ་ཡིན་ཞིང་། དེས་མཚོན་ནས་
105-206