བཀའ་འགྱུར་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
२१२
སྐད་གསར་བཅད་ཀྱིས་བཅོས་པ་རྣམས་བཞུགས་སོ།།
ཛ་པ་ལ། སངས་རྒྱས་ཀྱི་སྡེ་སྣོད་ཚུལ་ཁྲིམས་འཆལ་པ་ཚར་གཅོད་པ་ཞེས་བྱ་
བའི་མདོ་བམ་པོ་བདུན་དང་ལེའུ་དགུ་པ།
རྒྱ་གར་གྱི་མཁན་པོ་དྷརྨ་ཤྲཱི་པྲ་བྷ་
དང་་༑ ལོ་ཙཱ་བ་དགེ་སློང་དཔལ་གྱི་ལྷུན་པོའི་འགྱུར།
འཕགས་པ་རྒྱལ་པོ་ལ་
གདམས་པ་ཞེས་བྱ་བ་རྒྱལ་པོ་གསལ་རྒྱལ་ལ་གདམས་པའི་མདོ། རྒྱ་གར་གྱི་
མཁན་པོ་ཛི་ན་མི་ཏྲ་དང་། ཤཱི་ལེནྡྲ་བོ་དྷི་དང་།
ལོ་ཙཱ་བ་བནྡེ་ཡེ་ཤེས་སྡེས་
བསྒྱུར་ཅིང་སྐད་གསར་བཅད་ཀྱིས་བཅོས་པ། འཕགས་པ་རྔ་བོ་ཆེ་ཆེན་པོའི་མདོ་
བམ་པོ་ལྔ་པ། ་རྒྱ་གར་གྱི་མཁན་པོ་བིདྱཱ་ཀ་ར་པྲ་བྷ་དང་ལོ་ཙཱ་བ་བནྡེ་དཔལ་གྱི་
ལྷུན་པོས་བསྒྱུར་ཅིང་། ལོ་ཙཱ་བ་བནྡེ་དཔལ་བརྩེགས་ཀྱིས་ཞུས་པ། འཕགས་པ་
སུམ་ཅུ་རྩ་གསུམ་པའི་ལེའུ་ཞེས་བྱ་བའི་མདོ་བམ་པོ་གསུམ་པ། རྒྱ་གར་གྱི་མཁན་
པོ་པྲཛྙ་ཝརྨ་དང༌་། ལོ་ཙཱ་བ་བནྡེ་ཡེ་ཤེས་སྡེ་ལ་སོགས་པའི་འགྱུར། འཕགས་པ་
ལྷག་པའི་བསམ་པ་བསྟན་པ་ཞེས་བྱ་བའི་མདོ་ལེའུ་གཉིས་དང་བམ་པོ་བཞིར་་་་་་་་
དཀར་ཆག་སྔོན་མ་ཚོར་བཤད་ཀྱང་བམ་པོ་གཅིག་ཙམ་ལས་མེད་པ། རྒྱ་གར་གྱི་
མཁན་པོ་སུ་རེནྡྲ་བོ་དྷི་དང་། པྲཛྙྰ་ཝརྨ་དང་། ལོ་ཙཱ་བ་བནྡེ་ཡེ་ཤེས་སྡེ་ལ་
སོགས་པས་བསྒྱུར་བ། འཕགས་པ་གསུམ་ལ་སྐྱབས་སུ་འགྲོ་བ་ཞེས་བྱ་བའི་མདོ་
ཤློ་ཀ་སུམ་ཅུ་པ།
པཎྜི་ཏ་སརྦ་ཛྙཱ་དེ་བ་དང་། ལོ་ཙཱ་བ་བནྡེ་དཔལ་བརྩེགས་ཀྱི་
འགྱུར༑ འཕགས་པ་སྲིད་པ་འཕོ་བ་ཞེས་བྱ་བའི་མདོ་ཤློ་ཀ་བདུན་ཅུ་པ། རྒྱ་
གར་གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་དང་། ལོ་ཙཱ་བ་བནྡེ་ཡེ་ཤེས་
སྡེས་བསྒྱུར་ཅིང་སྐད་གསར་བཅད་ཀྱིས་བཅོས་པ། འཕགས་པ་རྣམ་པར་འཐག་
པ་ཐམས་ཅད་བསྡུས་པ་ཞེས་བྱ་བའི་མདོ་བམ་པོ་གཅིག་དང་ཤློ་ཀ་དྲུག་ཅུ་པ། རྒྱ་
གར་གྱི་མཁན་པོ་ཛི་ན་མི་ཏྲ་དང་། མུ་ནི་ཝརྨ་དང་། ལོ་ཙཱ་བ་བནྡེ་ཡེ་ཤེས་སྡེའི་
105-282