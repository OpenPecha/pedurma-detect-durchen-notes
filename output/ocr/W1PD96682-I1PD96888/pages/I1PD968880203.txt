བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༡ ༧༥
རྡོ་རྗེ། དེས་དཔལ་ཀུན་འགྲོའི་མགོན་པོ། དེས་ཐུགས་ཀྱི་རྡོ་རྗེ། དེས་ལྕམ་
ལཀྵི༑
དེས་རྒྱལ་པོ་ཨིནྡྲ་བུ་དྷི་གྲོལ་བར་མཛད་དེ། དེས་དུར་ཁྲོད་དུ་བསྒོམས་
པའི་ཚེ། བཙུན་མོ་སྔགས་འཆང་མ་རྣམས་ཀྱིས་བགམ་པའི་ཚེ་ལ་བར་སྣང་བས་
མཚན་དེ་ལྟར་གྲགས་སོ་ཞེས་འབྱུང་ངོ་།།
གྲུབ་ཆེན་དཱ་རི་ཀ་པས་འཁོར་ལོ་སྡོམ་པའི་དཀྱིལ་འཁོར་དུ་དབང་བསྐུར་ཅིང་་
རྒྱུད་བསྟན་པའི་གྲུབ་པའི་དབང་ཕྱུག་ཆེན་པོ་རྡོ་རྗེ་དྲིལ་བུ་པས་ཨཽ་ཌི་བི་ཤའི་རྒྱལ་་་
པོ་རྫུ་འཕྲུལ་གྱིས་བཏུལ། འཁོར་ལོ་སྡོམ་པའི་ཕྱི་དཀྱིལ་དང་།
ལུས་དཀྱིལ་རིམ་
པ་ལྔ་པ་སོགས་མཛད། དེས་རུས་སྦལ་ཞབས། དེས་ཛ་ལནྡྷ་རཱི་པ། དེས་ནག་
པོ་པ་སོགས་རིམ་བཞིན་གྲུབ་པའི་གནས་སུ་བཀོད་ཅིང་ཐམས་ཅད་ཀྱིས་རྡོ་རྗེ་ཐེག་་
པའི་བསྟན་པ་སྤྱི་དང་བྱེ་བྲག་ཏུ་བདེ་མཆོག་སྐོར་གྱི་སྒྲུབ་པའི་རྒྱུན་མཆོག་ཏུ་གསལ་
བར་མཛད་དོ། །ཁྱད་པར་ནག་པོ་ཞབས་ཀྱིས་ཡི་དམ་གྱིས་ལུང་བསྟན་པ་ལྟར་
ནག་པོ་གཞུང་དྲུག་ཏུ་གྲགས་པ་འདི་བརྩམས་ཏེ་སྐུ་དྲིན་མཆོག་ཏུ་ཆེའོ།།
དེའི་འོག་ཏུ་རྒྱ་གར་ཤར་ཕྱོགས་ཀྱི་ཡུལ་བྷཾ་ག་ལར་ཙནྡྲའི་རིགས་ཀྱི་རྒྱལ་ཕྲན་་་་
པྲ་ཀཱ་ཤ་ཙནྡྲ ར་གྲགས་པ་དེ་ལག་ན་རྡོ་རྗེས་དངོས་སུ་བྱིན་གྱིས་བརླབས་པས་གྲུབ་་་་
པ་ཐོབ་པར་གྱུར་ཏེ་རྣལ་འབྱོར་རྒྱུད་རྒྱ་ཆེར་བཤད་དོ། །འདི་ནི་ཡོ་ག་པ་རྣམས་
ཀྱིས་སྡོམ་པའི་རྒྱུད་ཕྱི་མ་ཞེས་བྱ་བ་ལས་རྒྱལ་པོ་ཙ་ཞེས་བྱ་བ་ཞིག་འབྱུང་བར་ལུང་་
བསྟན་ཏོ་ཞེས་ཟེར་བ་དེ་ཡིན་པ་སྙམ་ཡང་ལུང་འདྲེན་གྱི་ཚིགས་བཅད་དེ་ལས་
འབྱུང་བའི་དུས་དང་ནི་མི་འབྱོར་བར་སྣང་ངོ་།།
དེའི་འོག་ཏུ་བི་རཱུ་པ་ཆུང་བ་བྱོན་ཏེ། ནུབ་ཕྱོགས་ཀཙྪའི་ཡུལ་གྱི་རྒྱལ་པོ་བི་
དྷ་རཏྣ་ཞེས་པའི་ལྷ་ཁང་རབ་གནས་ལ་སྤྱན་དྲངས་པའི་ཚེ་སྔགས་སྤྱོད་ངོ་མཚར་་་་་
བས་ཕྱི་རོལ་པར་མོས་པའི་བློན་པོ་སོགས་དད་པར་བྱས། བསམ་མི་ཁྱབ་མཛད་
105-175