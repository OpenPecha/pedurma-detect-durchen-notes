多人。
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཡུལ་དུ་དམ་པའི་ཆོས་དར་བར་འགྱུར་རོ་ཞེས་ལུང་བསྟན་པ་དང་རྗེས་སུ་མཐུན་
པར་ཐུབ་པ་དགོངས་པ་འདས་ནས་ལོ་ཉིས་སྟོང་ལྔ་བརྒྱ་ཙམ་ནས་གངས་རིའི་ཁྲོད་་
འདིར་ལྷ་མཐོ་དོར་སྙན་ཤལ་ལ་དམ་པ་ཆོས་ཀྱི་དབུ་བརྙེས། སྲོང་བཙན་སྒམ་པོ་
ལ་སོགས་པ་ཆོས་རྒྱལ་མེས་དབོན་རྣམས་དང་། ལོ་པན་སྐྱེས་མཆོག་ཁྱད་པར་
ཅན་རྣམས་ཀྱིས། རྒྱ་གར་དང་། ཁ་ཆེ་དང་། ཟ་ཧོར་དང་། བལ་ཡུལ་
དང་༑
ལིའི་ཡུལ་དང་། རྒྱ་ནག་ལ་སོགས་པ་ནས་བདེ་བར་གཤེགས་པའི་
བཀའ་བསྟན་བཅོས་དཔག་ཏུ་མེད་པ་རྒྱ་གར་གྱི་སྐད་ལས་བོད་ཀྱི་སྐད་དུ་བསྒྱུར་
ནས་འཆད་པ་དང་། ཉན་པ་ལ་སོགས་པས་སྲོལ་ཆེར་བཏོད། མངའ་བདག་ཁྲི་
རལ་གྱི་རིང་ལ་དམ་པའི་ཆོས་མང་པོ་བསྒྱུར་ཅིང་། ཡབ་མེས་དུས་སུ་བསྒྱུར་བ་
རྣམས་ཀྱང་། སྐད་གསར་བཅད་ཀྱིས་གཏན་ལ་ཕབ་པ་ནས་མིང་དུ་བརྟགས་པ་
རྣམས་དཀར་ཆག་དུ་བྲིས་ཏེ་ནམ་དུ་ཡང་གཞུང་ལུགས་དེ་ལས་མི་འགྱུར་ཞིང་།
ཀུན་གྱིས་བསླབ་དུ་རུང་བར་གྱིས་ ཤིག་ ཅེས་བཀའ་སྩལ་ནས་དར་ཞིང་རྒྱས་པར་
ལོ་
མཛད་པའི་རྒྱལ་བློན་བྱང་ཆུབ་སེམས་དཔའ་རྣམས་ཀྱིས་སྦྱིན་བདག་མཛད།
པཎ་རྣམས་ཀྱིས་གཞུང་ཚད་གོ་རིམས་འགྱུར་བྱང་ལ་སོགས་པ་གཏན་ལ་ཕབ་པའི་་་
བཀའ་བསྟན་བཅོས་བོད་དུ་འགྱུར་རོ་འཚལ་རྣམས། ཕོ་བྲང་ཆེན་པོ་སྟོང་ཐང་
ལྷན་དཀར་དང་། འཕང་ཐང་ཀ་མེད་གཉིས་ན་བཞུགས་ཤིང་དཀར་ཆག་དུ་
བཀོད་པ་རྣམས། རྒྱལ་པོ་བདུད་སྡིག་ཅན་གྱི་དབང་དུ་སོང་བ་དག་གིས་བསྟན་
པ་བསྣུབས་ནས་ཐུབ་པའི་གསུང་རབ་རྣམས་འཐོར་ཏེ་བསྟན་པ་མེ་ཤི་བའི་དུད་པ་་
ཙམ་དུ་གྱུར་ཏོ། །དུས་ཕྱིས་སངས་རྒྱས་ཀྱི་ཕྲིན་ལས་ཀྱིས་བསྟན་པའི་མེ་རོ་སྨད་
ནས་བླངས་ཏེ། རིམ་གྱིས་ཆོས་དར་བར་གྱུར་ཅིང་ལྷ་བླ་མ་ཡེ་ཤེས་འོད་དང་།
ལྷ་བཙུན་པ་བྱང་ཆུབ་འོད་ལ་སོགས་པའི་ཆོས་རྒྱལ་ཆེན་པོ་རྣམས་ཀྱིས་སྦྱིན་བདག་་
105-38-