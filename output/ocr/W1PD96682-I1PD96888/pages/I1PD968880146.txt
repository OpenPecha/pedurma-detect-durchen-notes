ククイ
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཉིས་པས་འོད་མའི་ཚལ་དུ། གསུམ་པས་རྡོ་རྗེ་གདན་དུ་གནྡྷོ་ལ་བྱང་ཆུབ་ཆེན་
པོ་དང་བཅས་པ་བཞེངས་ཏེ་དེའང་ལྷས་གྲོགས་བྱས་པར་གྲགས་ཤིང་། ལྷག་པར་
ཕྱི་མ་ནི་ཞག་བདུན་དུ་སྒོ་བཅད་ནས་བཟོ་བའི་རྩིས་ལ་ཞག་དྲུག་ཐེམ་ནས་མས་་་་་་་
འོངས་ཏེ་སྒོ་བརྡུངས་ནས་ང་དོ་ནུབ་འཆི་བས། སངས་རྒྱས་ཀྱི་ཞལ་མཐོང་བ་ཁོ་
མོ་ཁོ་ནར་ཟད་པས་ཕྱིས་གཞན་གྱིས་སྐུ་གཟུགས་འདི་སྟོན་པ་འདྲའམ་མི་འདྲ་མི་་་་་
ཤེས་པས་སྒོ་ཕྱེ་ཞིག་ཅེས་ཟེར་བས་སྒོ་ཕྱེས་པ་དང་ལྷ་བཟོ་བའང་མི་སྣང་ངོ་། །དེ་
ནས་རྒན་མོས་ལེགས་པར་བལྟས་ཏེ་ཁྱད་པར་གསུམ་མ་གཏོགས་པ་སངས་རྒྱས་་་་་་་
དང་འདྲའོ་ཞེས་སྨྲས་སོ། །ཞག་བདུན་མ་ཚང་བའི་རྒྱུས་བ་སྤུ་དང་ན་བཟའ་སྐུ་ལ་
མ་རེག་པ་གཉིས་མ་གྲུབ་པར་བཤད་དོ། །ཕྱིས་མི་རིང་བར་བྲམ་ཟེ་དགེ་བ་ཉིད་
ཀྱིས་ཨསྨ་གརྦྷ་རྙེད་པས་སྤྱན་འབྲས་བྱས་ཤིང་ཨིནྡྲ་ནཱི་ལ་རྙེད་པ་མཛོད་སྤུར་བཅུག་་
པས་རྒྱལ་པོ་ཤིང་རྟ་ཅན་ཡན་ཆོད་དུ་མར་མེ་སོགས་ལ་མ་ལྟོས་པར་དེས་གསལ་་་་་་་
བར་བཤད་དོ། །བྲམ་ཟེ་སྤུན་གསུམ་པོ་དེས་སོ་སོའི་གཙུག་ལག་ཁང་དུ་དགེ་སློང་
ལྔ་བརྒྱ་ལྔ་བརྒྱ་ལ་འཚོ་བ་རྟག་དུ་སྦྱོར་ཞིང་ཕྱོགས་བཞིའི་དགེ་འདུན་ཐམས་ཅད་་་་་
ལའང་མཆོད་དོ། །དེའི་རྗེས་སུ་འཕགས་པ་དྷཱི་ཏི་ཀས་ཐོ་གར་གྱི་ཡུལ་མི་རྒྱལ་པོ་
དང་བཅས་པ་ནམ་མཁའ་ལ་མཆོད་པ་ཙམ་མ་གཏོགས་ཆོས་ལུགས་ཀྱི་རྣམ་གཞག་་་
ཅིའང་མི་ཤེས་པ་དག་ཅིག་ཡོད་པ་དེས་སྐབས་ཤིག་འབྲུ་དང་གོས་སོགས་ཀྱི་ནོར་་་་་
མང་པོ་མེ་ལ་བསྲེགས་ནས་ནམ་མཁའ་ལ་མཆོད་པའི་ཚེ་དགྲ་བཅོམ་ལྔ་བརྒྱ་དང་་་་་
ལྷན་དུ་དེའི་ཐད་ཀྱི་ནམ་མཁའ་ལས་བྱོན་ཏེ་བཀད་སར་བཞུགས་སོ། །དེ་ནས་དེ་
དག་གིས་གནམ་གྱི་ལྷ་ཡིན་པར་སེམས་ནས་མཆོད་པ་ལ་ཆོས་བསྟན་པས་དགྲ་
བཅོམ་པ་སྟོང་དང་བདེན་པ་མཐོང་བ་མང་པོ་སོགས་བྱུང་སྟེ། ཡུལ་དེར་རྒྱལ་པོ་
མི་ན་ར་དང་དེའི་བུ་ཨི་མ་ཥྱ་གཉིས་ཁོ་ནའི་ཚེ་གཙུག་ལག་ཁང་ལྔ་བཅུ་དང་དགེ་་་་་
105-11-