བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཟིགས་ཀྱི་རྒྱུད་ལ། སྤྱན་རས་གཟིགས་རྩ་བའི་རྒྱུད་ཀྱི་རྒྱལ་པོ་པད་མ་དྲ་བ་ཞེས་
བྱ་བ་ལེའུ་བཅུ་གཉིས་པ། པཎ་ཌི་ཏ་སོ་མ་ཤྲཱི་བྷ་བྱ་དང་། ལོཙྪ་བ་ཀྱུ་ར་ཚུལ་
ཁྲིམས་འོད་ཟེར་གྱིས་བསྒྱུར་བ་རྣམས་བཞུགས། འདི་ལ་དཀྱིལ་འཁོར་ཉི་ཤུ་རྩ་
བདུན་ཡོད་ཅིང་། རྒྱུད་ལེགས་པོར་གྲགས་སོ།། །།
མ་པ་ལ། འཕགས་པ་དོན་ཡོད་ཞགས་པའི་བསྒྱུར་འཕྲོ་བམ་པོ་ཉི་ཤུ་རྩ་བཞི་
ཚང་བ། བུ་སྟོན་རིན་པོ་ཆེའི་ཆོས་འབྱུང་དུ་བམ་པོ་ཉི་ཤུ་རྩ་དྲུག་ཏུ་བྱས་འདུག །
དོན་ཡོད་ཞགས་པའི་སྙིང་པོ་ཞེས་བྱ་བའི་མདོ་ཤུ་ལོག་བརྒྱ་སུམ་ཅུ་་པ། པཎ་ཌི་ཏ་
ཨ་མོ་གྷ་བཛྲ་དང་། ལོཙྪ་བ་བ་རི་རིན་ཆེན་གྲགས་ཀྱི་འགྱུར། འདི་ཆོ་ག་ཞིབ་
མོའི་མགོན་ཡོད་པའི་སྙིང་པོ་དང་སྤྱིར་འདྲ་བ་ལ་སྔགས་ལ་མང་ཉུང་ཁྱད་ཆེ་བར་་་་
སྣང་ངོ་། །དོན་ཡོད་ཞགས་པའི་སྙིང་པོ་ཞེས་བྱ་བའི་གཟུངས་ནི་སྔར་གྱི་གཟུངས་
ལས་སྙིང་པོ་ལོགས་སུ་བཀོལ་ནས་ཁྲུས་ཆོག་བྱེད་ཚུལ་དང་བཅས་པ། བོད་ཀྱིས་
ལོགས་སུ་ཕྱུང་བར་སྣང་ངོ་། །དེ་འདིར་མ་རྙེད་དོ། །དོན་ཡོད་ཞགས་པའི་ཕར་
ཕྱིན་དྲུག་ཡོངས་སུ་རྫོགས་པར་བྱེད་པའི་གཟུངས། པཎ་ཌི་ཏ་མཉྫུ་ཤྲཱི་ཝརྨ་དང་།
ལོཙྪ་བ་བློ་ལྡན་ཤེས་རབ་ཀྱིས་བསྒྱུར་བ་ལས། ལོཙྪ་བ་ཆོས་ཀྱི་ཤེས་རབ་ཀྱིས་
བསྒྱུར་ཅིང་གཏན་ལ་ཕབ་པ། སྤྱན་རས་གཟིགས་ཕྱག་སྟོང་སྤྱན་སྟོང་དང་ལྡན་
པའི་ཆོ་ག་ཞིབ་མོ། འདི་ལ་དཀྱིལ་འཁོར་གཅིག་ཡོད་དོ། །སྤྱན་རས་གཟིགས་
ཕྱག་སྟོང་སྤྱན་སྟོང་དང་ལྡན་པ་ཐོགས་པ་མི་མངའ་བའི་ཐུགས་རྗེ་ཆེན་པོའི་སེམས་་
རྒྱ་ཆེར་རྫོགས་པ་ཞེས་བྱ་བའི་གཟུངས། ལོཙྪ་བ་འགོས་ཆོས་གྲུབ་ཀྱིས་རྒྱའི་དཔེ་
ལས་བསྒྱུར་བ་རྣམས་བཞུགས། །འདི་སྔ་མ་དང་གཉིས་འདྲ་ལ་འདྲ་མིན་ཅིག་
འདུག་གོ།། །།
ཙ་པ་ལ། སྤྱན་རས་གཟིགས་དབང་ཕྱུག་གསང་བའི་མཛོད་ཐོགས་པ་མེད་པ་
105-424