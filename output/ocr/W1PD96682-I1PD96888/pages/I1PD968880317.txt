བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༢༨༩
པོ་ཉི་ཤུ་པ་ཡན་བཞུགས།
ར་པ་ལ། གོང་གི་འཕྲོས་ལས་བམ་པོ་ཉེར་གཅིག་པ་ནས་བམ་པོ་བཞི་བཅུ་རྩ་
ལྔ་པ་ཡན་ཆད་བཞུགས།
ལ་པ་ལ། བམ་པོ་ཞེ་དྲུག་པ་ནས་ཞེ་དགུ་པའི་བར་དང་། འཐབ་བྲལ་གྱི་
ལྷ་རྣམས་ཀྱི་ས་ལས་རྟག་ཏུ་བདེ་བའི་ས་སྟེ་བརྒྱད་པའི་སྐབས་ཡན་དང་འཐབ་བྲལ་
གྱི་བདག་པོ་མུ་སུ་ལུནྡྷའི་རྫུ་འཕྲུལ་ཆེན་པོ་རྫོགས་པའི་བར་བཞུགས།
ཤ་པ་ལ།
དེ་འཕྲོས་ཡོངས་སུ་རྫོགས་པ་བཞུགས་ཏེ་གཞུང་ཚད་ཤློ་ཀ་སྟོང་
ཕྲག་སུམ་ཅུ་རྩ་དྲུག །བམ་པོར་བཅད་ན་བརྒྱ་ཉི་ཤུར་བཤད་ཀྱང་བམ་པོ་བཞི་
བཅུ་རྩ་དགུ་མན་བམ་མཚམས་མ་བཅད་པར་སྣང་ངོ་། །འདི་ནི་བསྟན་པ་སྔ་དར་
ལ་ཤློ་ཀ་ཁྲི་ཉིས་སྟོང་དགུ་བརྒྱ་སྟེ་བམ་པོ་ཞེ་གསུམ་ལས་མ་འགྱུར་ལ་ཕྱིས་པ་ཚབ་ལོ་
ཙཱས་བསྒྱུར་བ་ཡིན་ཏེ་དེའི་འགྱུར་བྱང་དུ། རིག་པའི་གནས་ལྔ་ལ་ཐོགས་པ་མེད་
པའི་མཁྱེན་པ་དང་ལྡན་པའི་དཔལ་གྱིས་མཛེས་པའི་པཎྜི་ཏ་ཆེན་པོ་ཤཱནྟ་ཨཱ་ཀ་ར་་་་
གུཔྟའི་ཞལ་སྔ་ནས་དང༌་། མཁས་པ་ཆེན་པོ་སྐྱེས་བུ་དམ་པ་འདུལ་བ་འཛིན་པའི་
ཡང་མཆོག་ཏུ་གྱུར་པ་པཎྜི་ཏ་ཆེན་པོ་ཨ་བྷ་ཡཱ་ཀ་ར་གུཔྟ་དང་། ཐོས་པ་འཛིན་
པས་འཇམ་དཔལ་དང་འདྲ་བར་གྲགས་པ་སྤོབས་པའི་ཤེས་རབ་ཅན་རྣམས་ཀྱི་་་་་་་
མཆོག་པཎྜི་ཏ་ཆེན་པོ་ཤཱཀྱ་རཀྵི་ཏ་དང་། པཎྜི་ཏ་ཆེན་པོ་བིདྱཱ་ཨཱ་ཀ་ར་ཤཱནྟི་ལ་
སོགས་པ་རྣམས་ལ་རྒྱ་དཔེ་ལྔ་དང་། གཞན་ཡང་དབུས་མ་ག་དྷཱ་ཞེས་བྱ་བ་དེ་
བཞིན་གཤེགས་པའི་རྟེན་མང་དུ་བཞུགས་ཤིང་སངས་རྒྱས་པའི་སྐྱེ་བོ་དཀོན་མཆོག་
གསུམ་ལ་དད་པས་ཡུལ་གང་བའི་མ་ག་དྷཱའི་ཡུལ་སྨད་ན། རྒྱལ་པོ་བྱང་ཆུབ་
སེམས་དཔའ་དེ་བ་པཱ་ལས་མཛད་པའི་གཙུག་ལག་ཁང་ཆེན་པོ་བསྟན་པའི་མིག་ཏུ་་
གྱུར་པ་བི་ཀྲ་མ་ལ་ཤཱི་ལ་ནའང་མཁས་པའི་སྐྱེ་བོ་མང་དུ་ཟིན་ཀྱང་ཤཱཀྱ་རཀྵི་ཏ་དེ་་་་
105-289