བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡༣༩
ཤེད་དུ་སློབ་དཔོན་ཀླུ་སྒྲུབ་ཀྱང་འདས་པར་སྣང་ངོ་། །དེ་ནས་གྲོང་ཁྱེར་བཱ་ག་
དར་ཏ་ཟིག་གི་རྒྱལ་པོ་ཧ་ལ་མུ་ཞེས་པ་འཕགས་ཡུལ་དུ་ཀླ་ཀློའི་ཐོག་མ་ཡིན་པ་དེ་་་་
བྱུང་ངོ་། །ཤར་ཕྱོགས་ཀྱི་བྲམ་ཟེ་ཀཱ་ཤི་ཛཱ་ཏས་ཆོས་སྨྲ་བ་རྣམས་ལྷག་པར་མཆོད་
ནས་བསྟན་པ་ཉམས་པ་རྣམས་སྔར་བཞིན་གསོས་པའང་འདིའི་དུས་སོ། །སློབ་
དཔོན་ཀླུ་སྒྲུབ་ཀྱི་རྗེས་ནས་བསྟན་པ་སྐྱོང་བའི་མཆོག་ནི་སློབ་དཔོན་ཨཱརྱ་དེ་བ་ཡིན་
ཏེ༑ ༑ དེ་ནི་སིངྒྷ་ལའི་གླིང་གི་རྒྱལ་པོ་པཉྩ་ཤྲྀ་གའི་སྲས། མཁན་པོ་ཧེ་མ་དེ་ཝ་
ལས་རབ་ཏུ་བྱུང་ཞིང་བསྙེན་པར་རྫོགས་པ། སྡེ སྡེ་སྣོད་གསུམ་ལ་མཁས་པ་ཞིག་
ཕྱིས་དཔལ་གྱི་རིར་སློབ་དཔོན་ཀླུ་སྒྲུབ་བརྟེན་ནས་དངོས་གྲུབ་མང་པོ་ཐོབ་པར་་་་་་
མཛད་ཅིང་སྙིང་པོ་དོན་གྱི་བསྟན་པའང་གཏད་དོ། ། སློབ་དཔོན་འདས་ནས་ལྷོ་
ཕྱོགས་ཀྱི་རྒྱུད་རྣམས་སུ་བསྒོམས་པ་དང་བཤད་ཉན་གྱིས་ཀྱང་སེམས་ཅན་གྱི་དོན་་་
རྒྱ་ཆེན་པོ་མཛད། ཤིང་གི་ལྷ་ལ་སོགས་པ་ལས་ཡོ་བྱད་བཞེས་ནས་གཙུག་ལག་
ཁང་ཉི་ཤུ་རྩ་བཞི་བཞེངས། དེ་སོ་སོར་ཐེག་ཆེན་གྱི་ཆོས་བཞི་རེའང་བཙུགས་སོ། །
ཤར་ཕྱོགས་ན་ལི་ནཱིའི་ཡུལ་གྱི་བྲམ་ཟེ་མ་ཁོལ་པས་ཕྱོགས་ཕྱོགས་ཀྱི་སངས་རྒྱས་པ་་་་
མང་པོ་རྩོད་པས་ཕམ་པར་བྱས་ཏེ་ན་ལནྡར་རྩོད་པའི་ཕྱིར་འོངས་དང་།
ཆོས་
སྐྱོང་གིས་བསྐུལ་ཏེ་དཔལ་གྱི་རི་ནས་ན་ལནྡར་ཐུན་ཚོད་གཅིག་གི་ཡུན་ཙམ་གྱིས་་་་་
གཤེགས་ནས་རྩོད་པས། མུ་སྟེགས་ཅན་ལན་གསུམ་དུ་ཚར་གཅད་ཅིང་ཕམ་པར་
བྱས༑ སྔགས་ཀྱི་མཐུས་ནམ་མཁའ་ལ་འགྲོ་བར་བརྩམས་ཀྱང་སླར་རིག་སྔགས་
ཀྱིས་བཅིངས་ཏེ་བཞག ། །ཕྱིས་རང་ཉིད་ལུང་བསྟན་པའི་མདོ་སྡེ་མཐོང་བས་དད་
ཅིང་ནོངས་པ་བཤགས་ནས་བསྟན་པ་ལ་ཞུགས་ཏེ་སྡེ་སྣོད་གསུམ་འཛིན་པར་གྱུར་་་
ཏོ༑ །དེ་ལ་སོགས་པ་ཕྲིན་ལས་རྒྱ་ཆེན་པོ་མཛད་ནས། དམངས་རིགས་ལས་
རབ་ཏུ་བྱུང་ཞིང་དངོས་གྲུབ་ཆེན་པོ་བརྙེས་པ་སྒྲ་ཅན་འཛིན་བཟང་པོ་ལ་སྙིང་པོའི་
105-139