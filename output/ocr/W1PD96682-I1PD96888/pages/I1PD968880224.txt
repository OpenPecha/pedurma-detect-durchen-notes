کام و
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བ་ནི་མ་•ན་ཏེ། རྒྱ་གཞུང་རྣམས་སུ་ལུང་ཁུངས་སྨོས་པ་རྣམས་ལས་མང་པོ་
འདིར་མི་བཞུགས་པའི་ཕྱིར་རོ། །དེའང་བདེ་བར་གཤེགས་པའི་སྙིང་པོ་སྟོན་པའི་
མདོ་ཕལ་ཆེ་བ་ཞིག་བསྟན་པ་སྔ་དར་གྱི་སྐབས་སུ་བསྒྱུར་བ་ཡིན་ཞིང་། ཕྱི་འགྱུར་
ཡང་ཅི་རིགས་པར་ཡོད་ལ། དེ་དག་གི་དགོངས་འགྲེལ་གྱི་བསྟན་བཅོས་ཀྱང་སྔ་
དར་ཕྱི་དར་གཉི་ག་ལ་ཅི་རིགས་པར་བསྒྱུར་བ་ཡིན་ཞིང་། དེ་དག་གི་བཤད་སྲོལ་
ཡང་མང་དུ་ཡོད་པ་ལས། གཙོ་བོར་ནི་ཕྱིས་ལོ་ཙཱ་བ་བློ་ལྡན་ཤེས་རབ་ཀྱིས་སློབ་
དཔོན་སཛྫ་ན་ལས་མདོ་སྡེ་རྒྱན་དང་རྒྱུད་བླ་མ། ཆོས་ཉིད་རྣམ་འབྱེད། དབུས་
མཐའ་རྣམ་འབྱེད་རྣམས་ཀྱི་གཞུང་འགྲེལ་བཤད་པ་དང་བཅས་པ་གསན་ནས་སློབ་
མ་རྣམས་ལ་བསྟན་པ་དང་རྒྱ་ཆེར་འཕེལ་ཏེ། ཕྱིས་གཙང་ནག་པ་དང་། ཀུན་
མཁྱེན་རང་བྱུང་ཞབས་དང་། ཇོ་མོ་ནང་པ་སོགས་ཀྱིས་རྩལ་དུ་བཏོན་ནས་
བཤད་པས་འཁོར་ལོ་མཐའ་མའི་སྙིང་པོའི་དོན་ཆེས་ཆེར་གསལ་བར་གྱུར་པ་ཡིན་་་
ནོ༑ །དེས་ན་འདི་དག་ནི་དབུ་མ་གཞན་སྟོང་གི་སྲོལ་ལེགས་པར་འཛིན་པ་པོ་ཡིན་
ཞིང་༑ སྲོལ་འདི་ལས་ཊཱིཀ་ཆེན་མཛད་པོའང་མང་དུ་བྱོན་ཏེ། ཁ་ཅིག་ལུགས་
འདི་ལ་སེམས་ཙམ་པར་འཆད་པ་ནི་ཤིན་ཏུ་ནོར་རོ། །ཡང་གྲྭ་པ་མངོན་ཤེས་ཀྱི་
མཁན་བུ་བཙན་ཁ་བོ་ཆེས་སཛྫ་ན་ལས་རྒྱུད་བླ་སོགས་ཞུས། ལྕང་ར་བ་སོགས་
སློབ་མ་རྣམས་ལ་བཤད་ནས། ཕྱི་མོ་བར་དུ་བཤད་སྲོལ་བྱུང་བ་ནི་སེམས་ཙམ་གྱི་
གྲུབ་མཐའ་སྨྲ་བའི་ལུགས་སུ་ངེས་ཏེ། ལུགས་དེའི་ཡིག་ཆ་རྣམས་སུ་གཉིས་སྟོང་
གི་ཤེས་པ་རང་རིག་རང་གསལ་བདེན་གྲུབ་པ་དེ་སངས་རྒྱས་ཀྱི་རྒྱུ་གྲུངས་པོར་ཁས་
བླངས་པའི་ཕྱིར་རོ།། །།
གཉིས་པ་གསང་སྔགས་རྡོ་རྗེ་ཐེག་པ་ཇི་ལྟར་བྱོན་པའི་ཚུལ་ནི། བསྟན་པ་སྔ་
105-196