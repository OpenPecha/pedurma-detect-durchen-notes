བདེ་བར་གཤེགས་པའི་གསུང་རབ་རིན་པོ་ཆེའི་དཀར་ཆག་བསྟན་པ་རྒྱས་པའི་ཉི་འོད་ཅེས་བྱ་བ།
༣༧༩
ཐམས་ཅད་འབྱུང་བའི་སྒོ་ཁབ་སྤངས་ཤིང༌་། མཆོད་རྟེན་རྣམ་དག་གི་དྲུང་དུ་
ཉིད་ལ་ཉིད་རབ་ཏུ་བྱུང་སྟེ་རྡོ་རྗེའི་སྤོ་ལ་སངས་རྒྱས་པའི་ཚུལ་བསྟན་ནས་ཆོས་ཀྱི་་་
འཁོར་ལོ་མ་ལུས་པ་བསྐོར་ནས་གདུལ་བྱ་རྣམས་སྨིན་པ་དང་གྲོལ་བར་མཛད་ཅིང་།
མཐར་གྲོང་ཁྱེར་རྩྭ་ཅན་གྱི་ཡུལ་དང་ཉེ་བའི་ཤིང་ས་ལ་ཟུང་གི་བར་དུ་ཁྲི་བཅས་་་་་་
བྱང་ཕྱོགས་སུ་དབུ་བསྟན་ནས་བོད་དུ་ཆོས་དར་བར་བྱིན་གྱིས་བརླབས་ཏེ་མྱ་ངན་་
ལས་འདས་པའི་ཚུལ་བསྟན་ཏོ། །དེས་གསུངས་པའི་ཆོས་ཀྱི་འཁོར་ལོ་མ་ལུས་པ་
རྣམས༑ དུས་སྟོན་པ་འདས་པའི་ཕྱི་ལོའི་དབྱར། གནས་ནྱ་གྲོ་དྷའི་ཕུག་ཏུ།
སྦྱིན་བདག་རྒྱལ་པོ་མ་སྐྱེས་དགྲས་བྱས་ཏེ། བསྡུ་བ་པོ་འོད་སྲུང་དང་། ཀུན་
དགའ་བོ་དང་། ཉེ་བ་འཁོར་ལ་སོགས་པ་དགྲ་བཅོམ་པ་ལྔ་བརྒྱས་བཀའ་བསྡུ་བ་
དང་པོ་མཛད་དོ། །དུས་སྟོན་པ་འདས་ནས་ལོ་བརྒྱ་དང་བཅུ་ན།
གནས་
ཡངས་པ་ཅན་གྱི་ཀུསྨ་པུ་རའི་གཙུག་ལག་ཁང་དུ། སྦྱིན་བདག་ཆོས་རྒྱལ་མྱ་ངན་
མེད་ཀྱིས་བྱས་ཏེ། དགྲ་བཅོམ་པ་བདུན་བརྒྱས། བཀའ་བསྡུ་བ་གཉིས་པ་
མཛད་དོ། །དུས་སྟོན་པ་འདས་ནས་ལོ་སུམ་བརྒྱ་ནས། གནས་ཁ་ཆེའི་ཡུལ་
གུན་པ་ན་ཞེས་པའི་དགོན་པར་སྦྱིན་བདག་ཛཱ་ལན་དྷ་རའི་རྒྱལ་པོ་ཀ་ནི་ཀས་བྱས་་་
ཏེ༑ སྡུད་པ་པོ་པུར་ཎ་ཀ་ལ་སོགས་པ་དགྲ་བཅོམ་པ་ལྔ་བརྒྱརྒྱ། བ་སུ་མི་ཏྲ་ལ་
སོགས་པ་བྱང་ཆུབ་སེམས་དཔའ་ལྔ་བརྒྱ།
སོ་སོའི་སྐྱེ་བོ་པཎ་ཌི་ཏ་ཉིས་བརྒྱ་ལྔ་
བཅུས་བཀའ་བསྡུ་བ་གསུམ་པ་བྱས་ཏེ།
གླེགས་བམ་ལ་བྲིས་ནས་གཏན་ལ་ཕབ་
པ་རྣམས་ ཀྱི་ དགོངས་པ་ཇི་ ལྟ་བ་བཞིན་གནས་ལྔ་ལ་མཁས་པའི་པཎ་ཌི་ཏ་མང་
པོས་བཀའི་དགོངས་པ་འགྲེལ་པའི་བསྟན་བཅོས་མང་པོ་བརྩམས་ཏེ་བསྟན་པ་རྒྱས་
པར་མཛད་དོ། །དེའི་རྗེས་སུ་ལྷ་མོ་དྲི་མ་མེད་པའི་འོད་ལུང་བསྟན་པའི་མདོར།
ང་ཡོངས་སུ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་ནས་གདོང་དམར་ཅན་གྱི་
105-37-