१०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཙང་གི་བུ་གཉིས། སྔོ་ཆུང་ཚུལ་ཁྲིམས་བླ་མ་དང་གླན་ཚུལ་བྱང་སྟེ་དབུས་ཀྱི་བུ་
གཉིས་རྣམས་ལས་རྒྱ་ཆེར་འཕེལ་པ་ཡིན་ནོ། །བཤད་རྒྱུན་འདི་ལས་ཕྱིས་མཚོ་སྣ་
པ་ཆེན་པོ་བྱོན་ཏེ་མནལ་ལམ་དུ་ཡོན་ཏན་འོད་ལས་མདོ་རྩ་གསན། མགོན་པོ་
ཏྲཀྵད་ཀྱིས་བསྐུལ་ནས་འདུལ་བའི་རྣམ་བཤད་ཉི་མའི་འོད་ཟེར་སོགས་བརྩམས་ཏེ་
འདུལ་བའི་བསྟན་པ་གཞི་བཞེངས་སུ་བཏང་བ་ཡིན་ནོ། །དེ་བཞིན་དུ་གཞན་
ཡང་བྱ་འདུལ་བ་འཛིན་པ་སོགས་འདུལ་བའི་བསྟན་འཛིན་མང་དུ་བྱུང་ངོ་།།
ཁྱད་པར་ཁ་ཆེ་པཎ་ཆེན་ཤཱཀྱ་ཤྲཱི་ཁྲོ་ཕུ་ལོ་ཙཱ་བས་བོད་དུ་སྤྱན་དྲངས། དབུས་
སུ་ཕེབས་པའི་ཚེ་ཆུ་ཤུལ་པྲོག་མ་དགོན་དུ་མི་བཅུ་གཅིག་གིས་བསྙེན་རྫོགས་ཉིན་་་་་
གཅིག་ལ་བསྒྲུབས་པའི་ནང་ནས་ཁེར་གད་བྱང་ཆུབ་དཔལ་དང་གཙང་པ་རྡོ་རྗེ་་་་་་་
དཔལ་གཉིས་ཀྱི་རྒྱུན་ལས་དེང་སང་གི་བར་དུ་ས་དགེ་དཀར་གསུམ་སོགས་ཐམས་་་
ཅད་ལ་སྡོམ་རྒྱུན་འདིས་ཁྱབ་པ་ཡིན་ནོ། །པཎ་ཆེན་འདིས་སྣར་ཀླས་མོ་ཆེར་
དབྱར་གནས་མཛད་སྐབས། ས་གའི་ལྷས་མཛད་པའི་འདུལ་བ་མེ་ཏོག་ཕྲེང་རྒྱུད་
གསུངས་པ། སེང་གེ་ཟིལ་གནོན་དང་ཤང་པ་ཇོ་སྟན་གཉིས་ཀྱིས་གསན་ནས་སོ་
སོས་ཊཱིཀ་བྱས།
སྔ་མ་ལ་ཚད་མའི་སྐྱེས་བུས་གསན། དེ་ལ་བུ་སྟོན་གྱིས་གསན་
ཏེ་ཊཱིཀ་ཆེན་ཡང་བརྩམས་མོད་ཀྱི་ཧ་ཅང་དར་ཆེ་བ་མ་བྱུང་ཞིང་། འདུལ་བའི་
བསྟན་བཅོས་ཀྱི་ནང་ནས་གཙོ་བོར་མདོ་རྩ་འགྲེལ་བཅས་ཉིད་བསྟན་པ་སྔ་དར་་་་་་
ནས་བརྩམས་ཏེ་ད་ལྟའི་བར་ཤིན་ཏུ་དར་རོ། །འདི་དག་ཏུ་སྤྲུལ་པའི་ལོ་ཙཱ་བ་
མང་པོས་འདུལ་བའི་བསྟན་བཅོས་མང་དུ་བསྒྱུར་བ་དེང་སང་བསྟན་འགྱུར་གྱི་་་་་་་
ཁྲོད་དུ་པསྟ་ཀ་བཅུ་བརྒྱད་ཙམ་བཞུགས་པ་འདི་དག་གོ།། །།
གཉིས་པ་ཐེག་པ་ཆེ་ཆུང་གི་མངོན་པའི་སྡེ་སྣོད་ཇི་ལྟར་དར་བའི་ཚུལ་ནི།
105-190