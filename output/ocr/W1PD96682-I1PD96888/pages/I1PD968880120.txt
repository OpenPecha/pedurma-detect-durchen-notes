2م
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
མ་གཏོགས་པར་ཡུལ་ཐ་དད་ན་གནས་པའི་དགེ་སློང་ཐམས་ཅད་འདུས་སོ། །དེ་
ནས་གང་པོ་བ་ལང་བདག་འབོད་པར་བསྐོས་ཏེ། དེས་རྫུ་འཕྲུལ་གྱིས་བ་ལང་
བདག་སུམ་ཅུ་རྩ་གསུམ་དུ་ཤིང་ཤིརྵ་ཀའི་གཞལ་མེད་ཁང་སྟོང་པ་ན་འགོག་སྙོམས་་
ལ་གནས་པའི་གན་དུ་སོང་ནས་བསྐུལ་ཀྱང་། ____ འགྲོ་བའི་སྒྲོན་མ་མགོན་པོ་
བཞུགས་ན་དེར། །བདག་ནི་འགྲོ་བར་བྱ་བའི་བློ་ཡོད་ཀྱང་། །དེ་ནས་ཕ་རོལ་
རབ་ཞི་གཤེགས་གྱུར་ན། །བློ་ལྡན་གང་ཞིག་འཇིག་རྟེན་དེ་དག་འགྲོ། །ལྷུང་
བཟེད་ཆོས་གོས་རྣམ་གསུམ་མཆོག་འདི་དག །ཁྱོད་ཀྱིས་དགེ་འདུན་དག་ལ་
དབུལ་བར་གྱིས། །བདག་ནི་ཞི་བ་ཡང་སྲིད་མེད་པར་འགྲོས། །བདག་གིས་
བསམས་པ་འཕགས་པ་བཟོད་པར་གསོལ། །ཞེས་སྨྲས་ནས་ཆོ་འཕྲུལ་བསྟན་ཏེ་མྱ་
ངན་ལས་འདས་ཤིང་། སྐུ་གདུང་རང་བྱུང་གི་མེས་ཚིག་སྟེ་ཆུ་རྒྱུན་བཞི་བབས་པ་
ལས༑ ད་ལྟར་དུས་རྣམས་ངན་འགྱུར་ཏེ། །སེམས་ཅན་རང་གི་ལས་ལ་བརྟེན། །
འགྲོ་བའི་སྒྲོན་མ་དེ་འདས་པས། །ཐམས་ཅད་འགྲོ་བར་འཇུག་པར་རྟོགས།
འདུས་བྱས་བསགས་པ་སྐད་ཅིག་འཇིག་འགྱུར་ཏེ། །སྐྱེ་ལ་སོགས་པ་སྡུག་བསྔལ་
ཉོན་མོངས་ལྡན། །སོ་སོའི་སྐྱེ་བོ་བདག་ཏུ་ང་རྒྱལ་ཏེ། །དེ་དག་བྱེད་པ་མེད་
པར་རིག་པར་བྱེད། །མཁས་པ་རྟག་ཏུ་དགོས་པས་བག་ཡོད་ཅིངང་། །བསོད་
ནམས་ཡིད་ལ་བྱ་བ་དེ་བརྩོན་བྱ། །འབྱུང་པོའི་ཚོགས་ཀུན་སོང་ཞིང་འཇིག་
འགྱུར་ཏེ། །སྲོག་དང་བཅས་པའི་དཔལ་ནི་གཡོ་བར་གྱུར། །ཐུབ་པ་དེ་ལ་སློབ་
མཆོག་ཡང་དག་བཏུད། །རང་གི་དགོས་པ་མ་ལུས་ཐམས་ཅད་བྱས། །གུས་
ཤིང་རབ་ཏུ་དད་པས་བླ་མ་དེའི། ། ཕྱི་བཞིན་བ་ལང་བདག་ཀྱང་དེ་ལྟར་སོང་། །
ཞེས་ཚིགས་བཅད་བཞིའི་སྒྲ་བྱུང་ངོ་། །དེ་ནས་གང་པོས་རུས་པའི་མཆོད་པ་བྱས་
ནས་དེའི་ཆོས་གོས་དང་ལྷུང་བཟེད་བླངས་ཏེ་སླར་འོངས་ནས་དགེ་འདུན་ལ་ཕུལ་་་
།
105-2