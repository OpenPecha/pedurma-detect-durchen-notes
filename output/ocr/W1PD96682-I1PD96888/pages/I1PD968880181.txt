བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང༌། ༡༥༣
སེང་གེ་ལྔ་པ་དང་། ལྷོ་ཕྱོགས་ཀྱི་རྒྱལ་པོ་མེ་ཏོག་དང་། མ་ག་དྷཱའི་རྒྱལ་པོ་
གསལ་བ་སོགས་ཀྱིས་བསྟན་པ་ལ་གུས་པས་མཆོད་པའི་ཚེ་མཆོག་སྡེའི་སློབ་མ་དུལ་་
བའི་ལྷ་དང་མ་ག་དྷཱར་བཙུན་པ་གྲོལ་སྡེ་དང་། ཡོན་ཏན་འོད་ཀྱི་སློབ་མ་མངོན་
པ་བ་ཡོན་ཏན་བློ་གྲོས་དངང་། སློབ་དཔོན་ཆོས་སྐྱོང་དང་། དབང་ཕྱུག་སྡེ་
སོགས་ཀྱིས་འགྲོ་དོན་མཛད་པ་ཡིན་ཞིང་། དེ་ལས་ཁྱད་པར་ཡོན་ཏན་བློ་གྲོས་
ཀྱིས་དབུ་མ་རྩ་བའི་འགྲེལ་པ་སོགས་བརྩམས། ལེགས་ལྡན་གྱི་སློབ་མ་སཾ་པྲ་དཱུ་ཏ་
དང་བརྩད་པས་རྒྱལ་བར་གྲགས། སློབ་དཔོན་ཆོས་སྐྱོང་ནི་ལྷོ་ཕྱོགས་ཀྱི་སྙན་ངག་
མཁན་ཆེན་པོ་ཞིག་སྟེ། ཆོས་འབངས་ལས་རབ་ཏུ་བྱུང་ཞིང་འདུལ་བ་ཉན།
ཕྱོགས་གླང་ལས་སྡེ་སྣོད་གསུམ་ག་མཉན་ཏེ་ཟླ་མེད་པའི་མཁས་པ་ཆེན་པོར་གྱུར།
རྡོ་རྗེ་གདན་དུ་ལོ་སུམ་ཅུ་ལྷག་ཅིག་ཏུ་ཆོས་བསྟནན། ཟླ་གྲགས་ཀྱི་རྗེས་སུ་ན་ལནྡའི་
མཁན་པོ་མཛད། དབུ་མ་བཞི་བརྒྱ་པ་རྣམ་རིག་ཏུ་བཀྲལ་བའི་འགྲེལ་པ་སོགས་
བསྟན་བཅོས་མང་པོ་མཛད་ཅིང་མཐར་ལྷ་གནས་སུ་གཤེགས། འདིའི་རྗེས་སུ་
རྒྱལ་བའི་ལྷས་ན་ལནྡའི་མཁན་པོ་མཛད་དེ། དེའི་སློབ་མ་ཞི་བ་ལྷ་དང་དཔལ་
ལྡན་ཆོས་སྐྱོང་རྣམས་ཡིན་ནོ།།
དེ་ལ་ཞི་བ་ལྷ་ནི་སཽ་རཥྚའི་རྒྱལ་པོའི་སྲས། ཚེ་རབས་སུ་འཇམ་དཔལ་གྱིས་
རྗེས་སུ་བཟུང་བ་ཞིག་སྟེ། ན་ལནྡར་རྒྱལ་བའི་ལྷ་ལས་རབ་ཏུ་བྱུང་ཞིང་མཁན་པོ་
དང་༑ གཙོ་བོར་འཇམ་དཔལ་ཉིད་ལས་ཆོས་གསན་པས་མཁས་པ་ཆེན་པོར་གྱུར་
ཀྱང་གཞན་སྣང་དུ་བྷུ་སུ་ཀུའི་སྤྱོད་པས་གནས། བསླབ་བཏུས། མདོ་བཏུས།
སྤྱོད་འཇུག་སོགས་བརྩམས། ཨུཙྪུ་སྨའི་སྤྱོད་པས་ཡུལ་ཐ་དད་དུ་གཤེགས་ནས།
ངོ་མཚར་གྱི་མཛད་པ་མང་པོ་བསྟན་པ་སོགས་ཀྱིས་སྟོན་པའི་བསྟན་པ་གསལ་བར་་
མཛད་དོ། །དཔལ་ལྡན་ཆོས་སྐྱོང་གིས་ཀྱང་ན་ལནྡར་བསྟན་པའི་བྱ་བ་མཛད་
105-153