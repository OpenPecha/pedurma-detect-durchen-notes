༡༤༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས། ____pa
ཞིག་ཡོད་ཀྱང་གར་ལོག་གི་འོག་ཏུ་སོང་བས་དབང་མེད་ཅིངང་། དེའི་ཚེ་བཱ་རཱ་ཎ་
སཱི་ན་དྷརྨ་ཙནྡྲའི་ཞང་པོའི་བུ་རྒྱལ་པོ་སངས་རྒྱས་ཕྱོགས་ཞེས་བྱ་བས་རྒྱ་ཡུལ་དུ་
མདོ་སྡེ་སྨྲ་བའི་སློབ་དཔོན་འགའ་ཞིག་བརྫངས་པའི་དྲིན་ལན་དུ་གསེར་མི་ཁུར་་་་་་
བརྒྱ་ལ་སོགས་པ་མི་སྟོང་ཕྲག་བཅུས་ཁུར་བའི་ཡོ་བྱད་བསྐུར་བ་དེས།
དབུས་
དང་ནུབ་ཕྱོགས་ཀྱི་རྒྱལ་ཕྲན་གཙོ་བོ་གཙོ་བོ་དག་མགུ་བར་བྱས་པ་དང་དེ་དག་་་་་་་
གིས་གྲོགས་བྱས་ནས། ཏ་ཟིག་གི་རྒྱལ་པོ་ཁུ་ནི་མཔྟ་དང་གཡུལ་བཀྱེ་བས།
རྒྱལ་པོ་དེ་ལ་སོགས་པ་ཏུ་རུཥྐའི་དཔའ་བོ་རྣམས་བསད་ནས་ནུབ་ཕྱོགས་ཀྱི་རྒྱལ་་་་་
ཁམས་ཐམས་ཅད་ལ་དབང་བསྒྱུར་ཏེ་ལྷ་ཁང་དང་ཆོས་གཞི་ཉམས་པ་ཐམས་ཅད་་་
གསོས༑ དགེ་འདུན་རྣམས་སྤྱན་དྲངས་ནས་ན་ལནྡྲར་ཆོས་གཞི་བརྒྱད་ཅུ་རྩ་བཞི་
བཙུགས༑ སློབ་དཔོན་དཔའ་བོ་ལའང་མཚན་དེ་ལྟ་བུ་ཡོད་ཀྱང་དེ་མ་ཡིན་པའི་
མ་ཏི་ཙི་ཏྲ་ཕྱི་མ་ཞིག་བྱུང་བ་བླ་མར་བཀུར་ནས་བསྟན་པ་ཤིན་ཏུ་དར་བར་བྱས་་་་་
སོ༑།
དེ་ནས་ལྷོ་ཕྱོགས་ཀྱི་རྒྱུད་ཀྲྀཥྞ་རཱ་ཛའི་ཡུལ་དུ་སློབ་དཔོན་མཱ་ལི་ཀ་བུདྡྷ་ཞེས་བྱ་་
བས་ཤེས་རབ་ཀྱི་ཕ་རོལ་ཏུ་ཕྱིན་པ་ལྷག་པར་རྒྱས་པར་བྱས་ཤིང་མཆོད་རྟེན་དང་་་་
ལྷ་ཁང་སྟོང་ཕྲག་ཙམ་བཞེངས་པ་དང་། ཆོས་གཞི་ཉི་ཤུ་རྩ་གཅིག་ཀྱང་བཙུགས།
མཐར་ཏུ་རུཥྐའི་ཆོམ་པོས་བཀྲོངས་པའི་ཚེ་ཁྲག་འོ་མར་ཟག་པ་དང་། ཁོ ཁོག་པ་
ནས་མེ་ཏོག་དམར་པོ་དཔག་ཏུ་མེད་པ་ཐོན་ཏེ་བར་སྣང་ཁེངས་པ་སོགས་བྱུང་ངོ་།།
ཡང་ཡུལ་དེ་ཉིད་དུ་སློབ་དཔོན་མུ་དི་ཏཱ་བ་བྷ་དྲ་ཞེས་པ་མང་དུ་ཐོས་ཤིང་་་་་་་
སྦྱངས་ཡོན་ལ་གནས་པ། མི་སྐྱེ་བའི་ཆོས་ལ་བཟོད་པ་ཐོབ་པ་ཞིག་བྱུང་སྟེ།
དེས་སྔར་གྱི་མཆོད་རྟེན་ཞིག་པ་ཐམས་ཅད་གསོས་ནས་སླར་ཡང་མཆོད་རྟེན་རེ་རེ་་
ལ་བཅུ་བཅུས་བསྐོར། ཡུལ་དེ་དང་ཡུལ་དབུས་སུའང་བསྟན་པ་ཆེས་གསལ་བར་
105-142