७५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སྐབས་རྡོ་རྗེ་ཐེག་པ་ཞེས་བྱ་བ་ཐེག་པ་ཆེན་པོ་ཉིད་ལས་རང་རྐང་ཚུགས་པར་་་་་་་་་་
ལོགས་སུ་བཀོལ་དུ་མི་བཏུབ་སྟེ། དེ་དག་སྤྱི་བྱེ་བྲག་ཡིན་པའི་ཕྱིར་དང་། རྒྱུའི་
ཐེག་ཆེན་དང་ལམ་མྱུར་བུལ་གྱི་ཁྱད་ཙམ་ལས་འབྲས་བུ་ལ་ཁྱད་མ་ཞུགས་པའི་ཕྱིར་
དང་༑ རྡོ་རྗེ་སྙིང་འགྲེལ་ལས། ཉན་ཐོས་རང་སངས་རྒྱས་དང་འདིར། །ཐེག་
པ་ཆེན་པོ་གསུམ་པ་ཡིན། །སངས་རྒྱས་པ་ལ་བཞི་པ་དང་། །ལྔ་པ་ཐུབ་པའི་
དགོངས་པ་མེད། །ཅེས་ཐེག་པ་བཞི་པ་དང་། གྲུབ་མཐའ་སྨྲ་བ་ལྔ་པ་མེད་པར་
གསུངས་པའི་ཕྱིར་རོ།།
སྡེ་སྣོད་ཀྱི་དབང་དུ་བྱས་ཀྱང་སྡེ་སྣོད་གསུམ་གའི་ཆར་གཏོགས་པར་འཇིགས་་་
མེད་འབྱུང་གནས་སྦས་པ་སོགས་བཞེད་པ་ལྟར་ལེགས་པ་ཡིན་མོད་ཀྱི། གསུམ་ག་
དང་མཐུན་པ་ལས་ཀྱང་འདི་ཆེས་ཟབ་ཅིང་ཁྱད་པར་དུ་མས་འཕགས་པའི་སྒོ་ནས་་
རིག་པ་འཛིན་པའི་སྡེ་སྣོད་བྱེ་བྲག་ཏུ་ཕྱེ་ནའང་མི་འགལ་ཏེ། ཤྲདྷ་ཀ་རས། དེ་
ལ་གསང་སྔགས་ཀྱི་ཐེག་པ་སྡེ་སྣོད་གསུམ་དུ་མ་གཏོགས་པར་འདོད་དེ།
དེ་ནི་
རིག་འཛིན་གྱི་སྡེ་སྣོད་ཅེས་བྱ་བར་གྲགས་པ་བྱང་ཆུབ་སེམས་དཔའི་སྡེ་སྣོད་གཞན་་
ཡིན་ནོ། །ཞེས་དང་། སངས་རྒྱས་གསང་བས། སངས་རྒྱས་མཆོག་གིས་ཆོས་
གསུངས་པ། །འདུལ་བ་མདོ་སྡེ་མངོན་པ་དང་། །རིག་པ་འཛིན་པའི་སྡེ་བཞིར་
གནས༑ །ཞེས་བཤད་པའི་ཕྱིར་རོ། །གསུང་རབ་ཡན་ལག་བཅུ་གཉིས་ཀྱི་དབང་
གིས་ཀྱང་།
ཐེག་ཆེན་གྱི་སྡེ་སྣོད་གང་དུ་སྡུད་པ་དེར་འདུས་སོ།།
གཉིས་པ་ལ་གཉིས་ལས། དང་པོ་གསང་སྔགས་རྡོ་རྗེ་ཐེག་པ་ཕར་ཕྱིན་ཐེག་
པ་ལས་ཁྱད་པར་འཕགས་ཚུལ་ནི། ཁྱད་པར་བཞིས་རིག་པར་བྱ་སྟེ། ཚུལ་
གསུམ་སྒྲོན་མ་ལས། དོན་གཅིག་ཉིད་ནའང་མ་རྨོངས་དང་། །ཐབས་མང་
དཀའ་བ་མེད་ཕྱིར་དང་། །དབང་པོ་རྣོན་པོའི་དབང་བྱས་པས། །སྔགས་ཀྱི་
105-68