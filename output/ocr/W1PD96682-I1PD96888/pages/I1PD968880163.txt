བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་། ༡ ༣ ༥
བཅས་སུ་དགེ་སློང་བརྩོན་འགྲུས་ཆེན་པོ་དང་།
བཱ་རཱ་ཎ་སཱིར་བྱེ་སྨྲའི་བཙུན་པ་
སངས་རྒྱས་ལྷ། ཀསྨི་རར་མདོ་སྡེ་བའི་བཙུན་པ་དཔལ་ལེན་སོགས་བྱུང་ངོ་། །
དེ་ལྟར་ཆོས་སྐྱོབས། དབྱངས་སྒྲོགས། དབྱིག་བཤེས། སངས་རྒྱས་ལྷ་སྟེ་བཞི་
པོ་སོ་སོར་སློབ་མ་འབུམ་ཕྲག་བགྲངས་པ་ཡོད་པས་ཆེན་པོ་བཞི་ཞེས་བྱའོ། །དེ་
ནས་ལྷོ་ཕྱོགས་བེེ་དརྦྷའི་ཡུལ་དུ་སངས་རྒྱས་གཉིས་པའི་ཕྲིན་ལས་ཅན་སློབ་དཔོན་་་
ཆེན་པོ་ཀླུ་སྒྲུབ་བྱུང་སྟེ་ལོ་བདུན་པ་ལ་ན་ལནྡར་མཁན་པོ་སྒྲ་ཅན་འཛིན་བཟང་པོ་་་
ལས་རབ་ཏུ་བྱུང་། མཁན་པོ་དེ་ཉིད་ལས་ཐེག་པ་ཆེན་པོ་མདོ་སྔགས་མཐའ་དག་
ཉན་པས་མཁས་པ་ཆེན་པོར་གྱུར། ཕྱིས་བསྙེན་པར་རྫོགས་ནས་དགེ་སློང་དཔལ་
ལྡན་དུ་གྲགས། དགེ་འདུན་གྱི་ཞལ་ཏ་བ་མཛད་ནས་ཐེག་པ་ཆེ་ཆུང་གི་བསྟན་པ་
གཉི་ག་བསྐྱངས་ཏེ་དགེ་སློང་ཚུལ་འཆལ་དབང་ཆེ་བར་ཡོད་པ། སྔ་ཕྱིར་སྟོང་
ཕྲག་བརྒྱད་ཙམ་གནས་ནས་ཕྱུང་བར་གྲགས། མུ་གེ་ཉམ་ང་བ་བྱུང་བའི་ཚེ་ན་
ལནྡའི་དགེ་སློང་ཐེག་ཆེན་འཆད་པ་ལྔ་བརྒྱ་ལ་གསེར་འགྱུར་གྱི་རྩིའི་སྦྱོར་བ་ལ་་་་་་་་
བརྟེན་ནས་འཚོ་བ་སྦྱར། སྐབས་འདི་ཤེད་དུ་སྒྲ་ཅན་འཛིན་བཟང་པོའང་སྤྱོད་པ་
ལ་གཤེགས་ཤིང་། མདའ་མཁན་གྱི་བུ་མོ་ཕྱག་རྒྱར་རོལ་པས་མཚན་མདའ་བསྣུན་
ཞབས་སུ་གྲགས་ཏེ། ཐེག་པ་ཆེན་པོ་པའི་རྩ་ལག་གཅིག་པུ་པར་གྱུར་པ་འདིའི་
ཐུན་མོང་གི་གདུལ་བྱ་དག་གིས་མཇལ་དུ་ཡོད་པའི་སྐུ་ཚེའི་རིང་ལ་ཤེས་ཕྱིན་སྟོང་་་་
ཕྲག་བརྒྱ་པ་མ་གཏོགས་པ་འཕགས་ཡུལ་དུ་སྣང་བའི་ཐེག་ཆེན་གྱི་ཆོས་མཐའ་དག་་
བྱུང་བ་ཡིན་ནོ། །དེ་ནས་སློབ་དཔོན་ཀླུ་སྒྲུབ་ཀྱིས་ལྷ་མོ་ཙཱཎྜི་ཀཱ་བསྒྲུབས་ཏེ་གྲུབ་
པས་བསྟན་པ་ཇི་སྲིད་གནས་ཀྱི་བར་དུ་ཐེག་ཆེན་གྱི་དགེ་འདུན་ལ་འཚོ་བ་སྦྱོར་་་་་་
བར་བསྒོས་ཀྱང་རྟེན་འབྲེལ་འགའ་ཞིག་གིས་དེ་བཞིན་དུ་མ་གྱུར་ནས་ལོ་བཅུ་་་
གཉིས་སུ་དེས་འཚོ་བ་སྦྱར། དེའི་རྗེས་སུ་སློབ་དཔོན་གྱིས་ལྷ་ཁང་བརྒྱ་རྩ་བརྒྱད་
105-135