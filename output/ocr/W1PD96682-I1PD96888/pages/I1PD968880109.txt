བདེ་བར་གཤེགས་པའི་བཀའ་ཇི་སྙེད་པ་པར་དུ་བསྒྲུབས་པའི་གཏམ་བློ་ལྡན་མོས་པའི་ཀུནྡ་ཡོངས་སུ་ཁ་བྱེ་བའི་ཟླ་འོད་གཞོན་ནུའི་འཁྲི་ཤིང་།
ব
༨༡
ཚུལ་ཐ་དད་པ་མང་པོ་དང་། བཤད་པའི་ཚུལ་ཡང་དག་པ་རྣམས་ལ་མི་འགལ་
བར་བསྒྲུབ་པའི་ངག་སོགས་སྤྲོས་པ་མང་པོ་བྱར་ཡོད་མོད་ཀྱི། ཊཱི་ཀ་སོགས་བྱེད་
པའི་སྐབས་སུ་མ་གྱུར་པས་རེ་ཞིག་བཞག་གོ།།
དེ་ལྟར་རྒྱུད་སྡེ་བཞིར་གྲངས་ངེས་པ་ལས་དེ་དག་སོ་སོའི་ནང་གསེས་སུ་དབྱེ་་་་
ན༑ བྱ་བའི་རྒྱུད་ལ་སྒོ་དྲུག་ཏུ་འགྱུར་ཏེ། དེ་བཞིན་གཤེགས་པའི་རིགས་དང་།
པདྨའི་རིགས། རྡོ་རྗེའི་རིགས། ནོར་བུའི་རིགས། རྒྱས་པའི་རིགས། འཇིག་
རྟེན་པའི་རིགས་རྣམས་ཀྱི་རྒྱུད་དྲུག་ཡོད་པའི་ཕྱིར་རོ། །དེ་རེ་རེ་ལ་རིགས་ཀྱི་གཙོ་
བོ༑ རིགས་ཀྱི་བདག་པོ། རིགས་ཀྱི་ཡུམ། རིགས་ཀྱི་གཙུག་ཏོར། རིགས་ཀྱི་
ཁྲོ་བོ།
རིགས་ཀྱི་ཁྲོ་མོ། རིགས་ཀྱི་ཕོ་ཉ། རིགས་ཀྱི་ཕོ་ཉ་མོ། རིགས་ཀྱི་
བཀའ་ཉན། རིགས་ཀྱི་བཀའ་ཉན་མ་རྣམས་ཅི་རིགས་པར་འདུས་པའམ། རེ་
རེ་ནས་བརྗོད་བྱའི་གཙོ་བོར་བྱས་པའི་སྒོ་ནས་དབྱེར་ཡོད་དོ། །དེ་དག་ཉེ་བར་
བསྡུ་ན་དེ་བཞིན་གཤེགས་པའི་རིགས། པདྨའི་རིགས། རྡོ་རྗེའི་རིགས་ཏེ་རིགས་
གསུམ་དུའང་འདུས་ཏེ། དཔུང་བཟང་གི་དོན་དགྲོལ་བའི་བརྗེད་བྱང་ལས།
ནོར་ཅན་ནི་པདྨའི་རིགས་ཀྱིས་བསྡུས་སོ། །རྒྱས་པ་ནི་རྡོ་རྗེའི་རིགས་ཀྱིས་བསྡུས་
སོ༑ །འཇིག་རྟེན་པའི་རིགས་ཀྱང་དེ་དག་གི་བགབ་ཏུ་ཕལ་ཆེར་འདུས་པར་རིག་
པར་བྱའོ། །དེ་དག་གིས་མ་བསྡུས་པ་རྣམས་ནི་དེ་བཞིན་གཤེགས་པའི་བྱིན་གྱིས་
བརླབས་ལས་བྱུང་བའང་མ་ཡིན་ཡང་། བྱང་ཆུབ་སེམས་དཔའ་ས་ལ་གནས་པ་
ལྟར་བདེ་བར་གཤེགས་པ་ཉིད་ཀྱི་རིགས་སུ་སྐྱེས་པའང་མ་ཡིན་པས། དེ་བཞིན་
གཤེགས་པའི་རིགས་ལ་བརྟེན་པ་ཞེས་གདགས་ཏེ། དོན་དེ་རྒྱུད་འདི་ཉིད་ལས་
ཀྱང་༑ གཞན་ཡང་འདི་ན་ཁ་ཅིག་གནས་མེད་པར། །བདེ་བར་གཤེགས་ལ་
བསྟེན་ཅིང་ཡོངས་འཁྱམ་པ། །ཞེས་གསུངས་སོ། །དེ་ལྟར་དེ་རྣམས་སངས་རྒྱས་
105-81