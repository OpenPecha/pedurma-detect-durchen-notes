436
_བསྟན་འགྱུར། _ རྒྱུད། ༼༽ ༤༥
མ་ཡིན་གྱི་ཡང་དག་པའི་ཏིང་ངེ་འཛིན་ལས་འབྱུང་ངོ་ཞེས་པའི་དོན་ཏོ། །ལྷག་་
མ་ནི་གསལ་ལོ། །སྐུ་གསུང་ཐུགས་ཀྱི་རྡོ་རྗེ་ཡིས། །ཞེས་པ་ནི་སྤྱིའི་སྔགས་ཡི་གེ་
གསུམ་མོ། །བདག་ཉིད་ཆེན་པོ་ཞེས་པ་ནི་ཡེ་ཤེས་ལས་གྲུབ་པའི་བདག་ཉིད་ཅན་
གྱི་ལྷ་མོ་དྲུག་སྟེ་དེ་དག་འབྱིན་པར་བཤད་དོ།
།སྤྱོད་པ་གཉིས་ཀྱི་ལན་གསུངས་པ།
རྫོགས་པའི་རིམ་པར་ཞེས་པ་ལ་སོགས་པའོ། །དེ་ལ་རྫོགས་པའི་རིམ་པ་ནི་བསྐྱེད་•
པ་དང་རྫོགས་པ་སྟེ་དེའི་སྦྱོར་བས་ཤེས་རབ་དང་ཐབས་ལས་ཕུང་པོ་དང་ཁམས་་་
དང་སྐྱེ་མཆེད་ཀྱི་ལྷ་རྣམས་འབྱུང་བ་དེ་བསྡུས་པའི་སྦྱོར་བ་ངེས་པར་བྱས་ནས་རྒྱུ་་
ཞིང་སྤྱད་ཅེས་སོ། །བསམ་པ་ཅི་དང་ལྡན་ཞེ་ན། དག་པར་མོས་པ་ལ་སོགས་
པ་སྟེ་དག་པར་མོས་པ་ནི་གཉིས་སུ་མེད་པར་མོས་པའོ། །འཇིགས་པ་སྤངས་པ་་
ནི་ཐམས་ཅད་ཟིལ་གྱིས་མནན་པའོ། །དོགས་པ་མེད་པ་ནི་དགའ་བའོ། །སེང་
གེ་བཞིན་ཞེས་པ་ནི་ང་རྒྱལ་དང་ལྡན་པས་སོ། །འདི་ལ་མི་བྱ་ཞེས་པ་ལ་སོགས་པ་
ནི་ལུས་དང་ངག་དང་ཡིད་ཀྱི་ལས་མ་བཀག་པའོ། __ །མཉམ་གཞག་མེད་པ་ནི་་་་་
ལངས་པའོ། །མཉམ་པར་གཞག་•ཅེས་པ་ནི་ལྷག་པའི་ལྷའི་སྦྱོར་བའོ། །དེ་་་་
ལྟར་བཟང་པོ་ཞབས་ཀྱིས། ཏིང་ངེ་འཛིན་ལས་•ལངས་ནས་སུ། །ཞེས་པ་ལ་
སོགས་པ་གསུངས་སོ། །ཡུལ་དང་དབང་པོ་ལ་བརྟེན་པའི་ཤེས་པ་ནི་མཱན་ཞེས་་་
བྱའོ།༑ །ཏྲ་ཞེས་པ་ནི་ངན་འགྲོ་དང་སྲིད་པ་ལས་སྐྱོབ་པའོ། །དེའི【སྤྱོད་པ་•
ནི་འཇིག་རྟེན་སྤྱོད་•པས་གྲོལ་བ་སྟེ་སྲོག་གཅོད་པ་ལ་སོགས་པ་གང་ཉེས་པས་མ་་
གོས་པའོ། །དེ་ལྟ་བུའི་དམ་ཚིག་བསྐྱང་•བ་ནི་སྔགས་ཀྱི་སྤྱོད་པ་སྟེ་སྡོམ་པ་ནི་རྩ་
བ་བསྐང་བའམ་རྣམ་གྲངས་སོ། །དེ་ལྟར་ཡང་བཟང་པོ་ཞབས་ཀྱིས། འགྲོ་་་་
བའི་དོན་དུ་ཅི་རིགས་པར། །ཞེས་པ་ལ་སོགས་པ་གསུངས་སོ། །བཟླས་བརྗོད་
ཀྱི་ལན་གསུངས་པ། སོ་སོ་རང་གི་ངོ་བོ་དག །ཅེས་པ་ལ་སོགས་པ་སྟེ་དེ་ལ་སོ་
23-536