ཧེ་རུ་ཀ་ཉེ་བར་འབྱུང་བ་ཞེས་བྱ་བའི་དཀྱིལ་འཁོར་གྱི་ཆོ་ག
7774
དེ་ནས་སྔོན་བཞིན་དུ་མར་གྱི་དགང་བླུགས་ལན་བདུན་དུ་བྱིན་ནས། དེ་ནས་
ཡང་སྔོན་བཞིན་དུ་ལས་ཐམས་ཅད་པའི་སྔགས་ཀྱིས་ལན་བདུན་དུ་ཤིན་ཏུ་དག་་་་
པའོ། །དེ་ལྟར་ཤིན་ཏུ་རྣམ་པར་དག་པ་ཉེས་པ་མེད་པའི་མེ་ལ། དགང་་་
གཟར་དང་བླུགས་གཟར་གྱི་སྦྱོར་བ་སྔོན་བཞིན་དུ་ལྡན་པས་མར་གྱི་དགང་བླུགས་
གཅིག་གམ་གསུམ་མམ། བདུན་ནམ་ཡང་ན་ཅི་འབྱོར་དབུལ་བར་བྱའོ། །ཨོཾ་
ན་མ་ཞེས་བྱ་བ་ལ་སོགས་པ་སྔགས་ཀྱིས་སོ། །དེ་ནས་གོང་གི་མེའི་སྔགས་འབའ་
ཞིག་གིས། མར་བླུགས་གཟར་གཅིག་གམ། གསུམ་མམ། བདུན་གྱི་བར་དུ་
སྦྱིན་པར་བྱའོ། །པ་ལ་ཤ་དང་། ཨུ་དུམྺཱ་ར་དང་། ཨ་མྲ་དང་། ཀ་དམྤ་་
དང་། ཨ་ཤྭདྒ་དང་། 【བླག་ཤ་*དང་། ས་མྱི་དང་། རྒྱ་གྲོ་དྷ་ལ་སོགས་་
པ་འོ་མ་ཅན་གྱི་ཤིང་རློན་པ་ལོ་མ་གཉིས་པའི་ཤིང་མཉམ་པོར་བཅད་པ་རྩེ་མོའི་ཆ་
ལས་བྱུང་བ། དྲང་ཞིང་སྲོག་ཆགས་མེད་པ་བདུད་རྩི་དྲི་ཞིམ་པོས་ཁ་དོག་སེར་
པོར་སྦངས་པ་གཉིས་གཉིས་སྲིན་ལག་དང་མཐེ་བོང་གིས་མཉམ་པར་བཟུང་ལ།
མར་དང་ཞོ་དང་འོ་མར་རྩེ་མོ་གཉིས་བསྙུགས་ལ་དབུལ་བར་བྱའོ། །ཡང་ཁརྡི་ར་
དང་། ཨརྐ་•དང་། ཨ་བ་མརྒ་དང་། ནིམ་པ་དང་། བྷེ་ཀ་དྷ་ལ་སོགས་
པའི་ཁ་དོག་སེར་པོའི་ཤིང་ལོ་མ་དང་། མེ་ཏོག་དང་བཅས་པ་•བཅད་ལ།
སར་པ་སྲོག་ཆགས་མེད་པ། འགོངས་པ་ལ་སོགས་པའི་ཉེས་པས་མ་ཕོག་པ་དེ།
སོ་སོའི་སྔགས་ཀྱིས་གོང་བཞིན་དུ་དབུལ་བར་བྱའོ། །དེ་ཡང་ཤིང་གི་དབྱིབས་
འཁྱོགས་པ་དང་། དྲི་མི་ཞིམ་པ་དང་ཁོང་སྟོང་དང་རུལ་བ་དང་ཤིན་ཏུ་རིང་བ་
དང་། ཤུན་པ་མེད་པ་དང་ཐུང་བ་དང་སྐམས་པ་དང་ཆག་པ་དང་རྩེ་མོའི་ཆ་
གྱེས་པ་དང་། རྙིངས་པ་དང་འབུས་ཟོས་པའི་རྗེས་ཡོད་པ་ལ་སོགས་པ་སྤང་བར་
བྱའོ༑ །[【དེ་ནས་•ཡམ་ཤིང་གིས་མེའི་གཟི་བརྗིད་རྒྱས་པར་འགྱུར་བ་ལ།
5-1115