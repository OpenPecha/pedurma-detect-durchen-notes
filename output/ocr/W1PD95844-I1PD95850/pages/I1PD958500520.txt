ཀྱེ་རྡོ་རྗེ་ཞེས་བྱ་བའི་སྒྲུབ་པའི་ཐབས།
42
བཅུའི་ཕྲེང་བ་ཅན། སྤྱི་བོར་སྣ་ཚོགས་རྡོ་རྗེ་ནག་པོས་མནན་པ། ཉི་མའི་
འོད་ལྟ་བུར་འབར་བ་ཞལ་ནས་ཧཱུྃ་གི་སྒྲ་སྒྲོགས་པ། ལུས་ལ་ཐལ་བས་བྱུགས་པ།
ཞལ་བརྒྱད་པ་རྩ་བའི་ཞལ་ནག་པོ་ཆེན་པོ། གཡས་ནི་དཀར་བ། ཡང་གཡས་
པ་གཉིས་ནི་ནག་པོའོ། _ །གཡོན་པ་ནི་དམར་པོའོ། །ཡང་གཡོན་པའི་ཞལ་
གཉིས་ནི་ནག་པོའོ། །སྟེང་གི་ཞལ་ནི【བུང་བའི་•མདོག་། །མཆེ་བ་གཙིགས་
པ༑ སོ་སོའི་ཞལ་སྤྱན་དམར་པོ་གསུམ་གསུམ་མངའ་བ། མཆེ་བ་ཅུང་ཟད་་
གཙིགས་པ། སྒེག་པ་དང་། དཔའ་བ་དང་། དྲག་ཤུལ་དང་། ཁྲོ་བ་དང་།
རྒོད་པ་དང་། འཇིགས་པ་དང་། སྙིང་རྗེ་དང་། རྔམ་པ་དང་། ཞི་བ་སྟེ།
གར་གྱི་རོ་དགུའི་ཚུལ་དུ་བཞུགས་∶པ། སྐྲ་སེར་པོ་གྱེན་དུ་འཁྱིལ་པ། ཕྱག་
རྒྱ་དྲུག་གིས་བརྒྱན་པ། སྐྱིལ་ཀྲུང་ཕྱེད་པའི་གར་གྱིས་ཉི་མའི་དཀྱིལ་འཁོར་ལ་
བཞུགས་པ། ཕྱག་བཅུ་དྲུག་པ། གཡས་ཀྱི་ཕྱག་བརྒྱད་དུ་གླང་པོ་ཆེ་དང་།
རྟ་དང་། བོང་བུ་དང་། བ་གླང་དང་། རྔ་མོ་དང་། མི་དང་། སེང་་
གེ་དང༌། བྱི་ལ་སྟེ། ཐོད་པའི་སྣོད་བརྒྱད་དུ་གླང་པོ་ཆེ་ལ་སོགས་པ་རིམ་
པ་ཇི་ལྟ་བ་བཞིན་ནོ། །ས་དང་། ཆུ་དང་༌། མེ་དང༌། རླུང་དང་།
ཟླ་བ་དང་། ཉི་མ་དང་། གཤིན་རྗེ་དང་། གནོད་སྦྱིན་ཏེ་དེ་ལྟ་བུའི་
རྣམ་པ་བསམ་མོ། །བདག་མེད་མ་ལ་སོགས་པ་ནི་ཞབས་གཉིས་ཕྱག་གཉིས་མ།
ཞལ་གཅིག་མ་ནག་མོ་སྤྱན་གསུམ་དམར་ཞིང་ཟླུམ་པ། ཕྱག་རྒྱ་ལྔ་འཛིན་མ།
གཅེར་བུ་མ། སྐྲ་སེར་པོ་གྱེན་དུ་འཁྱིལ་པ། ཐོད་པ་ལྔས་དབུ་བརྒྱན་པ།
མགོ་བོ་སྐམ་པོ་ལྔ་བཅུའི་དོ་ཤལ་ཅན། ཕྱག་གཡས་ན་གྲི་གུག །གཡོན་ན་ཐོད་
པ༑ བཅོམ་ལྡན་འདས་ལ་ཕྱག་གཉིས་ཀྱིས་འཁྱུད་པ། བཅོམ་ལྡན་འདས་ཀྱི་
མ་མཆུའི་རོ་མྱང་བ་བསམ་པར་བྱའོ། །དེ་ནས་བཅོམ་ལྡན་འདས་ཀྱི་ཐུགས་ཀར་
5-457