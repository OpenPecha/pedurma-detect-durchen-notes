५०२
བསྟན་འགྱུར། རྒྱུད། 9༽ ༩
རྣམ་པར་དག་པ་ལས། འདབ་མ་བརྒྱད་དུ་ཕྱོགས་སྐྱོང་བ་བརྒྱད་ཀྱི་གདན་ནོ། །
སེམས་ཅན་ཐམས་ཅད་ཀྱི་ཉོན་མོངས་པའི་མེ་ཞི་བ་རྣམ་པར་དག་པས་ཟླ་བའི་་་་་་
གདན་རྣམས་སོ། །གཟུགས་ཀྱི་ཕུང་པོ་དང་།
གཏི་མུག་ཆེན་པོ་དང་མེ་ལོང་་
ལྟ་བུའི་ཡེ་ཤེས་དང༌་། གཟུགས་དང་༌། སྦྱིན་པའི་ཕ་རོལ་ཏུ་ཕྱིན་པ་དང་།
འཇིག་ཚོགས་ལ་ལྟ་བ་དང་ཤེས་བྱའི་སྒྲིབ་པ་རྣམ་པར་དག་པས་གཽ་རཱིའོ། །སེར་་
སྣ་རྣམ་པར་དག་པས་ཉ་རོ་ཧི་ཏའོ། །ང་རྒྱལ་ལ་སོགས་པའི་སྐྱོན་དྲུག་རྣམ་པར་
དག་པས་གྲི་གུག་གོ། །ཚོར་བའི་ཕུང་པོ་དང་། ང་རྒྱལ་དང་། སེར་སྣ་དང་།
མཉམ་པ་ཉིད་ཀྱི་ཡེ་ཤེས་དང་། སྒྲ་དང༌། མཐར་འཛིན་པའི་ལྟ་བ་དང་།
ཉོན་མོངས་པའི་སྒྲིབ་པ་དང་། ཚུལ་ཁྲིམས་རྣམ་པར་དག་པས་ཙཽ་རཱིའོ། །
གསུང་རབ་ཡན་ལག་དགུ་རྣམ་པར་དག་པས་ཌ་མ་རུའོ། །གཏི་མུག་རྣམ་པར་་་
དག་པས་ཕག་པའོ། །འདུ་ཤེས་ཀྱི་ཕུང་པོ་དང་། འདོད་ཆགས་ཆེན་པོ་དང་།
སོ་སོར་རྟོག་པའི་ཡེ་ཤེས་དང༌་། ལོག་པར་ལྟ་བ་དང་། སྐྱེ་བའི་སྒྲིབ་པ་་་་
དང་། བཟོད་པ་དང་། དྲི་རྣམ་པར་དག་པས་བེཏྟཱ་ལཱིའོ། །ཕྲག་དོག་རྣམ་་་་་
པར་དག་པས་རུས་སྦལ་ལོ། །སྟོང་པ་ཉིད་རྣམ་པར་དག་པས་ཀ་པཱ་ལའོ། །
འདུ་བྱེད་ཀྱི་ཕུང་པོ་དང་། ཕྲག་དོག་དང་། བྱ་བ་ནན་ཏན་གྱི་ཡེ་ཤེས་དང་།
ལྟ་བ་ལ་མཆོག་ཏུ་འཛིན་པ་དང་། ལས་ཀྱི་སྒྲིབ་པ་དང་། བསམ་གཏན་དང་།
རོ་རྣམ་པར་དག་པས་གྷསྨ་རཱིའོ། །ཞེ་སྡང་གིས་ནི་སྦྲུལ་ལོ། །འདོད་ཆགས་་་་་
ཀྱིས་ནི་རྣལ་འབྱོར་ལྷུང་བཟེད་དོ། །སའི་ཁམས་དང༌། སྟོང་པ་ཉིད་ཀྱི་རྣམ་་
པར་ཐར་པའི་སྒོ་དང་། བྱམས་པ་ཆེན་པོ་དང་། ཐབས་རྣམ་པར་དག་པས་་
པུཀྐ་སཱིའོ། །ང་རྒྱལ་གྱིས་ནི་སེང་གེའོ། །ལུས་དང་ངག་དང་སེམས་ཀྱི་སྐྱོན་རྣམ་
པར་དག་པས་དགྲ་སྟའོ། །ཆུའི་ཁམས་དང༌། མཚན་མ་མེད་པའི་རྣམ་པར་་་
5-502