གཽ་རཱི་ལྕགས་ཀྱུས་བཀུག་ནས་ནི།
དཔལ་ཀྱེ་རྡོ་རྗེ་ལས་སྦྱིན་སྲེག་གི་ཆོ་ག
१०१
དེ་ནས་བུད་ཤིང་རིམ་པ་བཤད། །པཱ་ལ་ཤ་དང་ནྱ་གྲོ་སོགས། །ལས་ཀྱི་
རྗེས་སུ་མཐུན་པར་བྱ། །ཡང་ན་འོ་མ་ཅན་ཤིང་མཆོག །དེ་ཡང་ལས་དང་་་་་
རྗེས་མཐུན་བྱ། །བུད་ཤིང་རིམ་པ་མདོར་བསྟན་པའོ། ། pan
དེ་ནས་སློབ་དཔོན་ཕྱག་རྒྱ་ལྔ་དང་ལྡན་པས། བླ་མ་མཆོད་པ་ནས་་་
བརྩམས་ཏེ། ཏིང་ངེ་འཛིན་རྫོགས་པ་དང་། བདག་ཉིད་ཀྱི་དཀྱིལ་འཁོར་ལ།
ཀུ་ཤས་བསང་གཏོར་བྱ། ཞལ་བཤལ་དང༌། ཨཉྙཾ་དང༌། ཞབས་བསིལ་
དང་། མཆོད་པ་རྣམ་པ་ལྔས་མཆོད། ཕྱག་རྒྱའི་མཆོད་པ་དང་། ཕྱག་
བཙལ་བར་བྱའོ། །བདག་གཟི་བྱིན་བསྐྱེད་པའི་རིམ་པའོ། yA SApr
དེ་ནས་རྫས་རྣམས་ཐམས་ཅད་ལ། །བསང་གཏོར་ལན་གསུམ་བྱས་ནས་སུ། །
ལས་དང་རྗེས་མཐུན་མེ་བླངས་ནས། །རླུང་ཡབ་ཀྱིས་ནི་སྦར་བར་བྱ། །སྦར་་
བའི་སྔགས་ནི་འདི་ཡིན་ཏེ། །ཨོཾ་ཛཱ་ལ་ཛཱ་ལ་ཧཱུཾ་ཕཊ། མང་བརྗོད་ལེགས་པར་
སྦར་ནས་ནི། །ཐབ་ཁུང་བུད་ཤིང་བརྫངས་པ་ལ། །གཞུང་བཞིན་དུ་ནི་མེ་་་་་
གཞུག་གོ། །མར་གྱིས་གཟི་བྱིན་བསྐྱེད་བྱས་ལ། །དགེ་དང་མི་དགེའི་མཚན་་་
བརྟག་གོ། །མེ་སྦར་བའི་རིམ་པའོ།
ཨོཾ་བཛྲ་ཨཱ་ཡུ་ཥེ་སྭཱ་ཧཱ། འདིས་ནི་ཀུ་ཤ་བྱིན་བརླབས་ནས། །ཤར་དུ་རྩེ་
བསྟན་དང་པོ་ཡིན། །ལྷོ་དང་ནུབ་བྱང་དེ་བཞིན་རྩེ། །བསྟན་ཏེ་བཀྲམ་པའི་་
རིམ་པའོ། །ཀུ་ཤ་དགྲམ་པའི་རིམ་པ་མདོར་བསྟན་པའོ།
5-103