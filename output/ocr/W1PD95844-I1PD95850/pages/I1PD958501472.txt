དགྱེས་པ་རྡོ་རྗེའི་ལག་ཏུ་བླང་བའི་རིམ་པ་ཞེས་བྱ་བ།
ཀ་ནས་ཡེ་ཤེས་ཀྱི་བདུད་རྩི་བཀུག་སྟེ། དེ་རྡོ་རྗེ་ལ་ཐིམ་པས་ཞུ་ནས་དམ་ཚིག་གི་
བདུད་རྩི་ལ་ཐིམ་ཞིང་འདྲེས་པར་གྱུར་ཏོ། །ཨོཾ་ཨཱཿཧཱུྃ་ཞེས་ལན་བདུན་ནམ་ཉི་ཤུ་
རྩ་གཅིག་བརྗོད་པས་བྱིན་གྱིས་བརླབ་པར་བྱ་སྟེ། དེ་ནས་དཀྱིལ་འཁོར་གྱི་ལྷ་་་་
ཀུན་རང་གི་གཙོ་བོར་གསལ་བའི་ཐུགས་ཀར་བསྐྱེད་ཅིང་དམིགས་པའམ། ཡང་
ན་རང་ཉིད་ལས་གྱུར་པའི་འོད་ཟེར་ལྟ་བུའི་སྣང་བར་བསམས་ཏེ།
རང་གི་ལྕེ་ལ་
ཧཱུྃ་ལས་གྱུར་པའི་རྡོ་རྗེ་ནས་འབྲུ་ཙམ་བསམ་མོ། །དེའི་འོད་ཟེར་སྦུ་གུས་བདུད་་
རྩིའི་རོ་མྱང་ཞིང་། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་སུ་སཏྭ་ན་བཛྲ་སྭ་བྷཱ་བ་ཨཱཏྨ་་་
ཀོ྅ཧཾ།༑ ཞེས་བརྗོད་དོ། །དེ་ལྟར་ཡན་ལག་དྲུག་པོ་དག །་འཁོར་ལོས་སྒྱུར་
བ་དྲུག་རྣམས་སུ། །མོས་དང་ལྡན་པས་བསྒོམས་གྱུར་ན། །མྱུར་དུ་བྱང་ཆུབ་་
ཐོབ་པར་འགྱུར། །དེ་ཡི་རྟགས་ནི་འདི་ཡིན་ཏེ། །དང་པོ་སྤྲིན་དང་འདྲ་བ་ནི ༎
སྤྲིན་མེད་ནམ་མཁའི་བར་དུའོ། །དེ་ནས་རྫོགས་•དེ་ཁོ་ན་ཉིད། །གཏུམ་མོ་་་
སྦར་བ་ལ་སོགས་བྱ། །རྣལ་འབྱོར་དེ་ཡིས་ངལ་གྱུར་ནས། །དེ་ཉིད་རྗེས་སུ་་་་
དྲན་པ་དང་། །སྔགས་བཟླས་གཏོར་མ་གཏང་བ་དང་། །སྤྱོད་ལམ་ལྷག་པར་
མོས་པ་བྱ།
།དེ་དག་གི་དོན་ནི་འདི་ཡིན་ཏེ། ཡན་ལག་དྲུག་པོ་ཞེས་པ་ནི། །
གཞི་དང་རྗེས་སུ་ཆགས་པ་དང་། །དབང་བསྐུར་མཆོད་བསྟོད་བདུད་རྩི་མྱང༌་། །
འཁོར་ལོས་སྒྱུར་དྲུག་ཅེས་པ་ནི། །རྟག་པ་རྡོ་རྗེ་འཆང་བ་དང་། །མི་བསྐྱོད་་་
དོན་ཡོད་རིན་ཆེན་འབྱུང་། །འོད་དཔག་མེད་པའམ་ཡེ་ཤེས་རྣམས། །ཆོས་་་
ལྡན་བསྒོམ་པ་ཞེས་པ་ནི། །རྣམ་པ་དེ་དག་བསྒོམ་པའི་ཚེ། །མོས་པ་སངས་་་་
རྒྱས་རང་བཞིན་ནོ། །མྱུར་དུ་བྱང་ཆུབ་འཐོབ་ཅེས་པ་ནི། མཆོག་ཏུ་གྱུར་པའི་
རྟེན་འབྲེལ་མཐུ། །རྡོ་རྗེ་སེམས་དཔའ་མཁྱེན་ཕྱིར་རོ།
།དེའི་རྟགས་ཞེས་པ་ནི།
སེམས་བརྟན་དེ་ཉིད་ལ་འཇུག་དང་། །དངོས་གྲུབ་འགྲུབ་པའི་མཚན་མའོ། །
5-1407