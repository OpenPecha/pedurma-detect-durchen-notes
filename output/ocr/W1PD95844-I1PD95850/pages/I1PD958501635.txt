7420
བསྟན་འགྱུར། རྒྱུད། ༼ཏ༽ ༡༠
དཔེར་ན་རྨི་ལམ་ལྟ་བུ་འདི་ནི་ངེས་པ་མ་ཡིན་ནོ། །འཁྲུལ་པ་ཡོངས་སུ་བསལ་་་
བའི་ཕྱིར་ན་སྔོན་པོ་དང་སེར་པོ་ལ་སོགས་པ་དོན་དུ་སྣང་བ་ཡོངས་སུ་བསལ་བར་
བྱའོ།༑ །རྒྱུ་དེས་ན་སོ་སོར་སྣང་བ་རྣམས་ནི་བདག་ཉིད་ཀྱི་སེམས་ཏེ། དེ་ཡང་
སྟོན་ཀའི་ཉི་མའི་གུང་ལ་ནམ་མཁའ་དྲི་མ་མེད་ཅིང་སྣང་བ་མེད་པ་གསལ་བ་ཙམ་
མཐའ་ཡས་པ་ལྟར་བལྟའོ།
།འདི་ནི་དོན་དམ་པ་བྱང་ཆུབ་ཀྱི་• སེམས་སོ། །
འདིར་• ནི་གདོད་མའི་ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། དེ་ལྟ་བུ་འདི་སྟོང་པ་
ཉིད་ཀྱི་ཡེ་ཤེས་དམ་པའོ། །འདི་རུ་སྔགས་ཀྱིས་བྱིན་གྱིས་བརླབ་ཅིང་བསྒོམ་པར་
བའོ།༑ །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ་ཞེས་པའོ། །དེའི་རྗེས་ལ།
རེ་ཕས་ཉི་མ་མདུན་དུ་རྣམ་པར་བསྒོམ། །ཉི་མ་དེར་ཧཱུཾ་སྣ་ཚོགས་རྡོ་རྗེའི་དངོས། །
རྡོ་རྗེ་དེ་ཡིས་རྣམ་པར་བསྒོམ་བྱ་བ། །ར་བ་དང་ནི་དྲ་བ་བཅིང་བའོ། །དེ་་་་་
ནང་རོལ་
ནས་སྟོན་ཀའི་ཟླ་བ་ལྟར་དཀར་པོ་གྱེན་ཀར་གནས་པའི་གྲུ་གསུམ་པ།
སྟོང་པ་ཆེན་པོའི་ཁམས་སུ་གནས་པའི་ཆོས་ཀྱི་འབྱུང་གནས་ཀྱི་ཕྱག་རྒྱ་རུ་རྣམ་པར་
བསྒོམ་པར་བྱའོ། །དེའི་དཀྱིལ་དུ་དབང་ཆེན་གྱི་དཀྱིལ་འཁོར་གྲུ་བཞི་པ་སེར་་་་
པོའོ།༑ །དེའི་སྟེང་དུ་ཆུའི་དཀྱིལ་འཁོར་ཟླུམ་པོ་དཀར་པོའོ། །དེའི་སྟེང་དུ་མེ་
གྲུ་གསུམ་པ་དམར་པོའོ། །དེའི་སྟེང་དུ་རླུང་གཞུའི་རྣམ་པ་སྔོན་པོའོ། །དེ་་
རྣམས་ཡོངས་སུ་གྱུར་པ་སྣ་ཚོགས་པདྨ་ཆེན་པོ་གེ་སར་དང་ལྡན་པ་སྣ་ཚོགས་རྡོ་་་་་
རྗེས་མཚན་པ་ལ་གཞལ་ཡས་ཁང་བརྩེགས་པ་བསྒོམ་པར་བྱའོ། །དེ་ཡང་རིན་པོ་
ཆེ་སྣ་ལྔ་མཆོག་ཏུ་འབར་བའི་རང་བཞིན་ལས་གྱུར་པ། གྲུ་བཞི་པ་དང༌། སྒོ་
བཞི་པ་དང་། ཏྭ་ར་ན་བཞིས་བརྒྱན་པ། མུ་ཁྱུད་ལ་མཆོད་པའི་ལྷ་མོ་བརྒྱད་
ཕྲག་གཉིས་ཀྱིས་མཆོད་པ་བྱེད་པ་ཅན་དྲ་བ་དྲ་ཕྱེད་ཀྱིས་མཛེས་པ། རྡོ་རྗེ་སྐུད་་
པས་བརྒྱན་པ་དང་། རླུང་གིས་རླབས་པས་སྣ་ཚོགས་པའི་སྟེང་ལོགས་སུ་བསྐྱོད་
5-1570