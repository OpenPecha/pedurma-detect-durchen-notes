དཔལ་ཀྱེ་རྡོ་རྗེའི་མངོན་པར་རྟོགས་པའི་ཐིག་ལེ་ཞེས་བྱ་བ།
༡༢༥༧
མི་སྐྱེ་བ་དང་། ཆོས་དང་། རྗེས་སུ་རྟོགས་པ་དང༌་། ཀུན་རྫོབ་དང་།
ཡོངས་སུ་སྐྱེ་བ་ཤེས་པའི་ཤེས་པ་བཅུ་རྣམ་པར་• དག་པས་རྩིབས་བཅུ་འཁོར་བའི་
དབུས་སུ་གནས་པའི་སྣ་ཚོགས་རྡོ་རྗེའི་སྟེང་དུ་སྣ་ཚོགས་ཆུ་སྐྱེས་དང་ཉི་མ་ལ་
གནས་པའི་ཟླ་བ་དང་ཉི་མ་ཁ་སྦྱར་བའི་དབུས་སུ་སོན་པའི་ཧཱུྃ་ཡིག་སྔོན་པོ་
བསམས་ནས་ལྔའི་འབྱུང་གནས་ཀྱི་མངོན་པར་བྱང་ཆུབ་པའི་རིམ་པས། དེ་
ཐམས་ཅད་ཡོངས་སུ་གྱུར་པ་ལས། དབང་པོ་སྔོན་པོའི་མདོག་ཅན་ཞལ་གཅིག་པ།
རིན་པོ་ཆེའི་ཅོད་པན་ཅཅན། རྡོ་རྗེ་དང་• དྲིལ་བུ་འཛིན་པའི་ཕྱག་དག་གིས།
རང་བཞིན་གྱི་རིག་མ་ལ་ཀུན་ནས་འཁྱུད་པ། གཡོན་བརྐྱང་གི་•ཞབས་ཀྱིས་
འཇིགས་བྱེད་དང་དུས་མཚན་ཅན་མནན་པ། རྣམ་པར་བཀྲ་བའི་ན་བཟའ་དང་
རྒྱན་གྱིས་བརྒྱན་པའི་རྡོ་རྗེ་ཧཱུྃ་མཛད་དུ་བདག་ཉིད་དུ་རྣམ་པར་བསྒོམས་ནས། རྡོ་
རྗེ་ཐོད་པའི་སྦྱོར་བས། ཁྲོ་བོ་བཅུ་རྗེས་སུ་སྤྲོས་ཏེ། དེ་ལ་ཤར་ལ་སོགས་པའི་
རྩིབས་རྣམས་སུ་རིམ་པས། གཤིན་རྗེ་མཐར་བྱེད་དང་། ཤེས་རབ་མཐར་
བྱེད་དང་། པདྨ་མཐར་བྱེད་དངང༌་། བགེགས་མཐར་བྱེད་རྣམས་དང་།
ནག་པོ་དཀར་པོ་དམར་པོ་སྔོན་པོའི་མདོག་ཅན། རྡོ་རྗེ་ཐོ་བ་དང་། དབྱུག་
པ་དཀར་པོ་དང་། ཆུ་སྐྱེས་དམར་པོ་དང་། གྱེས་པའི་རྡོ་རྗེ་རྣམས་འཛིན་པ།
མིའུ་ཐུང་གསུས་ཁྱིམ་ཆེ་ཞིང་ཁྲོ་བ་ཀླུ་ཆེན་པོ་བརྒྱད་ཀྱིས་བརྒྱན་པ། དབུ་སྐྲ་
དམར་སེར་གྱེན་དུ་བརྫེས་པ། དམར་ལ་ཟླུམ་པའི་སྤྱན་གསུམ་པ། རྣམ་པར་
སྣང་མཛད་དང་། རིན་ཆེན་འབྱུང་ལྡན་དང་། འོད་དཔག་མེད་དང་། མི་
བསྐྱོད་པ་རྣམས་ཀྱི་ཅོད་པན་ཅན། སྟག་གི་པགས་པའི་ཤམས་ཐབས་འཛིན་པ་
རྣམས་སོ། །མེ་ལ་སོགས་པའི་རྩིབས་རྣམས་སུ། འདོད་པའི་རྒྱལ་པོ་དང་
དབྱུག་སྔོན་ཅན་དང༌་། སྟོབས་པོ་ཆེ་དང་། མི་གཡོ་བ་རྣམས་ཆེར་གནག་པ།
5-1257