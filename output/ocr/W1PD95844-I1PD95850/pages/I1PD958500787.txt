བསྟན་འགྱུར། རྒྱུད།19༽ ༩
གྱིས༑ །གཙོ་བོ་དབང་བསྐུར་རྣམ་གསུམ་ཐོབ། །དེང་འདིར་རྣམ་པ་བཞི་པ་ཡང་།།
གཙོ་བོས་བདག་ལ་བཀའ་དྲིན་མནོད། །ཞེས་གསོལ་བ་བཏབ་ལ། བཞི་པའི་ཕྱིར་
ཅི་འབྱོར་པའི་ཡོན་ཡང་དབུལ་ལོ། །དེ་ནས་བརྩེ་བ་དང་བཅས་པའི་བླ་མས་དམ་་
ཚིག་གི་སྡོམ་པ་སྦྱིན་པར་བྱས་ཏེ། ཁྱོད་ཀྱིས་སྲོག་ཆགས་གསད་པར་བྱ། །ཞེས་པ་་
ལ་སོགས་པ་བསྲུང་བའི་དམ་ཚིག་དང་།
དང་པོའི་ན་དང་དང་པོའི་ག་ཞེས་བྱ་བ་
ལ་སོགས་པ་བཟའ་བའི་དམ་ཚིག་བརྗོད་པ་ནི། ཤེས་རབ་ཡེ་ཤེས་དང་བཅས་པའི་
དམ་ཚིག་གོ། །བཞི་པ་ནི་བླ་མའི་ཁ་ལས་ཤེས་པར་བྱ་བས་འདིར་མ་བསྟན་ཏོ། །
དཀྱིལ་འཁོར་སྦྱིན་སྲེག་མ་གཏོགས་པར། །རབ་གནས་འདིར་ནི་བསྟན་་
ཡོད་མིན། །ཞེས་གསུངས་པས་སློབ་མ་ལ་ཕན་པའི་ཕྱིར། ཇི་ལྟར་འདོད་པའི་
སྦྱིན་སྲེག་གི་ཆོ་ག་བརྗོད་པར་བྱ་སྟེ། དེ་ལ་ས་གཞི་དཀར་པོ་ལ་ཐབ་ཁུང་ཁྲུ་་་
གང་ཟླུམ་པོ་ཟབས་སུ་སོར་བཅུ་གཉིས་པ་བརྐོས་པའི་དབུས་སུ། རྒྱར་སོར་དྲུག་
འཕང་དུ་སོར་གསུམ་པའི་པདྨ་འདབ་མ་བརྒྱད་པའི་སྟེང་དུ་ཐོད་པ་ལ་གནས་པའི་
སྣ་ཚོགས་རྡོ་རྗེ། འདབ་མ་རྣམས་ལ་ལྷ་མོ་རྣམས་ཀྱི་མཚན་མ་བཀོད་ལ་རྡོ་རྗེ་ཕྲེང་
བས་བསྐོར་བར་བྱའོ། །ཐབ་ཁུང་གི་ཕྱི་རོལ་དུ་སོར་བཞི་དོར་ལ། ཁ་ཁྱེར་རྒྱ་་
དང་དཔངས་སུ་དེ་ཙམ་པ་རྡོ་རྗེས་བསྐོར་བར་བྱའོ། །སྟེགས་བུའི་མཚམས་་་
བཞིར་ནི་རྡོ་རྗེ་རྩེ་གསུམ་པས་མཚན་པ། ལས་དང་མཐུན་པའི་ལས་ཀུན་དུ་་་
བྱུགས་ནསས། ལས་དང་མཐུན་པའི་དྲིས་ཀྱང་བྱུག་གོ། །མེ་ཏོག་དཀར་པོ་དུས་
གསུམ་དུ་གཏོར་བར་བྱ་སྟེ། ཞི་བའི་ཐབ་ཁུང་ངོ་། །།རྒྱས་པ་ལ་ནི་ས་གཞི་སེར་
པོ་ལ་ཁྲུ་དོ་གྲུ་བཞི་པ། ཟབས་སུ་དེའི་ཕྱེད་དུ་བརྐོས་ལ་ཁ་ཁྱེར་སྔ་མ་ལས་ཉིས་་
འགྱུར་དུ་བྱས་ཏེ། ལྷག་མ་ནི་སྔ་མ་བཞིན་ནོ། །དེ་ནས་ས་སེར་པོ་དང་དྲི་སེར་
5-724