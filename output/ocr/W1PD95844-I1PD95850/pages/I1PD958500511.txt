བསྟན་འགྱུར། རྒྱུད། ༼ཉ༽ ༩
རྭ་བ་དང་། སྟེང་དུ་རྡོ་རྗེའི་གུར་དང་། འོག་ཏུ་རྡོ་རྗེའི་ས་གཞི་དམྱལ་བ་ལ་་
ཐུག་པ་ཡན་ཆད་བསམ་པར་བྱའོ། །དེའི་ནང་དུ་ཉི་མའི་དཀྱིལ་འཁོར་གྱི་སྟེང་དུ་
སྣ་ཚོགས་རྡོ་རྗེ། དེ་ལས་འོད་ཟེར་འཕྲོས་པས་ཕྱོགས་མཚམས་རྡོ་རྗེའི་རྩིག་པ་ལ་
སོགས་པས་བརྟན་པར་བྱའོ། །དེའི་དཀྱིལ་དུ་ཧཱུཾ་སེར་པོ་བསམ་མོ། །ཧཱུཾ་ཞུ་བ་
ལས་འཁོར་ལོ་རྩིབས་བཅུ་པ་ཁ་དོག་སེར་པོ་མྱུར་དུ་འཁོར་ཞིང་གཞན་དུ་མི་གཡོ་་
བའོ།༑ །དེ།དེའི་དཀྱིལ་དུ་སྣ་ཚོགས་རྡོ་རྗེ།
དེའི་སྟེང་དུ་སྣ་ཚོགས་པདྨ། དེའི་
སྟེང་དུ་ཉི་མའི་དཀྱིལ་འཁོར་བསམ་མོ།
།དེའི་སྟེང་དུ་ཟླ་བ་ཉི་མ་ཁ་སྦྱར་བའི་་་
དབུས་སུ་ཧཱུྃ་ཡིག་བལྟའོ། །མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་རིམ་
པས་བཅོམ་ལྡན་འདས་ཧཱུྃ་མཛད་བསམ་མོ། །ཧཱུྃ་ལས་སྐྱེས་པ་སྐུ་མདོག་ཨིནྡྲ་ནཱི་
ལ་དང་འདྲ་བ་ལྗང་གུ་སྣ་ཚོགས་པས་བརྒྱན་པ། རིན་པོ་ཆེའི་དབུ་རྒྱན་ཅན།
འཇིགས་བྱེད་དང་དུས་མཚན་མོ་ནག་མོ་མནན་པ། ཕྱག་གཉིས་རྡོ་རྗེ་དང་དྲིལ་
བུ་འཛིན་པས་རང་གི་རིག་མ་ལ་འཁྱུད་པ། ཞབས་བརྐྱང་བསྐུམ་དུ་བཞུགས་པ་
བསམ་པར་བྱའོ། །དེ་ནས་ཡང་དག་པའི་སློབ་དཔོན་གྱི་གདམས་ངག་ལས་རྡོ་རྗེ་
ཐོད་པའི་སྦྱོར་བས་ཁྲོ་བོ་བཅུ་བསྒོམ་པར་བྱ་སྟེ། དེ་ལ་ཤར་ལ་སོགས་པ་ཕྱོགས་་
བཞིར་གཤིན་རྗེ་གཤེད་པོ་དང་། ཤེས་རབ་མཐར་བྱེད་དང་། པདྨ་མཐར་་་་
བྱེད་དང་བགེགས་མཐར་བྱེད་དང་བཞི་ནི་ནག་པོ་དང་། དཀར་པོ་དང་དམར་
པོ་དང་། སྔོན་པོའི་རིམ་པས་སོ། །རྡོ་རྗེའི་ཐོ་བ་དང༌་། བེ་ཅོན་དཀར་པོ་་་
དང་། ཆུ་སྐྱེས་དམར་པོ་དང་། རྡོ་རྗེ་ནག་པོ་ཕྱག་གིས་འཛིན་པའོ། །
དེ་རྣམས་ཀྱང་སྦོམ་ལ་ཐུང་བ། གསུས་པ་འཕྱང་བ། ཁྲོ་བ་དང་བཅས་པ།
སྦྲུལ་གྱི་ཆུན་པོ་བརྒྱད་ཀྱིས་བརྒྱན་པ། སྐྲ་སེར་པོ་གྱེན་དུ་བརྫེས་པ། སྤྱན་
དམར་ལ་ཟླུམ་པ། རྣམ་པར་སྣང་མཛད་དང༌་། མི་བསྐྱོད་པ་དང་། སྣང་བ་
5-448