ཆོས་སྤྱོད་མདོར་བསྡུས་པའི་བྱ་བ་བཞུགས་སོ།།
༡༢༧༩
བྱང་དང་ཤར་ལྷོ་ལྷོ་ནུབ་ནུབ་བྱང་དང་བྱང་ཤར་མཚམས་སུ་རིམ་པ་བཞིན་དུ།
ཙོ་རཱི་ན་མཿ། བེ་ཏཱ་• ལཱི་ན་མཿ། གྷསྨ་རཱི་ན་མཿ། པུཀྐ་སཱི་ན་མཿ། ཤ་བ་
རཱི་ན་མཿ། ཙཎྜ་ལཱི་ན་མཿ། ཌོམྦི་ནཱི་ན་མཿ། ཞེས་པས་མེ་ཏོག་དགྲམ་པ་དང་།
དེར་ལྷ་མོ་རེ་རེ་མོས་པ་ཙམ་གྱིས་བསྐྱེད་དེ། མཆོད་པ་• རིམ་པ་བཞིན་དུ་
བཤམས་ནས། བྲིས་སྐུ་ལ་སོགས་པ་ལེགས་པར་བཀྲམ་ནས། སྟན་བདེ་བ་ལ་
སོགས་པར་འདུག་སྟེ། རང་ཉིད་མོས་པའི་ལྷར་བསམས་པའི་སྙིང་གར། པཾ་
ལས་པདྨ་དང་རཾ་ལས་ཉི་མའི་སྟེང་དུ་ཧཱུྃ་སྔོན་པོ་བསམས་ལ། ལུས་ཀྱིས་རྡོ་རྗེ་
དྲིལ་བུ་གཟུང་། ངག་ཏུ་ཨོཾ་ཧེ་བཛྲ་ཨ་དྷིཥྛ་ན་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ།
ཞེས་བརྗོད་པས་སེམས་ཀྱིས་ཧཱུྃ་ལས་འོད་ཟེར་འཕྲོས་པས་ཐམས་ཅད་རྡོ་རྗེའི་ས་་་་
གཞི་དང་། དྲ་བ་དང་། ར་བ་དང་། གུར་དུ་བསམས་ལ་ཨོཾ་ཧེ་བཛྲ་ལ་གོང་
གི་སྔགས་རཀྵ་ལ་སོགས་པ་སྦྱར། བསམ་པས་ལུས་ཐམས་ཅད་རྡོ་རྗེའི་རྣམ་པར་
བྱ་བ་དང་། ཨོཾ་བཛྲ་བཛྲ་ལ་ཛི་ཧྭ་ལ་སོགས་པ་སྦྱོར་བས་ངག་རྡོ་རྗེར་བསམས་པ་
དང༌་། ཨོཾ་ཧེ་བཛྲ་ཡོ་ག་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ།
ཞེས་བརྗོད་པས།
སེམས་རྡོ་རྗེའི་རྣམ་པར་སོང་བར་བསམས་•པ་ནི་སེམས་སྲུང་བའོ། །དེ་ནས་་་་
མཆོད་པ་ཐམས་ཅད་ལ་དམིགས་ནས། ཨོཾ་བཛྲ་པུཥྤ་ཨཱཿཧཱུྃ་ཞེས་པ་ལ་སོགས་པ་་
གང་དུ་བརྗོད་ཅིང་མེ་ཏོག་དང་སྤོས་དང་མར་མེ་དང་དྲི་ཆབ་དང་ལྷ་བཤོས་རྣམས་
སོ་སོའི་རྫས་བསྣམས་པར་བྱིན་གྱིས་བརླབས་ལ། མཆོད་ཡོན་ལ་ཛཿཧཱུྃ་བཾ་ཧོཿསྭཱ་
ཧཱ༑ ཞབས་བསིལ་ལ་ནི་རི་ཏི་ཁཾ་སྭཱ་ཧཱ། ཞེས་བརྗོད་པས་བྱིན་གྱིས་བརླབས་
ནས་ཚོགས་ཀྱི་ལྷ་སྤྱན་དྲང་བ་ནི། ལུས་ཀྱིས་རྡོ་རྗེ་དྲིལ་བུ་གཟུང་ནས། ངག་ཏུ།
ཁྱོད་ནི་རྣལ་འབྱོར་མའི་ཚོགས་ཀྱིས་ཡོངས་སུ་བསྐོར། །རྡོ་རྗེ་མི་ཕྱེད་ཅི་བཞེད་པ༎
མཆོག་ཏུ་དགྱེས་པར་གཤེགས་ནས་ཀྱང་། །བྱིན་གྱིས་བརླབ་པར་མཛད་དུ་གསོལ། །
5-1279