༤༦༨
བསྟན་འགྱུར། རྒྱུད། ༼ཉ༽ ༩
ཆེན་པོ་དང་། སྨོན་ལམ་གྱི་ཕ་རོལ་དུ་ཕྱིན་པ་རྣམ་པར་དག་པ་ནི་ས་བ་རཱིའོ། །
བྱང་ཆུབ་ཀྱི་སེམས་རྣམ་པར་དག་པ་ནི་དགེ་སློང་ངོ་། །མི་བརྗེད་པའི་དྲན་པ་་་
རྣམ་པར་དག་པ་ནི་གསིལ་བྱེད་དོ། །མེའི་ཁམས་དང༌། རྣམ་པར་ཐར་པའི་་
སྒོ་*སྨོན་པ་མེད་པ་དང་། དགའ་བ་ཆེན་པོ་དང་། སྟོབས་ཀྱི་ཕ་རོལ་དུ་ཕྱིན་
པ་རྣམ་པར་དག་པ་ནི་ཙཎྜ་ལཱིའོ། །ཉོན་མོངས་པའི་ཐ་བ་རློག་པར་བྱེད་པས་ན་
ཐོད་པའོ། །མི་ཤེས་པ་གཅོད་པར་བྱེད་པས་འཁོར་ལོའོ། །རླུང་གི་ཁམས་
དང་།
རྣམ་པར་ཐར་པའི་སྒོ་འདུས་མ་བྱས་པ་དང༌་། བཏང་སྙོམས་ཆེན་པོ་་
དང་།
ཡེ་ཤེས་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་ནི་ཌཾ་བི་ནཱིའོ། །ཡེ་ཤེས་
དག་པའི་ཕྱིར་ན་རྡོ་རྗེའོ། །བདུད་ཚོགས་གཅིག་གི་ངོ་བོ་དག་པ་ནི་སྡིགས་མཛུབ་
བོ༑ །རྣམ་པར་ཤེས་པའི་ཕུང་པོ་དང་། ཞེ་སྡང་ཆེན་པོ་དག་པ་དང་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ཚུལ་ཁྲིམས་དང་བརྟུལ་ཞུགས་ཀུན་དུ་སྤྱོད་པ་དང་། རེག་
བྱ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། གཟུགས་རྣམ་པར་དག་་
པ་ནི་དཔལ་ཧེ་རུ་ཀའོ། །བྱམས་པའི་སེམས་རྣམ་པར་དག་པ་ནི་ནག་པོའི་ལུས་སོ། །
སྙིང་རྗེ་རྣམ་པར་དག་པ་ནི་མིག་དམར་པོའོ། །མི་བསྐྱོད་པ་དང་། ལུས་ངག་
ཡིད་རྣམ་པར་དག་པ་ནི་དམར་པོའོ། །རྣམ་པར་ཐར་པ་བརྒྱད་རྣམ་པར་དག་པ་
ནི་ཞལ་བརྒྱད་པའོ། །དེ་ལ་དབང་རྣམ་པར་དག་པ་ནི་གཡོན་པདྨ་"དམར་པོའོ །
ཞི་བ་དག་པ་ནི་གཡས་དཀར་པོའོ། །མི་བསྐྱོད་པ་དང༌་། སྣང་བ་མཐའ་ཡས་
དང་། རིན་ཆེན་འབྱུང་ལྡན་དངང་། རྣམ་པར་སྣང་མཛད་དང་། དོན་ཡོད་
གྲུབ་པ་རྣམ་པར་དག་པ་ནི་འཁོར་ལོ་དང་། རྣ་ཆ་དང་༌། མགུལ་རྒྱན་དང་།
དཔུང་རྒྱན་དང་། སྐ་རགས་སོ། །རྡོ་རྗེ་སེམས་དཔའ་རྣམ་པར་དག་པ་ནི་་་་་
ཐལ་བས་བྱུགས་པའོ། །ཁྲོ་བོ་ནི་འདུལ་བར་དཀའ་བའི་གདུལ་བྱ་འདུལ་བའོ། །
5-468