१९२७
བསྟན་འགྱུར། རྒྱུད། ༼ཏ༽ ༡༠
མཐའ་མར་རྡོ་རྗེས་མཚན་པའོ། །ཞི་བ་ནི་དངུལ་ལས་གྲུབ་པ། རྒྱས་པ་ནི་་
གསེར་ལས་གྲུབ་པ། དབང་ནི་ཟངས་ལས་གྲུབ་པ། དྲག་པོ་ལྕགས་ལས་གྲུབ་
པའོ།༑ །ཡང་ན་ཞི་བ་ཙནྡན་དཀར་པོས། རྒྱས་པ་ལ་ཤིང་སེར་པོས། དབང་
ལ་ཙནྡན་དམར་པོས། དྲག་པོ་ལ་ཨ་ཀ་རུ་ནག་པོས་སོ། ། ཕྱི་བ་སྦོམས་•པས་་
ཀུ་ཤ་སར་པ་ལ་སོར་བཅུ་གཉིས་བྱའོ། །དེ་ནས་སའི་རྣམ་པར་དག་པ་ལ་སོགས་
པ་སྔར་བསྟན་པའི་དཀྱིལ་འཁོར་གྱི་བཞིན་ནོ། །དེ་ལ་དང་པོར་རེ་ཞིག་ཞི་བའི་་
ཚོགས་བཤད་དེ། ནས་དང་ཏིལ་དང་འབྲས་ཀྱི་སོ་བ་དང་འབྲས་དང་གྲོ་དང་པོ་
ག་ལིང་དང་སྟརྒ་ཙནྡན་དང་འོ་མ་དང་ཞོ་དང་འོ་མའི་ཐུག་པ་དང་བཀྲ་ཤིས་པས་
གང་བ་དང་། འབྲས་ཀྱི་ཞོའོ། །གཞན་མེ་ཏོག་དཀར་པོ་དང་། ཡན་ལག་་
བཅུ་དང་། དྲི་དང་མར་མེ་དང་ལྷ་བཤོས་སོ། །གཞན་ཡམ་ཤིང་ནི་ཤ་མི་དང་།
ཤ་མོ་ཤ་•ཀ་དང་། ཤ་མེ་བ་ག་དང་། ཨ་ཤྭཏྤ་●དང་། པ་ལ་ཀྵ་དང་།
ནྱ་གྲོ་དྷ་དང་། ཨུ་དུམྺཱ་ར“སྟེ། སར་པ་སོར་བཅུ་གཉིས་བྱའོ། །གཞན་ནི་ཇི་
ལྟར་རྙེད་པའི་ཀུ་ཤའོ། །ཤིན་ཏུ་སར་པ་སྐམ་པ་མེ་ཏོག་གི་ཤིང་སྲོག་ཆགས་དང་
བྲལ་བའི་ཁྲུ་གང་ཚད་བྱའོ། །གཞིན་•བུམ་པ་སྔར་བསྟན་པའི་དཀྱིལ་འཁོར་་
གྱི[ཆོ་ག་•བཞིན་ནོ། །རྣམ་པར་རྒྱལ་བའི་བུམ་པ་ཧོམ་ཁུང་གི་གཡས་ཕྱོགས་སུ་
གཞག་•པར་བྱའོ། །དམ་ཚིག་གི་ཆུའི་སྣོད་དང་། ཉེ་རེག་གི་སྣོད་དང་།
འཐོར་འཐུང་གི་སྣོད་དང༌་། ཨརྒའི་སྣོད་དང༌། སོ་ཤིང་དང་འབྲས་དཀར་་་་
པོའི་སྣོད་ཧོམ་ཁུང་གི་གཡོན་ཕྱོགས་སུ། མེ་ལོང་དང་ལས་ཐམས་ཅད་པའི་་
བུམ་པ་མདུན་དུ། བའི་མར་ཡང་དག་པ་སར་པ་དྲི་ཞིམ་•པ་ཧོམ་ཁུང་གི་་
གཡོན་ཕྱོགས་སུའོ། །དེ་ལྟར་ཐམས་ཅད་ཚོགས་ནས་ཚོན་སྣ་ལྔའི་སྐུད་པ་མེ་ཏོག་
གི་ཕྲེང་བ་དང་ལྡན་པ་རྡོ་རྗེའི་མདས་ཧོམ་ཁུང་གི་ཕྱོགས་བཞི་ནས་བསྐོར་བར་བྱའོ༎
5-1926