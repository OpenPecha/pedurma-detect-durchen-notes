7396
བསྟན་འགྱུར། རྒྱུད། ༼ཏ༽ ༡༠
ལུས་དང་ངག་དང་སེམས་བདེན་པར་བྱེད་པས་ན་དཀྱིལ་འཁོར་དུ་བརྗོད་དོ། །
བདེན་པ་བཞི་ཡི་རྣམ་པ་ཡིས། །གྲུ་བཞི་པ་ནི་རྣམ་པར་བརྟགས།
།བདུད་
བཞི་པོ་ལ་འཇིགས་བྱེད་ཕྱིར། ། དྲི་མ་མེད་པའི་སྒོ་བཞི་པའོ། །ཚངས་པའི་
གནས་ནི་བཞི་ཡི་• ཕྱིར། །ཟུར་བཞི་པ་ནི་ཡོངས་སུ་བརྟགས། །རྣམ་ཤེས་
བརྒྱད་ནི་རྟོག་པའི་ཕྱིར། །ཀ་བ་བརྒྱད་ནི་བཤད་པ་ཡིན། ། ཕྱི་རོལ་དུ་ནི་
དཀྱིལ་འཁོར་ཏེ། །ཆོ་གས་གྲུ་བཞི་པ་རུ་བཤད། །རྣམ་པར་ཤེས་པ་བརྒྱད་
གང་ཡིན་ཞེ་ན། མིག་གི་རྣམ་པར་ཤེས་པ་དང་། རྣ་བའི་རྣམ་པར་ཤེས་པ་
དང་། སྣའི་རྣམ་པར་ཤེས་པ་དང་། ལྕེའི་རྣམ་པར་ཤེས་པ་དང་། ལུས་ཀྱི་
རྣམ་པར་ཤེས་པ་དང་། ཡིད་ཀྱི་རྣམ་པར་ཤེས་པ་དང་། ཉོན་མོངས་པ་ཅན་
གྱི【རྣམ་པར་ཤེས་པ་•དང་། ཀུན་གཞིའི་•རྣམ་པར་ཤེས་པའོ། །ཐོད་པ་
བརྒྱད་ནི་གཟུགས་ཅན་བརྒྱད་དེ། དེ་རྣམས་གང་ཡིན་ཞེ་ན། ས་དང་ཆུ་དང་
མེ་དང་རླུང་དང་• གཟུགས་དང་དྲི་དང་རོ་དང་རེག་བྱའོ།
།ཁ་བརྒྱད་•ནི་
ཡང་
འཕགས་པའི་ལམ་ཡན་ལག་བརྒྱད་པ་སྟེ། དེ་རྣམས་གང་ཡིན་ཞེ་ན།
དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་དག་པའི་ངག་དང་།
ཡང་དག་པའི་ལས་ཀྱི་མཐའ་དང་། ཡང་དག་པའི་འཚོ་བ་དང་། ཡང་དག་
པའི་བརྩོན་འགྲུས་དང་། ཡང་དག་པའི་དྲན་པ་དང་། ཡང་དག་པའི་ཏིང་ངེ་
འཛིན་ནོ། །རིན་པོ་ཆེ་སྣ་ལྔ་དགོད་པའི་བུམ་པ་རྣམས་སོ། ། རིན་པོ་ཆེ་སྣ་ལྔ་
ནི་སྟོབས་ལྔ་སྟེ། དད་པའི་སྟོབས་དང་། བརྩོན་འགྲུས་ཀྱི་སྟོབས་དང་།
དྲན་པའི་སྟོབས་དང་། བསམ་གཏན་གྱི་སྟོབས་དང་། ཤེས་རབ་ཀྱི་སྟོབས་སོ༎
ཉོན་མོངས་པ་བཞི་བཅོམ་པར་མཛད་པས་ན་ཧ་ར་སྟེ། ཉོན་མོངས་པ་བཞི་ནི།
འདོད་ཆགས་དང་། ཞེ་སྡང་དང་། གཏི་མུག་དང༌་། ང་རྒྱལ་ལོ། །ཧ་ར་
5-1386