༡༡༢༨
བསྟན་འགྱུར། རྒྱུད།༽ ༡༠
རྒྱལ་པོའི་འཁོར་དང་བཅས་པ་དང་། གང་ལ་བྱ་བའི་ཡུལ་དབང་དུ་བྱ་བའམ།
དགུག་པར་བྱ་བའི་ཕྱིར་དབང་ངམ་དགུག་པའི་སྦྱིན་སྲེག་བརྩམ་པར་བྱའོ། །དེ་
ལ་དཀྱིལ་འཁོར་ཆེན་པོའི་ཤར་ཕྱོགས་སམ་ནུབ་ཕྱོགས་སུ་དགུག་པའི་ཐབ་ཁུང་བྱ་
སྟེ། ༑ དེ་ཡང་ཁ་དོག་དམར་པོའི་ས་ལ་བྷ་གའི་གཟུགས་སམ། ཟླ་བ་ཕྱེད་པ་ལྟ་
བུ་བྱས་ནས་དབུས་སུ་པདྨ་དང་རྡོ་རྗེ་བྱིན་གྱིས་བརླབས་‧པ།
པདྨའི་ཕྲེང་བས་
ཁ་ཁྱེར་བསྐོར་བ། དབུས་སུ་ལྷའི་མཚན་མ་ཙནྡན་དམར་པོས་དགོད་དོ། །
དགུག་པ་ལ་ནི་རྡོ་རྗེ་རྩེ་གཅིག་དང་རྡོ་རྗེ་ལྕགས་ཀྱུས་དབུས་སུ་མཚན་པ། ཁ་ཁྱེར་
ལྕགས་ཀྱུས་ཡོངས་སུ་བསྐོར་བ། ཐབ་དེའི་ཁ་ཁྱེར་དང་ཟབས་ལ་སོགས་པ་ནི་ཞི་
བའི་ཐབ་དང་མཉམ་པའོ། །ཐབ་ཁུང་དེ་ལྟར་བྱས་ལ། ཁ་དོག་དམར་པོའི་་་
སས་ཞལ་བ་བྱས་ཏེ། དེའི་སྟེང་དུ་ཁ་དོག་དམར་པོའི་དྲིས་ལེགས་པར་བྱུགས་ལ།
དེར་མེ་ཏོག་དམར་པོའི་སིལ་མས་དགྲམ་པར་བྱའོ། །ཆུ་ཤིང་ལ་སོགས་པའི་ཡལ་
གས་ལེགས་པར་ཞལ་བ་བྱས་ནས། དེ་ལ་སྔོན་དུ་བཤད་པའི་སྣོད་དུ་ཁ་དོག་
དམར་པོའི་དྲི་མེ་ཏོག་དམར་པོ་དང་བཅས་པའི་ཆུས་ལེགས་པར་བཀང་སྟེ། ཧོའི་
མཐའ་ཅན་གྱི་སྔགས་ཀྱིས་བྱིན་གྱིས་བརླབས་ལ། དགུག་པ་ལ་གཡས་སུ་སྟེ།
དབང་དུ་བྱ་བ་ལ་གཡོན་དུ་གཞག་•པར་བྱའོ། །པྲི་ཡང་ཀུ་དང་། ཙམ་པ་ཀ་
དང་། པུ་ན་ག་དང་། ནཱ་ག་གེ་སར་དང་། ལ་གུ་ཅ་•དང་། ཨ་ཤོ་ཀ་ཛ་
དངང་། ནགས་ཀྱི་དབུས་ན་གནས་པའི་ཤིང་གཅིག་དང་། མེ་ཏོག་དང་།
འབྲས་བུ་དམར་པོ་ཡོད་པ་དང་། ནུབ་ཕྱོགས་ཀྱི་ཡན་ལག་ལས་•ཡམ་ཤིང་སོར་
ད་དུ་བྱས་ནས་དེ་ཡང་གོང་དུ་བསྟན་པའི་ཡོན་ཏན་ཐམས་ཅད་དང་ལྡན་
པ་སྐྱོན་གྱིས་མ་གོས་པ། ཡང་ན་རོ་སྐྱུར་བ་ཁ་དོག་དམར་པོ་མེ་ཏོག་དང་འབྲས་
བུ་དམར་པོ་སྐྱེ་བའི་ཤིང་ལོ་ལས་•བྱའོ། །དབང་•ལ་ནི་གཡས་ཀྱི་ཕྱོགས་སུ་ཟླ་བ་
5-1128