དཔལ་ཀྱེ་རྡོ་རྗེའི་མངོན་པར་རྟོགས་པའི་ཐིག་ལེ་ཞེས་བྱ་བ།
१२५९
བརྟུལ་ཞུགས་ཅན་གྱི་སྤྲོས་པ་བསྒོམ། །སྤྲོས་པ་རྨི་ལམ་ལྟར་བྱས་ནས། །སྤྲོས་་
པ་ཉིད་ནི་སྤྲོས་མེད་བྱེད། །ཇི་ལྟར་སྒྱུ་མ་རྨི་ལམ་དང་། །ཇི་ལྟར་བར་མའི་་་་་
སྲིད་ཡིན་པར། །རྟག་ཏུ་གོམས་པའི་རྣལ་འབྱོར་གྱིས། །དཀྱིལ་འཁོར་ཉིད་ནི་དེ་
བཞིན་འདོད། །དེའི་ཕྱིར་འཕྲལ་དུ་ས་བཅུའི་དབང་ཕྱུག་བདེན་པ་གཉིས་གཅིག་
པའི་ངོ་བོ་རྡོ་རྗེ་འཛིན་པ་ཆེན་པོའི་ས་བདུད་འཇོམས་པ་ཞེས་སོ། །བསྒོམ་པ་
གཞན་གྱིས་ཀྱང་རྣལ་འབྱོར་པའི་བསོད་ནམས་ཀྱི་ཚོགས་འཕེལ་བའི་ཆེད་དང་།
བགེགས་ཉེ་བར་ཞི་བའི་དོན་དུ་ཡང་ཇི་ལྟར་རྙེད་པའི་ཕྱིར་མཆོད་པས་བཅོམ་ལྡན་
འདས་མཆོད་པར་བྱའོ་ཞེས་སོ། །དེ་མཆོད་པའི་ཆོ་ག་བརྗོད་པར་བྱ་སྟེ། ཀྱེ་་
རྡོ་རྗེའི་རྣལ་འབྱོར་དང་ལྡན་པའི་སྔགས་པས་ཐོ་རངས་ཀྱི་དུས་སུ་གནས་ཇི་ལྟ་བར་
ཕྱག་དར་ལ་སོགས་པ་བྱ་སྟེ། སའི་ཆ་ཤས་རྣམས་ལ་ལག་པ་རེག་སྟེ། ཨོཾ་རཀྵ་
རཀྵ་ཧཱུྃ་ཧཱུྃ་ཧཱུྃ་སྭཱ་ཧཱ། ཞེས་པས་ས་གཞི་བྱིན་གྱིས【བརླབས་པ∶། དེར་བདུད་རྩི་
ལྔ་དང་དྲི་བཟང་པོ་ལ་སོགས་པས་བྱུགས་ཏེ། དེ་དང་དེའི་ས་གཞིར་མོས་པས།
གནས་དང་ཉེ་བའི་གནས། ཞིང་དང་ཉེ་བའི་ཞིང་།
འདུན་པ་དང་ཉེ་བའི་་་
འདུན་པ་དང་། འདུ་བ་དང་ཉེ་བའི་འདུ་བ་དང། འཐུང་གཅོད་དང་།
ཉེ་བའི་འཐུང་གཅོད་དང་། དུར་ཁྲོད་དང་། ཉེ་བའི་དུར་ཁྲོད་ཅེས་བརྗོད་དེ།
མཎྜལ་གྲུ་བཞི་པ་བྱས་ནས། ཨོཾ་བཛྲ་རེ་ཁེ་ཧཱུྃ་ཞེས་པས་ཁོར་ཡུག་བྱིན་གྱིས་བརླབ་
པོ༑ །ཨོཾ་སུ་རེ་ཁེ་སརྦ་ཏ་ཐཱ་ག་ཏ་ཨ་དྷི་ཏིཥྛནྟུ་སྭཱ་ཧཱ། ཞེས་པས་མཎྜལ་གྱི་་་
དབུས་སུ་མེ་ཏོག་གཅིག་གཞག་པར་བྱའོ། །དེ་ནས་སྙིང་གའི་ས་བོན་གྱི་འོད་ཟེར་
གྱིས༑ བཅོམ་ལྡན་འདས་འཇིག་རྟེན་གསུམ་ཀུན་དུ་བསྐྱེད་པ་དཔའ་བོ་ལྷ་མོ་་་
བརྒྱད་ཀྱིས་ཡོངས་སུ་བསྐོར་བ་སྤྱན་དྲངས་ཏེ། དེ་ལ་མཚུངས་པ་མེད་པའི་་་་
མཆོད་ཡོན་ལ་སོགས་པ་སྔོན་དུ་ཕུལ་ཏེ། ཧཱུྃ་ཡིག་ལས་སྐྱེས་ཤིང་ཡི་གེ་གསུམ་གྱིས་
5-1259