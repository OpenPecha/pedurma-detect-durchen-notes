११७
བསྟན་འགྱུར། རྒྱུད། ༼9༽ ༩P
གདུགས་དང་རྔ་ཡབ་དང་བླ་རེ་དང་དྲིལ་བུ་དང་བ་དན་རྣམས་ཀྱང་ངོ་། །དེ་་་
ལྟར་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་རྣམ་པར་དག་པ་ལས་རྟེན་ཅིང་་
འབྲེལ་བར་འབྱུང་བ་ཐར་པ་ཆེན་པོའི་གྲོང་རྣམ་པར་སྣང་མཛད་རྣམ་པར་དག་པ་
འོད་གསལ་བའི་རང་བཞིན་ཏེ་རྩེ་མོ་བཅུ་གཉིས་པའི་སྣ་ཚོགས་རྡོ་རྗེའི་སྟེགས་བུའི་
སྟེང་དུ་བསམ་པར་བྱའོ། །དེ་ལ་ཤར་གྱི་རྩེ་མོ་གསུམ་ནི་དཀར་པོ་དང་། ལྷོ་་་
སེར་པོ་དང་། ནུབ་དམར་པོ་དང་། བྱང་ལྗང་གུ་དང་། སྟེགས་བུའི་དབུས་
ཀྱི་ཁ་དོག་ནི་སྔོན་པོར་བསམ་པར་བྱའོ། །གྲུ་བཞི་དང་ཐིག་ལ་སོགས་པ་རྣམས་་
ནི་ཛཱ་ལནྡྷ་རི་པའི་ཞབས་ཀྱིས་མཛད་པའི་༠རྣམ་པར་བཤད་པ་ལས་ཁོང་དུ་ཆུད་་་
པར་བྱའོ། །ད་ནི་ལྷ་མོ་བཅུ་དྲུག་པོ་རྣམས་རྣམ་པར་དགོད་པ་བརྗོད་པར་བྱ་སྟེ།
རྡོ་རྗེའི་ཐིག་ཉིད་དང་། རྩིག་པ་ལྔ་པོ་དེ་རྣམས་ལས་ཕྱི་རོལ་གྱི་ལྷའི་སྣམ་བུ་ལ་་
སྒོའི་རྩ་བ་ནས་བརྩམས་ཏེ་ལོགས་གཉིས་གཉིས་སུ་གཡས[སྐོར་གྱི་*རྗེས་སུ་རིམ་་་་
པས་•ཟླ་བ་དང་ཉི་མའི【གདན་གཉིས་གཉིས་ཀྱི་*དབུས་སུ་སོན་པའི་རང་རང་གི་
མིང་གི་ཡི་གེ་དང་པོ་ཟླ་ཚེས་དང་ཐིག་ལེ་དང་ལྡན་པའི་ས་བོན་ལས་རྫོགས་པའི་་་་
མཆོད་པའི་ལྷ་མོ་རྣམས་རང་རང་གི་མིང་གི་རྣམ་པ་ཅན་དུ་གནས་པ་ནི་འདི་ལྟ་སྟེ།
པི་ཝང་མ་ནི་སེར་མོ་དང་། གླིང་བུ་མ་ནི་དམར་པོ་དང་། རྔ་ཟླུམ་མ་ནི་དུ་་་་
བའི་མདོག་དང་། རྫ་རྔ་མ་ནི་དཀར་མོ་དང་། བཞད་མ་ནི་སེར་མོ་དང་།
སྒེག་མོ་ནི་དམར་མོ་དང་། གླུ་མ་ནི་དམར་མོ་དང་༌། གར་མ་ནི་ཁ་དོག་སྣ་
ཚོགས་མ་དང་། མེ་ཏོག་མ་ནི་དཀར་མོ་དང་། བདུག་སྤོས་མ་ནི་ནག་མོ་དང་།
མར་མེ་མ་ནི་གསེར་ལྟ་བུ་དང་། དྲི་མ་ནི་སེར་མོ་དང་། མེ་ལོང་མ་ནི་དཀར་
མོ་དང་། རོ་མ་ནི་དམར་མོ་དང་། རེག་བྱ་མ་ནི་ལྗང་གུ་༠དང་། ཆོས་མ་ནི་
དཀར་མོ་སྟེ་འདི་རྣམས་ཐམས་ཅད་ཟླ་བའི་གདན་ལ་གནས་པ་ཆ་བཅུ་དྲུག་རྣམ་་་
5-286