ཡན་ལག་བརྒྱད་པའི་རིམ་པ།
2000
སྭཱ་ཧཱ། གཞན་ཀུན་ནི་དཀྱིལ་འཁོར་ལ་སོགས་པ་བཞིན་ནོ། །དེ་ནི་སྐུ་ཁྲུས་ཀྱི་
ཆོ་གའོ། །ད་ནི་སློབ་མའི་ཁྲུས་བཤད་དེ། རེ་ཞིག་མདོར་བསྡུས་པའི་ཁྲུས་བྱེད་
ན༑
དེ་ནི་བླ་མ་ཆེན་པོ་རྡོ་རྗེ་སློབ་དཔོན་གྱིས་མེ་ལོང་ལས་བྱའོ། །ཡང་ན་
རྒྱས་པས་ལོང་ཡོད་པ་ན་དཀྱིལ་འཁོར་གྱི་ཁང་པའི་ཕྱི་རོལ་དུ་ལས་ཀྱི་སློབ་དཔོན་
གྱིས་བྱའོ། །དེ་ལ་རིམ་པ་ནི་འདི་ཡིན་ཏེ་དང་པོར་རེ་ཞིག་བའི་ལྕི་བ་ས་ལ་མ་
ལྷུང་བས་སློབ་དཔོན་གྱིས་ལེགས་པར་བྱུགས་པའི་དབུས་ཀྱི་གནས་སུ་སྣ་ཚོགས་
པདྨ་བརྒྱད་དང་ལྡན་པའི་གྲུ་བཞི་པའི་དཀྱིལ་འཁོར་རྡོ་རྗེ་ཕྲེང་བས་རྣམ་པར་
བརྒྱན་པ་སོར་གསུམ་ལྷག་པའི་ཁྲུ་གསུམ་པར་བྱའོ། །དེ་ཡང་སྣ་ཚོགས་པའི་མེ་་་
ཏོག་ལ་སོགས་པས་མཆོད་པ་བྱས་ནས་མདའ་དང་ལྡན་པའི་རིས་ཀྱིས་བསྐོར་བར་
བྱའོ། །དེའི་དབུས་དྲི་མ་མེད་པ་བུག་རྡོལ་མེད་པའི་ཁྲུས་ཀྱི་སྣོད་དེའི་སྟེང་དུ་ཧཱུཾ་
གི་རྣམ་པའི་སྔགས་ཀྱིས་བྱིན་གྱིས་བརླབ་•པའི་སློབ་མ་བཞག་སྟེ། རྡོ་རྗེ་དང་་་་
དྲིལ་བུ་དང་ལྡན་པ་སྟན་མཐོ་བར་གནས་པའི་ལས་ཀྱི་སློབ་དཔོན་གྱིས་རིམ་པས་་་
ཁྲུས་བྱའོ། །དེ་ལ་དང་པོ་ནི་ཨོཾ་སརྦ་པཱ་པཾ་དུཥྚ་ཧ་ན་ཧ་ན་ད་ཧ་ད་ཧ་ཞེས་པའི་
སྔགས་ཀྱིས་དང་། པདྨའི་ཕྱག་རྒྱ་ཤུམ་པའི་མེའི་སྟེང་དུ་ཡུངས་ཀར་བཏབ་སྟེ།
ལན་གསུམ་མགོ་ལ་བསྐོར་ནས་ཕྱི་རོལ་དུ་དོར་བར་བྱའོ། །དེའི་འོག་ཏུ་སྔར་་་་་
བསྟན་པའི་རྡོ་རྗེ་དྲིལ་བུའི་སྔགས་ཀྱིས་སུམ་ཅུ་རྩ་བདུན་གྲངས་ལ་ལན་ཅིག་རྡོ་རྗེ་་
དྲིལ་བུ་དཀྲོལ་བ་བྱས་ཏེ། སློབ་མ་རྣམ་པར་སྣང་མཛད་ཀྱི་གཟུགས་སུ་བྱིན་གྱིས་
བརླབས་ནས་དབྱངས་ཀྱི་ཡན་ལག་དང་ལྡན་པའི་བཀྲ་ཤིས་ཀྱི་ཚིགས་བཅད་བརྗོད་
པར་བྱའོ། །དེ་ནས་མགོ་བོར་ཡི་གེ་གསུམ་གྱི་སྔགས་ཀྱིས་ཨརྦྷ་དང་མེ་ཏོག་ལ་་་་
སོགས་པ་བྱིན་ཏེ། རྡོ་རྗེ་དྲིལ་བུ་དཀྲོལ་ཞིང་ཨོཾ་ཨཱཿཧཱུཾ་སྔགས་ཀྱིས་*ལས་ཐམས་་
ཅད་པའི་བུམ་པ་བྱིན་གྱིས་བརླབས་ནས་ཡང་དག་པར་རྫོགས་པའི་སངས་རྒྱས་་་་་
5-1909