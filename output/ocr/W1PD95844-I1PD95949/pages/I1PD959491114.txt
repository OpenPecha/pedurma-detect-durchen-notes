१०९५
བསྟན་འགྱུར། ཚད་མ། ༼༽ ༢༠༣
བར་བྱ་བ་བཟློག་པ་ན་འཛིན་པར་བྱེད་པའི་རང་བཞིན་འགའ་ཞིག་ཡོད་པ་ནི་མ་་
ཡིན་གྱི།
འོན་ཀྱང་གཟུང་བ་དང་འཛིན་པའི་རྣམ་པ་འདི་ནི་ཉེ་བར་བསླད་པ་་་
ཡིནན་ནོ། །འདི་གཉིས་བཀག་ཀྱང་ཉམས་“སུ་མྱོང་བ་གྲུབ་པ་དགའ་བ་དང་ཞུམ་
པ་ལ་སོགས་པ་མྱོང་བའི་རྣམ་པར་བཀག་པ་ནི་མ་ཡིན་ནོ། །དེའི་ཕྱིར་གཟུང་བའི་
རྣམ་པ་དང་འཛིན་པའི་རྣམ་པ་ཉེ་བར་བསླད་པ་ཡིན་པས་ཁོ་བོ་ཅག་ལ་ཡུལ་རྣམ་
པར་གཞག་པ་འགའ་ཞིག་ཡོད་པ་མ་ཡིན་ལ། ཉམས་སུ་མྱོང་བས་གྲུབ་པའི་མྱོང་
བའི་འགོག་པ་ཡང་མ་ཡིན་ནོ་ཞེས་ཁོ་བོ་ཅག་ཀྱང་སྨོས་སོ། །ཁོ་བོ་ཅག་ཀྱང་་་
ཉམས་སུ་མྱོང་པའི་ཚུལ་གཞན་ལ་ལྟོས་ནས་ཉམས་སུ་མྱོང་བར་བྱེད་པ་པོ་ཞེས་བྱ་་
བ་འདི་ཉིད་རྗེས་སུ་ཞེས་བྱ་བའི་ཕྱི་ནས་ཏེ། སྔར་གཞན་གྱིས་རྣམ་པར་གཞག་པ་
ལས་ཕྱིས་ཁོ་བོ་ཅག་རྟོགས་པར་འདོད་པ་ཡིན་གྱི། ཁོ་བོ་ཅག་གིས་རྣམ་པར་་་
གཞག་པར་བྱ་བ་ནི་མ་ཡིན་ལ། རིགས་པས་ཀྱང་རྣམ་པར་གཞག་པར་ནུས་པ་མ་
ཡིན་ནོ། །དེས་ན་ཁོ་བོ་ཅག་ཤེས་པར་འདོད་པ་ཡིན་ན་རིགས་པ་མེད་པའི་ཕྱིར་
ཤེས་པར་ནུས་པ་ནི་མ་ཡིན་ནོ། །ད་ནི་སྔོན་པོ་འདི་བལྟས་པའམ་སྐྱེ་བོ་ངན་པའི་
སྒྲ་མཉན་ནོ་ཞེས་འདིས་ནི་ངེས་པའི་རྣམ་པ་བསྟན་ཏོ། །གང་ལས་ཏེ་འདྲ་བར་་
བྱེད་པ་པོའི་སྐྱེད་བྱེད་གང་ལ་ངེས་པའི་ཤེས་པ་སྟེ། ཞེན་པའི་རྟོགས་པ་སྔར་་་
བཤད་པའི་རྣམ་པ་ཅན་སྐྱེ་བར་འགྱུར་བ་མཐོང་བ་དང་ཐོས་པ་ངེས་པའི་རྒྱུར་གྱུར་
པ་དེ་དག་ནི་ངེས་པའི་ཡུལ་གྱི་དོན་དེའི་•ཉམས་སུ་མྱོང་བ་ཡིན་ནོ།
།བསམ་པ་
འདི་ཡིན་ཏེ། སྐྱེས་པ་དང་འདྲ་བ་དག་ལས་ནི་དེ་འབྲེལ་པར་གྱུར་ལ། དེ་་་
ངེས་པས་ཀྱང་ཤེས་པ་དོན་གྱི་འཛིན་པ་པོར་རྣམ་པར་འཇོག་པ་དེས་ན་སྐྱེས་པའི་་
ཕྱིར་དང་འདྲ་བའི་ཕྱིར་དང་དེ་དང་འབྲེལ་པ་ངེས་པའི་ཕྱིར་དེ་འཛིན་པ་ནི་འདི་་
ཡིན་ནོ་ཞེས་བྱ་བའོ། །ཞེ་ན་ཞེས་བྱ་བ་ནི་གཞན་གྱི་དོགས་པའོ། །བཟློག་པའི་
104-1098