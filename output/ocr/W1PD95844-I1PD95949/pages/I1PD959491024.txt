१००१
བསྟན་འགྱུར། ཚད་མ། ༼༩༽
२०३
པ་ཉིད་ལ་ཡང་དེའི་ཁྱད་པར་གྱི་རྗེས་སུ་མི་བྱེད་པ་ཁྱབ་པར་བྱེད་པ་དང་འགལ་བ་
ཡིན་པའི་ཕྱིར་རོ། །དེའི་ཁྱད་པར་ལས་ཞེས་བྱ་བ་ནི་ཐལ་བ་བཟློག་པ་འཆད་དེ།
གང་དག་སྒྲ་ལ་སོགས་པ་དེའི་བདག་ཉིད་ཀྱི་ཁྱད་པར་ལ་མི་ལྟོས་པར་གོམས་པར་་
བྱ་བའི་ཁྱད་པར་གྱི་རྗེས་སུ་མཐུན་པ་དེ་དག་ནི་ནང་ན་གནས་པའི་བློ་ཉིད་ཡིན་ནོ་
ཞེས་བྱ་བ་ནི་གཏན་ཚིགས་ཀྱི་བསྒྲུབ་བྱ་བསྡུས་པའོ། །གང་དག་གང་གང་གི་རང་
བཞིན་གྱི་ཁྱད་པར་མི་ལྟོས་པར་གོམས་པའི་ཁྱད་པར་ཡོད་པ་དང་མེད་པའི་རྗེས་སུ་
འབྲེལ་པ་དེ་དག་ནི་ནང་ཉིད་ཡིན་ཏེ། ཤེས་རབ་ལ་སོགས་པ་བཞིན་ནོ། །
ཤེས་རབ་ནི་ཤེས་པར་བྱ་བ་རྣམ་པར་འབྱེད་པའོ། །སོགས་པ་ཞེས་བྱ་བ་བརྩེ་བ་
དང་ཡིད་བྱུང་བ་ལ་སོགས་པ་སྟེ། གང་གི་ཕྱིར་དེ་དག་ནི་དམིགས་པར་བྱ་བའི་་
དངོས་པོ་ཁྱད་པར་མེད་ཀྱང་གོམས་པའི་ཁྱད་པར་གྱི་རྗེས་སུ་བྱེད་པས་ཤེས་བྱའི་་་
རང་བཞིན་སྣང་བ་མ་ཡིན་གྱི་འོན་ཀྱང་ནང་ཉིད་ཡིན་ཞིང་ཕྱི་རོལ་གྱི་བདག་ཉིད་་
སྣང་བ་ནི་མ་ཡིན་ནོ། །དེ་བཞིན་དུ་བདེ་བ་ལ་སོགས་པ་ཡང་ཡིན་ནོ་ཞེས་བྱ་བ་
ནི་རང་བཞིན་ནོ། །འབྲེལ་པ་གྲུབ་པ་ནི་བརྗོད་ཟིན་ཏོ། །དེ་ལྟར་ན་ནང་ཉིད་
ཡིན་པར་བསྒྲུབས་ནས་ཕྱི་རོལ་ཡིན་ཡང་སེམས་ཅན་དུ་ཁས་བླང་བར་བྱ་བ་ཡིན་ནོ་
ཞེས་བསྟན་པའི་ཕྱིར་བཤད་པ། ནང་ཡིན་པ་འབའ་ཞིག་ཏུ་མ་ཟད་ཀྱི་སེམས་་་་
པའང་ཡིན་ནོ། །འང་ཞེས་བྱ་བའི་ཚིག་ཕྲད་ནི་བསགས་པའོ། །གཏན་ཚིགས་
བཤད་པ་མྱོང་ཕྱིར་ཏེ། གང་གི་ཕྱིར་བདེ་བ་ལ་སོགས་པ་མྱོང་བར་བྱ་བ་ཡིན་་་་
པའི་ཕྱིར་རོ། །གལ་ཏེ་མྱོང་བར་བྱ་བ་ཡིན་དུ་ཟད་མོད། དེ་ལྟ་ན་ཡང་སེམས་
པ་ཅན་དུ་ཇི་ལྟར་འགྱུར་ཞེ་ན། བཤད་པ། དེ་ཉིད་ཀྱི་རང་བཞིན་གང་ཡིན་་
པ་དེ་ནི་དེ་ལྟ་བུ་སྟེ། དེ་ལྟར་མ་གྱུར་པའོ། །དེས་ན་དོན་མྱོང་བ་མ་ཡིན་པའི་
ཕྱིར་རོ། །གང་ཞིག་དོན་གང་གི་རང་བཞིན་མ་ཡིན་པ་དེ་ནི་དེའི་མྱོང་བར་བྱེད་
104-1008