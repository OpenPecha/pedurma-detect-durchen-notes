ཚད་མ་རྣམ་པར་ངེས་པའི་འགྲེལ་བཤད།
༡༢༧༩
ནི་ཆོས་ཅན་ནོ་ཞེས་བྱ་བ་ལ་སོགས་པ་སྦྱར་བར་བྱའོ། །ད་ནི་སྦྱོར་བ་གཞན་རང་
བཞིན་མི་དམིགས་པ་འདི་ཉིད་ཀྱི་ནང་དུ་འདུས་པ་སྟོན་པ་ནི་འདིས་ནི་ཞེས་བྱ་བ་
ལ་སོགས་པ་ཡིན་ནོ། །ཤིང་ཤ་པའི་ཁྱབ་པར་བྱེད་པའི་ཆོས་ཀྱི་རང་བཞིན་ཤིང་་
ཉིད་དེ། དེ་མ་གྲུབ་པ་ཡང་འདི་ཉིད་ཀྱིས་བཤད་པར་བལྟའོ། །དཔེར་ན་ཞེས་
བྱ་བ་ནི་དཔེར་བརྗོད་པའོ། །དངོས་པོ་མེད་པ་སྒྲུབ་པའི་སྦྱོར་བ་འདི་ཡང་གང་་
གི་ཚེ་རི་མཐོན་པོ་གཉིས་ལ་གཅིག་ལ་ནི་ཤིང་གི་ཚོགས་མཐོང་ལ་དེའི་ཤིང་གི་ཁྱད་
པར་མི་རྟོགས་པ་ན་རི་གཉིས་པ་དེ་ལ་ཤིང་ཤ་པ་མེད་པར་ངེས་པར་མི་ནུས་ཏེ།
ཤིང་ཤ་པ་ནི་སྣང་དུ་མི་རུང་བའི་ཕྱིར་རོ། །ཤིང་ནི་དམིགས་པའི་མཚན་ཉིད་དུ་
གྱུར་པ་ཡིན་པའི་ཕྱིར་དེ་མེད་པར་ངེས་ནུས་པ་དེའི་ཚེ་བལྟ་བར་བྱ་སྟེ། དེས་ན་
ཁྱབ་པར་བྱེད་པ་མེད་པས་ཁྱབ་པར་བྱ་བ་ལ་ལྡོག་པ་ཡིན་ནོ། །དངོས་པོ་མེད་པ་
སྒྲུབ་པའི་སྦྱོར་བ་འདི་ཐམས་ཅད་ནི་སྣང་བ་མི་དམིགས་པའི་ཡུལ་ལས་གཞན་དུ་་་
རིག་པར་བྱ་སྟེ། སྣང་བ་མི་དམིགས་པའི་ཡུལ་ལ་ནི་དངོས་པོ་མེད་པ་གྲུབ་ཟིན་་
།ཡུལ་ཡང་དཔེ་བརྗོད་པ་དག་ཏུ་ཅི་ལྟ་ཅི་ལྟར་བསྟན་ཟིན་པ་་་
བཞིན་ནོ། །ཐ་སྙད་སྒྲུབ་པ་ལ་ནི་ཁྱད་པར་མེད་པ་ཞེས་བྱ་བར་རིགས་སོ། །
པའི་ཕྱིར་རོ།
གལ་ཏེ་རང་བཞིན་མི་དམིགས་པ་ཁོ་ན་ལ་སྣང་དུ་རུང་བ་དགག་པར་བྱ་བ་ཡིན་གྱི།
མི་དམིགས་པའི་སྦྱོར་བ་གསུམ་པོ་དག་ལ་དགག་བྱ་སྣང་དུ་མི་རུང་བ་མ་ཡིན་ནམ།
འགལ་བའམ། དེའི་འབྲས་བུ་ལ་ནི་འགལ་བའི་དོན་སྣང་དུ་མི་རུང་བ་ཡིན་ལ།
རྒྱུ་མེད་པ་ལ་ཡང་འབྲས་བུ་སྣང་དུ་མི་རུང་བ་དགག་པར་བྱ་བ་ཡིན་ཏེ་སྣང་དུ་རུང་
བ་ཉིད་ཡིན་ན་ནི་རང་བཞིན་མི་དམིགས་པ་ཉིད་རབ་ཏུ་སྦྱོར་བའི་ཕྱིར་རོ།
1
སྣང་དུ་མི་རུང་བ་འགོག་པ་ཡང་སྣང་བ་མི་དམིགས་པ་མ་ཡིན་ན། དེ་ཅི་ལྟར་་་
སྦྱོར་བ་བཞི་ཀ་ལ་སྣང་བ་མི་དམིགས་པ་ཉིད་གོ་བར་བྱེད་པ་ཡིན་ཞེ་ན། གལ་ཏེ་
104-1279