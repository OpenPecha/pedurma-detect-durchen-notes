ཚད་མ་རྣམ་པར་ངེས་པའི་འགྲེལ་བཤད།
११०৯
དེའི་རང་བཞིན་ཡུལ་ཐམས་ཅད་ལ་ཁྱད་པར་ཡོད་པའི་ཕྱིར་དེ་ཁོ་ན་ལྟར་རྟོགས་་་
པར་འགྱུར་རོ། །ཅི་སྟེ་ཡང་ཡན་ལག་ཁ་བསྒྱུར་གྱི་ཡན་ལག་ཅན་མ་ཡིན་ན།
དེ་ལྟ་ན་འོ་ན་ཡན་ལག་ཅན་ཁ་མ་བསྒྱུར་བ་དེའི་ཕྱིར་ཡན་ལག་བསྒྱུར་བ་དང་།
ཡན་ལག་ཅན་མ་བསྒྱུར་བར་སྣང་བར་འགྱུར་ན་སྣང་བ་ཡང་མ་ཡིན་ནོ། །དེ་་་
ལྟར་འདིས་འགལ་བ་འདུ་བ་རྣམ་པ་གསུམ་བསྟན་ཏོ། །སྣང་བའི་ཡུལ་ཅན་ནི་་་
གཉིས་ཏེ་བྱ་བ་ནི་རང་བཞིན་གྱི་རྣམ་པར་འགྱུར་བར་གྱུར་པ་ཡིན་ལ། དེ་ཡང་་
དངོས་པོ་དང་དངོས་པོ་མེད་པ་དག་གིས་ཐ་དད་པར་འགྱུར་ལ་དོན་གཞན་དང་་་
འབྲེལ་པ་ཡང་ཐ་དད་པར་འགྱུར་རོ། །མཐོང་བའི་ཡུལ་ཅན་ཡང་སྒྲིབ་པའི་ཐ་་་
དད་པས་ཐ་དད་པ་ཡིན་ནོ། །འགལ་བའི་ཆོས་དང་ལྡན་པ་འདི་ཙམ་དུ་ཟད་པ་
ནི་མ་ཡིན་ཏེ། འདི་ལྟར་རྫས་གྲུ་བཞིའི་མཐའ་གཅིག་ཡུལ་གང་དུ་དམིགས་པའི་
ཡུལ་དེ་ནི་ཡན་ལག་གཞན་དང་འབྲེལ་པའི་ཡུལ་ལས་ལྡོག་པ་ཡིན་ཏེ། དེ་ཚད་་་
མས་ཡོངས་སུ་བཅད་པས་དེའི་རང་བཞིན་ཉམས་པར་རྣམ་པར་གཅད་པ་ན་དེའི་
རང་བཞིན་ཉམས་པ་དང་ལྡན་པ་ཡན་ལག་གཞན་དང་འབྲེལ་པའི་ཡུལ་གཞན་་་
ཡང་རྣམ་པར་གཅད་པར་འགྱུར་རོ། །དེ་རྣམ་པར་བཅད་ན་ཡང་ཡོངས་སུ་་་
བཅད་པའི་ཡུལ་ཁྱབ་པའི་རང་བཞིན་དེ་དང་འབྲེལ་པ་ལས་རྣམ་པར་བཅད་པར་
འགྱུར་ཏེ། གང་གི་ཕྱིར་དེའི་རང་བཞིན་ཁྱབ་པའི་ཡུལ་ནི་ཡུལ་གཞན་གྱི་རང་་་་
བཞིན་དང་བྲལ་བ་དེས་ན་དེས་ཁྱབ་པ་ནི་དེ་མེད་པས་ཁྱབ་པར་འགྱུར་ལ། གང་
ཞིག་དེ་མེད་པའི་ཁྱབ་པ་དེ་ཉིད་ནི་དེ་ཡོད་པས་ཁྱབ་པ་མ་ཡིན་པ་དེས་ན་རང་་་
བཞིན་གང་ཞིག་ཡུལ་གང་མེད་པས་ཁྱབ་པ་དེ་ནི་དེ་དང་འབྲེལ་པ་མ་ཡིན་ལ།
གང་ཞིག་གང་དང་འབྲེལ་པ་མ་ཡིན་པ་དེ་ཉིད་ནི་དེ་དང་འབྲེལ་པ་མ་ཡིན་ཏེ།
གཅིག་ལ་ཅིག་ཅར་རང་བཞིན་གཅིག་བསྒྲུབ་པ་དང་དགག་པ་ནི་འགལ་བའི་ཕྱིར་
104-1107