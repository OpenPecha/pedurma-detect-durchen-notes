ཚད་མ་རྣམ་པར་ངེས་པའི་འགྲེལ་བཤད།
༡༢༨༡
ཁོ་ན་དགག་པ་ཡིན་གྱི། བལྟར་མི་རུང་བ་ནི་དགག་བྱ་མ་ཡིན་ཏེ། གང་གི་་་་
ཕྱིར་སྣང་དུ་རུང་བ་དག་ཁོ་ན་དམིགས་པ་དང་སྣང་བ་མི་དམིགས་པར་སྲིད་པ་་་་་
དེས་ན་སྣང་དུ་མི་རུང་བ་ནི་དགག་བྱ་མ་ཡིན་ནོ་ཞེས་བྱ་བ་ཡིན་ནོ། །གང་དག་
བལྟར་རུང་བའི་དེ་དག་མ་གྲུབ་པ་དང་། བལྟར་རུང་བའི་དེ་དག་དང་འགལ་བ་
དག་གྲུབ་པ་ཞེས་ཅི་རིགས་པར་འབྲེལ་པར་བྱེད་པ་དེ་དག་གི་ལྟར་ན་ཁྱད་པར་་་་་
དོན་མེད་དེ་གཞན་ནི་དམིགས་པར་མི་འཐད་པས་སྣང་དུ་རུང་བ་ཁོ་ན་དམིགས་པ་
ཡིན་པའི་ཕྱིར་རོ། །གང་ལས་སྣང་དུ་རུང་བ་དག་“ཁོ་ན་དགག་པར་བྱ་བར་་་་་
རྟོགས་པར་འགྱུར་བ་མེད་པ་སྒྲུབ་པའི་མི་དམིགས་པ་ཐམས་ཅད་ལ་དགག་པར་བྱ་
བ་མི་དམིགས་པ་དང་སྣང་བ་མི་དམིགས་པ་དང་ལྡན་པ་ཁོ་ནར་རིགས་པར་བྱ་་་་་
བའི་ངེས་པ་འདི་ཉིད་ག་ལས་ཤེ་ན། དོན་གྱི་ཤུགས་ཀྱིས་སོ། །དེ་ཡང་གང་ཞེ་
ན༑ གཞན་དག་ལ་ནི་ཞེས་བྱ་བ་སྨོས་སོ། །དམིགས་པ་དང་བལྟར་རུང་བ་མི་
དམིགས་པ་དང་བྲལ་བ་དག་ལ་ནི་རྒྱུ་དང་འབྲས་བུ་ཡོད་པ་དང་མེད་པ་དང་་་་
འགལ་བ་དེ་དག་མི་འགྲུབ་པའི་ཕྱིར་རོ། །གང་དག་དམིགས་པ་དང་བལྟར་རུང་
བ་མི་དམིགས་པ་དང་ལྡན་པ་མ་ཡིན་པ་དེ་དག་ལ་ནི་འདི་གསུམ་ཀ་ཡང་མི་འགྲུབ་
པོ།༑ །འདི་ལྟར་ཡོད་པ་དག་གཞན་ཡོད་ན་མེད་པའི་ཕྱིར་ནི་འགལ་བར་རྟོགས་
ལ༑ ཡོད་པ་དག་ཉིད་གཞན་མེད་ན་མེད་པ་ལས་ནི་རྒྱུ་དང་འབྲས་བུའི་དངོས་
པོར་རྟོགས་སོ། །འགལ་བ་དང་རྒྱུ་དང་འབྲས་བུ་རྣམ་པར་འཇོག་པའི་རྒྱུ་ཡོད་པ་
དང་མེད་པར་ངེས་པ་ཡང་མཐོང་བ་དང་བལྟར་རུང་བ་མི་དམིགས་པའི་རྒྱུ་མཚན་
ཅན་ཡིན་ཏེ། དེའི་ཕྱིར་མཐོང་བ་དང་བལྟར་རུང་བ་མི་དམིགས་པ་དང་ལྡན་པ་
ཡོད་པ་དང་མེད་པ་ངེས་པ་དག་ཁོ་ན་འགལ་བ་དང་རྒྱུ་དང་འབྲས་བུར་གྲུབ་པ་་་་
ཡིན་ལ། དེ་འདྲ་བ་དག་ཀྱང་བལྟར་རུང་བའི་བདག་ཉིད་ཡིན་ནོ། །དེ་བཞིན་
104-1281