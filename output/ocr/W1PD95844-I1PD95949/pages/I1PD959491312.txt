༡༢༩༦
བསྟན་འགྱུར། ཚད་མ། ༼ཛི༽ ༢༠༣
འབྲས་བུར་གྱུར་པ་མངོན་སུམ་གྱི་དོན་ལ་ཡང་ངོ་། །འདི་སྐད་བརྗོད་པ་ཡིན་ཏེ།
གལ་ཏེ་མངོན་པར་མཐོ་བའི་མཚན་ཉིད་ཀྱི་འབྲས་བུ་ལྐོག་ཏུ་གྱུར་པ་ཡིན་ན་ནི།
ཐེ་ཚོམ་ཟ་བ་ཉིད་ཡིན་ན་ལྐོག་ཏུ་གྱུར་པ་ནི་མ་ཡིན་་ཏེ། འདི་ལྟར་ཡུལ་ངེས་པའི་
རྒྱུ་མཚན་གྱི་བདེ་བ་རང་གི་རྒྱུད་ལ་ཡོད་པ་དང་། ཡུལ་ཡང་བདག་ཉིད་དང་་་་
འབྲེལ་པར་རིག་པ་ནི་མངོན་པར་མཐོ་བ་ཡིན་ལ།
དེ་ནི་འདིའི་ལྐོག་ཏུ་གྱུར་པ་་
མ་ཡིན་ཏེ། དེས་ན་དེ་མ་ཐག་པ་མེད་པར་ངེས་པས་འདྲ་བ་མེད་པར་ངེས་པ་་་
ཡིན་ནོ། །འབྲས་བུ་དེ་དང་ལྡན་པ་མ་ཡིན་པ་དང་འདྲ་བར་ཡང་གདོན་མི་ཟ་་་
བར་འགྱུར་བར་བརྟགས་པ་ཡིན་ཏེ། དེ་མེད་པས་དེའི་འབྲས་བུ་མེད་པའི་ཕྱིན་
ཅི་ལོག་པ་ཡིན་ནོ། །འདི་ཕྱིན་ཅི་ལོག་པ་ཡིན་གྱི་བདེན་པའི་དོན་མ་ཡིན་ནོ་ཞེས་
བྱ་བ་འདི་ཉིད་ག་ལས་ཤེ་ན། རྒྱུ་ལས་ཞེས་བྱ་བ་ལ་སོགས་པ་སྨོས་སོ། །བྱི་བ་
དང་ཁྱི་སྨྱོན་པ་ཞེས་བྱ་བ་ཁྱི་སྨྱོན་གྱི་དུག་གིས་འགྱུར་བ་བཞིན་ནོ། །འདི་ལྟར་དེ་
ནི་དུག་ཞུགས་མ་ཐག་ཉིད་དུ་ནི་མི་འགྱུར་གྱི། འོན་ཀྱང་ལྷན་ཅིག་བྱེད་པར་་་་་
འདོད་པའི་དུས་ཀྱི་ཁྱད་པར་ཉེ་བར་གྱུར་པ་ན་འབྱུང་བ་ཡིན་ཏེ། རྒྱུ་གཞན་ཉིད་
ནི་ཡོད་པ་མ་ཡིན་ནོ། །དེ་བཞིན་དུ་གཞན་དག་ཀྱང་འགྱུར་རོ། །མཐོང་བ་་་་
དང་མ་མཐོང་བ་འབའ་ཞིག་ནི་མ་ཡིན་ཏེ། འོན་ཀྱང་དངོས་པོ་དེའི་འབྲས་བུ་་་
ཆོད་པ་སྐྱེད་པའི་ནུས་པ་ཡོད་པ་དངང་། དབང་པོ་ལས་འདས་པའི་དོན་ཡོད་པ་་
ལ་ཡང་འགལ་བ་མེད་པའི་ཕྱིར་མངོན་པར་མཐོ་བའི་རྒྱུའམ་དབང་པོ་ལས་འདས་
པའི་དངོས་པོ་འདི་ལ་བལྟར་རུང་བའི་ཁྱད་པར་དང་བྲལ་བའི་མི་དམིགས་པ་ཙམ་
ནི་ཚད་མ་མ་ཡིན་ནོ། །མངོན་པར་མཐོ་བ་ལ་སོགས་པའི་རྒྱུ་དགག་པར་མི་ནུས་
པ་འབའ་ཞིག་ཏུ་མ་ཟད་ཀྱི། བསྒྲུབ་པར་ཡང་མི་ནུས་པ་ཡིན་ནོ་ཞེས་བརྗོད་པ་
ནི་དེ་འབྱུང་བ་ལ་ཚད་མ་ཅི་ཡོད་ཅེ་ན་ཞེས་བྱ་བ་ཡིནན་ནོ། །གཞན་དག་དེ་ལྟར་
104-1296