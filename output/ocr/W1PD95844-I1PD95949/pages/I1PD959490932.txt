کارم
བསྟན་འགྱུར། ཚད་མ།
२०१
བའོ།༑ །བསྡུས་པ་ནི་མངོན་སུམ་རྣམ་པར་རྟོག་པ་ཅན་དུ་སྨྲ་བའི་ལྟར་ན་ནི་རྣམ་
པར་རྟོག་པ་ཤས་ཆུང་བར་གྱུར་པ་ཡིན་ལ། ངེད་ཀྱི་ལྟར་ན་ནི་ཐམས་ཅད་དུ་་་་
ལོག་པའོའོ། །དེ་ལྟ་བུར་གྱུར་པའི་བསྡུས་པ་དེ་ལས་ལངས་ཏེ་ལོག་སེམས་གང་ལ་་
ཡོད་པའོ། །ཅུང་ཟད་ཅེས་བྱ་བ་ནི་མཐོང་བ་ཆགས་པར་གྱུར་པའམ། གཞན་
ལ་རྟོགས་པར་བྱེད་པའོ། །ཡང་ཞེས་བྱ་བ་ནི་ཕྱིས་ཏེ་རྣམ་པར་རྟོག་པའི་རྒྱུན་་་་
ཆད་པའི་དུས་ཞེས་བྱ་བའི་དོན་ཏོ། །སྔར་གྱི་རྣམ་པར་རྟོག་པའི་རྒྱུན་ནི་རིགས་་
མི་མཐུན་པའི་རྣམ་པར་རྟོག་པ་སྐྱེས་པས་ན་ཆད་པ་ཡིན་ལ། རིགས་མི་མཐུན་པ་
ཉིད་ཀྱང་སྔར་དངོས་པོ་རྣམ་པར་རྟོག་པ་ལས་ཕྱིས་རྣམ་པར་རྟོག་པའི་ཕྱིར་རོ། །
རང་གི་སེམས་ཀྱི་རྒྱུན་ནི་རྒྱུདདོ། །རིགས་དུ་མའི་བདག་ཉིད་ཀྱི་རྣམ་པར་རྟོག་་
པ་སྡོམ་པར་བྱེད་ཅིང་གཅིག་ཏུ་བྱས་ནས་འཛིན་པར་བྱེད་དོ། །རིལ་པོར་བྱེད་་་
ཅེས་བྱ་བའི་དོན་ཏོ། །འདི་འདྲ་བའི་ཞེས་བྱ་བ་ལ་སོགས་པ་ནི་སྡོམ་པའི་རྣམ་པ་
ཉིད་སྟོན་ཏོ། །འདི་འདྲ་བ་ཞེས་བྱ་བ་ནི་འདི་ལྟ་བུའི་རྣམ་པར་རོ། །རྣམ་པར་
བརྟགས་པའི་དངོས་པོ་ཐ་དད་པ་ལས་དེའི་རྣམ་པ་ཅན་གྱི་རྣམ་པར་རྟོག་པ་ཐ་་་
དད་པ་ཡིན་ལ། འདི་དང་འདི་འདྲ་བ་ཞེས་བྱ་བས་ཀྱང་བསྡོམས་པའི་རྣམ་པར་
རྟོག་པའི་སྣང་བ་ཐ་དད་པ་སྟོན་པ་ཡིན་ནོ། །བསྡུས་པའི་གནས་སྐབས་མཐར་་་
ཐུག་པ་ན་རང་གི་སེམས་ཀྱི་རྒྱུད་སྡོམ་པར་བྱེད་ཀྱང་རྣམ་པར་རྟོག་པའི་ཞེན་པ་་་
མེད་དོ་ཞེས་སྔར་ཉིད་དུ་བཤད་པ་དེའི་ཕྱིར་ན་འདི་དག་མངོན་སུམ་ཡིན་ན་རྣམ་་
པར་རྟོག་པ་ལོག་པའི་མཐོང་བ་ལ་ཅིའི་ཕྱིར་རྟོགས་པར་མི་འགྱུར་ཏེ། སྡོམ་པའི་
ཤེས་པས་ཇི་ལྟར་མི་འཛིན་ཞེས་འདི་ཚད་མའི་འབྲས་བུ་བསྡུས་པ་ཡིན་ནོ། །རྒྱུན་
གང་ཞིག་མངོན་སུམ་དུ་བྱས་པ་དེ་ནི་རྒྱུན་ཆད་པའི་ཚེ་ན་སྡོམ་པའི་ཤེས་པས་་་
འཛིན་པར་ནུས་པ་ཡིན་་ཏེ། དཔེར་ན་མཐོང་བའི་གཟུགས་ཀྱི་རྒྱུན་གང་ཡིན་པ་
104-916