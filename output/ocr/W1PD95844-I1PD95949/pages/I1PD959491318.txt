१३०२
བསྟན་འགྱུར། ཚད་མ། ༼ཛི༽ ༢༠༣
ཆེའི་སྐྱེས་བུའི་ངག་ལས་ཀྱང་འཇུག་པར་འགྱུར་རོ། །དེའི་ཕྱིར་སྐྱེས་བུ་འཇུག་
པའི་ཡན་ལག་སེམས་པ་ནི་ཅི་ནས་ཀྱང་ཡོན་ཏན་དང་ལྡན་པའི་ལུང་གཟུང་བར་་་
བྱའི༑ གཞན་ནི་མ་ཡིན་པ་དང་། དེ་བཞིན་དུ་ཡོན་ཏན་ངེས་པ་གཟུང་བར་
བྱའི་གཞན་དག་ནི་མ་ཡིན་ནོ། །དེའི་ཡོན་ཏན་ངེས་པ་ཡང་སྐྱེས་བུའི་ཡོན་ཏན་་
ངེས་པ་ལས་འགྱུར་བ་ཡིན་ཏེ། དེས་ན་དང་པོར་སྐྱེས་བུ་བརྟག་པར་བྱའོ། །
དེ་སྐྱེས་བུ་བརྟགས་ལ་རྒྱུར་གྱུར་པ་ལས་འཇུག་པར་ཁས་ལེན་ན་ནི་འཇུག་པར་མི་་
འགྱུར་བ་ཉིད་དོ། །གཏན་ཚིགས་སྨྲས་པ། སྐྱེས་བུའི་ཁྱད་པར་དེ་ལྟ་བུ་ནི་་་
ཤེས་པར་མི་ནུས་པའི་ཕྱིར་རོ། །གལ་ཏེ་དབང་པོ་ལ་བརྟེན་པའི་ཤེས་པ་ཡོན་་་་
ཏན་ཡོངས་སུ་མ་བརྟགས་པ་ཡང་འཇུག་པའི་ཡན་ལག་ཏུ་མཐོང་བ་མ་ཡིན་ནམ་ཞེ་
ན༑ བདེན་ཏེ། དབང་པོའི་ཤེས་པའམ་རྣམ་པར་རྟོག་པ་གཞན་ཡང་རུང་སྟེ།
ཡོན་ཏན་ཡོངས་སུ་མ་བརྟགས་པ་ནི་སྐྱེས་བུའི་འཇུག་པའི་ཡན་ལག་ཡིན་ཏེ། དེ་
མེད་པར་ནི་ཐ་སྙད་ཉིད་མི་འཐད་པའི་ཕྱིར་རོ། །གང་གིས་ཡོན་ཏན་ངེས་པ་མ་
ཤེས་ཀྱང་དབང་པོ་ལས་འདས་པའི་དོན་བརྗོད་པ་འཇུག་པའི་ཡན་ལག་ཏུ་བྱེད་པ་
དབང་པོ་ལས་འདས་པའི་དོན་བརྗོད་པའི་སྒྲ་མེད་པར་སྐྱེས་བུའི་ཐ་སྙད་མི་འཐད་
པ་ནི་མ་ཡིན་ནོ། །དེས་ན་ཡོན་ཏན་མེད་པའི་ཚིག་ལས་འཇུག་ན་ནི་ལམ་པོ་ཆེའི་
མིའི་ཚིག་ལས་ཀྱང་འཇུག་པར་འགྱུར་ལ། ཡོན་ཏན་བརྟགས་ནས་འཇུག་ན་ནི་་
འཇུག་པར་མི་འགྱུར་བ་ཡིན་ནོ་ཞེས་བྱ་བར་གོར་མ་ཆག་གོ། །མི་འདོད་པའི་་་་
ཕྱིར་ནི་མ་ཡིན་ཏེ། ཇི་ལྟ་བ་བཞིན་དུ་མཐོང་བ་ལ་སོགས་པའི་ཡོན་ཏན་དང་་་་
ལྡན་པ་དེ་འདྲ་བ་ནི་ཕྱིན་ཅི་མ་ལོག་པའི་དོན་ཉིད་བརྗོད་པའི་ཕྱིར་རོ། །འདི་་་
ལྟར་མི་ཤེས་པའམ་ཁྲོ་བ་ལ་སོགས་པ་ནི་ཕྱིན་ཅི་ལོག་ཏུ་བརྗོད་པའི་རྒྱུ་ཡིན་ལ་གང་
ལ་དེ་མེད་པ་དེ་ཕྱིན་ཅི་ལོག་ཏུ་སྨྲ་བ་ཇི་ལྟར་འགྱུར། རྣམ་པ་དེ་ལྟ་བུའི་སྐྱེས་་
104-1302