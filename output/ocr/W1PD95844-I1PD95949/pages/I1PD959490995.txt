ཚད་མ་རྣམ་པར་ངེས་པའི་འགྲེལ་བཤད།
م لام
པའི་བརྡར་ཐལ་ལོ། །འདིའི་དོན་ནི་འདི་ཡིན་ཏེ། གཟུང་བ་དང་འཛིན་པ་་་
གང་དག་སྒྲ་གང་འགོད་པའི་དུས་ན་ཞིག་པ་གང་ཡིན་པ་དེ་དག་གིས་ནི་བརྡ་བྱེད་
པ་མ་ཡིན་ཏེ། དཔེར་ན་བ་ལང་གི་སྒྲ་འགོད་པའི་དུས་ལས་སྔར་འགགས་ནས་ཡུན་
རིང་དུ་ལོན་པའི་བ་ལང་དང་ལྷ་སྦྱིན་དག་བཞིན་ནོ། །བདེ་བ་ལ་སོགས་པའི་་་་
རང་བཞིན་དང་རིག་པ་དག་ཀྱང་མཐོང་བའི་བདེ་བ་ལ་སོགས་པའི་སྒྲ་འགོད་པའི་
དུས་ན་ཞིག་པ་ཡིན་ནོ། །རང་གི་ངོ་བོ་མཐོང་བ་ཡོད་ན་ནི་སྒྲ་གཟོ་བ་ཡིན་ལ།
དེ་ཡོད་ན་ཡང་སྒྲ་འགོད་པ་ཡིན་ན་རང་གི་ངོ་བོ་དང་རིག་པ་དག་ནི་མཐོང་མ་ཐག་
པ་ཉིད་དུ་ཞིག་པའི་ཕྱིར་ཕྱིས་བརྡའི་དུས་ན་མེད་པ་ཡིན་ནོ། །བརྡ་ནི་སྒྲའི་ཁྱད་
པར་ཅན་དུ་འཛིན་པ་ཡིན་ལ་དེ【ཡང་གཟུང་ཬབ་དང་འཛིན་པ་ཡོད་པ་དག་གིས་་་
ཁྱབ་པའི་ཕྱིར་ཁྱབ་པར་བྱེད་པ་མེད་པ་ཡིན་ནོ། །འདི་སྙམ་དུ་ཞིག་པའི་རང་་་
རིག་པས་བརྡ་ངེས་པར་སྦྱོར་བ་མ་ཡིན་དུ་ཟིན་ཀྱང་སྒྲ་གཟོ་བའི་འོག་རོལ་གྱི་དུས་
སུ་བྱུང་བའི་ཤེས་པ་གཞན་གྱི་ཡུལ་དུ་བྱས་པ་ལ་བརྡ་བྱེད་པ་ཡིན་ནོ་སྙམ་ན།
གཞན་གྱིས་ཀྱང་ཞེས་གསུངས་ཏེ། སྒྲ་གཟོ་བའི་དུས་ཉིད་ན་ཞིག་པའི་དོན་གང་་་་
ཡིན་པ་དེ་སྒྲ་གཟོ་བའི་འོག་ཏུ་བྱུང་བའི་ཤེས་པས་རིག་པ་ཇི་ལྟར་འགྱུར། རིག་་
པ་མ་ཡིན་པའི་ཕྱིར་ཡུལ་དུ་བྱས་པ་འདི་དག་ནི་གཞན་གྱིས་ཀྱང་རྗོད་པར་བྱེད་པ་
དང་སྦྱོར་བ་མ་ཡིན་ནོ། །ཡང་ན་འདི་ནི་དོན་གཞན་ཡིན་ཏེ། འདི་སྙམ་དུ་་་་
རིག་པས་ནི་སྒྲ་འགོད་པ་མ་ཡིན་གྱི་འོན་ཀྱང་ཤེས་པ་གཞན་གྱིས་སོ་ཞེས་དོགས་པ་
ལ༑ གཞན་གྱིས་ཀྱང་ཞེས་གསུངས་སོ། །འདི་སྐད་བརྗོད་པ་ཡིན་ཏེ། རེ་་
ཞིག་དུས་མཉམ་པར་འབྱུང་བ་གཞན་གྱིས་ནི་ཡུལ་དུ་བྱེད་པ་མ་ཡིན་ཏེ། དུས་་་
གཅིག་པ་དག་ལ་ཕན་པར་བྱེད་པ་དང་ཕན་པར་བྱ་བ་མེད་པའི་ཕྱིར་རོ།
།དུས་
ཐ་དད་པ་ཉིད་ཡིན་ན་ཡང་ཤེས་པ་གཞན་གྱི་དུས་ན་བདེ་བ་ལ་སོགས་པའི་བདག་
104-979