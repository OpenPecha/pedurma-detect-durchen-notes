ཚད་མ་རྣམ་པར་ངེས་པའི་འགྲེལ་བཤད།
لا كالا
བྱ་བ་ལ་སོགས་པ་ཕྱིན་ཅི་ལོག་ཏུ་སྟོན་པ་ལ་དགོས་པ་ཅུང་ཟད་ཀྱང་མེད་པའི་ཕྱིར་
རོ༑། །དེའི་ཕྱིར་དགོས་པའི་ངག་བཀོད་པ་ཡིན་ནོ།
།འཆད་པ་པོ་རྣམས་ནི་་་
བསྟན་བཅོས་བྱེད་པ་ནི་
བརྩེ་བ་ལ་སོགས་པའི་དོན་དུ་ལོག་པར་སྟོན་པ་སྲིད་ཀྱི།
མ་ཡིན་ནོ། །དེའི་ཕྱིར་འཇུག་པའི་ཡན་ལག་ཏུ་དོན་དུ་འགྱུར་བ་ཉིད་ཀྱི་ཐེ་ཚོམ་
བསྐྱེད་པའི་ཕྱིར། ཕན་པ་དང་ཞེས་བྱ་བ་ལ་སོགས་པ་ས་དང་པོར་བརྗོད་པར་བྱ་་
བ་ལ་སོགས་པའི་ངག་གསུངས་སོ། །ངག་འདིས་ཀྱང་བརྗོད་པར་བྱ་བའི་དགོས་
པ་ཉིད་སྟོནན་ཏོ། །ངག་གི་རང་བཞིན་འདི་ཐམས་ཅད་ནི་སྒྲའི་ལུས་དང་དོན་གྱི་་
ལུས་སོ། །དེ་ལ་སྒྲའི་ཆ་ནི་དོན་རྟོགས་པ་ཉིད་དགོས་པ་ཡིན་པས། འགའ་་་
ཞིག་ཏུ་ཡང་འབྲས་བུ་མེད་པ་མ་ཡིན་པར་རང་ཉིད་ཀྱིས་འགྱུར་རོ།
།དོན་གྱི་ཆ་
ལ་ནི་དོན་དང་མི་ལྡན་པ་ཉིད་མཐོང་ལ། དེ་ལྟ་བུའི་དོན་ཀྱང་བརྩམ་པར་བྱ་བ་
མ་ཡིན་ཏེ། རྟོག་པ་དང་ལྡན་པའི་རྩོམ་པ་ཐམས་ཅད་ནི་དགོས་པས་ཁྱབ་པའི་་་
ཕྱིར་དང་། སྐྱེས་བུའི་དོན་ལ་ཉེ་བར་མཁོ་བའི་དོན་ཀྱང་མེད་པའི་ཕྱིར་རོ། །
དེའི་ཕྱིར་བསྟན་བཅོས་བརྩམས་པ་འབྲས་བུ་དང་བཅས་པ་སྟོན་པར་བྱེད་པས།
བརྗོད་པར་བྱ་བའི་དགོས་པ་ཉིད་བཤད་པར་བྱ་བ་ཡིན་ནོ། །གང་གི་ཕྱིར་ཕན་་
པ་དང་མི་ཕན་པ་ཐོབ་པ་དང་སྤོང་བ་ནི་ཡང་དག་པའི་ཤེས་པའི་འབྲས་བུ་ཡིན་་་་
པའི་ཕྱིར་དེ་བསྟན་པའི་དོན་དུ་འདི་བརྩམ་མོ་ཞེས་བྱ་བ་ལ། འདིར་ཡང་དོན་་་
གྱིས་བརྗོད་པས་བརྗོད་པར་བྱ་བ་དང་། བྱེད་པ་དང་ཉན་པའི་བྱ་བའི་དགོས་པ་
དང་འབྲེལ་པ་དག་ཀྱང་བརྗོད་པ་ཡིན་་ནོ། །དོན་གྱིས་བརྗོད་པ་དེ་ཡང་ངག་གི་་
ཆའི་དབྱེ་བ་བརྟགས་པ་འབའ་ཞིག་གིས་སྟོན་ཏེ། དེ་ཞེས་བྱ་བས་ནི་བརྗོད་པར་
བྱ་བ་བསྟན་ཏོ། །བསྟན་པ་ཞེས་བྱ་བས་ནི་དགོས་པ་སྟེ། ངག་གཅིག་གིས་དོན་
དུ་མ་རང་དབང་དུ་འཇོག་མི་ནུས་པའི་ཕྱིར་རོ། །ཕན་པ་ནི་འདོད་པ་སྒྲུབ་པར་
104-767