ククイ
བསྟན་འགྱུར། རྒྱུད། ༼༽ ༨༨ 7
བརྟག་པར་བྱས་པའི་འོག་ཏུ་ཕྱི་ནང་གི་ཆོས་ཐམས་ཅད་བརྟག་པ་ཡིན་ནོ། །རང་
གི་སེམས་ནི་བརྟག་●པ་ལ། །ཆོས་རྣམས་ཐམས་ཅད་རབ་ཏུ་གནས་ཞེས་པ་ནི།
སྒྲུབ་པ་པོས་མདུན་དུ་སྨོས་པའི་ཚུལ་དུ་རྨི་ལམ་ཐམས་ཅད་བརྟག་པ་བྱས་པའི་འོག་
ཏུ་རང་གི་སེམས་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ་་་
ཡིན་པ་དེ་དང་གཉིས་སུ་མེད་པའི་ངོ་བོར་བསྒོམ་པ་བྱ་བར་བརྟག་གོ། །བརྟན་་
པར་བྱ་སྟེ། ཚུལ་ཅི་ལྟར་སྨོས་པའི་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་་་
ཐུགས་དེ་ནི་ཕྱི་ནང་གི་ཆོས་ཐམས་ཅད་མ་སྐྱེས་པར་གཉིས་སུ་མེད་པར་ངོ་བོར་་་་་
གནས་པར་བསྟན་ཏོ། །དེ་ལྟར་རང་གི་སེམས་ནི་བརྟག་•པ་ལ། ཆོས་རྣམས་
ཐམས་ཅད་རབ་ཏུ་གནས་ཀྱི་དོན་དུ་གསུངས་སོ། །ནམ་མཁའ་རྡོ་རྗེ་ལ་གནས་་་
ཆོས༑ །ཆོས་དང་ཆོས་ཉིད་མེད་པའོ་ཞེས་པ་ནི། གོང་དུ་སྨོས་པའི་རྨི་ལམ་་་
བཟང་ངན་གྱི་ཆོས་ཐམས་ཅད་ནི། ནམ་མཁའ་རྡོ་རྗེ་ཞེས་པ་ཅི་ལྟར་དོན་དམ་་་
པར་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཐུགས་སུ་སྨོས་པ་དེ་ནི་སྟོང་པ་ནམ་
མཁའི་ངོ་བོར་གཉིས་སུ་མེད་པར་གནས་པ་ཡིན་ནོ། །ཆོས་དང་ཆོས་ཉིད་མེད་པ་
ཞེས་པ་ནི། གོང་དུ་སྨོས་པའི་རྨི་ལམ་བཟང་ངན་མཐོང་བའི་ཆོས་ཐམས་ཅད་ནི་
རང་བཞིན་གྱིས་མ་སྐྱེས་པ་ནམ་མཁའ་ལྟ་བུ་ཡིན་ཏེ། དོན་དེས་ཆོས་མེད་པ་མ་་
ཡིན་པར་བསྟན་ཏོ། །བསྟན་པར་བྱ་སྟེ། སྒྲུབ་པ་པོ་གཉིད་སད་མ་ཐག་ཏུ་ཅི་
དང་ཅི་མཐོང་བ་དེ་དག་ཐམས་ཅད་སྒྱུ་མ་ལྟ་བུར་སྟོན་པའི་ངོ་བོར་གྱུར་པར་ཡིན་
ནོ༑ །དོན་དེས་ཆོས་ཉིད་མེད་པར་བསྟན་ཏོ། །གོང་དུ་སྨོས་པའི་ཚུལ་གྱི་རྨི་་
ལམ་གྱི་ཆོས་དེ་བརྟག་པ་ཅིའི་ཕྱིར་ཞེ་ན། བསྟན་པར་བྱ་སྟེ། སྒྲུབ་པ་པོས་སེམས་
ཅན་འབྲིང་དང་ཐ་མ་དང་མ་ངེས་པའི་ཕྱིར་རྨི་ལམ་གྱི་ཆོས་བརྟག་པར་བསྟན་ཏོ། །
མདོར་བསྡུ་བ་དེ་ལྟར་ནམ་མཁའ་རྡོ་རྗེ་ལ་གནས་ཆོས། །ཆོས་དང་ཆོས་ཉིད་མེད་
46-118