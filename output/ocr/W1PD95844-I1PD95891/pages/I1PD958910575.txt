५०७
བསྟན་འགྱུར། རྒྱུད། ༼ཤུ༽ ༨༨ 307
གསོལ་བ་བཏབ་པ་དེའི་དོན་བསྟན་པར་བྱ་སྟེ། དེ་བཞིན་གཤེགས་པ་ཐམས་
ཅད་ཀྱིས་སླར་གསོལ་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་རྡོ་རྗེའི་དངོས་གྲུབ་དང་། ཁམས་གསུམ་ཐམས་ཅད་
གང་ན་གནས། །ཞེས་བྱ་བ་ནི། དེ་བཞིན་གཤེགས་པ་ཐམས་ཅད་ཀྱིས་སླར་
གསོལ་པ་ནི། མདུན་དུ་སྨོས་པའི་རྣམ་པར་སྣང་མཛད་ལ་སོགས་པའི་འཁོར་གྱི་
ངོ་བོའི་དེ་བཞིན་གཤེགས་པ་ཐམས་ཅད་ཡིན་ནོ། །དེ་དག་གིས་གསོལ་བར་མིང་
བཏགས་པ་འོག་ནས་འབྱུང་བའི་ཚུལ་གྱིས་དོན་གསོལ་བ་བཏབ་པར་བྱས་པར་་
སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱིས་སླར་གསོལ་བའི་དོན་དུ་
གསུངས་སོ།
།བཅོམ་ལྡན་འདས་ནི་སྟོན་པ་རྡོ་རྗེ་འཛིན་ཉིད་ཡིན་ནོ། །དེའི་་
དོན་ནི་མདུན་དུ་བཤད་དོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་རྡོ་རྗེའི་དངོས་གྲུབ་དང་ཁམས་གསུམ་ཞེས་པ་ནི། གསོལ་བ་བཏབ་་
པའི་ཚིག་གི་ངོ་བོ་ཡིན་ཏེ། དེའི་དོན་བདེ་སྟེ་བཤད་མི་དགོས་སོ། །གང་ལ་་་་
གནས་ནི་མདུན་དུ་སྨོས་པའི་དོན་གྱི་ངོ་བོ་རྡོ་རྗེའི་དངོས་གྲུབ་ཁམས་གསུམ་ཐམས་
ཅད་དང་གཉིས་སུ་མེད་པའི་ངོ་བོ་གང་ལ་གནས་པ་བསྟན་པར་བརྗོད་ཅེས་སྨོས་སོ། །
དེ་ལྟར་གང་ལ་གནས་ཀྱི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་་
པའི་ཚུལ་གྱི་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་
པ་ཐམས་ཅད་ཀྱིས་གསོལ་བ་བཏབ་པ་སྟོན་པ་རྡོ་རྗེ་འཛིན་གྱིས་གསན་མ་ཐག་ཏུ་་
གསོལ་བ་བཏབ་པའི་དོན་བཤད་པར་མཛད་པ་དེའི་དོན་བསྟན་པར་བྱ་སྟེ། དེ་
བཞིན་གཤེགས་པ་ཐམས་ཅད་ཀྱི་རྡོ་རྗེ་ཡེ་ཤེས་ཀྱི་བདག་པོས་སླར་གསུངས་པ།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་རྡོ་རྗེའི་དངོས་གྲུབ་དང་། ཁམས་གསུམ་་
46-546