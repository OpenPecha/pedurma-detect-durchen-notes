རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་▪ཀྱི་བདག་པོས།
རྡོ་རྗེ་་
གསུམ་གྱི་དམ་ཚིག་འདི། ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །
ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་མདུན་དུ་སྨོས་
པའི་ཁྱབ་འཇུག་གི་བརྡ་སྐད་ཀྱི་དེའི་དམ་ཚིག་གིས་དོན་བཤད་པར་མཛད་པའི་
འོག་ཏུ། འོག་ནས་འབྱུང་བའི་རྡོ་རྗེ་གསུམ་གྱིས་དམ་ཚིག་གི་དོན་བཤད་པར་
བརྩམས་པ་དེའི་དོན་མཚོན་པར་བསྟན་ཏོ། །དེ་ལྟར་དེ་ནས་ཀྱིས་དོན་དུ་་་
གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་
ནི༑ དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །རྡོ་
རྗེ་གསུམ་གྱི་དམ་ཚིག་ནི་ཞེས་པ་ནི།
བརྡའ་སྐད་དེ་སྐུ་རྡོ་རྗེ་དང་གསུང་རྡོ་རྗེ་་་
དང་ཐུགས་རྡོ་རྗེ་ཡིན་ནོ། །དེ་དག་གི་དམ་ཚིག་འོག་ནས་འབྱུང་བའི་ཚུལ་ལ་་་་
སྨོས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པས་ནི། སྟོན་པ་ཕྱག་ན་རྡོ་
རྗེ་ཉིད་ཀྱི་སྐུ་ཕྱག་རྒྱའི་སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་གཅིག་པར་
སྨོས ༑ དེ་ལྟར་སྐུ་དང་གསུང་དང་ཐུགས་གསུམ་དང་གཉིས་སུ་མེད་པའི་ངོ་་་
བོར་འོག་ནས་བྱུང་བའི་སྒྲུབ་པ་པོ་ཉིད་ཀྱི་ལུས་བྱེ་བྲག་གསུམ་གྱིས་གཉིས་སུ་མེད་་
པའི་ངོ་བོར་སྒོམ་པར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་་་་
དོན་དུ་གསུངས་སོ། །རྡོ་རྗེ་ཞེས་པ་་ནི། ཅི་ལྟར་སྐུ་རྡོ་རྗེ་དང་གསུང་རྡོ་རྗེ་དང་
ཐུགས་རྡོ་རྗེ་གཉིས་སུ་མེད་པར་བཤད་པའི་དེ་བཞིན་དུ་འདིར་བསྟན་ཏོ། །དེ་་་
ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི་སྟོན་པ་ཕྱག་ན་རྡོ་རྗེས་
ཅི་ལྟར་སྨོས་པའི་ཚུལ་གྱིས་རྡོ་རྗེ་གསུམ་གྱི་དམ་ཚིག་གི་དོན་དུ་ཕྱུང་བ་འམ་བཤད་
པར་སྨོས་སོ། ། དེ་ལྟར་ལས་ཕྱུང་བའི་དོན་དུ་གསུངས་སོ། །ད་ནི་གཞན་་
ཡང་གསང་སྔགས་ཀྱི་ཚིག་ཚུལ་གྱིས་བརྡ་སྐད་ཀྱིས་ཚངས་པ་དང་དབང་ཕྱུག་དང་།
46-449