१९२
བསྟན་འགྱུར། རྒྱུད། ༨༨07
བསྐྱེད་པར་བྱའོ། །དེའི་སྐུ་མདོག་ནག་པོ་ཞལ་གསུམ་པ། རལ་པ་གྱེན་དུ་
བརྫེས་པ། རབ་ཏུ་འབར་བ། སྨིན་མ་བསྐྱོད་པ། སྦྲུལ་གྱིས་བརྒྱན་པ།
ཁྲོ་མོ་ཐུགས་རྗེ་དབང་ཕྱུག་མ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ།
ཕྱག་དྲུག་ཕྱག་མཚན་དྲུག་གོ། །ཕྱག་མཚན་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་
འཁོར་གྱི་དུས་སུ་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་བོ་ཁྲོ་བོའི་རྒྱལ་
པོ་ཆེན་པོ། བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན་
ཞེ་སྡང་རྡོ་རྗེའི་སྐུ་ཕྱག་རྒྱ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱའི་སྤྱི་བོར་དབང་
སྐུར་བའི་ཚུལ་དུ་བསམ་མོ། །དེ་ལྟ་བུའི་ངོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་
ཕྱག་རྒྱ་•བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱའོ། །
དེའི་འོག་ཏུ་ཇི་ལྟར་སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བདེ་་
བར་བྱས་པའི་འོག་ཏུ་རྡོ་རྗེ་ལམ་གྱི་སྒོ་ནས་ཤེས་རབ་མ་ཁྲོ་མོ་ཐུགས་རྗེ་དབང་ཕྱུག་
མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་གཉིས་སུ་མེད་པར་་་
འོད་དུ་ཞུ་ནས། དེ་རྒྱ་མཚོ་དང་གཉིས་སུ་མེད་པར་གྱུར་པར་བསམ་མོ། །
དེའི་སྟེང་དུ་སྔགས་ཀྱི་ས་བོན་ཡི་གེ་ཧཱུཾ་བསམ་མོ། །དེ་ཁ་དོག་ནག་པོ་གཟི་བརྗིད་
ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་་་་
མཚོ་ལ་གཉིས་སུ་མེད་པར་ཐིམ་པར་བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་
ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་སྤྲིན་ནག་པོ་ལྟ་བུ་
ཞལ་གསུམ། སྤྱན་གསུམ་པ། རལ་པ་གྱེན་དུ་བརྫེས་པ། རབ་ཏུ་འབར་བ།
སྦྲུལ་གྱིས་བཅིངས་པ། གླང་པོ་ཆེའི་པགས་པས་སྨད་གཡོགས་པ། སྦྲུལ་ནག་
པོས་བཅིངས་པ། གཞན་ཡང་ཁྲོ་བོའི་རྒྱན་ཐམས་ཅད་ཀྱིས་བརྒྱན་པ་ཁྲོ་མོའི་
རྒྱལ་མོ་རལ་པ་གཅིག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ།
46-392