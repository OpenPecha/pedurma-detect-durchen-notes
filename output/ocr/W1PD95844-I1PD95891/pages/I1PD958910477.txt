བསྟན་འགྱུར། རྒྱུད། ༨༨
ཐག་ཏུ་སྤྲིན་ལྟ་བུར་གྲངས་མེད་པར་འཇིག་རྟེན་གྱི་ཁམས་ཐམས་ཅད་ཀྱི་གནས་སུ་
ཁྱབ་པར་སྤྲོས་པར་བྱས་པ་ཡིན་ནོ། །དེ་མ་ཐག་ཏུ་ལྷ་དང་མི་ལ་སོགས་པའི་་་་་་
སེམས་ཅི་སྙེད་གནས་པ་དེ་དག་རྡོ་རྗེ་ཀྱོ་བས་སྙིང་ག་ནས་གཟུང་།
དེ་བཞིན་དུ་
རྡོ་རྗེ་ཞགས་པས་མགུལ་པ་ནས་བཅིངས་ཏེ། ཚུལ་དེ་ལྟར་དགུག་པར་བྱའོ། །
སྒྲུབ་པ་པོས་ཉིད་ཀྱི་མདུན་དུ་ནམ་མཁའི་དབྱིངས་གང་བའི་ངོ་བོར་བཞག་པར་་་་
བྱའོ༑ །དེའི་དུས་སུ་འགུགས་པར་མཛད་མཁན་ཁྲོ་བོའི་རྒྱལ་པོ་ཨ་མྲྀ་ཏ་ཀུན་དྷ་
ལིའི་སྐུ་གྲངས་མེད་པར་སྤྲོས་པ་དེ་དག་ཐམས་ཅད་ཀྱིས་ཡེ་ཤེས་ཀྱི་མཚོན་ཆའི་ཆར་
ཕབ་པའི་ཚུལ་གྱིས་སེམས་ཅན་བཀུག་པ་དེ་དག་ཐམས་ཅད་རྟེན་•པར་བསམ་མོ། །
དེ་མ་ཐག་ཏུ་སེམས་ཅན་ཐམས་ཅད་ཤི་བ་ཡིན་ནོ། །དེ་དག་ཐམས་ཅད་ཀྱི་སྲོག་
གི་དབང་པོ་སྲིན་བུ་མེ་ཁྱེར་ལྟ་བུ་དེ་སྒྲུབ་པ་པོ་ཉིད་ཀྱི་ལུས་ལ་གཉིས་སུ་མེད་པར་་
འདུས་པ་བྱ་བ་ཡིན་ནོ། །གཞན་ཡང་འགུགས་པར་མཛད་མཁན་ཁྲོ་བོའི་རྒྱལ་པོ་
ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་དེ་དག་ཐམས་ཅད་ནི་སྤྲོས་པའི་གནས་སུ་འདུས་་་་
པར་བྱ་བར་སྨོས་སོ། །བསྟན་པར་བྱ་སྟེ། མདུན་དུ་སྨོས་པའི་ཚུལ་གྱིས་སེམས་
ཅན་ཐམས་ཅད་གསད་པའི་ལས་བྱས་པ་དེ་ནི། བསམ་གཏན་རྡོ་རྗེ་གསད་པར་
བྱ་བར་སྨོས་སོ། །གཞན་ཡང་མདུན་དུ་སྨོས་པའི་གསད་མ་ཐག་ཏུ་སྒྲུབ་པ་པོས།
དམ་རྫས་གཅི་བ་ཇི་ལྟར་སྨོས་པའི་ཚུལ་གྱི་སྔགས་བྱིན་གྱིས་བརླབས་པའི་སྒོམ་པའི་
མ་གྲུབ་ཀྱི་བར་དུས་དེ་ཙམ་དུ་བཟའ་བར་བྱ་བར་སྨོས་སོ། །མདོར་བསྡུ་བ་དེ་་་
ལྟར་བསམ་གཏན་རྡོ་རྗེས་གསད་པར་པྱ། དེ་ནི་མཁའ་དབྱིངས་བདག་ཉིད་དེའི་
དོན་དུ་གསུངས་སོ། །ད་ནི་གཞན་ཡང་སྐུ་དང་གསུང་དང་ཐུགས་རྡོ་རྗེ་གསུམ་ནི།
བརྡའ་སྐད་ཀྱིས་ཚངས་པའམ། དབང་ཕྱུག་དང་ཁྱབ་འཇུག་ཡིན་ཏེ། དེ་དག་
གཉིས་སུ་མེད་པའི་ངོ་བོར་བསྒོམ་པའི་དམ་ཚིག་གི་དོན་བསྟན་པར་བྱ་སྟེ། དེ་
46-448
3