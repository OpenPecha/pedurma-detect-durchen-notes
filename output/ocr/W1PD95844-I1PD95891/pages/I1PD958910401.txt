༣༧༢
བསྟན་འགྱུར། རྒྱུད། ༈༙ كم
གཉིས་ལོན་པ་མཚན་དང་ཡོན་ཏན་ཐམས་ཅད་དང་ལྡན་པ་བླང་ངོ་། །ཤེས་རབ་
མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབས་•
པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་དཔའ་དགའ་བས་གཉིས་
སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་
གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་
ཀྱི་སེམས་འོ་མའི་རྒྱུན་བཞིན་དུ་འོད་དུ་ཞུ་ནས། དེ་ཟླ་བའི་དཀྱིལ་འཁོར་དུ་གྱུར་
པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཧཱུཾ་བསམ་མོ། །དེ་དུས་འདིར་ཁ་
དོག་སེར་པོ་རིན་པོ་ཆེ་འཛམ་བུ་ན་ད་ལྟ་བུ་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་འཁོར་ལ་
གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་ལས་འཇམ་དཔལ་
གྱི་སྐུ་ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་སེར་པོ་རིན་པོ་ཆེ་འཛམ་བུ་ན་ད་
ལྟ་བུའོ། །དེའི་ཞལ་དང་། ཕྱག་དང་། ཕྱག་མཚན་དང་། རྒྱན་དང་།
ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་འཁྱུད་པའི་སྦྱོར་བ་དང་ལྡན་པ་དང་། དེ་་
ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཀུན་ཅི་ལྟར་ལེའུ་བཞི་པ་ཐུགས་ཀྱི་་
དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་ངོ་
བོའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་མཁན། དཔལ་རྡོ་རྗེ་སེམས་
དཔའི་སྐུ་ཕྱག་རྒྱ་བྱང་ཆུབ་སེམས་དཔའ་འཇམ་དཔལ་གྱི་སྤྱི་བོར་དབང་བསྐུར་་
བའི་ཚུལ་དུ་བསམ་མོ། །དེ་ལྟ་བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་
སྐུ་ཕྱག་རྒྱ་བསྐྱེད་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་
བྱའོ༑ །མདོར་བསྡུ་བ་དེ་ལྟར་སྐུ་དང་གསུང་དང་ཐུགས་གྲུབ་པ། སངས་
རྒྱས་གཟུགས་འཛིན་འོད་བཟང་པོའི་དོན་དུ་གསུངས་སོ། །འཛམ་བུ་ན་དའི་
46-372