རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སྒྲུབ་པར་བྱེད་པའི་དོན་གྱིས་རྣམ་པར་སྣང་མཛད་རྡོ་རྗེ་འདོད་པར་སྨོས་སོ། །
དགའ་བར་མིང་བཏགས་པ་ནི་སངས་རྒྱས་སྤྱན་གྱིས་འདོད་ཆགས་ཆེན་པོའི་རོལ་
པ་མཛད་པས་རྡོ་རྗེ་འདོད་པར་མིང་བཏགས་པ་ཉིད་ཀྱི་རིགས་ཀྱི་བདག་པོ་རྣམ་
པར་སྣང་མཛད་དགའ་བས་བདེ་བར་གྱུར་པར་བྱེད་པ་ཡིན་ནོ། །དོན་དེས་་
སངས་རྒྱས་སྤྱན་རྡོ་རྗེ་འདོད་པ་དགའ་བའི་ངོ་བོར་སྨོས་སོ། །དེ་ལྟར་མཚན་་
བཏགས་པའི་ངོ་བོ་སངས་རྒྱས་སྤྱན་གྱིས་རྡོ་རྗེ་གླུའི་ཚུལ་གྱིས་གསོལ་བ་བཏབ་པའི་
ཡི་གེའི་ཚིག་བརྗོད་པས་མཆོད་པའི་མཆོག་གི་ངོ་བོའི་གནས་འབྱུང་བའི་ཚུལ་གྱིས་
སྟོན་པར་སྟོད་•པར་སྨོས་སོ། །དེ་ལྟར་རྡོ་རྗེ་འདོད་པས་དགའ་བའི་མཆོད་་་
པའི་མཆོག་འདིས་ཀུན་ཏུ་བསྟོད་དོའི་དོན་དུ་གསུངས་སོ། །ད་ནི་གཞན་ཡང་
བསྟོད་པའི་ངོ་བོ་རྡོ་རྗེ་གླུའི་ཚུལ་གྱིས་གསོལ་བ་བཏབ་པ་དེའི་དོན་བསྟན་པར་བྱ་སྟེ།
རྡོ་རྗེའི་སྐུ་ཁྱོད་བཀའི་འཁོར་ལོ་སེམས་ཅན་ལ་ཀུན་ལ་ཕན། །སངས་རྒྱས་དོན་དུ་
བྱང་ཆུབ་མཆོག་གྲུབ་རབ་ཏུ་ཕན་པར་གཟིགས། །མགོན་པོ་གལ་ཏེ་བདག་ནི་དེ་
རིང་གསོན་པར་མཆིས་བཞེད་ན། །འདོད་ཆགས་དམ་ཚིག་ཆགས་པས་བདག་ལ་
དགྱེས་པ་མཛད་དུ་གསོལ། ། ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་་་་་
ཡིན་ན། རྡོ་རྗེའི་སྐུ་ཁྱོད་བཀའི་འཁོར་ལོ་སེམས་ཅན་ཀུན་ལ་ཕན་པ་•ནི་ཁྱོད་དུ་
མིང་བཏགས་པ་ནི་སྟོན་པ་རྡོ་རྗེ་འཛིན་པ་ཆེན་པོ་ཉིད་ཡིན་ནོ། །སྐུ་རྡོ་རྗེའི་ངོ་བོ་
དེ་དག་ལ་སོགས་པའི་དེ་བཞིན་གཤེགས་པ་ཐམས་ཅད་དོན་དམ་པར་སྐུ་གཉིས་སུ་
མེད་པའི་ངོ་བོ་དེ་ནི། རང་བཞིན་གྱིས་མ་སྐྱེས་པ་དངོས་པོ་མེད་པ་སྟོང་པ་ཀུན་
ལ་ཁྱབ་ནས་གནས་པའོ། །དེ་ལ་བདུད་དང་བགེགས་ཀྱི་ཚོགས་གང་གིས་གནོད་
པས་ཀྱང་མེད་པར་མི་འགྱུར་བ་ཐུགས་དང་གཉིས་སུ་མེད་པའོ། །དེ་ཆོས་ཀྱི་་་་་
དབྱིངས་དང་གཉིས་སུ་མེད་པ་ཡིན་ནོ། །དོན་དེས་རྡོ་རྗེའི་སྐུའི་ངོ་བོ་སྟོན་པ་རྡོ་
46-713