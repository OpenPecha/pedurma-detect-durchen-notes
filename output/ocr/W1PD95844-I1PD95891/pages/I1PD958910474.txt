རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
204
སངས་རྒྱས་སྤྱན་ལ་སོགས་པ་དེ་བཞིན་གཤེགས་པ་བཞིའི་ལྷ་མོའི་ངོ་བོར་སྤྱད་པར་
བྱ་བ་ཡིན་ནོ། །ལ་ལ་ནི་གཟུགས་རྡོ་རྗེ་མ་ལ་སོགས་པ། བྱང་ཆུབ་སེམས་་་
དཔའ་བརྒྱད་ཀྱི་ལྷ་མོའི་ངོ་བོར་སྤྱད་པར་བྱ་བ་ཡིན་ནོ། །ལ་ལ་ནི་ཁྲོ་མོའི་རྒྱལ་མོ་
རོ་ལངས་མ་ལ་སོགས་པའི་ཁྲོ་བོའི་རྒྱལ་པོ་བཅུའི་ལྷ་མོའི་ངོ་བོར་སྤྱད་པར་བྱ་བ་་་་
ཡིན་ནོ། །བསྟན་པར་བྱ་སྟེ། ཅི་ལྟར་ཡེ་ཤེས་ཀྱི་ལྷ་མོ་རྣམས་ཀྱིས་སྐུ་ཕྱག་རྒྱའི་
སྐུ་དང་གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོར་སྨོས་པ་དེ་བཞིན་
དུ་སྤྱད་པར་བྱ་བའི་དུས་སུ་བསྒོམ་པར་བྱ་བ་ཡིན་ནོ། །དེ་ལྟར་དགུག་པའི་ཚུལ་
གྱི་དམ་ཚིག་གི་བསྒྲུབ་པ་བྱའོ། །དེ་ནི་དམ་ཚིག་ཐམས་ཅད་ཀྱི་ནང་ན་མཆོག །
རྨད་པོ་ཆེར་སྨོས་སོ། །དེ་ལྟར་དངོས་པོ་གསུམ་གྱི་སྤྱད་པར་བྱ། །དམ་ཚིག་་་་
འདི་ནི་རྨད་པོ་ཆེའི་དོན་དུ་གསུངས་སོ། །ད་ནི་གཞན་ཡང་བརྡ་སྐད་ཀྱིས་ཕྱི་ནི་
ཁྱབ་འཇུག་ཡིན་ཏེ། ད་ནི་གསང་སྔགས་ཀྱི་ཚུལ་གྱིས་ཐུགས་རྡོ་རྗེ་མི་བསྐྱོད་པར་
སྨོས་པ་དེའི་ངོ་བོའི་དོན་དུ་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་་་
གཤེགས་པ་ཐམས་ཅད་ཀྱི་བདག་པོ་ཁྱབ་འཇུག་གི་དམ་ཚིག་འདི་ཉིད་ཀྱི་སྐུ་དང་་་
གསུང་དང་ཐུགས་རྡོ་རྗེ་ལས་ཕྱུང་ངོ༌་། །ཞེས་བྱ་བའི་སྒྲ་བཤད་པར་བྱ་སྟེ། ཅི་
ལྟར་ཡིན་ན། དེ་ནས་ནི་མདུན་དུ་སྨོས་པའི་བརྡ་སྐད་ཀྱི་དྲག་པོར་སྨོས་པའི་དེའི་
དམ་ཚིག་གི་དོན་བཤད་པར་མཛད་པའི་འོག་ཏུ། འོག་ནས་འབྱུང་བའི་ཁྱབ་་
འཇུག་གི་དམ་ཚིག་གི་དོན་དུ་བཤད་པར་བརྩམས་པ་དེ་ནི་དོན་མཚོན་པར་བསྟན་
ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། ། །ཕྱག་ན་རྡོ་རྗེ་དེ་བཞིན་་་
གཤེགས་པ་ཐམས་ཅད་ཀྱི་བདག་པོས་ཞེས་པ་ནི། དེ་ནི་དོན་མདུན་དུ་བཤད་མི་
དགོས་སོ། །དེ་ནས་ཁྱབ་འཇུག་གི་དམ་ཚིག་ཅེས་པ་ནི། བརྡ་སྐད་དེ་ཐུགས་་
རྡོ་རྗེ་མི་བསྐྱོད་པ་ཡིན་ཏེ། དེའི་དམ་ཚིག་འོག་ནས་འབྱུང་བའི་ཚུལ་འདི་སྨོས་སོ༎
46-445