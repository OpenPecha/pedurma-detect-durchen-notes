རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
747
ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས་རྒྱ་མཚོ་དང་མཉམ་པར་འགྱུར་་་
བར་མཛད་དོ།
།དེའི་སྟེང་དུ་སྔགས་ཀྱི་ས་བོན་གྱི་ཡིག་འབྲུ་ཧཱུཾ་གིས་བྱིན་གྱིས་་་་
བརླབས་སོ། ། དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཆེན་པོས་འབར་ཞིང་འོད་དུ་ཞུ་ནས་དེ་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཧཱུཾ་ཡེ་
ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་
འགྱུར་རོ། །ས་བོན་དེ་ལས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་པར་
མཛད་དོ། །དེའི་སྐུ་མདོག་དང་། ཞལ་དང་ཕྱག་དང་ཕྱག་མཚན་དང་།
རྒྱན་དང་། ཤེས་རབ་མ་འཁྱུད་པ་དང་། དེ་ལྟར་ཕུན་སུམ་ཚོགས་པ་ཐམས་
ཅད་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་་
འདིར་ལྡན་པར་བསྟན་ཏོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་་
ཕྱག་རྒྱ་སྤྲིན་བཀོད་པ་འཇིག་རྟེན་གྱི་ཁམས་སུ་སྤྲོ་བར་མཛད་པར་བསྟན་ཏོ། །
དེའི་འོག་ཏུ་སྨོས་པའི་བྱང་ཆུབ་སེམས་ཀྱི་རྒྱ་མཚོ་ལ་སྔགས་ཀྱི་ས་བོན་ཡིག་འབྲུ་ཧཱུཾ་
གིས་བྱིན་གྱིས་བརླབ་པོ། །དེ་ཁ་དོག་ཤིན་ཏུ་དཀར་བ་མེ་ལོང་ལྟ་བུའི་ཡེ་ཤེས་ཀྱི་
ངོ་བོ་གཟི་བརྗིད་ཆེན་པོས་འབར་ཞིང་འོད་དུ་ཞུ་ནས། དེ་མ་ཐག་ཏུ་སྔགས་ཀྱི་་
ས་བོན་ཡིག་འབྲུ་ཧཱུཾ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་
སུ་མེད་པར་ཐིམ་པར་འགྱུར་རོ། །ས་བོན་དེས་ཁྲོ་བོའི་རྒྱལ་པོ་པྲད་ཉན་ཏ་ཀའི་
སྐུ་ཕྱག་རྒྱ་སྐྱེད་པར་མཛད་དོ། །དེའི་སྐུ་མདོག་དང་། ཞལ་དང་། ཕྱག་དང་
ཕྱག་མཚན་དང་། རྒྱན་དང་། ཤེས་རབ་མ་ལ་འཁྱུད་པ་དང་། དེ་ལྟར་ཆ་
ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་
གྱི་དུས་སུ་སྨོས་པ་དེ་བཞིན་དུ་འདིར་ལྡན་པར་བསྟན་ཏོ། །དེ་ལྟ་བུའི་ཁྲོ་བོའི་་་
རྒྱལ་པོ་པྲད་ཉན་ཏ་ཀའི་སྐུ་ཕྱག་རྒྱའི་སྤྲིན་བཀོད་པ་འཇིག་རྟེན་གྱི་ཁམས་ཐམས་་་
46-151