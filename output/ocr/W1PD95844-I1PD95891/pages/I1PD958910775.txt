کالا
___བསྟན་འགྱུར། རྒྱུད།
ཐོས་པ་དང་བསྒོམ་པ་དང་བསྒྲུབ་པར་བྱ་བར་གྱུར་པའོ། །དེའི་ཕྱིར་རྒྱུད་འདི་
མིའི་འཇིག་རྟེན་དུ་འབྱུང་བར་འགྱུར་བའི་ཐབས་མཛད་པ་ཡིན་ནོ། །དེ་ལྟར་
མདོར་བསྡུ་བའི་དོན་གྱིས་སྟོན་པ་ཕྱག་ན་རྡོ་རྗེ་དེས་མདུན་དུ་སྨོས་པའི་ཚུལ་དུ་་
འཁོར་ཕུན་སུམ་ཚོགས་པ་ཐམས་ཅད་ལ་བོས་ནས་བཀའ་སྩལ་པར་སྨོས་སོ། །དེ་
ལྟར་དེ་ཅིའི་ཕྱིར་ཞེ་ན། ཕྱོགས་བཅུ་ན་གནས་པའི་བྱང་ཆུབ་སེམས་དཔའ་དེ་
དག་ཆོས་ཀྱི་རྣམ་གྲངས་འདི་ལ་སྐལ་བ་མཆིས་པའི་སླད་དུའོའི་དོན་དུ་གསུངས་སོ༎
ད་ནི་གཞན་ཡང་རྒྱུད་ཀྱི་རྒྱལ་པོ་གསང་བ་འདུས་པའི་འདི་མིའི་འཇིག་རྟེན་གྱི་་
ཁམས་སུ་འབྱུང་བར་བྱ་བའི་ཐབས་ཀྱི་ངོ་བོ་ཚུལ་གྱིས་དོན་བསྟན་པར་བྱ་སྟེ། དེ་
ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་རྡོ་རྗེ་ཆོས་ལ་་
བོས་ཏེ་གསུངས་པ་རིགས་ཀྱི་བུ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་ཁོ་ན་
ཉིད་འདི་ཟུང་ཞིག་ཁྱོད་ཀྱང་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་དབང་
ཕྱུག་རྡོ་རྗེ་ཞེས་བྱ་བར་དབང་བསྐུར་རོ་ཞེས་བྱ་བའི་སྒྲ་བཤད་པར་བྱ་སྟེ་ཅི་ལྟར་
ཡིན་ན་དེ་ནས་ནི་མདུན་དུ་ཕྱག་ན་རྡོ་རྗེ་དེས་མདུན་དུ་སྨོས་པའི་ཚུལ་དུ་དེ་བཞིན་
གཤེགས་པ་ཐམས་ཅད་དང་བྱང་ཆུབ་སེམས་དཔའ་དེ་དག་ལ་བོས་སོ། །དེ་མ་
ཐག་ཏུ་འོག་ནས་འབྱུང་བའི་དོན་གྱི་ཕྱིར་རྒྱུད་ཀྱི་རྒྱལ་པོ་གསང་བ་འདུས་པ་འདི་
མིའི་འཇིག་རྟེན་གྱི་ཁམས་སུ་འབྱུང་བར་བྱ་བའི་ཕྱིར་གཏད་པར་མཛད་པའི་་་
ཐབས་དེ་མཚོན་པར་བསྟན་པའོ། །དེ་ལྟར་དེ་ནས་ཀྱི་དོན་དུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ་ནི་དེའི་དོན་་
བདེ་སྟེ་བཤད་མི་དགོས་སོ། །རྡོ་རྗེ་ཆོས་ལ་བོས་ཏེ་གསུངས་པ་ཞེས་པ་ནི་སྟོན་པ་
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་དེས་ཞལ་འཛུམ་བག་་་
གིས་ཚུལ་གྱིས་ཟབ་པ་དང་སྙན་•པའི་ཚིག་བརྗོད་ནས་རྡོ་རྗེའི་ཆོས་ལ་བོས་པ་ཡིན་
46-746