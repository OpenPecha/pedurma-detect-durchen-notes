१५८
བསྟན་འགྱུར། རྒྱུད། ༨༨
ད་ནི་གཞན་ཡང་འདོད་པའི་ཡོན་ཏན་ལྔའི་ཉེ་བར་ལོངས་སྤྱོད་བྱ་བའི་ཕྱིར་
གནོད་སྦྱིན་གྱི་བསྒྲུབ་པ་བྱ་བའི་ཆོ་གའི་དོན་བསྟན་པར་བྱ་སྟེ། དེ་ནས་བཅོམ་་་
ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་འདོད་པ་ལྔ་ལ་ཉེ་བར་ལོངས་སྤྱོད་་
པའི་དཔལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བ་ནི།
སྟོན་པ་ཕྱག་ན་རྡོ་རྗེ་གནོད་སྦྱིན་ཛམ་བྷ་ལའི་བསྒྲུབ་པའི་དོན་བཤད་མ་ཐག་ཏུ།
ཅི་ལྟར་སྨོས་པའི་ཚུལ་གྱི་གནོད་སྦྱིན་གྱི་བསྒྲུབ་པ་བཤད་པའི་ཕྱིར།
ཏིང་ངེ་འཛིན་
ལ་ཞུགས་པ་མཚོན་པའོ། ། དེ་ལྟར་དེ་ནས་ཀྱི་དོན་དུ་གསུངས་སོ། །བཅོམ་ལྡན་
འདས་ཞེས་པ་ནི། སྟོན་པ་ཉིད་ཀྱི་ཡོན་ཏན་གྱི་མཚན་བཅོམ་ལྡན་འདས་ཡིན་པ་
སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་འདིར་བཤད་མི་དགོས་སོ།།
ཕྱག་ན་རྡོ་རྗེ་དེ་བཞིན་གཤེགས་པ་ཞེས་བྱ་ནི། སྔར་ཇི་ལྟར་བཤད་པ་བཞིན་་
དུ་འདིར་སྦྱོར་རོ། །་འདོད་པ་ལྔ་ལ་ཉེ་བར་ལོངས་སྤྱོད་པའི་དཔལ་ཞེས་པ་ནི།
སྟོན་པ་ཕྱག་ན་རྡོ་རྗེས་གནོད་སྦྱིན་གྱི་ཐབས་ཀྱིས་བསྒྲུབ་པ་བྱ་བའི་དོན་བཤད་པའི་
ཕྱིར་ཚུལ་ཇི་ལྟར་སྨོས་པའི་འཁོར་ཐམས་ཅད་ཀྱི་ནང་དུ་ཏིང་ངེ་འཛིན་ལ་སྙོམས་
པར་ཞུགས་པའི་དོན་མཛད་པར་སྨོས་སོ། །དེ་གསལ་བར་བསྟན་པར་བྱ་སྟེ།
སྟོན་པ་ཕྱག་ན་རྡོ་རྗེས་ཐུགས་རྗེ་ཆེན་པོའི་ཐུགས་དགྱེས་པས་ཉིད་ཀྱི་ཤེས་རབ་མ་་
ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བས་ཐུགས་རྩེ་་་་
གཅིག་པར་གནས་པར་གྱུར་ཏོ། ། །དེ་མ་ཐག་ཏུ་ཉིད་ཀྱི་གསང་བའི་ཐུགས་ཀ་ཡེ་་
ཤེས་སེམས་དཔའི་གནས་ནས་མེ་ལོང་ལྟ་བུའི་ཡེ་ཤེས་ཀྱིས་ངོ་བོ་འོད་ཟེར་གྱི་སྤྲིན་་
གྲངས་མེད་པ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་མཛད་དོ། །
དེ་སྤྲོས་མ་ཐག་ཏུ་གནོད་སྦྱིན་གྱི་རིགས་ལུས་པ་ཐམས་ཅད་བྱིན་གྱིས་བརླབས་ནས་
གནོད་སྦྱིན་གྱི་རིགས་སུ་སྨོསཔ། དེ་དག་ཐམས་ཅད་ཀྱི་དྲན་པས་མེད་པར་གྱུར་
46-358