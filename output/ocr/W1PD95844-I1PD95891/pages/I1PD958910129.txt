१००
བསྟན་འགྱུར། རྒྱུད། ༼༽ ༨༨ 07
དག་ལ་ཞེས་པ་ནི། མདུན་དུ་སྨོས་པའི་ཚུལ་གྱིས་ཆོས་ཐམས་ཅད་དོན་དམ་པར་
ངོ་བོ་ཉིད་ཀྱིས་མ་སྐྱེས་པར་སྨོས་པ་དང་། གཞན་ཡང་ཐོག་མ་མེད་པའི་དུས་་་་
ནས་ཉོན་མོངས་པ་ཐམས་ཅད་ཀྱི་སྡིག་པ་དྲི་མས་མ་གོས་པ་ཡིན་ནོ། །དོན་དེས་
ཆོས་ཐམས་ཅད་ངོ་བོ་ཉིད་ཀྱིས་དག་པར་སྨོས་སོ།
།དེ་ཁོ་ན་ཉིད་ནི་ཅི་ལྟར་སྨོས་
པའི་ངོ་བོ་ཉིད་མ་སྐྱེས་པའི་དང་། རང་བཞིན་གྱིས་དག་པ་དེ་ནི་དོན་དམ་པར་
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐམས་ཅད་
གཉིས་སུ་མེད་པར་འདུས་པའི་ངོ་བོ་ཆོས་ཀྱི་སྐུ་ཡིན་ནོ། །དོན་དེས་དེ་ཁོ་ན་ཉིད་
དུ་སྨོས་སོ། །དེ་ལྟར་དེ་ཉིད་ངོ་བོ་ཉིད་དག་པའི་དོན་དུ་གསུངས་སོ། །འཁྲུལ་
པ་རྡོ་རྗེས་རབ་ཏུ་གསུངས་ཞེས་པ་ནི། ཇི་ལྟར་སྨོས་པའི་ཆོས་ཐམས་ཅད་རྨི་ལམ་
ལྟ་བུ་དང་། གཞན་ཡང་ངོ་བོ་ཉིད་ཀྱིས་མ་སྐྱེས་པ། སྟོན་པ་ནམ་མཁའ་ལྟ་
བུ་དངང་། གཞན་ཡང་ངོ་བོ་ཉིད་ཀྱིས་མ་སྐྱེས་པ་སྟོང་པ་ནམ་མཁའ་ལྟ་བུ་དེ་ནི་ངོ་
བོ་ཉིད་ཀྱིས་དག་པ་ཡིན་ནོ། །དེ་ལྟ་བུའི་ངོ་བོ་དོན་དམ་པར་ཆོས་སྨོས་པ་དེ་ལ་
རྨི་ལམ་ཅི་ལྟར་བརྟག་པར་བྱ་བ་བསྟན་པར་བྱ་སྟེ། མདུན་དུ་སྨོས་པའི་ཚུལ་གྱི་་
དཀྱིལ་འཁོར་བྲི་བའི་དུས་དང་། གཞན་ཡང་བསྒྲུབ་པ་གང་ཡང་རུང་བ་བྱ་བའི་
དུས་སུ་འཁྲུལ་པ་ཞེས་པ་གལ་ཏེ་སྒྲུབ་པ་པོ་ལ་བདུད་དང་བགེགས་ཀྱི་བྱིན་གྱིས་་
བརླབས་པའི་དབང་གིས་འགྲུབ་པའི་སེམས་ཀྱི་རྣམ་པར་རྟོག་པ་སྐྱེ་བ་དེའི་ཕྱིར།
དཔལ་རྡོ་རྗེ་སེམས་དཔའ་ལ་སོགས་པའི་དེ་བཞིན་གཤེགས་པ་གང་ཡང་རུང་བ་
རང་དགའ་བའི་ལྷའི་ཏིང་ངེ་འཛིན་དང་བཅས་པར་སྔགས་ཀྱི་བཟླས་པ་བྱས་པའི་
རྨི་ལམ་བཟང་ངན་བརྟག་པར་བྱའོ། །དེའི་དོན་རྡོ་རྗེ་ཞེས་པ་སྟོན་པ་མི་བསྐྱོད་་
པ་རྡོ་རྗེ་འཛིན་གྱིས་གསུངས་པ་བཤད་པའོ། །དེ་ལྟར་འཁྲུལ་པ་རྡོ་རྗེ་རབ་ཏུ་་་་
གསུངས་ཀྱི་དོན་དུ་གསུངས་སོ། །བསམ་གཏན་བཟླས་ལ་འབད་པ་ཡི། །སྒྲུབ་
46-100