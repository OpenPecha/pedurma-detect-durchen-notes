〇人
བསྟན་འགྱུར། རྒྱུད། ༼༽ ༨༨ 7
རྡོ་རྗེའི་ཐུགས་ནི། ཁྱོད་དུ་མིང་བཏགས་པ་སྟོན་པ་རྡོ་རྗེ་འཛིན་ཉིད་ཡིན་ནོ། །
དེ་ནས་ཐུགས་རྡོ་རྗེ་ནི་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་དེ་བཞིན་་་་
གཤེགས་པ་ཐམས་ཅད་ཀྱི་ཐུགས་དོན་དམ་པར་གཉིས་སུ་མེད་པའི་ངོ་བོ་དེ་ནི།
རང་བཞིན་གྱིས་མ་སྐྱེས་པ་དང་། དངོས་པོ་མེད་པ་དང་སྟོང་པ་ཐམས་ཅད་ལ་་
ཁྱབ་ནས་གནས་པའོ། །དེ་ལ་བགེགས་དང་བདུད་ཀྱི་ཚོགས་གང་ཡང་རུང་བའི་
གནོད་པས་མེད་པར་མི་འགྱུར་བ་དེ། མེ་ལོང་ལྟ་བུའི་ཡེ་ཤེས་དང་གཉིས་སུ་མེད་
།དོན་དེས་རྡོ་རྗེའི་ཐུགས་དེ་ནི། སྟོན་པ་རྡོ་རྗེ་འཛིན་པ་ཉིད་ཀྱི་སྐུ་་
ཕྱག་རྒྱའི་གཟུགས་གནས་པར་སྨོས་སོ། །སེམས་ཅན་ཁམས་ན་གནས་ཀྱི་དབང་་
ཕྱུག་ཏུ་མིང་བཏགས་པ་མདུན་དུ་སྨོས་པའི་ཚུལ་དུ་རྡོ་རྗེ་ཐུགས་ཀྱི་ངོ་བོ་སྟོན་པ་རྡོ་
རྗེ་འཛིན་པ་ཆེན་པོ་དེ་ནི་གནས་ཀྱི་དབང་ཕྱུག་བྱེ་བྲག་གསུམ་དུ་སྨོས་སོ།
།ཡེ་་་
ཤེས་ཀྱི་ཚུལ་གྱི་ངོ་བོ་དང་། དོན་དམ་པའི་འབྲས་བུའི་ཚུལ་གྱི་ངོ་བོ་དང་།
ཀུན་
རྫོབ་ཏུ་ཕྱིའི་འཇིག་རྟེན་གྱི་བདག་པོའི་ཚུལ་གྱི་ངོ་བོའོ། ། དེའི་དོན་གསལ་བར་
བཤད་པར་བྱ་སྟེ། ཡེ་ཤེས་ཀྱི་ཚུལ་གྱི་ངོ་བོ་ནི། གནས་ཀྱི་དབང་ཕྱུག་ཏུ་
མིང་བཏགས་པ་ཡེ་ཤེས་གཞལ་ཡས་ཁང་དེ་ནི་ཐེག་པ་ཆེན་པོའོ། །གསང་སྔགས་
ཀྱི་ཆོས་ཀྱི་འཁོར་ལོ་བསྐོར་བར་མཛད་པའི་གནས་ཡིན་ནོ། །གནས་དེ་ནས་སྟོན་
པ་རྡོ་རྗེ་འཛིན་པ་ཆེན་པོས་ཇི་ལྟར་སྨོས་པའི་བརྗོད་དུ་ཡོད་པ་དང་། བརྗོད་དུ་
མེད་པའི་འཁོར་ཕུན་སུམ་ཚོགས་པ་ཐམས་ཅད་སྤྲུལ་པར་མཛད་པ་དེའི་འོག་ཏུ།
འཁོར་དེའི་ནང་དུ་བདག་པོའི་རྒྱལ་པོའི་ངོ་བོ་བྱེ་བྲག་སྣ་ཚོགས་ཀྱིས་ཡེ་ཤེས་ཀྱི་
ཆོ་འཕྲུལ་སྤྲུལ་པ་སྤྲོས་པས་བྱིན་གྱིས་བརླབ་པ་དང་། འདུས་པར་མཛད་པས་་
བསྒྱིངས་པའི་ཐབས་ཀྱི་རྒྱུད་འདིའི་ཆོས་བཤད་པར་མཛད་ཅིང་གནས་པ་ཡིན་ནོ། །
དེ་ལྟར་ཡེ་ཤེས་ཀྱི་ཚུལ་གྱི་ངོ་བོ་གནས་ཀྱི་དབང་ཕྱུག་གི་དོན་དུ་གསུངས་སོ། །
46-708