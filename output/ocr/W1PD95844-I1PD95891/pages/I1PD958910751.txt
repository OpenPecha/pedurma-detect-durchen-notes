༧༢༢
བསྟན་འགྱུར། རྒྱུད། ༨༨ཚུ་ཌ》
ཐམས་ཅད་ལ་ཁྱབ་ནས་གནས་པའོ། །དེ་བྱ་བ་ལ་ནན་ཏན་གྱི་ཡེ་ཤེས་དང་།
གཉིས་སུ་མེད་པ་ཡིན་ནོ། །དོན་དེས་རྡོ་རྗེ་ཆགས་པ་ནི།
སྟོན་པ་རྡོ་རྗེ་འཛིན་
པ་ཉིད་མདུན་དུ་སྨོས་པའི་ཚུལ་དུ་གནས་པས་མཆོག་ཆགས་སྨོས་སོ། །ཕན་དོན་
ཆེན་པོ་མིང་བཏགས་པ་ནི་ཐུགས་རྗེ་ཆེན་པོ་དང་བྱམས་པའི་ངོ་བོའི་ཐུགས་བསྐྱེད་
ནས་མདུན་དུ་སྨོས་པའི་ཚུལ་གྱིས་སེམས་ཅན་ཐམས་ཅད་ཀྱི་དོན་བསྒྲུབ་པར་་་
མཛད་པའི་ཕྱིར་འཕྲིན་ལས་དུས་རྟག་ཏུ་མཛད་པ་དེ་ནི་ཅི་ལྟར་སྨོས་པའི་དམ་ཚིག་
ཡིན་ནོ། །དོན་དེས་དོན་ཐམས་ཅད་མཛད་པའི་ནང་ནས་དུས་འདིར་དོན་ཆེན་
པོར་སྨོས་སོ། །དེ་ལྟར་ཁྱོད་ནི་རྡོ་རྗེ་ཆགས་པ་དམ་ཚིག་མཆོག་གི་ཕན་དོན་ཆེའི་
དོན་དུ་གསུངས་སོ། །ཡང་དག་རྫོགས་སངས་རྒྱས་ཀྱི་གདུང་མཆོག་མཛོད་སྤུ་
མཉམ་པར་ཐུགས་རྩེ་བ་ཞེས་པ་ནི། ཕྱི་དང་ནང་གི་ཚུལ་གྱིས་རྫོགས་པའི་སངས་
རྒྱས་ཀྱི་གདུང་མཆོག་ཏུ་མིང་བཏགས་པ་དུས་གསུམ་གྱི་སངས་རྒྱས་ཀྱི་བསྟན་པ་
ཡིན་ནོ། །ཚུལ་དེ་ལྟར་སངས་རྒྱས་ཀྱི་གདུང་མཆོག་ནི་ཅི་ལྟར་ཡེ་ཤེས་ཀྱི་ལྷ་་
ཐམས་ཅད་ཀྱི་གཟུགས་ཀྱི་སྐུའི་ཕྱག་རྒྱའི་འཕྲུལ་པའི་དབུས་གནས་ན་ཉིད་ཀྱི་ཡེ་་
ཤེས་ཀྱི་མཛོད་སྤུ་རྒྱན་གྱི་ངོ་བོ་དེ་ནི་སེམས་ཅན་ཐམས་ཅད་ཀྱིས་མཐོང་མ་ཐག་ཏུ་
བྲན་བཞིན་དུ་དབང་དུ་འགྱུར་བའོ། །དེ་ལྟར་ཡོན་ཏན་གྱི་ངོ་བོ་མཛོད་སྤུ་འཛིན་
པར་སྨོས་པ་དེ་བཞིན་དུ། སྟོན་པ་རྡོ་རྗེ་འཛིན་པ་ཆེན་པོ་མཛོད་སྤུའི་ངོ་བོ་ཡིན་
ནོ༑ །གཞན་མདུན་དུ་སྨོས་པའི་ཚུལ་གྱིས་ཐུགས་རྗེ་ཆེན་པོ་མཉམ་པའི་ཐུགས་་
ཀྱིས་སེམས་ཅན་ཐམས་ཅད་ལ་ཐུགས་བརྩེ་བ་རེ་བ་ཐམས་ཅད་དུས་རྟག་ཏུ་འགྲུབ་
པར་མཛད་པར་སྨོས་སོ། །དེ་ལྟར་རྫོགས་པའི་སངས་རྒྱས་གདུང་མཆོག་མཉམ་་
པར་ཐུགས་བརྩེའི་དོན་དུ་གསུངས་སོ། །མགོན་པོ་གལ་ཏེ་བདག་གི་ནི་དེ་རིང་་་
གསོན་པར་མཆིས་བཞེད་ན། ཡོན་ཏན་རིན་ཅེན་མང་པོའི་གཏེར་འགྱུར་བདག་
46-722