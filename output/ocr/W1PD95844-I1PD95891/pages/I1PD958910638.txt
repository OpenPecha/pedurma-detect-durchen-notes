རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
می
མིང་བཏགས་པ་ཕྱོགས་བཅུའི་འཇིག་རྟེན་གྱི་ཁམས་ཀྱི་ཞིང་ཁམས་ལ་གནས་པར་་
གྲུབ་པར་གྱུར་པར་སྨོས་སོ། །མདོར་བསྡུས་པ་དེ་ལྟར་གང་ཕྱོགས་བཅུའི་སངས་
རྒྱས་བཅོམ་ལྡན་འདས་དུས་གསུམ་གྱི་རྡོ་རྗེ་ཡེ་ཤེས་ལས་བྱུང་བའི་དོན་དུ་གསུངས་
སོ༑ །དེ་རྣམས་ཀྱང་གསང་བ་འདུས་པའི་སློབ་དཔོན་དང་ཕྲད་ན། མཆོད་
པ་བྱེད་ཅིང་ཕྱག་འཚལ་ལོ། །ཞེས་པ་ནི། དུས་གསུམ་གྱི་ཚུལ་དུ་བསྟན་པའི་
བདག་པོ་སངས་རྒྱས་ཐམས་ཅད་དང་། གཞན་ཡང་དེ་དག་གི་སྐུ་དང་གསུང་
དང་ཐུགས་རྡོ་རྗེ་གསུམ་གྱི་ཡེ་ཤེས་ལས་བྱུང་བ། ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ཀྱི་སངས་རྒྱས་ཀྱི་ཞིང་ཁམས་ན་གནས་པ་མ་ལུས་པ་མདུན་དུ་
སྨོས་པའི་ཚུལ་དུ་དུས་མཉམ་པར་གསང་བ་འདུས་པའི་དཀྱིལ་འཁོར་དུ་དབང་་
བསྐུར་བའི་སློབ་དཔོན་གྱི་དྲུང་དུ་བྱོན་ནས། ཇི་ལྟར་སྨོས་པའི་མཆོད་པའི་ངོ་
བོས་མཆོད་པ་དང་། ཕྱག་འཚལ་བར་བྱེད་པར་སྨོས་སོ། །དེ་ལྟར་དེ་རྣམས་
ཀྱང་གསང་བ་འདུས་པའི་སློབ་དཔོན་དང་ཕྲད་ན་མཆོད་ཅིང་ཕྱག་འཚལ་ལོའི་་
དོན་དུ་གསུངས། དེ་ཅིའི་ཕྱིར་ཞེ་ན། དེ་ཉིད་སྟོན་པ་བཅོམ་ལྡན་འདས་རྡོ་རྗེ་
འཛིན་པ་ཡིན་སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདག་ཡིན་པའི་ཕྱིར་རོ། །
ཞེས་པ་ནི། ཇི་ལྟར་སྨོས་པའི་ཚུལ་དུ་སངས་རྒྱས་ཐམས་ཅད་ཀྱིས་སློབ་དཔོན་ལ་
མཆོད་པ་དང་། ཕྱག་འཚལ་བར་བྱེད་པར་སྨོས་པ་དེ་ཅིའི་ཕྱིར་ཞེ་ན། བསྟན་
པར་བྱ་སྟེ། ཇི་ལྟར་རྒྱུད་འདི་འཆད་པར་མཛད་མཁན་བཅོམ་ལྡན་འདས་རྡོ་རྗེ་
འཛིན་པ་ཆེན་པོ་སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདག་པོའོ། །དེ་བཞིན་དུ་
དེ་དང་འདྲ་བའམ་མཉམ་པ་སློབ་དཔོན་ཡིན་ནོ། །བསྟན་པར་བྱ་སྟེ། སློབ་
དཔོན་གྱིས་རིམ་པར་ཐེག་པ་ཆེན་པོ་གསང་སྔགས་ཀྱི་རྒྱུད་རྣམས་བསྟན་པར་་་
མཛད་པས། སངས་རྒྱས་ཀྱི་བསྟན་པ་རྒྱས་པར་•མཛད་དོ། །མི་ནུབ་པར་
46-609