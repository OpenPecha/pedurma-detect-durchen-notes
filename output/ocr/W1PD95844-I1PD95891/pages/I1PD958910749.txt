༧༢༠
བསྟན་འགྱུར། རྒྱུད། ༨༨
བཏགས་པ་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོས་བསྟོད་པའི་ངོ་བོ་རྡོ་
རྗེ་གླུའི་ཚུལ་གྱིས་གསོལ་བ་བཏབ་པ་བཤད་པར་བྱ་བའི་འོག་ཏུ་དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་དམ་ཚིག་རྡོ་རྗེ་མཚན་བཏགས་པ་ལས་
ཀྱི་རིགས་དོན་ཡོད་གྲུབ་པ་ཡིན་ནོ། །དེའི་བཙུན་མོར་མཚན་བཏགས་པའི་ཤེས་
རབ་མ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མས་ཅི་ལྟར་སྨོས་པའི་ཚུལ་གྱིས་གསོལ་བ་་་་
བཏབ་པའི་དོན་བཤད་པར་བརྩམས་པ་དེའི་དོན་མཚོན་པར་བསྟན་ཏོ། །དེ་་་་་
ལྟར་དེ་ནས་ཀྱི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་དམ་ཚིག་རྡོ་རྗེའི་བཙུན་མོས་ཞེས་པ་ནི། མདུན་དུ་སྨོས་་་་
པའི་ཚུལ་གྱིས་དམ་ཚིག་རྡོ་རྗེར་མཚན་བཏགས་པ་ལས་ཀྱི་རིགས་དོན་ཡོད་གྲུབ་་་་
པའི་སྐུ་དང་གསུང་དང་ཐུགས་གསུམ་དང་གཉིས་སུ་མེད་པའི་ངོ་བོ་ཡིན་ནོ། །
དེའི་མཚན་གྱི་དོན་བཤད་པ་ནི་སྟོན་པ་རྡོ་རྗེ་འཛིན་པ་ཉིད་དེ། དེའི་ཐུགས་རྗེ་་
ཆེན་པོའི་དམ་ཚིག་བྱེ་བྲག་སྣ་ཚོགས་ཀྱིས་སེམས་ཅན་ཐམས་ཅད་ཀྱི་དོན་མཛད་་་་
པའི་ཕྱིར་འཕྲིན་ལས་ཡིན་ནོ། ། རྡོ་རྗེ་ནི་མདུན་དུ་སྨོས་པའི་འཕྲིན་ལས་དེ་ནི།
བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དམ་ཚིག་རྡོ་རྗེ་དེ་ནི་དོན་ཡོད་གྲུབ་པའི་བཙུན་་
མོ་ཤེས་རབ་མ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མའོ། །དེ་ནི་དེ་བཞིན་གཤེགས་པ་
ཐམས་ཅད་ཀྱི་བཙུན་མོར་སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་དམ་ཚིག་རྡོ་རྗེའི་བཙུན་མོས་ཀྱི་དོན་དུ་གསུངས་སོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་པ་་
ཆེན་པོ་ལ་ཞེས་པ་ནི། དེའི་དོན་བདེ་སྟེ་བཤད་མི་དགོས་སོ། །དེ་བཞིན་
གཤེགས་པ་ཐམས་ཅད་ཀྱི་བདེ་བ་དང་ཡིད་བདེ་བའི་དགའ་བ་འདིས་བསྟོད་དོ། །
ཞེས་པ་ནི་དེ་བཞིན་གཤེགས་པ་ཐམས་ཅད་ཀྱིས་ཐུགས་རྗེ་ཆེན་པོའི་ཐུགས་སྐྱེས་་་་
46-720