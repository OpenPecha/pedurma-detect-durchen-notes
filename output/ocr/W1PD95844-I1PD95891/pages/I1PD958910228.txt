རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དོན་དེས་དུས་འདིར་སྔགས་ཀྱི་སེམས་པར་སྨོས་སོ། །དེ་ལྟར་སྔགས་ཀྱི་སེམས་
པས་དེའི་སྒོམ་པ་དང་བཟླས་པ་གཅིག་པུ་བྱས་ནས་ཐིག་གདབ་པ་དང་། ཚོན་
དགྱེ་བ་མི་བྱའོ། །བཤད་པར་བྱ་སྟེ། གལ་ཏེ་སྔགས་ཀྱི་སེམས་པས་ཐབས་
དང་ཤེས་རབ་གཉིས་སུ་མེད་པའི་གསང་བའི་རོལ་པ་དང་། མི་ལྡན་པར་དཀྱིལ་
འཁོར་གྱི་ཐིག་འདེབས་ས་མཚོན་དགྱེ་ན། བྱང་ཆུབ་ཀྱི་འབྲས་བུ་ཐོབ་པ་དཀའ་
བར་བསྟན་ཏོ། །དེ་ལྟར་སྔགས་ཀྱི་སེམས་པས་མི་བྱ་སྟེ། བྱས་ན་བྱང་ཆུབ་
རྙེད་པར་དཀའ་བའི་དོན་དུ་གསུངས་སོ། །ད་ནི་དམ་ཚིག་སེམས་པའི་བསྒོམ་པ་
དང་། བྱིན་གྱིས་བརླབས་པར་བྱ་བའི་དོན་བསྟན་པར་བྱ་སྟེ། དེ་བས་དམ་་་
ཚིག་ཚུལ་ཤེས་པས། །སྔགས་ཀྱི་ལྷ་རྣམས་བཞུགས་བྱ་སྟེ། །བྱིན་རླབས་ནས་་་
ཀྱང་རབ་བསྒོམ་ལ། །དཀྱིལ་འཁོར་རྣམས་ན་རྣམ་པར་བརྟག །ཅེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། དེ་བས་དམ་ཚིག་ཚུལ་ཤེས་པས། །
སྔགས་ཀྱི་ལྷ་རྣམས་གཞུག་བྱ་སྟེ། །དེ་ནི་གོང་དུ་སྨོས་པའི་དོན་སྔགས་ཀྱི་སེམས་་
དཔའ་གཅིག་པུའི་བསྒོམ་པ་བྱས་པས་དཀྱིལ་འཁོར་གྱི་འབྲས་བུ་མི་འགྲུབ་པར་་་་་
སྨོས་པ་དེ་བས་ན། དམ་ཚིག་སེམས་དཔའ་དང་། གཉིས་སུ་མེད་པའི་ང་རྒྱལ་
དུ་བསྒོམ་པ་བྱས་ནས། ཐིག་གདབ་པ་དང་ཚོན་དགྱེ་བ་བྱ་བ་ཡིན་ནོ། །དམ་
ཚིག་སེམས་དཔའི་དོན་གསལ་བར་བསྟན་པར་བྱ་སྟེ། མདུན་དུ་སྨོས་པའི་ཚུལ་་
གྱི་སྔགས་ཀྱི་སེམས་དཔའི་ངོ་བོ་ཉིད་ཀྱིས་བསྒོམ་པ་བྱ་བའི་དུས་སུ་དཀྱིལ་འཁོར་གྱི་
རྡོ་རྗེ་སློབ་དཔོན་དེ་ཇི་ལྟར་སྨོས་པའི་དམ་ཚིག་དུ་མིང་བཏགས་པ་ནི་ཐམས་ཅད་་
ཤེས་རབ་གཉིས་སུ་མེད་པའི་རོལ་པ་བྱ་བའི་ཆོ་ག་ཤེས་པར་བྱ་བ་ཡིན་ནོ། །དོན་
དེས་དཀྱིལ་འཁོར་གྱི་རྡོ་རྗེ་སློབ་དཔོན་དམ་ཚིག་ཤེས་པར་སྨོས་སོ། །དེས་ལྷ་གང་
གི་དཀྱིལ་འཁོར་བྱེད་པ་དེའི་རིགས་ཀྱི་བྱེ་བྲག་གི་བདག་པོའི་ཤེས་རབ་མ་བླང་ངོ་། །
46-199