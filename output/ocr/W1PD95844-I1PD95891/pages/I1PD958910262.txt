རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༣༣
པར་ཅི་ལྟར་བཤད་པ་དེ་བཞིན་དུ་འདིར་བསྟན་ཏོ། །གཞན་ཡང་མན་ངག་གིས་
བསྟན་པར་བྱ་སྟེ། སྐུའི་དཀྱིལ་འཁོར་དང་གསུང་གི་དཀྱིལ་འཁོར་ལ་སོགས་པ་་
དཀྱིལ་འཁོར་ཐམས་ཅད་ཀྱི་ནང་ནས་གང་བྲི་བ་དེའི་བདག་པོ་དང་། གཉིས་སུ་
མེད་པའི་ང་རྒྱལ་དུ་བསྒོམ་པ་བྱ་ཞིང་ནང་གི་ཧོམ་གྱི་ཆོ་གའི་ཚུལ་དུ་བྱ་བར་བསྟན་
ཏོ༑ །དབང་པོ་གཉིས་ཀྱི་དམ་ཚིག་མཆོག །བློ་དང་ལྡན་པས་བརྒྱད་བརྒྱ་
མཆོད།༑
དཀའ་“བའོ།
།འདི་ནི་སངས་རྒྱས་ཐམས་ཅད་ཀྱི།
།དམ་ཚིག་ཤིན་ཏུ་འདའ་
།ཞེས་བྱ་བའི་དོན་བཤད་པར་བྱ་སྟེ། དབང་པོ་གཉིས་ཀྱི་དམ་
ཚིག་མཆོག་ནི། ནང་གི་སྦྱིན་སྲེག་བྱ་བའི་དུས་སུ་དཀྱིལ་འཁོར་གྱི་བདག་པོའི་་་་
གང་ཡིན་པ་དེའི་རིགས་ཀྱི་བྱེ་བྲག་གི་ཕྱིའི་བུ་མོ་བླངས་ལ་དཀྱིལ་འཁོར་གྱི་བདག་་
པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་བྱིན་གྱིས་བརླབ་་་་
པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་འཁྱུད་ནས།
གསང་བའི་དབང་པོ་གཉིས་མཉམ་པར་སྦྱར་བར་བྱ་བར་བསྟན་ཏོ། །དེ་ལྟར་་་་
དབང་པོ་གཉིས་ཀྱི་དམ་ཚིག་མཆོག་ཏུ་གསུངས་སོ། །ཚིག་གཞན་གསུམ་གྱི་དོན་
ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་བཞིན་དུ་འདིར་སྦྱར་
རོ༑ །ད་ནི་མན་ངག་གི་བསྒོམ་པ་བྱ་བའི་དོན་བསྟན་པར་བྱ་སྟེ། རྣམ་པར་་
སྣང་མཛད་སྦྱོར་བ་ཡིས། །སློབ་མ་རྡོ་རྗེ་གསུམ་ལས་བྱུང་༌། །ཨ་ནི་ལུས་དང་་་
ངག་སེམས་ལ། །བསྒོམས་ནས་རྡོ་རྗེ་གཟུང་བར་བྱ། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། རྣམ་པར་སྣང་མཛད་སྦྱོར་བ་ཡིས། །རྡོ་རྗེ་
སློབ་མ་གསུམ་ལས་བྱུང་ནི། སྐུ་རྡོ་རྗེ་རྣམ་པར་སྣང་མཛད་ཀྱི་དཀྱིལ་འཁོར་དུ་
སློབ་མ་གཞུག་པའི་མདུན་དུ་དཀྱིལ་འཁོར་གྱི་རྡོ་རྗེ་སློབ་དཔོན་གྱི་སྐུ་རྡོ་རྗེ་རྣམ་་
པར་སྣང་མཛད་ཀྱི་སྦྱོར་བ་ཞེས་པ་ཇི་ལྟར་སྨོས་པའི་ཚུལ་དུ་གཉིས་སུ་མེད་པའི་ང་
46-233