རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لا كار
བཞི་སྟོབས་དང་རྩལ་དང༌་། ཕ་རོལ་གྱི་གནོན་པར་མིང་བཏགས་པ་སྟོབས་ཆེན་
པོའི་འཇིག་རྟེན་གྱི་ཁམས་ན་གནས་པའི་ལྷ་དང་མི་ལ་སོགས་པའི་སེམས་ཅན་་་
སྟོབས་དང་རྩལ་དང་། ཆོ་འཕྲུལ་དང་ལྡན་པ་དེ་དག་ཐམས་ཅད་ཀྱི་སྟོབས་་
འགྱུར་དང་ཁྲོ་བོའི་རྒྱལ་པོ་རེ་རེ་ལྡན་པ་ཡིན་ནོ། །དེ་ལྟ་བུའི་ཁྲོ་བོའི་རྒྱལ་པོ་བཞི་
ཚུལ་ཅི་ལྟར་སྨོས་པའི་དཀྱིལ་འཁོར་སྒོ་བཞིར་བྲི་བར་བྱའོ། །དོན་གཞན་ནི་་
མདུན་དུ་བཤད་པས་འདིར་བཤད་མི་དགོས་སོ། །བསྟན་པར་བྱ་སྟེ། ཡ་མན་
ཏ་ཀ་ལ་སོགས་པ་མདུན་དུ་སྨོས་པའི་ཕྱག་མཚན་རིམ་པས་དེ་དགོད་པར་བྱ་བའི་
དུས་སུ་ཁྲོ་བོ་ཆེན་པོས་སོ་སོའི་སྔགས་རིགས་ཁྲོ་བོ་ཆེན་པོས་བཟླས་པར་བྱ་བར་་
བསྟན་ཏོ། །ཚུལ་དེ་ལྟར་བསྒོམ་པ་དང་། སྔགས་ཀྱི་བཟླས་པ་བྱས་ནས་དཀྱིལ་
འཁོར་གྱི་ལྷ་ཀུན་གྱི་ཕྱག་མཚན་དགོད་པ་རྫོགས་པའི་འོག་ཏུ་ཕྱི་དང་ནང་དང་་
གསང་བའི་ཚུལ་གྱི་མཆོད་པ་ཆེན་པོ་བྱའོ། །དེ་ལ་ཕྱིའི་མཆོད་པའི་རྫས་ཕུན་སུམ་
ཚོགས་པ་བྱ་བ་ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པའི་
བཞིན་དུ་འདིར་བསྟན་ཏོ། །གཞན་ཡང་གོང་དུ་སྨོས་པའི་མཆོད་པ་ཆེན་པོ་བྱ་
བའི་དུས་སུ་སྔགས་ཤེས་པའི་དཀྱིལ་འཁོར་གྱི་རྡོ་རྗེ་སློབ་དཔོན་གྱི་དུས་འདིར་རྡོ་
རྗེ་གསང་བར་མིང་བཏགས་པ་དཀྱིལ་འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་
མཛད་ཉིད་ཀྱི་ཤེས་རབ་ཡེ་ཤེས་ཀྱི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་་
སུ་བྲམ་ཟེའི་རིགས་ལས་སྐྱེས་པའི་བུ་མོ་ལོ་བཅུ་དྲུག་ལོན་པ། མདུན་དུ་སྨོས་པའི་
མཚན་དང་ཡོན་ཏན་ཐམས་ཅད་དང་ལྡན་པ་དེ་དང་གཉིས་སུ་མེད་པར་འཁྱུད་་་་
པའི་སྦྱོར་བ་བྱ་སྟེ། ཚུལ་དེ་ལྟར་རྡོ་རྗེ་གསང་བ་རབ་ཏུ་བསྒོམ་པར་བྱ་བ་བསྟན་
ཏོ༑ །ཚུལ་དེ་ལྟར་བསྒོམ་པའི་ཆོ་གའི་ཚུལ་གྱི་བྱེ་བྲག་གི་མཆོད་པ་ཆེན་པོ་རྫོགས་
46-167