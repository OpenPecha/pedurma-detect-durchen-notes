རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०
ཉིད་ཉིད་ཀྱི་རིགས་ཀྱི་བྱེ་བྲག་གིས་ཁ་དོག་དང་ལྡན་པ་གྲངས་མེད་པ་སྤྲིན་བཞིན་་
དུ་སྤྲོ་བར་མཛད་དོ། །དེ་སྤྲོས་མ་ཐག་ཏུ་མདུན་དུ་སྨོས་པའི་བྱང་ཆུབ་སེམས་་་་
དཔའ་སེམས་དཔའ་ཆེན་པོ་བྱམས་པ་ལ་སོགས་པ་བྱང་ཆུབ་སེམས་དཔའ་དེ་དག་
ཐམས་ཅད་ཀྱིས་ཅི་ལྟར་སྨོས་པའི་དོན་ཐོས་ནས། སེམས་རྣམ་པར་རྟོག་པ་སྐྱེ་སྟེ།
འཇིགས་ཤིང་སྐྲག་ནས། ཅང་མི་གསུང་བར་གྱུར་པར་མིང་བཏགས་པ་མོས་པར་
གྱུར་པ་དེ་དག་ཐམས་ཅད་ཀྱི་སྐུའི་གནས་སུ་ཐིམ་པར་གྱུར་པའི་ཚུལ་གྱིས། བྱིན་
གྱིས་བརླབས་པ་ཡིན་ནོ། །དེ་བྱིན་གྱིས་བརླབས་པས་མདུན་དུ་སྨོས་ང
རྣམ་པར་རྟོག་པས་འཇིགས་པ་དང་སྐྲག་པ་དང་། ཅི་ཡང་མི་གསུང་བར་མོས་་་
པར་གྱུར་པ་དང་། ཚུལ་དེ་ལྟར་སྐྱོན་ཐམས་ཅད་བསལ་•ཏོ། །དེ་མ་ཐག་ཏུ་་
དང་པོ་ཐམས་ཅད་སྟོབས་དང་རྒྱས་པར་གྱུར་པ་ཡིན་ནོ། །རྡོ་རྗེར་མིང་བཏགས་
པ་ནི་དུས་འདིར་ཡེ་ཤེས་ལྔའི་ངོ་བོའི་འོད་ཟེར་སྤྲོ་བར་བསྟན་ཏོ། །མདོར་བསྡུ་་
བ་དེ་ལྟར་རྡོ་རྗེ་འཛིན་པ་ཐམས་ཅད་ཀྱི་དངོས་གྲུབ་ཀྱི་དམ་ཚིག་ལ་དམིགས་པའི་་
རྡོ་རྗེའི་དོན་དུ་གསུངས་སོ། །ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་པ་
ནི་དེའི་དོན་བདེ་སྟེ་བཤད་མི་དགོས་སོ། །བྱང་ཆུབ་སེམས་དཔའ་དེ་རྣམས་ལ་
བོས་ཏེ་བཀའ་སྩལ་པ་ཞེས་པ་ནི། མདུན་དུ་སྨོས་པའི་ཆོ་གའི་ཚུལ་དུ་ཏིང་ངེ་
འཛིན་མཛད་མ་ཐག་ཏུ་མི་བསྐྱོད་པ་དེ་བཞིན་གཤེགས་པ་ལ་སོགས་པ། དེ་་
བཞིན་གཤེགས་པ་ཐམས་ཅད་ཀྱིས་དུས་གཅིག་ཏུ་མགྲིན་གཅིག་གིས། བྱང་ཆུབ་
སེམས་དཔའ་སེམས་དཔའ་ཆེན་པོ་བྱམས་པ་ལ་སོགས་པ་བྱང་ཆུབ་སེམས་དཔའ་
ཐམས་ཅད་ལ། སློབ་དཔོན་གྱི་ཡོན་ཏན་གྱི་ངོ་བོའི་ཁྱད་པར་གྱི་དོན་བཤད་པར་
མཛད་པའི་ཕྱིར་བོས་པར་སྨོས་སོ། །དེ་ལྟར་བྱང་ཆུབ་སེམས་དཔའ་དེ་རྣམས་
ལ་བོས་ཏེ་བཀའ་སྩལ་པའི་དོན་དུ་གསུངས་སོ། །ད་ནི་གཞན་ཡང་དེ་བཞིན་་
46-607