རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०१
།མིང་བཏགས་པ་དུས་འདིར་་་
མཁྱེན་པའི་ཡེ་ཤེས་ཀྱི་ངོ་བོ་ཡིན་པའི་བར་དུའོ།
ཐམས་ཅད་མཁྱེན་པའི་ནི། སྟོན་པ་བྱང་ཆུབ་སེམས་རྡོ་རྗེ་ཡིན་ནོ། །མདུན་དུ་
འི་སིང་པོའི་ངོ་བོ་
སྨོས་པའི་སྙིང་པོའི་ངོ་བོ་དེ་ནི་གསང་བའི་ཡེ་ཤེས་ཀྱི་སྐུ་ཕྱག་རྒྱ་བསྐྱེད་པའི་རྒྱུའི་ངོ་
བོ་ཡིན་ནོ། །དེ་ལྟར་མདུན་དུ་སྨོས་པའི་ཡོན་ཏན་གྱི་ངོ་བོ་དང་ལྡན་པ་བྱང་ཆུབ་
སེམས་ཅི་ལྟར་དེ་བཞིན་དུ་རྒྱུད་གསང་བ་འདུས་པའི་དཀྱིལ་འཁོར་འདིར་དབང་་
བསྐུར་བའི་འོག་ཏུ་སློབ་དཔོན་དེའི་ཐུགས་དང་། བྱང་ཆུབ་སེམས་གཉིས་སུ་མེད་
པར་ལྡན་པར་འགྱུར་རོ། །དེའི་འོག་ཏུ་ཅི་ལྟར་སྟོན་པ་བྱང་ཆུབ་སེམས་རྡོ་རྗེ་དེ་
བཞིན་གཤེགས་པ་ཐམས་ཅད་ཀྱི་བདག་པོ་ཡིན་པ་དེ་བཞིན་དུ།
དེ་དང་མཉམ་
པའི་ངོ་བོར་སློབ་དཔོན་བལྟ་བར་བྱ་བར་སྨོས་སོ། །མདོར་བསྡུ་བ་དེ་ལྟར། དེ་་་་
ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་སེམས་དེ་ནི་སངས་རྒྱས་ཐམས་ཅད་ཀྱི་ཡེ་
ཤེས་ཀྱི་སྙིང་པོར་གྱུར་པའོ། །སྐྱེ་བའི་གནས་སུ་གྱུར་པའོ། །ཐམས་ཅད་མཁྱེན་་
པའི་ཡེ་ཤེས་ཀྱི་ངོ་བོ་ཡིན་པའི་བར་དུ་གསུངས་སོ། །ད་ནི་གཞན་ཡང་མདུན་དུ་
སྨོས་པའི་ཚུལ་གྱིས་སློབ་དཔོན་གྱི་ཡོན་ཏན་གྱི་ངོ་བོའི་དོན་རྣམ་པར་སྣང་མཛད་ལ་
སོགས་པའི་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས་བཤད་པ་དེ་་་་
ཐོས་མ་ཐག་ཏུ་འཁོར་གྱི་ངོ་བོའི་བྱང་ཆུབ་སེམས་དཔའ་སེམས་དཔའ་ཆེན་པོའི་་་་
བྱམས་པ་ལ་སོགས་པ་འདྲིས་པ་པོ་ཐམས་ཅད། ཅི་ལྟར་གྱུར་པ་དེའི་དོན་བསྟན་
པར་བྱ་སྟེ། དེ་ནས་དེའི་སྐབས་སུ་བྱང་ཆུབ་སེམས་དཔའ་སེམས་དཔའ་ཆེན་པོ་
བྱམས་པ་ལ་སོགས་པ་སེམས་འཇིགས་ཤིང་སྐྲག་ནས་ཅི་ཡང་མི་སྨྲ་བར་གྱུར་ཏོ། །
ཞེས་བྱ་བ་ནི། དེ་ནས་དེའི་སྐབས་སུ་ནི། མདུན་དུ་སྨོས་པའི་ཚུལ་གྱིས་དེ་
བཞིན་གཤེགས་པ་ཐམས་ཅད་ཀྱིས། སློབ་དཔོན་གྱི་ཡོན་ཏན་གྱི་ངོ་བོའི་དོན་་
བཤད་པ་དེའི་སྐབས་སུ་དེ་མ་ཐག་ཏུ། བྱང་ཆུབ་སེམས་དཔའ་སེམས་དཔའ་
46-603