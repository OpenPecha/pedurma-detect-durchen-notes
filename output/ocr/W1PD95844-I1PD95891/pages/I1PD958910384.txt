རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३५५
ནས་གནས་པར་བསམ་མོ། །གཞན་ཡང་ལྡན་པ་གཡས་ཀྱི་དབུས་སུ་རིན་ཆེན་་་་
འབྱུང་ལྡན་གྱི་སྐུ་ཕྱག་རྒྱ་མདུན་དུ་སྨོས་པའི་ཆོ་གའི་ཚུལ་གྱིས་བསྐྱེད་ནས་གནས་་་
པར་བསམ་མོ། །ལྟག་པའི་དབུས་སུ་སྣང་བ་མཐའ་ཡས་ཀྱི་སྐུ་ཕྱག་རྒྱ་མདུན་དུ་་
སྨོས་པའི་ཆོ་གའི་ཚུལ་གྱིས་བསྐྱེད་ནས་གནས་པར་བསམ་། །ལྡན་པ་གཡོན་གྱི་
དབུས་སུ་དོན་ཡོད་གྲུབ་པའི་སྐུ་ཕྱག་རྒྱ་མདུན་དུ་སྨོས་པའི་ཆོ་གའི་ཚུལ་གྱིས་བསྐྱེད་
ནས་གནས་པར་བསམ་མོ། །ཆོ་གའི་ཚུལ་དེ་ལྟར་རྡོ་རྗེ་གནོད་སྦྱིན་ཛམ་བྷ་ལའི་་
དབུ་ལ་སངས་རྒྱས་ལྔ་དབུ་རྒྱན་གྱི་ངོ་བོ་བསྒོམ་པར་སྨོས་སོ། །མདོར་བསྡུ་བ་དེ་
ལྟར་སངས་རྒྱས་ལྔའི་ཆོ་ག་ཡིས། གནས་ལྔ་དག་ཏུ་བསྒོམ་པར་བྱའི་དོན་དུ་་
གསུངས་སོ། །རྡོ་རྗེ་བདུད་རྩི་ཆུ་དག་ནི། ། །དེའི་བསམ་གཏན་གནས་ནས་
དབུལ་ཞེས་པ་ནི། གོང་དུ་སྨོས་པའི་ཚུལ་གྱི་བསྒོམ་པ་བྱ་ཞིང་མ་གྲུབ་ཀྱི་བར་དུ་
སྒྲུབ་པ་པོས་སྔགས་དང་བཅས་པས་རྡོ་རྗེ་བདུད་རྩི་ཆུ་དབུལ་བའི་བསྙེན་པ་བྱའོ། །
སྔགས་དང་རྡོ་རྗེ་བདུད་རྩིའི་ཆུ་བསྟན་པར་བྱ་སྟེ། ཧཱུཾ་ཛཾ་བྷ་ལ་ཛཱ་ལེནྡྲ་ཡེ་སྭཱ་ཧཱ།
རྡོ་རྗེ་བདུད་རྩི་ཆུ་ནི་གསེར་དང་དངུལ་དང་ཟངས་མ་ལ་སོགས་པ་པའི་སྣོད་དུ་་
སྒྲུབ་པ་པོས་རང་གི་རྡོ་རྗེ་ཆུ་དང་། ཕྱིའི་ཆུ་བསྲེས་པས་བཀང་ལ། པད་མ་
དང་། ཨུད་པ་ལ་དང་། ཙམ་པ་ཀ་ལ་སོགས་པ། མེ་ཏོག་དྲི་དང་ལྡན་པ་
ཐམས་ཅད་རྡོ་རྗེ་བདུད་རྩི་ཆུ་སྟེང་དུ་བཀྲམ་པར་བྱའོ། ། དེ་ལྟ་བུའི་རྡོ་རྗེ་བདུད་
རྩིའི་ཆུ་དེ་གོང་དུ་སྨོས་པའི་སྔགས་བཟླ་ཞིང་། སྐྱོར་བས་གྲངས་ཀྱི་ཚད་བརྒྱད་
བརྒྱ་བཟླ་ཞིང་དུས་གསུམ་དུ་དབུལ་བར་གསུངས་སོ། །གཞན་ཡང་གསང་བའི་་
མན་ངག་བསྟན་པར་བྱ་སྟེ། རྡོ་རྗེ་ནི་སྒྲུབ་པ་པོ་ཉིད་ཀྱི་གསང་བའི་རྡོ་རྗེའོ། །
བདུད་རྩི་ནི་སྒྲུབ་པ་པོས་རྡོ་རྗེ་རིགས་ཀྱི་བྱེ་བྲག་གི་ཤེས་རབ་མ་ཇི་ལྟར་སྨོས་པའི་
མཚན་དང་ལྡན་པ་བླང་སྟེ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་
46-355