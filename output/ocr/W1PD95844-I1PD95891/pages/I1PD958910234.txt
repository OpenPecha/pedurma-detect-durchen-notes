རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०५
དེ་ལྟར་བྱིན་གྱིས་བརླབ་པར་བྱས་ནས། ཇི་ལྟར་སྨོས་པའི་ཚུལ་གྱིས་ན་བཟའ་་་་
དཀར་མོ་ཞུགས་པར་གྱུར་པར་བསྟན་ཏོ། །བཤད་པར་བྱ་སྟེ། མདུན་དུ་སྨོས་་
པའི་རྡོ་རྗེ་ཆོས་སྣང་བ་མཐའ་ཡས་དཀྱིལ་འཁོར་གྱི་བདག་པོ་དེའི་ཤེས་རབ་མ་ཡེ་
ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་
མ་ཐག་ཏུ་ཤེས་རབ་མའི་ལུས་ལ་མདུན་དུ་སྨོས་པའི་ཚུལ་དུ་རིག་པ་མ་ནོར་བར་
གནས་ལྔར་རིགས་ལྔའི་དེ་བཞིན་གཤེགས་པའི་སྔགས་ཀྱི་ཡིག་འབྲུ་ལྔ་བཀོད་ནས་
བྱིན་གྱིས་བརླབ་པར་བྱའོ། །ཚུལ་དེ་ལྟར་བྱིན་གྱིས་བརླབ་པའི་བསྒོམ་པ་བྱས་
མ་ཐག་ཏུ་དཀྱིལ་འཁོར་གྱི་རྡོ་རྗེ་སློབ་དཔོན་དེས་འདོད་ཆགས་ཆེན་པོའི་སེམས་་
དགའ་བས། ཤེས་རབ་མ་ལག་•པ་གཡོན་པས་གཟུང་ནས་གཉིས་སུ་མེད་པར་་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་་་་
དུས་སུ་རྡོ་རྗེ་ལམ་གྱི་སྒོ་ནས། ཤེས་རབ་མའི་བྷ་གའི་དབུས་སུ་བྱང་ཆུབ་སེམས་་
འོ་མའི་རྒྱུན་བཞིན་དུ་འོད་དུ་ཞུ་ནས། དེ་ཟླ་བའི་དཀྱིལ་འཁོར་གྱི་ངོ་བོར་གྱུར་་
པར་བསམ་མོ། །དེའི་འོག་ཏུ་ཚུལ་ཇི་ལྟར་སྨོས་པའི་ཤེས་རབ་མའི་བྷ་གའི་དབུས་
ཀྱི་བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བྱས་པ་དེ་གོང་དུ་་་་་
སྨོས་པའི་བན་དྷ་མཚན་ཐམས་ཅད་དང་ལྡན་པའི་ནང་དུ་བླངས་ལ་གཞག་གོ།
བྱང་ཆུབ་སེམས་དེའི་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་ཉིད་ཀྱི་ལུས་ཇི་ལྟར་
སྨོས་པའི་ལོངས་སྤྱོད་རྫོགས་པའི་དཀྱིལ་འཁོར་གྱི་ངོ་བོར་བསྒོམ་པར་བྱས་ནས།
ཨོཾ་སྭ་བྷཱ་བ་ཤུདྷ་སརྦ་དྷརྨ་སྭ་བྷཱ་བ་ཤུད་དྷོ་ཧཾ། ཞེས་སྔགས་ཀྱི་ཚིག་བརྗོད་ཅིང་
བཟའ་བར་བྱ་སྟེ། བྱང་ཆུབ་སེམས་དེ་གོང་དུ་སྨོས་པའི་ཚུལ་གྱིས་དམ་ཚིག་གི་ངོ་
བོར་མིང་བཏགས་པ། ལོངས་སྤྱོད་རྫོགས་པའི་སྐུ་ལ་ཐིམ་པར་གྱུར་པར་བརྟག་གོ། །
དེ་ལྟར་རྡོ་རྗེ་ཆོས་ནི་རྒྱལ་པོ་ཆེ། ཉིད་ཀྱི་རིག་མ་གཞུག་པར་བྱ་བའི་དོན་དུ་་་
46-205