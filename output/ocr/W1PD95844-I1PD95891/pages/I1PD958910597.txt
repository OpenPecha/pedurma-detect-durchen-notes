५७५
བསྟན་འགྱུར། རྒྱུད། ༨༨FE
འདིར་བཤད་མི་དགོས་སོ། །ཡང་བསྒྲུབ་པ་པོས་ཐམས་ཅད་ཀྱི་ལུས་དང་ངག་
དང་སེམས་གསང་བ་འདི་ཞེས་པ་ནི་སྟོན་པ་ཕྱག་ན་རྡོ་རྗེས་བསྒྲུབ་པ་པོས་གང་
རུང་བ་དེ་དག་ཐམས་ཅད་འོག་ནས་འབྱུང་བའི་ཚུལ་དེ་བཞིན་གཤེགས་པ་ཐམས་
ཅད་ཀྱི་དོན་དམ་པར་སྐུ་དང་གསུང་དང་ཐུགས་ཀྱི་གསང་བའི་དོན་བཤད་པ་དེ་་་
བསྒོམ་པ་བྱ་བའི་དོན་གྱི་ཚུལ་གྱི་ཁྱད་པར་གཞན་ཡང་བཤད་པ་ཡིན་་ནོ། །དོན་་
དེས་ཡང་དུ་སྨོས་སོ། །དེ་ལྟར་ཡང་བསྒྲུབ་པ་པོས་•ཐམས་ཅད་ཀྱི་ལུས་དང་ངག་
དང་སེམས་གསང་བའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་ཐུགས་
ཞེས་པ་ནི་སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་གྱི་
ངོ་བོ་གཅིག་པར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེ་
གསུམ་དང་གཉིས་སུ་མེད་པའི་ངོ་བོ་འོག་ནས་འབྱུང་བའི་ཚུལ་གྱི་སྒྲུབ་●པ་པོ་ཉིད་
ཀྱི་ལུས་གཉིས་སུ་མེད་པའི་ངོ་བོར་བསྒོམ་པར་བྱ་བར་སྨོས་སོ། །དེ་ལྟར་ཉིད་ཀྱི་
སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་ལྟར་
སྐུ་རྡོ་རྗེ་དང་། གསུང་རྡོ་རྗེ་དངང་། ཐུགས་རྡོ་རྗེ་གཉིས་སུ་མེད་པའི་བཤད་པ་
དེ་བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་་
བྱུང་ངོ་ཞེས་པ་ནི། སྟོན་པ་ཕྱག་ན་རྡོ་རྗེས་ཇི་ལྟར་སྨོས་པའི་ཚུལ་གྱིས་བསྒྲུབ་པ་
པོའི་གསང་བའི་རྣལ་འབྱོར་ཆེན་པོའི་ཚུལ་གྱི་ལྟ་བ་ཁྱད་པར་དུ་བསྒོམ་པའི་དོན་་་
ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ།
ད་ནི་གཞན་ཡང་གསང་བའི་རྣལ་འབྱོར་ཆེན་པོའི་ལྟ་བུའི་ཚུལ་ཁྱད་པར་དུ་བསྒོམ་
པ་བྱ་བའི་ངོ་བོའི་དོན་བསྟན་པར་བྱ་སྟེ། གལ་ཏེ་བྱང་ཆུབ་མཆོག་འདོད་ན། །
ལག་པའི་ཕྱག་རྒྱ་མི་བཅིང་ངོ་། །ཐམས་ཅད་སྔགས་ཀྱི་དམ་ཚིག་འདི། །རྒྱལ་
བ་ཀུན་ཀྱང་མི་འདའོ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་གལ་ཏེ་
།
46-568