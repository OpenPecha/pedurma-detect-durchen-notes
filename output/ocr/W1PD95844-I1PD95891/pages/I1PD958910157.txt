༡༢༨
___བསྟན་འགྱུར། རྒྱུད། ༼ཤུ༽ ༨༨
དེ་རང་བཞིན་ནམ་མཁའ་དང་གཉིས་སུ་མེད་པ་ཡིན་ཏེ། དོན་དེས་བྱང་ཆུབ་ཀྱི་
སེམས་དངོས་པོའི་ཚུལ་དུ་མི་གནས་པར་བསྟན་ཏོ།
།ཆོས་གང་ཁམས་གསུམ་ན་
མི་གནས་པ་དེ་སྐྱེ་བ་མེད་དེ་ཞེས་པ་ནི། གོང་དུ་སྨོས་པའི་ཚུལ་གྱིས་ཆོས་ཐམས་
ཅད་ནམ་མཁའ་དང་གཉིས་སུ་མེད་པའི་ངོ་བོ་དེ་ལ་སྐྱེ་བ་མེད་པའི་ནམ་མཁའི་ངོ་
བོ་སྟོང་པ་དེ་བཞིན་དུ་དོན་དམ་པ་བྱང་ཆུབ་སེམས་ནམ་མཁའ་དང་གཉིས་སུ་མེད་
པའི་ངོ་བོ་མ་སྐྱེས་པ་ཡིན་ནོ། །དོན་དེས་གནས་ཁམས་གསུམ་ན་མི་གནས་པར་་
བསྟན་ཏོ། །འདི་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འབྱུང་བ་རྡོ་རྗེའི་
གནས་དེ་ཡིན་ནོ། །ཞེས་པ་ནི། འདི་ནི་ཞེས་པ་དོན་དམ་པ་བྱང་ཆུབ་ཀྱི་་་
སེམས་དེ་ནི་དཔལ་རྡོ་རྗེ་སེམས་དཔའ་ཉིད་ལ་སོགས་པ་རིགས་ལྔའི་བྱེ་བྲག་གི་དེ་་
བཞིན་གཤེགས་པ་ཐམས་ཅད་སྨོས་པ་དེ་དག་གིས་•གོང་དུ་སྨོས་པའི་ཡེ་ཤེས་ཀྱི་་་
འབྲས་བུ་རྡོ་རྗེར་མིང་བཏགས་པ་དོན་སྟོང་པའི་ངོ་བོ་བླ་ན་མེད་པའི་གནས་ཆོས་་
ཀྱི་སྐུ་ཡིན་ཏེ། དེ་འབྱུང་བར་བྱེད་པའོ། །གཞན་ཡང་དེ་བཞིན་གཤེགས་པ་་་
ཐམས་ཅད་ཀྱི་ཡེ་ཤེས་དང་གཉིས་སུ་མེད་པའི་ངོ་བོར་བྱང་ཆུབ་སེམས་བསྟན་ཏོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་རྨི་ལམ་དེ་ནི་བདག་གིས་་་་
ཁམས་གསུམ་དུ་རྨི་ལམ་མཐོང་བར་བྱའོ་སྙམ་དུ་མི་སེམས་སོ། །ཞེས་པ་ནི། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་དོན་ནི་བདེ་སྟེ། བཤད་མི་་
དགོས་སོ། །གོང་དུ་སྨོས་པའི་རྨི་ལམ་དེ་མཐོང་མ་ཐག་ཏུ་རང་བཞིན་གྱིས་ངོ་བོ་
མེད་པར་གྱུར་པ་ཡིན་ནོ། །རྨི་ལམ་དེ་བདག་གིས་ཁམས་གསུམ་དུ་རྨི་ལམ་མཐོང་
བར་བྱའོ་སྙམ་དུ་མི་སེམས་སོ་ཞེས་པ། སྒྲུབ་པ་པོ་ཉིད་དང་བཅས་པ་གནས་
ཁམས་གསུམ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱིས་འཇིག་པ་དང་། ངོ་བོ་
མེད་པ་དང་། སྐད་ཅིག་མར་བལྟ་བར་བྱ་བར་གསུངས་སོ། །དོན་དེས་རྨི་
46-128