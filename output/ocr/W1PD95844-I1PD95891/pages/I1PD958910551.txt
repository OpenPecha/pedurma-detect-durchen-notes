५२२
བསྟན་འགྱུར། རྒྱུད། །༨༨
དོན་དུ་གསུངས་སོ། །ད་ནི་གཞན་ཡང་སྟོན་པ་ཕྱག་ན་རྡོ་རྗེ་ཅི་ཡང་མི་གསུང་
བར་གྱུར་པ་དེའི་དོན་བསྟན་པར་བྱའོ། །དེ་ནས་ཕྱག་ན་རྡོ་རྗེ་དེ་བཞིན་གཤེགས་
པ་ཐམས་ཅད་ཀྱི་བདག་པོས། རྡོ་རྗེ་འཛིན་པ་ཐམས་ཅད་ཀྱི་སྐུ་དང་ཐུགས་ཀྱི་
སྙིང་པོ་རྡོ་རྗེ་མཉམ་པ་ཉིད་རྣམ་པར་བསམས་ནས་ཅང་མི་གསུང་བར་བཞུགས་
པར་གྱུར་ཏོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་
ནི་མདུན་དུ་སྨོས་པའི་སྔགས་ཐམས་ཅད་འཛིན་པའི་ལས་དང་པོ་པའི་དམ་ཚིག་གི་
བསྒྲུབ་པའི་དོན་སྟོན་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་
མེད་པར་མཉམ་པའི་ངོ་བོའི་ཐུགས་མཛད་པ་དེ་མཚོན་པར་བསྟན་ཏོ། །དེ་ལྟར་
དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་་
ཀྱི་བདག་པོ་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ། འདིར་བཤད་
མི་དགོས་སོ། །རྡོ་རྗེ་འཛིན་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་སྙིང་
པོ་ཞེས་པ་ན། རྡོ་རྗེར་མིང་བཏགས་པ་ནི། རྣམ་པར་སྣང་མཛད་ལ་སོགས་པ་
རིགས་ལྔའི་བྱེ་བྲག་གི་དེ་བཞིན་གཤེགས་པ་ཐམས་ཅད་ཡིན་ནོ། །འཛིན་པར་་་་
མིང་བཏགས་པ་མདུན་དུ་སྨོས་པའི་དེ་བཞིན་གཤེགས་པ་དེ་དག་ཐམས་ཅད་ཀྱིས།
ཉིད་ཉིད་ཀྱི་རྡོ་རྗེའི་སྐུ་ཕྱག་རྒྱས་ངོ་བོས་འཛིན་པའོ། །དོན་དེས་དེ་བཞིན་་་
གཤེགས་པ་ཐམས་ཅད་རྡོ་རྗེ་འཛིན་པར་སྨོས་སོ། །སྐུ་དང་གསུང་དང་ཐུགས་རྡོ་
རྗེའི་སྙིང་པོར་མིང་བཏགས་པ་མདུན་དུ་སྨོས་པའི་དེ་བཞིན་གཤེགས་པ་དེ་དག་་་་
དོན་དམ་པར་སྐུ་དང་གསུང་དང་ཐུགས་རྡོ་རྗེ་ཡེ་ཤེས་དེ་ནི་དུས་འདིར་དོན་དམ་་
པ་བྱང་ཆུབ་སེམས་སྙིང་པོ་ངོ་བོར་སྨོསས་སོ། །དེ་ལྟར་རྡོ་རྗེ་འཛིན་པ་ཐམས་ཅད་
ཀྱི་སྐུ་དང་གསུང་དང་ཐུགས་ཀྱི་སྙིང་པོའི་དོན་དུ་གསུངས་སོ། །རྡོ་རྗེ་མཉམ་པ་་
ཉིད་རྣམ་པར་བསམ་•ནས་ཞེས་པ་ནི། མདུན་དུ་སྨོས་པའི་ཚུལ་གྱི་རྡོ་རྗེ་སྙིང་པོ་
46-522