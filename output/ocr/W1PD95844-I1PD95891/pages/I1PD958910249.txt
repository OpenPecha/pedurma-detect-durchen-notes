२२०
བསྟན་འགྱུར། རྒྱུད།༽ ༨༨g 67g
སོར་རྟོག་པའི་ཡེ་ཤེས་ཀྱི་ངོ་བོར་སྤྲོ་བར་བྱའོ། །དེ་མ་ཐག་ཏུ་གསུང་གི་རིགས་ཀྱི་
བྱེ་བྲག་གི་ཕྱིའི་ཐིག་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེའི་
དུས་སུ་ཕྱིའི་ཐིག་དེ་ཡེ་ཤེས་ཀྱི་ཐིག་དང་གཉིས་སུ་མེད་པའི་ངོ་བོར་གྱུར་པར་་་
བརྟག་གོ། །དེ་བྱས་པའི་འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་་
གནས་སུ་སྔགས་ཀྱི་ས་བོན་ཡིག་འབྲུ་སྭ་བསམ་མོ། །དེ་ཁ་དོག་སེར་པོ་རིན་པོ་ཆེ་
འཛམ་བུ་ན་ད་ལྟ་བུའོ། །དེ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་
ཀྱི་ཁུ་བ་བཞིན་དུ་གྱུར་པར་བརྟག་གོ། །ས་བོན་དེ་ལས་ཡེ་ཤེས་ཀྱི་ཐིག་གི་ངོ་བོར་
གྱུར་པར་བྱའོ། །དེ་ཁ་དོག་སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་དེ་སྤྲོ་བར་
བྱའོ། ། །དེ་མ་ཐག་ཏུ་རིན་པོ་ཆེའི་རིགས་ཀྱི་བྱེ་བྲག་གི་ཕྱིའི་ཐིག་ལ་གཉིས་སུ་་་་
མེད་པར་ཐིམ་པར་གྱུར་པར་བརྟག་གོ། །དེའི་དུས་སུ་ཕྱིའི་ཐིག་དེ་ཡེ་ཤེས་ཀྱི་་་་
ཐིག་དང་གཉིས་སུ་མེད་པའི་ངོ་བོར་གྱུར་པར་བརྟག་གོ། །དེ་བྱས་པའི་འོག་ཏུ་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧ་
བསམ་མོ། །དེ་ཁ་དོག་ལྗང་གུ་རིན་པོ་ཆེ་བཻ་ཌཱུརྱ་ལྟ་བུ་གཟི་བརྗིད་ཀྱིས་འབར་་་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་པར་བརྟག་གོ། །ས་བོན་དེ་་
ལས་ཡེ་ཤེས་ཀྱི་ཐིག་གི་ངོ་བོར་གྱུར་པར་བྱའོ། །དེ་ཁ་དོག་ལྗང་གུ་བྱ་བ་ནན་གྱི་
ཡེ་ཤེས་ཀྱི་ངོ་བོ་སྤྲོ་བར་བྱའོ། །དེ་མ་ཐག་ཏུ་ལས་ཀྱི་རིགས་ཀྱི་བྱེ་བྲག་གི་ཕྱིའི་་་་
ཐིག་དེ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེའི་དུས་སུ་ཕྱིའི་་
ཐིག་དེ་ཡེ་ཤེས་ཀྱི་ཐིག་དང་གཉིས་སུ་མེད་པར་གྱུར་པར་བརྟག་གོ།
།གཞན་ཡང་
ཐུགས་ཀྱི་རིགས་ཀྱི་བྱེ་བྲག་གི་བྱང་ཆུབ་སེམས་དཔའ་རྣམས་དང་། ཁྲོ་བོ་རྣམས་
ཀྱི་དཀྱིལ་འཁོར་བྱ་བའི་དུས་སུ་ཐུགས་ཀྱི་དཀྱིལ་འཁོར་མི་བསྐྱོད་པ་རྡོ་རྗེ་འཛིན་
ཉིད་ཀྱི་ཡེ་ཤེས་ཐིག་ཏུ་གྱུར་པར་བྱ་བར་ཅི་ལྟར་སྨོས་པ་དེ་བཞིན་དུ་ཆོ་གའི་ཚུལ་་་
46-220