२१०
བསྟན་འགྱུར། རྒྱུད། ༼༽ ༨༨ra7
ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུའོ། །དེ་མ་ཐག་ཏུ་སྔགས་ཀྱི་་
ས་བོན་ཧཱུཾ་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་་་
པར་ཐིམ་པར་གྱུར་པར་བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་
ཌ་ལིའི་སྐུ་ཕྱག་རྒྱ་སྐྱེད་པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན།
གཡོན་དང་པོ་ན་རྡོ་རྗེ་ཞགས་པ་འཛིན། གཞན་སྐུ་མདོག་དང་ཞལ་དང་། ཕྱག་
དང་ཕྱག་མཚན་དང་། རྒྱན་རྣམས་ནི་མདུན་དུ་ཇི་ལྟར་སྨོས་པ་དང་སྦྱར་རོ། །
དེ་ལྟ་བུའི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན
གྱི་ཁམས་ཐམས་ཅད་དུ་སྤྲོ་བར་བྱའོ། །དེ་མ་ཐག་ཏུ་མདོ་སྡེ་ལ་སོགས་པའི་ཞིང་
ཁམས་ཐམས་ཅད་ན་གནས་པའི་སངས་རྒྱས་དེ་དག་ཐམས་ཅད་རྡོ་རྗེ་སྐྱོ་བ་དང་
ཞགས་པས་དགུག་པར་བྱའོ། །དེའི་འོག་ཏུ་དགུག”པར་མཛད་མཁན་ཁྲོ་བོའི་
རྒྱལ་པོ་དང་བཅས་པར་སྤྲོ་བའི་གནས་སུ་བསྡུ་བར་བྱའོ། །བསྟན་པར་བྱ་སྟེ།
སྔགས་ཀྱི་བསྒྲུབ་པ་བྱ་བར་མིང་བཏགས་པ་ནི་གོང་དུ་སྨོས་པའི་སྔགས་ཀྱི་ས་བོན་་
ཡིག་འབྲུ་ཧཱུཾ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་སྤྲིན་བཞིན་དུ་སྤྲོས་
པ་ཡིན་ནོ། །དེ་སྤྲོ་བའི་དུས་སུ་རྡོ་རྗེར་མིང་བཏགས་པ་དཀྱིལ་འཁོར་གྱི་བདག་་
པོ་དང་གཉིས་སུ་མེད་པར་བསྒོམ་པར་བྱའོ། །གསང་བ་ཞེས་པ་ནི། གོང་དུ་་
སྨོས་པའི་ཚུལ་དུ་ཐབས་དང་ཤེས་རབ་རོལ་པ་བྱས་ནས་བྱང་ཆུབ་སེམས་གསང་་་་
བའི་ས་བོན་བསྐྱེད་པ་དེ་སྔགས་ཀྱི་ཡིག་འབྲུ་ཡེ་ཤེས་ཀྱི་ས་བོན་དང་གཉིས་སུ་མེད་
པར་གྱུར་པ་ལས་ཇི་ལྟར་སྨས་•པའི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་
བསྐྱེད་ནས་སྤྲོས་པའོ། །དེ་ལྟར་བསྐྱེད་པའི་ཚུལ་གྱི་ཆོ་ག་དེ་ནི་རྨད་པོ་ཆེའི་དོན་
དུ་གསུངས། མདོར་བསྡུ་བ་དེ་ལྟར་སྔགས་བསྒྲུབ་པ་བྱ་བ་ཡངང་། རྡོ་རྗེ་གསང་
བ་རྨད་པོ་ཆེའི་དོན་དུ་གསུངས་སོ། །ཁྲོ་བོའི་རྒྱལ་པོས་བཀུག་ནས་ནི་ཞེས་པའི་་
46-210