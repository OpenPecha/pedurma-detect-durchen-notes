74°
བསྟན་འགྱུར། རྒྱུད། ༨༨
རྣམ་པར་སྣང་མཛད་ལ་སོགས་པ་འཁོར་གྱི་དེ་བཞིན་གཤེགས་པས་བྱེ་བྲག་གཉིས་
ཀྱི་མཆོད་པ་ཆེན་པོ་བྱས་མ་ཐག་ཏུ་སྟོན་པ་མི་བསྐྱོད་པ་རྡོ་རྗེ་འཛིན་ལ་སྙོམས་པར་
ཞུགས་པ། མཚོན་པར་སྨོས་སོ། །བཅོམ་ལྡན་འདས་ཞེས་པ་ནི། སྟོན་པ་
ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་ཡིན་པར་སྡུད་པ་པོས་་་་
སྨོས་སོ། །དེའི་དོན་མདུན་དུ་ཅི་ལྟར་བཤད་པ་བཞིན་དུ་སྦྱར་རོ། །ཕྱག་ན་རྡོ་
རྗེ་དེ་བཞིན་གཤེགས་པ་ཞེས་ནི་ཅི་ལྟར་མདུན་དུ་བཤད་བཞིན་དུ་འདིར་སྦྱར་རོ། །
དེ་ལྟར་ཕྱག་ན་རྡོ་རྗེའི་དོན་དུ་གསུངས་སོ།
།རྡོ་རྗེའི་དཀྱིལ་འཁོར་ཐམས་ཅད་
ཅེས་པ་ནི། རྡོ་རྗེ་ནི་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་བརྗོད་
དུ་ཡོད་པ་དངང་། བརྗོད་དུ་མེད་པའི་དེ་བཞིན་གཤེགས་པ་དང་། བྱང་ཆུབ་
སེམས་དཔའ་ལ་སོགས་པ་འཁོར་ཐམས་ཅད་ནི་རྡོ་རྗེ་ཐམས་ཅད་དུ་སྨོས་སོ། །
དཀྱིལ་འཁོར་ཞེས་པ་ནི། དུས་འདིར་ཐེག་པ་ཆེན་པོ་གསང་སྔགས་ཀྱི་ཆོས
འཁོར་ལོ་བསྐོར་བའི་གནས་ཀྱི་ངོ་བོ་ཡེ་ཤེས་ཀྱི་གཞལ་ཡས་ཁང་དེ། གོང་དུ་སྨོས་
པའི་ཚུལ་གྱིས་རྡོ་རྗེར་མིང་བཏགས་པ་དེ་དག་གིས་ཤིན་ཏུ་གང་བར་གནས་པ་ཡིན་
ནོ༑ །དོན་དེས་ཡེ་ཤེས་ཀྱི་གཞལ་ཡས་ཁང་རྡོ་རྗེ་ཐམས་ཅད་ཀྱི་དཀྱིལ་འཁོར་དུ་
སྨོས་སོ། །དེ་ལྟར་རྡོ་རྗེ་ཐམས་ཅད་ཀྱི་དཀྱིལ་འཁོར་གྱི་དོན་དུ་གསུངས་སོ། །
སེང་གེའི་དམ་ཚིག་གི་རྒྱལ་པོ་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་་
ཞུགས་ནས་ཞེས་པ་ནི། སྟོན་པ་ཕྱག་ན་རྡོ་རྗེས་དེ་བཞིན་གཤེགས་པས་ཅི་ལྟར་་་
སྨོས་པའི་ཚུལ་གྱི་འཁོར་ཕུན་སུམ་ཚོགས་པ་ཐམས་ཅད་ཀྱི་ནང་དུ་ཞེ་སྡང་ཆེན་པོའི་
ཐུགས་དགྱེས་པས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་
པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་མཛད་ནས། བདེ་བར་་
གཤེགས་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ། བྱང་
46-150