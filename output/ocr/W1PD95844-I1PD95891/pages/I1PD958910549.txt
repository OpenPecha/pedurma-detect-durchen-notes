५२०
བསྟན་འགྱུར། རྒྱུད། (༨༨
ཞེས་པ་ནི། བསྒྲུབ་པ་པོས་མདུན་དུ་སྨོས་པའི་ཚུལ་གྱི་ཁ་ཟས་ཟོས་པའི་འོག་ཏུ་་
དེ་ཞུ་བའི་འོག་ཏུ་ཕྱི་སར་མིང་བཏགས་པ་འཆག་པའི་སྐབས་སུ་རྡོ་རྗེ་འཛིན་པའི་་
སྐུ་ཕྱག་རྒྱ་བསྒྲུབ་པ་པོ་གཉིས་སུ་མེད་པའི་ངོ་བོར་བསྒོམ་པ་བྱ་བར་སྨོས་སོ།
།དེ་
ལྟར་ཕྱིའི་རྡོ་རྗེའི་འཛིན་པའི་དོན་དུ་གསུངས་སོ། །རྡོ་རྗེ་ཆོས་ལ་བརྟག་པར་ནི། །
ཆོ་གས་སྦྱོར་བ་དབྱེ་བར་བྱ་ཞེས་པ་ནི། མདུན་དུ་སྨོས་པའི་ཚུལ་དུ་བཤད་པ་་་་
གཅིག་པའི་འོག་ཏུ་དམ་རྫས་བཤད་པ་དེ་ནི་ལེའུ་ལྔ་པའི་ཚུལ་གྱིས་སྔགས་ཀྱིས་བྱིན་
གྱིས་བརླབ་པ་དང་། བསྒོམ་པར་བཟའ་བར་བྱའོ། །དེའི་དུས་སུ་བཤད་པའི་
རོ་མྱོང་བ་དེ་ནི་རྡོ་རྗེ་ཆོས་སུ་མིང་བཏགས་པ་གསུང་གི་རིག་སྔགས་སྣང་བ་མཐའ་
ཡས་ཡིན་ཏེ། དེ་སོ་སོར་རྟོག་པའི་ཡེ་ཤེས་སོ། །དེའི་ངོ་བོ་བཤད་པའི་རོའོ། །
དེ་ལྟར་དུས་རྟག་ཏུ་བསྒོམ་པར་བྱའོ། །གཞན་ཡང་ཆོ་གས་བཞིན་དུ་སྤྲོ་བར་བྱ་་
བར་མིང་བཏགས་པ། མདུན་དུ་སྨོས་པའི་བྱེ་བྲག་གསུམ་ཟས་སུ་ཟ་བའི་དུས་སུ་
གསང་སྔགས་ཀྱི་བསྒོམ་པ་བྱ་བར་སྤྱད་པར་བྱ་ཞིང་།
སྦྱོར་བ་ནི་འདོད་ཆགས་་་
དང་ཞེ་སྡང་ལ་སོགས་པ་ཉོན་མོངས་པའི་དགྲ་ཐམས་ཅད་ཡིན་ཏེ། དེ་དག་རྩ་བ་
ནས་ཕྱུང་བའམ་མེད་པར་བྱ་བའི་ཆོ་གའི་ཚུལ་བྱས་པ་ནི་མདུན་དུ་སྨོས་པའི་དོན་
དེར་སྨོས་སོ། །གཞན་ཡང་སྦྱོར་བ་ནི་བརྡའ་སྐད་དེ། གསང་བའི་དཀྱིལ་
འཁོར་ནི། ཤེས་རབ་མའི་བྷ་ག་ཡིན་ཏེ། དེ་ཆོ་གའི་སྦྱོར་བ་མིང་བཏགས་པ་
བསྒྲུབ་པ་པོས་མདུན་དུ་སྨོས་པའི་བྱེ་བྲག་གསུམ་གྱི་ཁ་ཟས་གསང་སྔགས་ཀྱི་སྤྱོད་
པས༑ བསྒོམ་པའི་ཆོ་ག་བྱ་ཞིང་རྡོ་རྗེ་ཆོས་ཀྱི་སྣང་བ་མཐའ་ཡས་ཡིན་ཏེ། དེ་
དང་གཉིས་སུ་མེད་པའི་ང་རྒྱལ་གྱིས་ཐབས་དང་ཤེས་རབ་རོལ་པ་བྱ་བ་ཡིན་ནོ། །
བསྟན་པར་བྱ་སྟེ།
མདུན་དུ་སྨོས་པའི་གསང་བའི་དཀྱིལ་འཁོར་ཤེས་རབ་མའི་་
བྷ་གའི་ངོ་བོ་དེ་ནི།
སྦྱོར་བར་མིང་བཏགས་པའི་གསང་བའི་རྡོ་རྗེ་བཅུག་ནས་་་
46-520