རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१७१
ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བསྟན་ཏོ། །གཞན་ཡང་་་
དཀྱིལ་འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་དཀྱིལ་འཁོར་
གྱི་ལྷ་ཀུན་གྱི་གདན་ཕུན་སུམ་ཚོགས་པ་བྲི་བར་བྱ་བ་བསྟན་པར་བྱ་སྟེ། དཀྱིལ་་
འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
ལྔ་ཟླ་བའི་སྟེང་དུ་དུས་འདིར་འཁོར་ལོ་རྩིབས་བརྒྱད་པ་དེའི་སྟེང་དུ་པད་མ་དམར་
པོ་འདབ་མ་བརྒྱད་དོ། །དེ་བཞིན་དུ་བྱང་ཆུབ་སེམས་དཔའ་བརྒྱད་ཀྱང་བྲི་བར་
བྱའོ།༑ །དེ་བཞིན་གཤེགས་པའི་ལྷ་མོ་རྣམས་ཀྱི་གདན་ནི་པད་མ་དེའི་སྟེང་དུ་་་་
དུས་འདིར་ཟླ་བ། དེའི་སྟེང་དུ་འཁོར་ལོ་རྩིབས་བརྒྱད་པ་ཁ་དོག་དཀར་པོ་བྲི་་་
བར་བྱའོ། །དེ་བཞིན་དུ་བྱང་ཆུབ་སེམས་དཔའ་བརྒྱད་ཀྱི་ལྷ་མོ་ཡང་བྲི་བར་བྱའོ༎
དོན་གཞན་ཡང་བཤད་པར་བྱ་སྟེ། བདག་པོ་ལ་སོགས་པ་དེ་བཞིན་གཤེགས་པ་
རྣམ་པ་ལྔ་དང་། བྱང་ཆུབ་སེམས་དཔའ་བརྒྱད་ཀྱི་གདན་ཟླ་བ་གཅིག་པུ་བྲི་བ་་
ཡང་མི་འགལ་ལོ། །དེ་བཞིན་གཤེགས་པ་རྣམས་ཀྱི་ལྷ་མོ་དང་།
བྱང་ཆུབ་
སེམས་དཔའ་བརྒྱད་ཀྱི་ལྷ་མོ་རྣམས་ཀྱི་པད་མ་ཅིག་པུ་བྲི་ཡང་མི་འགལ་ལོ།
གཞན་ཡང་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བརྒྱད་ནི། ལེའུ་བཞི་པའི་་
ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་བཞིན་དུ་འདིར་བྱ་སྟེ། པད་མ་འདབ་
བརྒྱད་པའི་སྟེང་དུ་ཉི་མའི་དཀྱིལ་འཁོར་བྲི་བར་བྱའོ། །དེ།དེ་ནི་དཀྱིལ་འཁོར་གྱི་་་
བདག་པོ་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་
ཀྱི་ཕྱག་མཚན་དགོད་པར་བྱ་བའི་ཆོ་གའི་དོན་བསྟན་པར་བྱ་སྟེ། དེའི་ནང་དུ་་་
འཁོར་ལོ་ནི། །རྡོ་རྗེའི་ཆོ་གས་བྲི་བར་བྱ། །སྔགས་རྣམས་ཀྱི་ནི་གསང་བའི་
མཆོག །ཕྱག་ན་རྡོ་རྗེ་གནས་སུ་དགོད། །ཅེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། དེའི་ནང་ནི་གོང་དུ་སྨོས་པའི་གྲུ་བཞི་དང་། ཟུར་བཞི་དང་།
46-161
1