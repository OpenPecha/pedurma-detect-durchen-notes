རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
クク
ཐུགས་དགྱེས་པ་སྐྱེད་ནས་སྒྲུབ་པ་པོ་རྣམས་ཀྱིས་དངོས་གྲུབ་ཀྱི་འབྲས་བུ་བླ་ན་་་
མེད་པ་ཐོབ་པར་བྱ་བའི་ཕྱིར། ལེའུ་བཅུ་བདུན་པ་བཤད་པར་མཛད་པའི་ཕྱིར།
འོག་ནས་འབྱུང་བའི་བསྟོད་པའི་ཚིག་གི་ཚུལ་གྱིས་སྟོན་པ་བསྐུལ་བར་སྨོས་སོ། _ །
དེ་ལྟར་དེ་ནས་ཀྱི་དོན་དུ་གསུངས་སོ།
།བཅོམ་ལྡན་འདས་དེ་བཞིན་གཤེགས་པ་
ཐམས་ཅད་དུ་ཞེས་པ་ནི། མདུན་དུ་བཤད་པས་བདེ་སྟེ་འདིར་བཤད་མི་དགོས་
སོ༑ །ཡང་འདུས་ནས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱི་ལེའུ་་
བཅུ་དྲུག་པ་བཤད་པའི་དེ་རྫོགས་མ་ཐག་དུ། མདུན་དུ་སྨོས་པ་དེ་རྣམ་པར་སྣང་
མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་པའི་འཁོར་གྱིས་ངོ་བོ་དེ་་
བཞིན་གཤེགས་པ་གཅིག་ཏུ་འདུས་པར་སྨོས་སོ། །གཞན་ཡང་འདུས་པའི་དོན་་
ལེའུ་དང་པོ་ལས་ཇི་ལྟར་བཤད་པ་དེ་བཞིན་དུ་འདིར་སྦྱར་བ་ཡང་མི་འགལ་བར་་
སྨོས་སོ།
།དེ་ལྟར་ཡང་འདུས་ནས་ཀྱི་དོན་དུ་གསུངས་སོ། །བཅོམ་ལྡན་འདས་
ཞེས་པ་ནི། སྟོན་པ་མི་བསྐྱོད་པའི་རྡོ་རྗེ་འཛིན་ཉིད་ཀྱི་ཡོན་ཏན་གྱིས་བསྟོད་པའི་
མཚན་བཅོམ་ལྡན་འདས་ཡིན་པར་སྡུད་པ་པོས་སོ། །དེའི་དོན་མདུན་དུ་བཤད་
པས་བདེ་སྟེ་འདིར་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་རྡོ་རྗེ་དེ་བཞིན་གཤེགས་པ་ལ་ཞེས་པ་ནི།
རྣམ་པར་
སྣང་མཛད་ལ་སོགས་པའི་དེ་བཞིན་གཤེགས་པ་ཐམས་ཅད་དོན་དམ་པར་སྐུ་དང་
གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་ཡིན་ནོ། །དེ་དང་གཉིས་
སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ཡིན་ནོ།
།དེ་ནི་
ད་གཤེགས་པ་ཐམས་ཅད་བསྐྱེད་པར་མཛད་མཁན་བདག་པོའི།
དོན་་་་
དེས་སྟོན་པའི་མཚན་སྐུ་དང་གསུང་དང་ཐུགས་དེ་བཞིན་གཤེགས་པའི་ཡིན་པར་་
སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
46-411