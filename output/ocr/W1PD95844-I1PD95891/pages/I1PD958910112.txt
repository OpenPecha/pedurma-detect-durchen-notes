རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༨ ༣
ཡང་གལ་ཏེ་སྒྲུབ་པ་པོ་གསུང་རྡོ་རྗེ་སྣང་བ་མཐའ་ཡས་ལ་དད་པ་སྐྱེས་ནས་དང་པོ་
ནད་པའི་མདུན་དུ་གོང་དུ་སྨོས་པའི་ཚད་དང་དབྱིབས་ཀྱི་དཀྱིལ་འཁོར་བྱའོ། །
དེའི་འོག་ཏུ་སྒྲུབ་པ་པོས་ཐུགས་རྗེ་ཆེན་པོ་བསྐྱེད་ནས་དེའི་སྟེང་དུ་མོས་པའི་སྐྱིལ་་
མོས་འདུག་གོ། །དེ་མ་ཐག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་གསུང་་
རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་བྱའོ།
།དེ་ཉིད་ཀྱི་ཤེས་རབ་མ་
ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། _ །
གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་་་
ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བྱ་བ་ཡིན་ནོ། །དེ་
ལྟ་བུའི་སྐུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེའི་དུས་སུ་སྒྲུབ་པ་པོ་ཉིད་ཀྱི་གསང་བའི་ཐུགས་ཀ་ཡེ་་་་
ཤེས་སེམས་དཔའི་གནས་ནས་སྔགས་ཀྱི་ས་བོན་ཡིག་འབྲུ་ཨ་ཁ་དོག་དམར་པོ་སོ་་་
སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་འབར་བ་སྤྲིན་བཞིན་དུ་སྤྲོ་བར་བྱའོ། །
དེ་མ་ཐག་ཏུ་སྔགས་ཀྱི་ས་བོན་ཡིག་འབྲུ་ཨའི་སྤྲིན་དེ་སེམས་ཅན་ནད་པའི་ལུས་་
ཀུན་ལ་ཐིམ་པར་གྱུར་པར་བསམ་མོ། །ཚུལ་དེ་ལྟར་བསྒོམ་པ་དང་། སྤྲོས་
པས་བྱིན་གྱིས་བརླབས་པའི། སྦྱོར་བ་བྱ་བའི་དུས་སུ་ལེའུ་དང་པོ་ལས་འབྱུང་
བའི་དོན་གྱི་ངོ་བོ་གསུང་རྡོ་རྗེ་སྣང་བ་མཐའ་ཡས་ཀྱི་གསང་བའི་མཚན་སྔགས་ཀྱི་་
དེ་སེམས་བརྟན་པས་གསལ་བར་བཟླས་པར་བྱའོ། །ཨ་རོ་ལིག་བསྟན་པར་བྱ་སྟེ།
གོང་དུ་སྨོས་པའི་བསྒོམ་པ་དང་། སྤྲོ་བས་བྱིན་གྱིས་བརླབ་པ་དང་། བཟླས་པ་
བྱས་པས་སེམས་ཅན་ནད་པའི་ནད་ཐམས་ཅད་མེད་པ་དང་པོར་སོས་པར་འགྱུར་
བར་བསྟན་ཏོ། །གཞན་ཡང་གལ་ཏེ་ཐུགས་རྡོ་རྗེ་མི་བསྐྱོད་པ་ལ་དད་པ་སྐྱེས་ན་
དང་པོ་ནད་པའི་མདུན་དུ་གོང་དུ་སྨོས་པའི་ཚད་དང་དབྱིབས་ཀྱི་དཀྱིལ་འཁོར་་་་
46-83