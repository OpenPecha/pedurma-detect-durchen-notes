རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པ༑ དུས་འདིར་ཡེ་ཤེས་ཀྱི་མཚོན་ཆའི་བྱེ་བྲག་སྣ་ཚོགས་འཛིན་པ། རྒྱན་གྱི་
བྱེ་བྲག་སྣ་ཚོགས་ཀྱིས་བརྒྱན་པ། ཞེ་སྡང་ཆེན་པོས་ཁྲོས་ཏེ། འབར་བ་ཆེན་་
པོའི་འོད་ཀྱིས་འབར་བའོ། །ཚུལ་དེ་ལྟར་ནམ་མཁའི་དབྱིངས་ཀྱི་གནས་སུ་
སངས་རྒྱས་དང་བྱང་ཆུབ་སེམས་དཔས་རྣམ་པར་གང་བར་བསྒོམ་པར་བྱའོ། །
མདོར་བསྡུ་བ་དེ་ལྟར་སངས་རྒྱས་བྱང་ཆུབ་སེམས་དཔའ་ཡིས། ཡོངས་སུ་གང་་
བར་བསྒོམས་•ནས་ནིའི་དོན་དུ་གསུངས་སོ། །གདུག་པ་ཐམས་ཅད་བརྡེག་ན་ནི༎
རྡོ་རྗེ་འཛིན་པ་ཉིད་ཀྱང་འཆི་ཞེས་པ་ནི། གོང་དུ་སྨོས་པའི་ཚུལ་དུ་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་སྤྲོས་མ་ཐག་ཏུ། དེ་དག་གིས་དུས་་་
གཅིག་ཏུ་བསྒྲུབ་པ་པོའི་དགྲ་ཅི་ལྟར་སྨོས་པའི་སྦྱར་•བའི་ངོ་བོ་མདུན་ན་འདུག་པ་
དེའི་སྟེང་དུ་ཁྲོ་བོ་ཆེན་པོས། ཡེ་ཤེས་ཀྱི་མཚོན་ཆ་འབར་བ་ཕབ་པས་བརྡེག་པར་
བསྒོམ་མོ། །བསྟན་པར་བྱ་སྟེ། དེ་ལྟར་ཡེ་ཤེས་ཀྱི་མཚོན་ཆས་བརྡེག་མ་ཐག་་
ཏུ་རྡོ་རྗེ་འཛིན་སྟོན་པ་མི【སྐྱོད་པ་རྡོ་རྗེ་འཛིན་"ཉིད་ཀྱང་འཆིའོ། །དེ་ནི་ལ་དོར་
བའི་ཚིག་ཏུ་སྨོས་སོ། །གཞན་ཕྱིའི་དགྲ་མ་རུངས་པ་མི་དང་མི་ཡིན་པ་ཐམས
ཅད་འཆི་བ་ནི་ངོ་མཚར་ཡང་མི་ཆེའོ། །དེ་ལྟར་གདུག་པ་ཐམས་ཅད་བརྡེག་ན་ནི།
རྡོ་རྗེ་འཛིན་པ་ཉིད་ཀྱང་འཆིའི་དོན་དུ་གསུངས་སོ། །ད་ནི་གོང་དུ་སྨོས་པའི་
ཐམས་ཅད་སྤྲོའོ། ། དེ་མ་ཐག་ཏུ་སྐད་ཅིག་ཙམ་གྱིས་དགྲ་གསད་པར་བྱ་བ་དེ་
རྡོ་རྗེ་ཀྱོ་བས་སྙིང་ག་ནས་གཟུང་། རྡོ་རྗེ་ཞགས་པས་མགུལ་པ་ནས་བཅིངས་ཏེ།
བཀུག་ནས་བསྒྲུབ་པ་པོས་ཉིད་ཀྱི་མདུན་དུ་བཞག་པར་བསམ་མོ། །དེའི་དུས་སུ་
འགུགས་པར་མཛད་མཁན་ཁྲོ་བོའི་རྒྱལ་པོ་ཨ་མྲི་ཏ་ཀུཎྜ་ལིའི་སྐུ་ཕྱག་རྒྱ་སྒྲུབ་པ་པོ་
ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བྱའོ། །ཚུལ་དེ་ལྟར་དགྲ་་
དགུག་པའི་བསམ་གཏན་རབ་ཏུ་བྱ་བར་སྨོས་སོ། །དེ་ལྟར་བསམ་ནས་བསམ་་་་
46-41