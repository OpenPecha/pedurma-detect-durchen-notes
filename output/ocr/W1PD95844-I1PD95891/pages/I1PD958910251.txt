२२२
བསྟན་འགྱུར། རྒྱུད། ༼༽ ༨༨
ཅད་ཅི་ནང་ན་གང་བྲི་བ་དེའི་དཀྱིལ་འཁོར་གྱི་བདག་པོ་ལ་སོགས་པ་འཁོར་དེ་་་་་
དག་གི་ཉིད་ཉིད་ཀྱི་གནས་དང་གདན་གྱི་སྟེང་དུ་ཉིད་ཉིད་ཀྱི་ཁ་དོག་གི་ཚོན་རྩིས་
སྐུ་ཕྱག་རྒྱའི་མཚན་མའི་ངོ་བོ་བྲི་བར་སྨོས་པ་དེ་ནི་ཉི་ཤུ་རྩ་ལྔའི་བྱེ་བྲག་ཏུ་གཉིས་་
སུ་མེད་པར་བསྒོམ་པར་བྱ་བ་ཡིན་ནོ། །དེའི་དོན་གསལ་བར་བསྟན་པར་བྱ་བ་སྟེ།
དཀྱིལ་འཁོར་གྱི་བདག་པོ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་སྐུ་ཕྱག་་་
རྒྱའི་ཕུང་པོ་ལྔ་དང་ཁམས་ལྔ་དང་། དབང་པོ་ལྔ་དང་། ཡུལ་ལྔའོ། །དེ་སོ་
སོར་བྱེ་བྲག་ཏུ་བཤད་པར་བྱ་སྟེ། གཟུགས་ཀྱི་ཕུང་པོ་དང་ཚོར་བའི་ཕུང་པོ་དང་།
འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་་་་
ཕུང་པོ་ལྔའོ། །ཁམས་ལྔ་ནི། སའི་ཁམས་དང་། ཆུའི་ཁམས་དང་། མེའི་
ཁམས་དང་། རླུང་གི་ཁམས་དང་། ནམ་མཁའི་ཁམས་སོ། །དབང་པོ་ལྔ་ནི།
མིག་གི་དབང་པོ་དང་། རྣ་བའི་དབང་པོ་དང་། སྣའི་དབང་པོ་དང་། ལྕེའི་
དབང་པོ་དང་། ལུས་ཀྱི་དབང་པོ་དང་ལྔའོ། །ཡུལ་ལྔ་ནི། གཟུགས་དང་།
སྒྲ་དང་། དྲི་དང་། རོ་དང་། རེག་དང་ལྔའོ། །གཞན་ཡང་ནང་གི་བྱེ་
བྲག་ཏུ་ཁྱད་པར་དུ་བསྟན་པར་བྱ་སྟེ། ཕུང་པོ་ལྔ་དང་གཉིས་སུ་མེད་པའི་ངོ་་་་
བོར་སངས་རྒྱས་ལྔར་བརྟག་གོ། །གཟུགས་ཀྱི་ཕུང་པོ་དང་གཉིས་སུ་མེད་པའི་ངོ་
བོར་རྣམ་པར་སྣང་མཛད་བརྟག་གོ། །ཚོར་བའི་ཕུང་པོ་དང་གཉིས་སུ་མེད་པའི་
ངོ་བོར་རིན་ཆེན་འབྱུང་ལྡན་བརྟག་གོ། །འདུ་ཤེས་ཀྱི་ཕུང་པོ་དང་གཉིས་སུ་མེད་
པའི་ངོ་བོར་སྣང་བ་མཐའ་ཡས་བརྟག་གོ། །འདུ་བྱེད་ཀྱི་ཕུང་པོ་དང་གཉིས་སུ་་
མེད་པའི་ངོ་བོར་དོན་ཡོད་གྲུབ་པ་བརྟག་གོ། །རྣམ་པར་ཤེས་པའི་ཕུང་པོ་དང་
གཉིས་སུ་མེད་པའི་ངོ་བོར་རྡོ་རྗེ་མི་བསྐྱོད་པ་བརྟག་གོ། །ཁམས་ལྔ་དང་གཉིས་
སུ་མེད་པའི་ངོ་བོར་སངས་རྒྱས་ལྔའི་ཤེས་རབ་མ་ཡེ་ཤེས་ཀྱི་ལྷ་མོ་ལྔ་བརྟག་སྟེ།
46-222