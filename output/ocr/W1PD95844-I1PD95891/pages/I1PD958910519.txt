40
བསྟན་འགྱུར། རྒྱུད། ༼ཤུ༽
ཅད་དང་ལྡན་པ་བླང་ངོ་། །དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་
མེད་པའི་ངོ་བོར་བྱིན་གྱིས་བརླབ་པར་བྱ་བ་ཡིན་ནོ། །དེའི་འོག་ཏུ་སྒྲུབ་པ་པོས་
འདོད་ཆགས་ཆེན་པོའི་སེམས་དགའ་བས་ཤེས་རབ་མ་དེ་དང་གཉིས་སུ་མེད་པར་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་ནས་སུ་འོ་མའི་
རྒྱུན་བཞིན་དུ་བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་འཁོར་ལྟ་བུར་་་
གྱུར་པར་བསམ་མོ། །དེའི་འོག་ཏུ་དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨ་་་་
བསམ་མོ། །དེའི་མདུན་དུ་སྨོས་པའི་ཁ་དོག་ཏུ་ཡེ་ཤེས་ཀྱི་ངོ་བོ་དང་ལྡན་པའོ། །
དེ་གཟི་བརྗིད་ཀྱི་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་དུ་བྱང་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་
མོ༑ །ས་བོན་དེ་ལས་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པཪ་
བྱའོ།༑ །དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཇི་ལྟར་མདུན་དུ་སྨོས་་
པའི་སེམས་ཅན་གྱིས་བསྐལ་པ་གྲངས་མེད་པའི་བར་དུ་མ་རིག་པའི་སྡིག་པའི་དྲི་
མས་བསྒྲིབས་པས་དེ་དག་མེད་པར་འགྱུར་རོ། །མདོར་བསྡུ་བ་དེ་ལྟར་ཚིག་གི་
ལམ་གནས་མ་ལུས་པར། །འཇིག་རྟེན་གསུམ་གྱི་དྲི་མེད་བྱའི་དོན་དུ་གསུངས་སོ།
ཡིད་འོང་གསུམ་གྱི་དངོས་གྲུབ་འདི། །དམ་ཚིག་ཤིན་དུ་འདའ་དཀའ་བའོ། །
ཞེས་པ་ནི། མདུན་དུ་སྨོས་པའི་ཕྱི་དང་ནང་གི་ཆོས་ཐམས་ཅད་ནི་དོན་དམ་པར་
དེ་བཞིན་གཤེགས་པ་མ་ལུས་པར་ཐམས་ཅད་ཀྱི་གསུང་སོ་སོར་རྟོག་པའི་ཡེ་ཤེས་
དང་གཉིས་སུ་མེད་པའི་ངོ་བོར་སྨོས་སོ། །དེའི་དངོས་གྲུབ་ཀྱི་གནས་སུ་མིང་་
བཏགས་པ་གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་གཉིས་སུ་མེད་པའི་ངོ་བོ་•
བསྒོམ་པ་བྱ་བ་ཡིན་ནོ། །དོན་དེས་སྣང་བ་མཐའ་ཡས་གསུང་གི་དངོས་གྲུབ་ཀྱི་་
46-490