རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བྱིན་གྱིས་བརླབ་པར་བསམ་མོ། །དེ་བྱིན་གྱིས་བརླབས་མ་ཐག་དུ་སེམས་ཅན་་་་
ཐམས་ཅད་སངས་རྒྱས་དང་བྱང་ཆུབ་སེམས་དཔའི་ངོ་བོར་གྱུར་པར་བརྟག་གོ། །
དེ་ལྟར་གསང་བའི་འདོད་ཆགས་ཀྱི་དོན་དུ་བསྟན་ཏོ། །གཞན་ཡང་མདོར་་
བསྡུས་ནས་བཤད་པར་བྱ་སྟེ། ཐབས་སྣ་ཚོགས་ཀྱི་བྱེ་བྲག་གི་དུས་རྟག་ཏུ་སེམས་
ཅན་ཐམས་ཅད་ཀྱི་རེ་བ་ཐམས་ཅད་སྐོངས་པར་དོན་བྱ་སྟེ། དེ་ནི་ཆགས་པ་ཡིན་
ནོ༑ །འདོད་པ་ནི་གོང་དུ་སྨོས་པའི་ཚུལ་དུ་འདོད་ཆགས་ཀྱི་སྤྱོད་པ་སྤྱོད་པས་བླ་
ན་མེད་པའི་ཡེ་ཤེས་ཀྱི་འབྲས་བུར་གྱུར་པར་བརྟག་གོ། །རྡོ་རྗེ་ཞེས་པ་ནི། ཞེ་
སྡང་རྡོ་རྗེ་ཡིན་ནོ། །ཡང་ན་རང་དགའ་བའི་ལྷ་གང་ཡང་རུང་བ་ཡང་མི་འགལ་
ཏེ༑ དེ་བསྒོམ་པ་བྱ་ཞིང་སེམས་ཅན་ཐམས་ཅད་ལ་སེམས་བརྟན་པར་སྙིང་རྗེ་་
བརྟན་པར་བྱའོ། །དེ་བྱས་པས་རྡོ་རྗེར་མིང་བཏགས་པ་བླ་ན་མེད་པའི་ཡེ་ཤེས་་
ཀྱི་འབྲས་བུར་གྱུར་པར་བསྟན་ཏོ། །གནས་སྤྱད་པ་ཞེས་པ་ནི། ཞེ་སྡང་རྡོ་རྗེ་
དང་གཞན་ཡང་དེ་བཞིན་གཤེགས་པ་ཐམས་ཅད་ཀྱི་གསང་བའི་རོལ་པ་བྱ་བའི་་་་
གནས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ཡིན་ནོ། །དེ་དང་གཉིས་སུ་མེད་
པར་ཕྱིའི་ཤེས་རབ་མ་བྱིན་གྱིས་བརླབས་ནས་རོལ་པ་བྱ་བའི་ཚུལ་གྱིས་སྤྱད་པར་བྱ་
བར་བསྟན་ཏོ། །གཞན་ཡང་གནས་ཞེས་པ་ཤེས་རབ་མའི་བྷ་ག་ཡིན་ནོ། །
ལོངས་སྤྱོད་ཅེས་པ་བསྒྲུབ་པ་པོས་ཐབས་དང་ཤེས་རབ་རོལ་པ་བྱས་ནས་འདོད་་་་
ཆགས་ཀྱི་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་བ་དེ་ལེའུ་ལྔ་པ་ནས་འབྱུང་བའི་
ཚུལ་དུ་སྔགས་ཀྱིས་བྱིན་གྱིས་བརླབ་པ་བྱས་ནས། དེ་ཡེ་ཤེས་ཀྱི་བདུད་རྩིའི་ཁུ་་་
བའི་ངོ་བོར་གྱུར་པར་བསམས་ལ་ཇི་ལྟར་སྨོས་པའི་ཚུལ་གྱིས་བླངས་ལ་ལོངས་སྤྱོད་་
པ་ཞེས་པ། བཟའ་བར་བྱ་བར་བསྟན་ཏོ། །ཡང་གནས་སྤྱད་པ་ཞེས་པ།
དོན་གཞན་གྱི་བཤད་པར་བྱ་སྟེ། མདུན་དུ་སྨོས་པའི་དོན་མདོར་བསྡུས་པ།
ク
46-401