རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५७९
བྱང་ཆུབ་མཆོག་འདོད་ན། །ལག་པའི་ཕྱག་རྒྱ་མི་བཅིང་ངོ་། ། རྒྱུད་འདིའི་
ནང་ནས་སྨོས་པའི་སྒྲུབ་པ་དེ་དག་ཐམས་ཅད་བྱ་བའི་དུས་སུ་སྒྲུབ་པ་པོས་མཆོག་
དོན་དམ་པའི་འབྲས་བུའི་ངོ་བོ་བྱང་ཆུབ་གལ་ཏེ་འདོད་ན། དེའི་ཕྱིར་རྒྱུད་་
གཞན་མའི་བྱེ་བྲག་སྣ་ཚོགས་པ་ལས་ཀྱི་སྒྲུབ་པའི་དོན་དུ་ལག་པའི་ཕྱག་རྒྱ་བཅིང་་
བར་སྨོས་པ་དེ་ནི། འདི་ལས་མི་བཅིང་བར་སྨོས་སོ།
།ཡོན་ཏན་དེས་ཇི་ལྟར་
སྨོས་པའི་ཚུལ་གྱི་འབྲས་བུ་འཐོབ་པར་འགྱུར་བར་ཡིན་ནོ། །དེ་ལྟར་གལ་ཏེ་བྱང་
ཆུབ་མཆོག་འདོད་ན། _ ལག་པའི་ཕྱག་རྒྱ་མི་བཅིང་ངོའི་དོན་དུ་གསུངས་སོ། །
ཐམས་ཅད་སྔགས་ཀྱི་དམ་ཚིག་ནི། །རྒྱལ་བ་ཀུན་ཀྱང་མི་འདའོ་ཞེས་པ་ནི།
མདུན་དུ་སྨོས་པའི་སྔགས་ཐམས་ཅད་ཀྱི་སྒྲུབ་པ་དམ་ཚིག་གི་ངོ་བོ་དེ་སྐུ་དང་་་་
གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བསྒོམ་པ་བྱས་ནས།
སྒྲུབ་པ་ཐམས་ཅད་ཀྱིས་འབྲས་བུ་བསྒྲུབ་པ་པོས་བསྒྲུབ་པར་བྱའོ། །ཚུལ་དེ་་་
ལྟར་བསྒོམ་པ་བྱས་པས་སྔགས་ཐམས་ཅད་ཀྱི་བསྒྲུབ་པའི་རྒྱལ་བ་རྣམས་སུ་མིང་་
བཏགས་པ། རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་
གཤེགས་པ་ཐམས་ཅད་ཡིན་ནོ། །གཞན་ཡང་རྒྱལ་བའི་དོན་མདུན་དུ་བཤད་
པས་བདེ་བ་▪སྟེ། འདིར་བཤད་མི་དགོས་སོ། །དེ་ལྟ་བུའི་ངོ་བོ་རྒྱལ་བ་ཀུན་
གྱིས་འདའ་བར་མི་མཛད། དེ་ནི་ལ་དོར་བའོ། །སྒྲུབ་པ་པོ་རྣམས་ཀྱི་འདའ་
བར་མི་བྱ་བ་ནི། ངོ་མཚར་མི་ཆེ་བ་ཡིན་ནོ། །དེ་ལྟར་ཐམས་ཅད་སྔགས་
ཀྱི་ཚིག་ནི། རྒྱལ་བ་ཀུན་ཀྱང་མི་འདའ་བའི་དོན་དུ་གསུངས་སོ། །ད་ནི་
གཞན་ཡང་སངས་རྒྱས་སུ་མིང་བཏགས་པའི་སྐུ་རྡོ་རྗེ་རྣམ་པར་སྣང་མཛད་ཡིན་ཏེ།
དེའི་བསྒོམ་•པས་དམ་རྫས་བཟའ་བའི་ཚུལ་གྱི་བསྒྲུབ་པ་བྱ་བ་དེའི་དོན་བསྟན་་་་
པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
46-569