१२७
བསྟན་འགྱུར། རྒྱུད། ༼ 88 373
ཁམས་དེ་ཡང་འདོད་པའི་ཁམས་ན་མི་གནས། གཟུགས་ཀྱི་ཁམས་ན་མི་གནས།
གཟུགས་མེད་པའི་ཁམས་ན་ཡང་མི་གནས་ཏེ། ཆོས་གང་ཁམས་གསུམ་ན་མི་་་་་
གནས་པ་དེ་ནི་སྐྱེ་བ་མེད་དོ་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ། དཔེར་ནའི་དོན་
དུ་བཤད་པས་འདིར་བཤད་མི་དགོས་སོ། །སེམས་ཅན་ཐམས་ཅད་ནི་ནམ་མཁའི་
ཁམས་ལ་གནས་ཏེ་ཞེས་པ་ནི། འཇིག་རྟེན་གྱི་ཁམས་ཐམས་ཅད་ན་གནས་པའི་
ལྷ་དང་མི་ལ་སོགས་པ་སེམས་ཅན་དེ་དག་ཐམས་ཅད་ནི་ཁྱབ་པའི་ཚུལ་གྱིས་ནམ་་
མཁའི་དབྱིངས་དང་འཇིག་རྟེན་གྱི་ཁམས་ཐམས་ཅད་གཉིས་སུ་མེད་པའི་ངོ་བོ་་་་་
ཡིན་ཏེ། དོན་དེས་ནམ་མཁའི་ཁམས་ན་སེམས་ཅན་ཐམས་ཅད་གནས་པར་སྨོས་
སོ༑ །ནམ་མཁའི་ཁམས་དེ་ཡང་འདོད་པའི་ཁམས་ན་ཡང་མི་གནས། གཟུགས་
ཀྱི་ཁམས་ན་ཡང་མི་གནས། གཟུགས་མེད་པའི་ཁམས་ན་ཡང་མི་གནས་ཏེ།
ཆོས་གང་ཁམས་གསུམ་ན་མི་གནས་པ་དེ་ནི་སྐྱེ་བ་མེད་དོ་ཞེས་པ་ནི། གོང་དུ་་་
ཆོས་ཐམས་ཅད་དང་ནམ་མཁའ་གཉིས་སུ་མེད་པའི་ངོ་བོར་སྨོས་པ་དེ་ནི་ཁམས་་་
གསུམ་ན་མི་གནས་པ་ཡིན་ནོ། ། །དེ་ཅིའི་ཕྱིར་ཞེ་ན། ནམ་མཁའི་རང་བཞིན་་
མ་སྐྱེས་པ་སྟོང་པའི་ངོ་བོ་ཡིན་ཏེ། དོན་དེས་ནམ་མཁའི་དངོས་པོ་གྲུབ་པའི་ཚུལ་
དུ་མི་གནས་པར་སྨོས་སོ། །དེ་བས་ན་བཅོམ་ལྡན་འདས་དེ་བཞིན་གཤེགས་པ་་་
ཐམས་ཅད། ཆོས་ཐམས་ཅད་ནི་ངོ་བོ་ཉིད་མེད་པའོ།
།ཞེས་བྱ་བ་ནི་དེ་བཞིན་
གཤེགས་པ་ཐམས་ཅད་ཀྱི་དོན་ནི་གོང་དུ་བཤད་པས་འདིར་བཤད་མི་དགོས་སོ། །
ཆོས་ཐམས་ཅད་ནི་ངོ་བོ་ཉིད་མེད་པའོ། །ཞེས་པ་ནི། དོན་མདོར་བསྡུ་བའི་
ཕྱིར་འགྲོ་དང་མི་འགྲོ་བའི་ཚུལ་གྱི་ཆོས་ཐམས་ཅད་ནི་དོན་དམ་པར་ནམ་མཁའ་
ལྟ་བུར་ངོ་བོ་མེད་པར། ཁྱེད་དེ་བཞིན་གཤེགས་པ་ཐམས་ཅད་ཀྱིས་ཤེས་པར་
46-126