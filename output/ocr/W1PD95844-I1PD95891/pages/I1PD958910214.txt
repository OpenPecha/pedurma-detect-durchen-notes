རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२५
པ་རྫོགས་མ་ཐག་ཏུ། མཆོག་ཏུ་གསང་བའི་རྒྱལ་པོའི་དཀྱིལ་འཁོར་གྱི་དོན་བཤད་
པར་མཛད་པའི་ཕྱིར་ཏིང་ངེ་འཛིན་ལ་སྙོམས་པར་ཞུགས་པའི་དོན་མཚོན་པར་་
སྨོས་སོ། །དེ་ལྟར་དེ་ནས་ཀྱི་དོན་དུ་གསུངས་སོ། །བཅོམ་ལྡན་འདས་ཕྱག་
ན་རྡོ་རྗེ་དེ་བཞིན་གཤེགས་པ་ཞེས་པའི་དོན་ནི་གོང་དུ་ཇི་ལྟར་བཤད་པ་བཞིན་དུ་
འདིར་བསྟན་ཏོ། །ཀུན་ཏུ་སྤྲིན་རྡོ་རྗེ་བཀོད་པ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས་ཞེས་པ་ནི། སྟོན་པ་ཕྱག་ན་རྡོ་རྗེ་དེ་བཞིན་གཤེགས་་
པས་ཇི་ལྟར་སྨོས་པའི་འཁོར་ཕུན་སུམ་ཚོགས་པའི་ནང་ཏུ་འདོད་ཆགས་ཆེན་པོའི་
ཐུགས་དགྱེས་པས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ། མཱ་མ་ཀཱི་དང་གཉིས་སུ་
མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་མཛད་ནས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་
སེམས་མང་པོ་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་དཀྱིལ་འཁོར་གྱི་ངོ་་
བོར་གྱུར་པར་མཛད་དོ། །དེའི་སྟེང་དུ་ཐུགས་རྡོ་རྗེ་དང་། སྐུ་རྡོ་རྗེ་དང་
གསུང་རྡོ་རྗེ་གསུམ་མ་གཏོགས་པ། རིན་ཆེན་འབྱུང་ལྡན་དང་། དོན་ཡོད་
གྲུབ་པ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་རིམ་པས་སོ་སོའི་ས་བོན་ཡིག་
འབྲུ་ཁ་དོག་དང་ཡེ་ཤེས་དང་ལྡན་པར་རིམ་པ་མ་ནོར་བར་གཟི་བརྗིད་ཆེ་བས་་་
འབར་ཞིང་འོད་ཏུ་ཞུ་ནས། དེ་མ་ཐག་ཏུ་སྔགས་ཀྱི་ཡིག་འབྲུ་ཀུན་ཡེ་ཤེས་ཀྱི་ཁུ་
བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་
མཛད་དོ། །ས་བོན་དེ་ལས་རིན་ཆེན་འབྱུང་ལྡན་དང་། དོན་ཡོད་གྲུབ་པ་ལ་
སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་སྐུ་ཕྱག་རྒྱ་རྡོ་རྗེར་མིང་བཏགས་པ་ཉིད་
ཀྱི་ཡེ་ཤེས་དང་གཉིས་སུ་མེད་པའི་ངོ་བོ་དེ་བཞིན་དུ་སྐུ་མདོག་དང་ཞལ་དང་ཕྱག་
དང་ཕྱག་མཚན་དང་། རྒྱན་རྣམས་དང་། ཉིད་ཉིད་ཀྱི་ཤེས་རབ་མ་ཡེ་ཤེས་་
46-185