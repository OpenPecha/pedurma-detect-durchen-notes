३७८
__བསྟན་འགྱུར། རྒྱུད།
アイア
གསུང་རྡོ་རྗེ་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་བསམ་པར་་་
བྱའོ༑ །མདོར་བསྡུ་བ་དེ་ལྟར་ཐམས་ཅད་རིན་ཆེན་བཞི་དང་ལྡན། མེ་ཏོག་
དྲི་ཡིས་ཀུན་ཏུ་འཁྲིགས་ཀྱི་དོན་དུ་གསུངས་སོ། །གནོད་སྦྱིན་མོ་ནི་ཐམས་ཅད་ཀྱི༎
ནམ་མཁའ་དབྱིངས་ནི་གང་བར་བསྒོམ།
།རྡོ་རྗེ་གསུམ་གྱི་སྦྱོར་བ་ནི། །
གཟུགས་གཅིག་ཏུ་ནི་བསྡུ་བར་བསམ། །ཞེས་པའི་ཚིག་འདི་བཞི་དོན་གོང་དུ་་་་
བཤད་ཟིན་ཏོ། །ལས་གསུམ་རྡོ་རྗེའི་བྱེ་བྲག་གི། དེའི་བསམ་གཏན་བསམ་་་་
པར་བྱའོ། །རྡོ་རྗེ་འཇམ་པའི་ཏིང་འཛིན་གནས། །དབུ་རྒྱན་ལ་ནི་ཁྲོ་བོ་བརྟག།
ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ལས་གསུམ་རྡོ་རྗེའི་བྱེ་་
བྲག་གིས། །དེའི་བསམ་གཏན་བསམ་པར་བྱ་ནི། མདུན་དུ་སྨོས་པའི་ཆོ་གའི་
ཚུལ་གྱིས་རྡོ་རྗེ་གནོད་སྦྱིན་མོ་སྐུ་ཕྱག་རྒྱའི་གཟུགས་སུ་གྱུར་པར་བྱས་མ་ཐག་ཏུ།
བྱང་ཆུབ་སེམས་དཔའ་འཇམ་དཔལ་རྡོ་རྗེའི་བསམ་གཏན་དུ་གནས་པའི་བསམ་
གཏན་དེ་མ་བཏང་བའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ས་
བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་
གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་པའི་ས་
བོན་དེ་ལས་ཁྲོ་བོའི་རྒྱལ་པོ་འཇམ་དཔལ་གཤིན་རྗེ་གཤེད་ཀྱི་སྐུ་ཕྱག་རྒྱ་བསྐྱེད་པར་
བྱའོ།༑ །དེ་དུས་འདིར་ཕྱག་གཡས་དང་པོ་ན་ཀྱོ་བ་འཛིན། གཡོན་དང་པོ་
ན་རྡོ་རྗེ་ཞགས་པ་འཛིན། གཞན་སྐུ་མདོག་དང་། ཞལ་དང་། ཕྱག་དང་།
ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཁྲོ་མོའི་རྒྱལ་མོ་གཉིས་སུ་
མེད་པར་འཁྱུད་པའི་སྦྱོར་བ་དང་ལྡན་པ་དངང་། དེ་ལྟར་སྐུ་ཕྱག་རྒྱའི་ཆ་ལུགས་་
ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་
སུ་ཅི་ལྟར་སྨོས་པ་དེ་བཞིན་དུ་འདིར་བསྟན་་ཏོ། །དེ་ལྟ་བུའི་ངོ་བོ་བསྐྱེད་མ་ཐག་
46-364