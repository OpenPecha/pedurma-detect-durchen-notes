བསྟན་འགྱུར། རྒྱུད། ༨༨
ཅད་ཀྱི་ཚུལ་མ་ནོར་བར་བྱས་ནས། དེའི་འོག་ཏུ་པྲ་དབབ་པའི་ལས་ཀྱི་བསྒྲུབ་པ་
བྱ་བར་བསྟན་ཏོ། །དེ་ལྟར་ཆོ་ག་ཐམས་ཅད་བྱས་ནས་ནི།
ལས་རྣམས་ཐམས་
ཅད་འགྲུབ་པར་འགྱུར་གྱི་དོན་དུ་གསུངས་སོ། །རྣམ་པ་གཞན་དུ་བྱས་ན་ནི། །
ཁམས་གསུམ་སྐྱེ་བོས་དཔྱས་པར་འགྱུར། །ཞེས་བྱ་བ་ནི། སྒྲུབ་པ་པོས་རྒྱུད་་་
འདིའི་ནང་ནས་སྨོས་པའི་རིགས་འཛིན་ཕྱག་མཚན་རྫས་ཀྱི་སྦྱོར་བ་ལས་བསྒྲུབ་པ་
བྱ་བ་དང་། རིག་•པ་འཛིན་རི་ལུའི་རྫས་ཀྱི་སྦྱོར་བ་ལ་སོགས་པ་ཐམས་ཅད་ཀྱི་
ནང་ནས་གང་སྒྲུབ་པའི་གོང་དུ། མདུན་དུ་སྨོས་པྲ་དབབ་པར་བྱའོ། །བསྟན་
པར་བྱ་སྟེ། པྲ་མ་ཕབ་པར་སྒྲུབ་པ་བྱས་ནས། གལ་ཏེ་དངོས་གྲུབ་ཀྱི་འབྲས་་
བུ་མ་གྲུབ་ན་དེ་སྐྱོན་གྱི་ཁམས་གསུམ་ན་གནས་པའི་ལྷ་དང་མི་ལ་སོགས་པ་སེམས་
ཅན་ཐམས་ཅད་ཀྱི་གསང་སྔགས་ཀྱི་སྒྲུབ་པ་ལ་འཕྱ་བར་འགྱུར་རོ།
།པྲ་ཕབ་ནས་
སྒྲུབ་པ་བྱ་བར་མོས་པ་དེ་ནི་བསྒྲུབ་པ་པོ་བློ་འབྲིང་པོར་བསྟན་ཏོ། །མདོར་བསྡུ་
བ་དེ་ལྟར་རྣམ་པ་གཞན་དུ་བྱས་ནས་ནི། ཁམས་གསུམ་སྐྱེ་བོས་དཔྱས་པར་འགྱུར་
གྱི་དོན་དུ་གསུངས་སོ། །དེ་ལ་སྙིང་པོ་ནི་འདི་རྣམས་སོ། །ཧཱུཾ་ཨ་དྷེ། ཞེས་བྱ་
བ་ནི། སྔགས་ཀྱི་སྙིང་པོ་འདི་བཞི་ལ། པྲ་དབབ་པར་བྱ་བའི་སྣོད་བུ་མོ་འམ།
ཁྱིའུ་ཡི་ལུས་ཀྱི་གནས་གསུམ་དུ་དགོད་པར་བྱ་བའི་ཚུལ་ཏུ་གོང་དུ་བསྟན་པ་དང་།
སྔགས་ཀྱི་སྙིང་པོ་དྷེའི་དོན་ནི་འོག་ནས་འཆད་དོ། །ནམ་མཁའི་ཁམས་ནི་སེམས་
མེད་ཅིང་། །རྟོག་པ་ཐམས་ཅད་རྣམ་སྤངས་དང་། །རྡོ་རྗེ་སེམས་དཔའ་བདག་
ཉིད་ཀྱང་།
།ཆོ་ག་བཞིན་དུ་བྱས་ན་འབབ། །ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། པྲ་དབབ་པའི་སྣོད་ཀྱི་ངོ་བོ་དེ་ལ་ཅི་ལྟར་སྨོས་པའི་ཚུལ་
གྱི་སྔགས་ཀྱི་ཡིག་འབྲུ་བཀོད་པ་ལ་སོགས་པའི་ཆོ་ག་ཐམས་ཅད་བྱས་པའི་འོག་ཏུ།
སྒྲུབ་པ་པོས་ཕྱིན་ཅི་ལོག་གི་རྣམ་པར་རྟོག་པ་སྤངས་ནས་བསྒོམ་པར་བྱ་བ་ཡིན་ནོ། །
46-4