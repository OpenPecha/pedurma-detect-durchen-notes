རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५३९
ན༑ སེམས་ཅན་•དེ་དག་གི་སྐུ་གསུང་ཐུགས་རྡོ་རྗེའི་ཡེ་ཤེས་ཐོབ་པ་ཡིན་པའི་
ཕྱིར་གྱི་དོན་དུ་གསུངས་སོ། །སྐུ་གསུམ་རྡོ་རྗེའི་ཆོས་ཉིད་ཡིན་པའི་ཕྱིར་ཞེས་པ་ནི།
ཆོས་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་ཡིན་ནོ། །རྡོ་རྗེ་ནི་
དོན་དམ་པ་སྟོང་པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ཡེ་ཤེས་ཆེན་པོ་ཡིན་ནོ། །དེའི་
དོན་རྒྱས་པར་ནི་མདུན་དུ་བཤད་པའོ། །ཆོས་ཉིད་ཡིན་པའི་ཕྱིར་ནི་མདུན་དུ་
སྨོས་པའི་སྐུ་གསུམ་རྡོ་རྗེ་དང་གཉིས་སུ་མེད་པའི་ངོ་བོ་དོན་དམ་པའི་ཚུལ་དུ་ཇི་
ལྟར་སྨོས་པའི་སེམས་ཅན་ཐམས་ཅད་འགྲུབ་པ་ཡིན་ནོ། །མདོར་བསྡུས་པ་དེ་
ལྟར་སྐུ་གསུམ་རྡོ་རྗེའི་ཆོས་ཉིད་ཡིན་པའི་ཕྱིར་གྱི་དོན་དུ་གསུངས་སོ། །བསྟན་
པར་བྱ་སྟེ། མདུན་དུ་སྨོས་པ་བྱང་ཆུབ་སེམས་དཔའ་འཇམ་དཔལ་ལ་སོགས་
པའི་འཁོར་གྱི་ངོ་བོའི་བྱང་ཆུབ་སེམས་དཔའ་ཐམས་ཅད་དངང་། གཞན་ཡང་
རྣམ་པར་སྣང་མཛད་ལ་སོགས་པར་འཁོར་གྱི་ངོ་བོའོ། །དེ་བཞིན་གཤེགས་པ་
ཐམས་ཅད་དེ་དག་གིས་སོ་སོར་ཐེ་ཚོམ་དྲིས་པ་དང་། བཤད་པར་བྱས་པ་དེ་
ནི་སྟོན་པ་ཕྱག་ན་རྡོ་རྗེ་ཉིད་ཀྱི་བྱིན་གྱིས་བརླབས་ཀྱིས་བསྐུལ་བ་མཛད་པའི་ཚུལ་
བསྟནན་ཏོ། །ད་ནི་གཞན་ཡང་སྟོན་པ་དེ་ཉིད་ཀྱིས་ཅི་ལྟར་སྨོས་པའི་དེ་བཞིན་
གཤེགས་པ་ཐམས་ཅད་དང་། གཞན་ཡང་བྱང་ཆུབ་སེམས་དཔའ་དེ་དག་ཐམས་
ཅད་ལ་དོན་དམ་པའི་ཆོས་ཀྱི་རང་བཞིན་གྱི་མན་ངག་གི་དོན་བཤད་པར་མཛད་པ་
དེ་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་་
སྐུ་དང་གསུང་དང་ཐུགས་རྡོ་རྗེ་བདག་པོས། དེ་བཞིན་གཤེགས་པ་ཐམས་ཅད་་
དང་། བྱང་ཆུབ་སེམས་དཔའ་དེ་དག་ཐམས་ཅད་ལ་འདི་སྐད་ཅེས་བཀའ་སྩལ་
ཏོ༑
།རང་བཞིན་དག་པ་བདག་མེད་ཅིང་། །ཆོས་ཀྱི་དབྱིངས་ཀྱི་གནས་མེད་
46-539