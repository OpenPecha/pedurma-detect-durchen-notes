७१८
བསྟན་འགྱུར། རྒྱུད། Kne
གནས་པར་སྨོས་སོ། །དེ་ལྟར་བྱེ་བྲག་གཉིས་ཀྱི་རྡོ་རྗེ་སློབ་དཔོན་གྱི་ལུས་དང་་་་
ངག་དང་ཡིད་ཀྱི་ངོ་བོ་གཉིས་སུ་མེད་པར་གནས་པར་སྨོས་སོ།
།མདོར་བསྡུས་པ་
དེ་ལྟར་ལུས་དང་ངག་དང་ཡིད་གསུམ་ལ་གནས་སོའི་དོན་དུ་གསུངས་སོ། །ད་ནི་
གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་ཀྱིས་མདུན་
དུ་བསྟན་པའི་དོན་ངེས་པར་བྱ་བའི་ཕྱིར་གསོལ་བ་བཏབ་པ་དེ་བསྟན་པར་བྱ་སྟེ།
བྱང་ཆུབ་སེམས་དཔའ་རྣམས་ཀྱིས་གསོལ་བ་ལུས་དང་ངག་དང་སེམས་གང་ལ་
གནས་ཞེས་བྱ་བ་ནི། ཚིག་འདི་ནི་མདུན་དུ་སྨོས་པའི་སྐུ་དང་གསུང་དང་ཐུགས་
རྡོ་རྗེ་གསུམ་གྱི་གནས་ཀྱི་ངོ་བོ་ངེས་པར་བྱ་བའི་ཕྱིར་སྨོས་སོ། །དོན་གཞན་ན་
བདེ་སྟེ་བཤད་མི་དགོས་སོ། །ད་ནི་གཞན་ཡང་བྱང་ཆུབ་སེམས་དཔའ་ཐམས་་་་
ཅད་ཀྱིས་ཅི་ལྟར་སྨོས་པའི་དོན་དུ་གསོལ་བ་བཏབ་པའི་དེ་བྱང་ཆུབ་སེམས་དཔའ་
ཐམས་ཅད་ཀྱིས་ཐོས་མ་ཐག་ཏུ་སྐུ་དང་གསུང་དང་•ཐུགས་རྡོ་རྗེ་གསུམ་གྱི་གནས་
ཀྱི་ངོ་བོ་ངེས་པར་བཤད་པ་དེའི་དོན་བསྟན་པར་བྱ་སྟེ། གང་ལ་མི་གནས་སོ། །
ཞེས་བྱ་བའི་དོན་བསྟན་པར་བྱ་སྟེ། མདུན་དུ་སྨོས་པའི་ཚུལ་དུ་དོན་དམ་པ་་
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་དེ་ནི་་
མདུན་དུ་སྨོས་པའི་ནམ་མཁའི་དབྱིངས་དང་གཉིས་སུ་མེད་པ་ཁྱབ་ནས་གནས་པ་
ཡིན་ནོ། །ནམ་མཁའི་དབྱིངས་དེ་ནི་ངོ་བོ་མེད་པ་སྟོང་པ་དེའི་ཕྱིར་ཕྱོགས་གཅིག་
དང་༌། རྫས་གཅིག་དང་འཇིག་རྟེན་གྱི་ཁམས་གཅིག་དང་དེ་དག་ལ་སོགས་པ་་་་
གང་ལ་ཡང་མི་གནས་པ་ཡིནན་ནོ། །བཞན་•ཡང་ནམ་མཁའི་དབྱིངས་སྟོང་པའི་
ངོ་བོའི་ཚུལ་གྱིས་ཀུན་ལ་ཁྱབ་ནས་གནས་པར་སྨོས་སོ། །དེ་ལྟར་གང་ལ་ཡང་
མི་གནས་ཀྱི་དོན་དུ་གསུངས་སོ། །དེ་ནས་བྱང་ཆུབ་སེམས་དཔའ་དེ་རྣམས་ངོ་
མཚར་དུ་གྱུར། རྨད་དུ་གྱུར་ནས་ཅང་མི་སྨྲ་བར་འཁོད་དོ། །ཞེས་བྱ་བ་ནི།
46-614