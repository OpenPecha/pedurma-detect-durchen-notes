१९२
བསྟན་འགྱུར། རྒྱུད། ༼༽ ༨༨
དེ་བཞིན་གཤེགས་པ་གྲངས་མེད་པ་ཐམས་ཅད་ཡིན་ནོ། །དེ་ལྟར་དེ་བཞིན་
གཤེགས་པ་ཐམས་ཅད་ཀྱི་དོན་དུ་གསུངས་སོ།
།སྐུ་དང་གསུང་དང་ཐུགས་དང་
རྡོ་རྗེའི་གནས་ཞེས་པ་ནི། གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་དོན་དམ་པར་གཉིས་སུ་མེད་པ་དེ་ནི་ཇི་ལྟར་སྨོས་པའི་་
རྡུལ་ཚོན་གྱི་དཀྱིལ་འཁོར་དང་གཉིས་སུ་མེད་པའི་ངོ་བོའི་གནས་སུ་མིང་བཏགས་་་
པ་ནི་སྒོམ་པའོ། །དེ་ལྟར་སྐུ་དང་གསུང་དང་ཐུགས་རྡོ་རྗེའི་གནས་ཀྱི་དོན་དུ་
གསུངས་སོ།
།ཡེ་ཤེས་ཀྱི་གསང་བ་ཡིན་ཏེ་ཞེས་པ་ནི། །ཅི་ལྟར་སྨོས་པ་དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་དེ་ནི་ཉན་ཐོས་ལ་སོགས་པ་སངས་རྒྱས་ཀྱི་
ཐེག་པ་འོག་མ་ལ་ཞུགས་པ་དང་། གཞན་ཡང་ཕྱིའི་ཏིར་ཏི་ཀ་ཐམས་ཅད་ཀྱིས་་
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་མི་མཐོང་བའོ། །ཡང་ན་རྡོ་རྗེ་སློབ་
དཔོན་གྱིས་མིང་བསྟན་པའོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་ཡེ་
ཤེས་དང་གཉིས་སུ་མེད་པའི་ངོ་བོར་རྡུལ་ཚོན་གྱི་དཀྱིལ་འཁོར་བསྒོམ་པར་བྱ་བར་
བསྟན་ཏོ། །དེ་ལྟར་ཡེ་ཤེས་ཀྱི་གསང་བའི་དོན་དུ་གསུངས་སོ། །རབ་ཏུ་
གསང་བའོ་ཞེས་པ་ནི། གོང་དུ་སྨོས་པའི་ཚུལ་གྱི་རྡུལ་ཚོན་གྱི་དཀྱིལ་འཁོར་དེ་ཡེ་
ཤེས་གསང་བའི་ངོ་བོར་གཉིས་སུ་མེད་པར་བསྒོམ་པ་དང་། སྔགས་ཀྱི་བཟླས་
པའི་བསྙེན་པ་བྱས་པ་དེའི་ཡོན་ཏན་གྱིས་རབ་ཏུ་གསང་བར་མིང་བཏགས་དངོས་
གྲུབ་ཐམས་ཅད་ཀྱི་ངོ་བོ་ཆོས་ཀྱི་སྐུ་འགྲུབ་པར་གྱུར་པར་བསྟན་ཏོ། །དེ་ལྟར་་
རབ་ཏུ་གསང་བའི་དོན་དུ་གསུངས་སོ།།pgr
ད་ནི་གོང་དུ་སྨོས་པའི་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་
དང་། གསུང་གི་དཀྱིལ་འཁོར་དང་། གཞན་ཡང་དེ་བཞིན་གཤེགས་པ་རིན་
46-192