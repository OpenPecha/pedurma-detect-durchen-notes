७२८
བསྟན་འགྱུར། རྒྱུད། ༼༽ ༨༨ 673
དེའི་འོག་ཏུ་དེའི་སྟེང་དུ་དཔལ་རྡོ་རྗེ་སེམས་དཔའ་ཉིད་ལ་སོགས་པ་རིགས་ལྔའི་བྱེ་
བྲག་ལས་རྡོ་རྗེ་ཅན་དུ་མིང་བཏགས་པ་དེ་བཞིན་གཤེགས་པ་ཐམས་ཅད་ཡིན་ནོ། །
དེ་རྣམས་ཀྱི་རིམ་པས་སྔགས་ཀྱི་ས་བོན་ཡི་གེ་བྲྀ་བསམ་། །དེ་ཉིད་ཉིད་ཀྱི་ཁ་
དོག་དངང་། ཡེ་ཤེས་ཀྱི་ངོ་བོར་བརྟག་གོ། །གཞན་ཡང་དེ་རྣམས་ནི་གཟི་
བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་
གྱུར་ཏོ། །དེ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་
པར་གྱུར་པར་བསམ་མོ། །ས་བོན་དེ་ལས་•རྡོ་རྗེ་སེམས་དཔའ་ཉིད་ལ་སོགས་པ་
རིགས་ལྔའི་བྱེ་བྲག་ལ་རྡོ་རྗེ་ཅན་དུ་མིང་བཏགས་པ་དེ་བཞིན་གཤེགས་པ་ཐམས་
ཅད་ཡིན་ནོ། །དེ་དག་གི་སྐུ་ཕྱག་རྒྱ་གྲངས་མེད་པ་སྐྱེད་པར་བྱའོ། །གཞན་
ཡང་དེ་དག་གི་སྐུ་ཕྱག་རྒྱའི་གནས་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་་
སོགས་པའི་རིགས་གསུམ་གྱི་བྱེ་བྲག་གི་བྱང་ཆུབ་སེམས་དཔའ་བརྒྱད་ཀྱི་སྐུ་ཕྱག་རྒྱ་
སྤྲོ་བར་བྱ་བར་སྨོས་སོ། །དེ་དག་ཐམས་ཅད་ཀྱི་སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་ལྟར་སྐུ་་་་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ལས་ཐུགས་
ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བྱ་བ་ཡིན་་ནོ། །དེ་ལྟ་བུའི་
ངོ་བོ་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་དེ་ནི། ཐམས་ཅད་སྐུ་དང་།
གསུང་དང་། ཐུགས་རྡོ་རྗེ་གསུམ་དང་གཉིས་སུ་མེད་པར་ལྡན་པའི་ངོ་བོའོ། །
དོན་དེས་རྡོ་རྗེ་ཅན་དུ་སྨོས་སོ། །དེ་དག་གི་སྐུ་ཕྱག་རྒྱ་གྲངས་མེད་པའི་བསྐྱེད་
པར་བྱས་མ་ཐག་ཏུ་སྤྲོ་བར་བྱ་སྟེ། མདུན་དུ་སྨོས་པའི་དཀྱིལ་འཁོར་ཆེན་པོར་
མིང་བཏགས་པའི་ངོ་བོ་ཡེ་ཤེས་ཀྱི་གཞལ་ཡས་ཁང་དེའི་གནས་སུ་གང་བར་གནས་
46-624