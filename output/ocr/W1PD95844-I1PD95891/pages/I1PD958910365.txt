१३७
བསྟན་འགྱུར། རྒྱུད། ༨༨
འཁོར་དེ་བཞིན་གཤེགས་པ་བཞི་དང་བཅས་པར་ཞི་བ་དང་ཁྲོ་བོ་རྣམས་སྤྲོ་བ་དང་།
བསྡུ་བའི་བསྒོམ་པ་བྱ་བར་བསྟན་ཏོ། །དོན་དེས་བསྒྱིངས་པར་སྨོས་སོ། །དེ་་
ལྟར་རྒྱན་རྣམས་ཐམས་ཅད་ཡོངས་རྫོགས་པ་སེར་པོ་རྡོ་རྗེ་བསྒྱིངས་པའི་དོན་དུ་་་་
གསུངས་སོ། །ཞི་བ་ཐོར་ཚུགས་དབུ་རྒྱན་ཅན། །བསྒོམས་ནས་ཐམས་ཅད་་་་
བརྩམ་པར་བྱ་ཞེས་པ་ནི། དུས་འདིར་ཞེ་སྡང་རྡོ་རྗེ་དེས་ཇི་ལྟར་རྡོ་རྗེ་མི་བསྐྱོད་
པས་ཐོར་ཚུགས་དབུ་རྒྱན་འཛིན་པར་སྨོས་པ་དེ་ལྟ་བུ་འཛིན་ཏོ།
།ཞི་ཞེས་པ་ནི།
ཞེ་སྡང་རྡོ་རྗེའི་སྐུ་མདོག་སེར་པོ། པད་མའི་ཟེའུ་འབྲུ་འདྲ་བ་དེས་ཞི་བར་སྨོས་སོ། །
དེ་ལྟ་བུའི་ཞེ་སྡང་རྡོ་རྗེའི་སྐུ་ཕྱག་རྒྱ་སྒྲུབ་པ་པོས་བསྒོམ་ཞིང་ཐམས་ཅད་བརྩམ་་་་་
པར་བྱ་ཞེས་པ། རྒྱུད་འདིར་ལས་སྨོས་པའི་བསྒྲུབ་པ་ཐམས་ཅད་ཀྱི་ནང་ན་གང་
བསྒྲུབ་པར་བྱ་བ་དེ་འགྲུབ་པར་འགྱུར་བར་བསྟན་ཏོ། །མདོར་བསྡུ་བ་དེ་ལྟར་ཞི་
བ་ཐོར་ཚུགས་དབུ་རྒྱན་ཅན། །བསྒོམས་ནས་ཐམས་ཅད་བརྩམ་པར་བྱ་ཡི་དོན་
གསུངས་སོ། །རྡོ་རྗེ་དཔའ་བོ་རླབས་ཀྱི་ཕྲེང་བ་ཞེས་བྱ་བའི་ཏིང་ངེ་འཛིན་ཏོ། །
ཞེས་བྱ་བ་ནི། དཔའ་བོ་ནི་གོང་དུ་སྨོས་པའི་ཡ་མན་ཏ་ཀ་ལ་སོགས་པ་ཞེ་སྡང་རྡོ་
རྗེའི་ཁྲོ་བོའི་རྒྱལ་པོ་བཞི་ཡིན་ནོ། །དེ་ལྟར་དཔའ་བོའི་དོན་དུ་གསུངས་སོ། །
རྡོ་རྗེ་ཞེས་པ་ནི། བསྒྲུབ་པའི་བདག་པོ་ཞེ་སྡང་རྡོ་རྗེ་ཉིད་ཡིན་ནོ། །དེ་ལྟར་རྡོ་
རྗེའི་དོན་དུ་གསུངས་སོ། _ །རླབས་ཀྱི་ཕྲེང་བ་ཞེས་པ་ནི། མདུན་དུ་སྨོས་པའི་་
ཚུལ་གྱི་ཞེ་སྡང་རྡོ་རྗེ་བསྒོམ་པ་བྱ་བའི་དུས་སུ་འཁོར་དང་བཅས་པ། སྤྲོ་བ་དང་
བསྡུ་བའི་དོན་དེ་རླབས་ཀྱི་ཕྲེང་བར་སྨོས་སོ།
།དེ་ལྟར་རླབས་ཀྱི་ཕྲེང་བའི་དོན་་
དུ་གསུངས་སོ། །ཏིང་ངེ་འཛིན་ཞེས་པ་ནི། གོང་དུ་སྨོས་པའི་བསྒོམ་པ་བྱ་བ་
མགོ་མཇུག་གི་དོན་མདོར་བསྡུ་བ་ཏིང་ངེ་འཛིན་དུ་སྨོས་སོ། །དེ་ལྟར་ཏིང་ངེ་་་་
འཛིན་གྱི་དོན་དུ་གསུངས་སོ། ། །
46-336