རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
644
དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་གཅིག་པར་སྨོས་སོ། །དེ་ལྟར་སྐུ་་་་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བསྒྲུབ་པ་པོས་ཇི་
ལྟར་སྨོས་པའི་ཚུལ་དུ་མཆོད་པ་བྱ་བའི་ཚུལ་དུས་སུ་བསྒོམ་པར་བྱ་བར་སྨོས་སོ། །
དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ།
།རྡོ་རྗེ་ཞེས་
པ་ནི་ཅི་ལྟར་སྐུ་རྡོ་རྗེ་དང་། གསུང་རྡོ་རྗེ་དང་ཐུགས་རྡོ་རྗེ་གཉིས་སུ་མེད་པར་
བཤད་པ་དེ་བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །
ལས་ཕྱུང་ངོ་། །ཞེས་པ་ནི། སྟོན་པ་ཕྱག་ན་རྡོ་རྗེས་མདུན་དུ་སྨོས་པའི་མཆོད་
པའི་ཡོ་བྱད་ལྔར་མིང་བཏགས་པ་རྡོ་རྗེའི་མཆོད་པ་མཆོག་བྱ་བའི་ངོ་བོའི་དོན་ཕྱུང་
བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་་
ནི་གཞན་ཡང་ཡོ་བྱད་ལྔར་མིང་བཏགས་པ་རྡོ་རྗེའི་མཆོད་པའི་ངོ་བོའི་ཆོ་གའི་དོན་
བསྟན་པར་བྱ་སྟེ། མཆོད་པའི་ཡོ་བྱད་མཆོག་ལྔ་ཡིས། །དེ་དག་མཆོད་པ་རབ་
ཏུ་བརྟག །འདི་ནི་རྡོ་རྗེ་ཐམས་ཅད་ཀྱིས། །དམ་ཚིག་ཤིན་ཏུ་འདའ་དཀའོ∶། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་མཆོད་པའི་ཡོ་བྱད་མཆོག་ལྔ་་
ཡིས༑ །དེ་དག་མཆོད་པ་རབ་ཏུ་བརྟག་ནི། མདུན་དུ་སྨོས་པའི་དམ་རྫས་་་་
བཅུ་བཟའ་བར་བྱས་མ་ཐག་ཏུ། སྒྲུབ་པ་པོས་ཉིད་དགའ་བའི་ལྷའི་རིགས་ཀྱི་བྱེ་
བྲག་གི་ཤེས་རབ་མ་བླང་ངོ་།
།དེ་ནི་མདུན་དུ་སྨོས་པའི་མཚན་དང་ཡོན་ཏན་་་
ཐམས་ཅད་དང་ལྡན་པའོ། །ཤེས་རབ་མ་དེ་ཉིད་དགའ་བའི་ལྷའི་རིགས་ཀྱི་བྱེ་་་
བྲག་གི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་པར་བྱའོ། །
དེ་མ་ཐག་ཏུ་བསྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་
དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱ་བ་་་
ཡིན་ནོ། །དེ་བྱས་པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་
46-645