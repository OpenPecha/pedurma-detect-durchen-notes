१८२
བསྟན་འགྱུར། རྒྱུད། ༨༨
ཡིག་འབྲུ་ལས་སྐུ་ཕྱག་རྒྱ་བསྐྱེད་མ་ཐག་ཏུ་རྡོ་རྗེའི་གནས་ཡིད་དུ་མི་འོང་བར་མིང་
བཏགས་པ་ཇི་ལྟར་སྨོས་པའི་རིམ་པ་མ་ནོར་བར་ཡེ་ཤེས་ཀྱི་ཕྱག་རྒྱ་སྨོས་པ་དེ་དག་
ཐམས་ཅད་ཀྱི་དབུས་སུ་བརྟག་པ་ཐིམ་པར་གྱུར་པར་བསམ་པར་བསྟན་ཏོ། །
མདོར་བསྡུ་བ་དེ་ལྟར་རྡོ་རྗེ་ཡིད་དུ་འོང་བའི་གནས་དེ་ཉིད་དུ་ཐམས་ཅད་ཡོངས་་
སུ་བརྟག་པར་བྱ་བའི་དོན་དུ་གསུངས་སོ། །གཞན་ཡང་ད་ནི་གོང་དུ་སྨོས་པའི་་
རྡུལ་ཚོན་▪གྱི་དཀྱིལ་འཁོར་ཡེ་ཤེས་ཀྱི་དཀྱིལ་འཁོར་དུ་གྱུར་པར་བསྒོམ་པ་བྱས་་་་
པའི་འོག་ཏུ། དཀྱིལ་འཁོར་གྱི་བདག་པོ་ལ་སོགས་པ་དཀྱིལ་འཁོར་གྱི་ལྷ་ཐམས་
ཅད་མཉེས་པར་བྱ་བའི་ཕྱིར་གསང་བའི་མཆོད་པ་བྱ་བའི་དོན་བསྟན་པར་བྱ་སྟེ།
ཡོངས་སུ་གསལ་བར་ཆོ་ག་བཞིན། དཀྱིལ་འཁོར་དམ་པ་བྱས་ནས་ནི། །དེ་་་
ནས་གསང་བའི་མཆོད་པ་བྱ། །འོན་ཏང་རྡོ་རྗེ་ཅན་དག་མཉེས། །ཞེས་བྱ་བའི་
དོན་བཤད་པར་བྱ་སྟེ། ཇི་ལྟར་ཡིན་ན། ཡོངས་སུ་གསལ་བར་ཆོ་ག་བཞིན། །
དཀྱིལ་འཁོར་དམ་པ་བྱས་ནས་ནི། །གོང་དུ་ཐུགས་ཀྱི་དཀྱིལ་འཁོར་དང་། སྐུའི་་་
དཀྱིལ་འཁོར་ཆོ་གའི་ཚུལ་གསལ་བར་བྱ་བ་ཇི་ལྟར་སྨོས་དེ་བཞིན་དུ།
གསུང་གི་
དཀྱིལ་འཁོར་འདི་དམ་པ་ཡིན་ཏེ། དེ་བྱ་བ་བྲི་བར་བྱ་བ་བསྟན་ཏོ།
།དེ་ལྟར་
ཡོངས་སུ་གསལ་བར་ཆོ་ག་བཞིན། །དཀྱིལ་འཁོར་དམ་པ་བྱས་ནས་ཀྱི་དོན་དུ་་་
གསུངས་སོ། །དེ་ནས་གསང་བའི་མཆོད་པ་བྱ། །འོན་ཏང་རྡོ་རྗེ་ཅན་དག་མཉེས་
ཞེས་པ་ནི། དཀྱིལ་འཁོར་གྱི་རྡོ་རྗེ་སློབ་དཔོན་གྱི་དུས་འདིར་དཀྱིལ་འཁོར་གྱི་
བདག་པོ་གསུང་རྡོ་རྗེ་སྣང་བ་མཐའ་ཡས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དེ་དང་གཉིས་སུ་མེད་པའི་་
ང་རྒྱལ་དུ་བསྒོམ་པར་བྱའོ། །དེའི་དུས་སུ་གར་མཁན་གྱི་བུ་མོ་ལོ་ཉི་ཤུ་ལོན་པ་
མདུན་དུ་སྨོས་པའི་མཚན་དང་ཡོན་ཏན་དང་ལྡན་པ་བླངས་ནས། གཉིས་སུ་
46-182