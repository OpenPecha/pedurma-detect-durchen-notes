१२०
བསྟན་འགྱུར། རྒྱུད། ༨༨
རུང་བ་ན་ཡོད་པའི་རྫས་གང་རུང་བ་ཡུངས་ཀར་གྱི་འབྲུའི་བརྒྱའི་ཆ་ཙམ་ཡང་ལག་
མཐིལ་གྱི་བཞིན་དུ་མཐོང་བ་ཡིན་ནོ། །དེ་ལྟར་གྲུབ་པའི་འོག་ཏུ། བླ་ན་མེད་
པའི་ཡེ་ཤེས་ཀྱི་འབྲས་བུ་ཐོབ་པ་ཡིན་ནོ། །དེ་ལྟར་མདོར་བསྡུས་པ་སྔགས་རྣམས་
ཀུན་གྱི་གཟུགས་དག་ནི་སྐུ་གསུང་རྡོ་རྗེ་ཅན་དུ་མཐོང་གི་དོན་དུ་གསུངས་སོ། །
ད་ནི་གཞན་ཡང་རྒྱུད་འདིའི་མགོ་མཇུག་ནས། དཀྱིལ་འཁོར་གྱི་སྒྲུབ་པ་ལ་སོགས་
པ་ཚུལ་ཇི་ལྟར་སྨོས་པའི་བསྒྲུབ་ཐབས་ཐམས་ཅད་ཀྱི་ནང་ནས་བསྒྲུབ་པ་པོས་་་
གང་སྒྲུབ་པར་བྱེད་པའི་དུས་སུ་རང་གི་བཟའ་བ་དང་བཏུང་བ་མེད་པས་བཀྲེས་་་
སྐོམ་གྱིས་སྡུག་བསྔལ་དུ་གྱུར་པ་དང་། གཞན་ཡང་བགེགས་ཀྱི་རྒྱལ་པོ་བྱི་ན་ཡ་་
ཀ་ལ་སོགས་པ་བགེགས་མ་རུངས་པ་ཐམས་ཅད་ཀྱིས་སྒྱུ་མའི་ཐབས་ཀྱིས་བྱིན་གྱིས་
བརླབས་ནས་སྒྲུབ་པ་པོས་ཟས་ཟ་བ་དང་། སྐོམ་འཐུང་བས་ཤིན་ཏུ་བཀྲེས་པ་་་
དང་སྐོམ་པར་གྱུར་ནས་ལུས་ཤིན་ཏུ་རིད་པར་གྱུར་པ་དེ་མེད་པར་བྱ་བའི་ཐབས་་
ཀྱི་སྒོམ་པའི་སྦྱོར་བ་བྱ་བ་བསམ་པར་བྱ་བའི་དོན་བསྟན་པར་བྱ་སྟེ། བཀྲེས་སྐོམ་
ལ་སོགས་ཉོན་མོངས་ཆེས། །སྦྱོར་བ་འདི་ནི་རྣམ་བསམས་ན། ། རྡོ་རྗེ་ཐུགས་་
ཀྱི་བཀའ་བཞིན་དུ། །སྡུག་བསྔལ་ཐམས་ཅད་མེད་པར་འགྱུར། །ཞེས་བྱ་བའི་
དོན་བཤད་•པར་བྱ་སྟེ། ཅི་ལྟར་ཡིན་ན། བཀྲེས་སྐོམ་ལ་སོགས་ཉོན་མོངས་་
ཆེས༑ །སྦྱོར་བ་འདི་ནི་རྣམ་བསམས་ན་ནི། འོག་ནས་འབྱུང་བའི་ཚུལ་དུ་་་་
སྔགས་ཀྱི་ས་བོན་ཡིག་འབྲུ་བྷ་དང་། ཨོཾ་དང་གཉིས་བསྒོམ་པའི་སྦྱོར་བ་བྱ་བར་་
བསྟནན་ཏོ། །རྡོ་རྗེ་ཐུགས་ཀྱི་བཀའ་བཞིན་དུ། །སྡུག་བསྔལ་ཐམས་ཅད་མེད་
པར་འགྱུར་བར་བསྟན་ཏོ། །ཞེས་བྱ་བ་ནི་གོང་དུ་སྨོས་པའི་བསྒོམ་པའི་སྦྱོར་བ་
བྱས་པས་བཀྲེས་པ་དང་སྐོམ་པ་ལ་སོགས་པ་ལུས་ལ་ཡོད་པའི་སྡུག་བསྔལ་ཐམས་
ཅད་ཅི་ལྟར་ཐུགས་རྡོ་རྗེ་སྟོན་པ་མི་བསྐྱོད་པའི་བཀའ་བྱུང་མ་ཐག་ཏུ། སེམས་
46-324