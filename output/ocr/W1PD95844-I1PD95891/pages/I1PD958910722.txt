རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༩༣
ཡོན་ཏན་གྱི་སྟོད་པའི་མཚན་གྱིས་ངོ་བོའི་ཚིག་བརྗོད་ནས་འཁོར་གྱི་ངོ་བོའི་དེ་་
བཞིན་གཤེགས་པ་ཐམས་ཅད་ལ་བསྐུལ་བར་སྨོས་སོ། །དེ་ལྟར་འོན་ཀྱང་བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་དོན་དུ་གསུངས་སོ། །གསང་བ་•
འདུས་པ་འདི་ལ་སྐད་ཅིག་ཐང་ཅིག་ཡུད་ཙམ་གྱིས། སངས་རྒྱས་དང་བྱང་ཆུབ་
སེམས་དཔའ་རྫོགས་པར་བྱེད་དོ་ཞེས་པ་ནི། འདི་མིང་བཏགས་པ་གསང་བ་་་་་
འདུས་པའི་རྒྱུད་འདི་ཉིད་ལས་ཅི་ལྟར་སྨོས་པའི་སྐུ་དང་གསུང་དང་ཐུགས་རྡོ་རྗེའི་
རིགས་གསུམ་གྱི་སྔགས་ཀྱི་ཡིག་འབྲུ་རྣམས་བསྒོམ་པ་བྱས་པས་ཚེ་འདི་ལ་སྐད་ཅིག་
ཐང་ཅིག་ཡུད་ཙམ་གྱིས་ཅི་ལྟར་སྨོས་པའི་སངས་རྒྱས་དང་། བྱང་ཆུབ་ཏུ་མིང་་
བཏགས་པ་དེ་བཞིན་གཤེགས་པ་ཐམས་ཅད་དོན་དམ་པར་སྐུ་དང་གསུང་དང་་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བླ་ན་མེད་པའི་འབྲས་བུ་དེ་་་
རྫོགས་པའམ་འགྲུབ་པར་བྱེད་པ་ཡིན་ནོ། །བསྟན་པར་བྱ་སྟེ། ཉི་མ་གཅིག་་་
གམ༑ ཉི་མ་བདུན་ནམ། ཟླ་བ་ཕྱེད་དམ། ཟླ་བ་གཅིག་གམ། ལོ་ཕྱེད་་
དང་། ལོ་གཅིག་གམ། དེ་དག་ལ་སོགས་པ་ལོ་མང་པོར་བསྒོམས་པས་མདུན་
དུ་སྨོས་པའི་འབྲས་བུར་འགྱུར་བ་ནི་ངོ་མཚར་ཡང་མི་ཆེ་བར་སྨོས་སོ། །མདོར་་
བསྡུ་བ་དེ་ལྟར་གསང་བ་འདུས་པ་འདི་ལ་སྐད་ཅིག་ཐང་ཅིག་ཡུད་ཙམ་གྱིས་སངས་
རྒྱས་བྱང་ཆུབ་རྫོགས་པར་བྱེད་དེའི་དོན་དུ་གསུངས་སོ། །གང་གཱ་ཀླུང་གི་བྱེ་མ་་
དང་མཉམ་པའི་སྙེད་ཀྱི་བསྐལ་པར་བྱང་ཆུབ་སེམས་དཔའ་རྣམས་ཀྱིས་བརྩལ་ཅིང་
འབད་ཀྱང་བྱང་ཆུབ་ཐོབ་པར་འགྱུར་རོ། །ཞེས་པ་ནི། དེ་ཐེག་པ་དམན་པ་་
ལ་བརྟེན་པ་མདོ་སྡེའི་ཚུལ་དུ་བྱང་ཆུབ་སེམས་དཔའ་སྙེད་དུ་མིང་བཏགས་པ་ནི་་་
མང་བ་སྟེ། ཆུ་ཀླུང་ཐམས་ཅད་ཀྱི་ནང་ན་ཆུ་ཀླུང་ཆེན་པོ་གང་གཱ་གཙོར་སྨོས་སོ། །
དེའི་བྱེ་མ་མང་པོ་ཡོད་པ་དེའི་གྲངས་ཀྱི་ཚད་དང་མཉམ་པ་བསྐལ་པ་བགྲངས་པར་
46-693