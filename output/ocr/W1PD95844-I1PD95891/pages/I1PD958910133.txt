700
___བསྟན་འགྱུར། རྒྱུད། ༼༽
སེམས་ཅན་ཆེན་པོ་ཡིས། །མཆོད་པ་བྱེད་པར་དེས་མཐོང་ངོ་། །སངས་རྒྱས་་
བྱང་ཆུབ་སེམས་དཔའ་ཡིས།
།འདོད་པའི་ཡོན་ཏན་ལྔ་རྣམས་ཀྱིས། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཁམས་གསུམ་སེམས་ཅན་
ཆེན་པོ་ཡིས། །མཆོད་པ་བྱེད་པ་དེས་མཐོང་ངོ་ནི། འདོད་པའི་ཁམས་དང་།
གཟུགས་ཀྱི་ཁམས་དང་། གཟུགས་མེད་པའི་ཁམས་ན་གནས་པའི་སེམས་ཅན་་་
ཆེན་པོར་མིང་བཏགས་པ་ལྷའི་དབང་པོ་བརྒྱ་བྱིན་དང་ཚངས་པ་དང་། ཁྱབ་་་་
འཇུག་དང་། དབང་ཕྱུག་ཆེན་པོ་དང་། གཞན་ཡང་མིའི་རྒྱལ་པོ་ལ་སོགས་པ་
ཆོ་འཕྲུལ་དང་། སྒྱུ་མ་དང་། སྟོབས་དང་ལྡན་པའི་སེམས་ཅན་ཐམས་ཅད་་་
ཀྱིས༑ ལྷ་དང་མིའི་མཆོད་པའི་རྫས་ཀྱི་བྱེ་བྲག་སྣ་ཚོགས་ཀྱིས་སྒྲུབ་པ་པོ་ཉིད་ལ་
མཆོད་པ་བྱེད་པར་མཐོང་ན། དེའི་ཡོན་ཏན་གྱིས་སྒྲུབ་པ་པོ་བླ་ན་མེད་པའི་ཤེས་
རབ་ཡེ་ཤེས་དང་གཉིས་སུ་མེད་པའི་ངོ་བོ་བྱང་ཆུབ་སེམས་དཔའ་འཇམ་དཔལ་ཅི་
ལྟར་སྨོས་པའི་ཚུལ་གྱི་ཆོས་སྟོན་པའི་དུས་སུ་སེམས་ཅན་ཐམས་ཅད་ཀྱིས་མཆོད་པ་
བྱེད་པ་དེ་དང་གཉིས་སུ་མེད་པའི་དངོས་གྲུབ་ཀྱི་འབྲས་བུར་གྱུར་པར་བསྟན་ཏོ། །
དེ་ལྟར་ཁམས་གསུམ་སེམས་ཅན་ཆེན་པོ་ཡིས། །མཆོད་པ་བྱེད་པ་དེས་མཐོང་
བའི་དོན་དུ་གསུངས་སོ། །སངས་རྒྱས་བྱང་ཆུབ་སེམས་དཔའ་ཡིས། །འདོད་
པའི་ཡོན་ཏན་ལྔ་རྣམས་ཀྱིས་ཞེས་པ་ནི། སངས་རྒྱས་རྣམ་པར་སྣང་མཛད་ལ་
སོགས་པ་སངས་རྒྱས་ཐམས་ཅད་དང་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་་་
སོགས་པ་བྱང་ཆུབ་སེམས་དཔའ་ཐམས་ཅད་ཀྱིས། ཅི་ལྟར་སྨོས་པའི་ཚུལ་གྱི་
འདོད་པའི་ཡོན་ཏན་ལྔའི་མཆོད་པའི་རྫས་ཕུན་སུམ་ཚོགས་པས་བསྒྲུབ་པ་པོ་ཉིད་
ལ་མཆོད་པ་བྱེད་པ་མཐོང་ན། དེའི་ཡོན་ཏན་གྱིས་ཅི་ལྟར་སྟོན་པ་མི་བསྐྱོད་པ་་
རྡོ་རྗེ་འཛིན་ཉིད་གསང་སྔགས་ཀྱི་ཐེག་པ་ཆེན་པོའི་ཆོས་ཀྱི་རྒྱུད་བཀའ་སྩལ་པའི་་་
46-104