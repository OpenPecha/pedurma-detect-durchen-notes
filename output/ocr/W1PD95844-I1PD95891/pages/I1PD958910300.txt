རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༧༡
ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔའི་གཟི་བརྗིད་འབར་བའི་འོད་ཀྱིས་་
འབར་བར་གྱུར་པ་སྨོས་སོ། །དེ་ལྟར་དམ་རྫས་རྣམས་ཡེ་ཤེས་ཀྱི་བདུད་རྩིའི་ཁུ་་
བའི་ངོ་བོར་གྱུར་མ་ཐག་ཏུ་བླ་ན་མེད་པའི་འབྲས་བུ་འགྲུབ་པར་འགྱུར་བར་བསྟན་
ཏོ། །དེ་ལྟར་དེ་མ་ཐག་ཏུ་འབར་བའི་དོན་ཏུ་གསུངས་སོ།
།བཅོམ་ལྡན་་
འདས་རིག་པ་ཆེན་པོ་སྐྱེས་བུ་རྡོ་རྗེས་དེ་སྐད་ཅེས་བཀའ་སྩལ་ཏོ།
།ཞེས་བྱ་བ་ནི།
བཅོམ་ལྡན་འདས་ནི། སྟོན་པ་ཕྱག་ན་རྡོ་རྗེ་ཉིད་ཡིནན་ནོ། །དེའི་ཡོན་ཏན་གྱི་
མདུན་དུ་བཤད་པས་འདིར་བདེ་སྟེ་བཤད་མི་དགོས་སོ། །དེ་ལྟར་བཅོམ་ལྡན་
བསྟོད་པའི་མཚན་བཅོམ་ལྡན་འདས་ཡིན་པ་སྡུད་པ་པོས་སྨོས་སོ། །དེའི་དོན་
འདས་ཀྱི་དོན་དུ་གསུངས་སོ། །རིག་པ་ཆེན་པོ་ཞེས་པ་ནི། འཁོར་གྱི་ངོ་བོ་
དཀྱིལ་འཁོར་གྱི་ལྷ་དེ་དག་ཐམས་ཅད་བསྐྱེད་པའི་ཡུམ་ལྟ་བུ་ཤེས་རབ་མ་ཡེ་ཤེས་་
ཀྱི་ལྷ་མོ་མཱ་མ་ཀཱི་མིང་རིག་པ་ཆེན་པོར་སྨོས་སོ། །དེ་ལྟར་རིག་པ་ཆེན་པོའི་དོན་་
ཏུ་གསུངས་སོ། །སྐྱེས་བུ་རྡོ་རྗེ་ཞེས་པ་ནི།
འཁོར་གྱི་ངོ་བོ་དཀྱིལ་འཁོར་གྱི་
ལྷ་དེ་དག་གི་བདག་པོ་བསྐྱེད་པར་མཛད་མཁན་སྟོན་པ་ཕྱག་ན་རྡོ་རྗེ་ཉིད་ཡིན་ཏེ།
དེ་ནི་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་གཉིས་སུ་མེད་པའི་ངོ་་་
བོའི་སྐུ་ཕྱག་རྒྱའོ། །ཚུལ་དེ་ལྟ་བུའི་སྐྱེས་བུའི་རྡོ་རྗེ་དེས་རིག་པ་ཆེན་པོར་མིང་
བཏགས་པ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་། གཉིས་སུ་མེད་་
པར་འཁྱུད་པའི་སྦྱོར་བས་གནས་པ་ཡིན་ནོ། །དོན་དེས་རིགས་པའི་སྐྱེས་བུ་ཆེན་
པོ་རྡོ་རྗེར་སྨོས་སོ། །རིག་པའི་སྐྱེས་བུའི་དོན་གཞན་ཡང་རྒྱས་པར་ལེའུ་དང་པོ་་
ལས༑ ཇི་ལྟར་བཤད་པ་དེ་བཞིན་དུ་འདིར་སྦྱར་རོ། །མདོར་བསྡུ་བ་དེ་ལྟར་
སྐྱེས་བུ་རྡོ་རྗེའི་དོན་དུ་གསུངས་སོ། །བཀའ་སྩལ་ཏོ། །ཞེས་པ་ནི་གོང་དུ་སྨོས་
པའི་ཚུལ་གྱི་རིག་པའི་སྐྱེས་བུ་ཆེན་པོ་རྡོ་རྗེར་མིང་བཏགས་པ་སྟོན་པ་ཕྱག་ན་རྡོ་རྗེ་
46-271