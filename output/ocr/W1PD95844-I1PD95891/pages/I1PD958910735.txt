Dos
བསྟན་འགྱུར། རྒྱུད། ༨༨
མདུན་དུ་སྨོས་པའི་རྡོ་རྗེའི་བཙུན་མོར་མཚན་བཏགས་པ་ཤེས་རབ་མ་ཡེ་ཤེས་ཀྱི་ལྷ་
མོ་མཱ་མ་ཀཱིའི་གསང་བའི་བྷ་ག་གཞལ་ཡས་ཁང་གི་ངོ་བོ་དེའི་གནས་ནས། ཇི་་་་
ལྟར་སྨོས་པའི་དེ་བཞིན་གཤེགས་པ་དེ་དག་ཐམས་ཅད་ནི། སྟོན་པ་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་བདག་པོ།
སྟོན་པ་རྡོ་རྗེ་འཛིན་ཆེན་
པོ་དེས། ཡེ་ཤེས་ཀྱི་བྱིན་གྱིས་བརླབས་པའི་ཐབས་ཀྱིས་འདུལ་བར་མཛད་དོ། །
དེ་མ་ཐག་ཏུ་ལེའུ་དང་པོ་ལས་སྨོས་པ། འཁོར་གྱི་ངོ་བོ་རིག་པའི་སྐྱེས་བུའི་ཚུལ་
གྱི་ཡེ་ཤེས་ཀྱི་ལྷ་མོ་བཞི་སྟེ། ཞེ་སྡང་དགའ་མ་དང༌། གཏི་མུག་དགའ་མ་དང་།
འདོད་ཆགས་དགའ་མ་དང་། རྡོ་རྗེ་དགའ་མ་ཡིན་ནོ། །གཞན་ཡང་དེ་དག་་
གི་མཚན་ནི་མཱ་མ་ཀཱི་དང་། སངས་རྒྱས་སྤྱན་དང་། ན་བཟའ་དཀར་མོ་དང་།
དམ་ཚིག་སྒྲོལ་མ་དང་བཞི་ཡིན་ནོ། །དེ་རྣམས་ཀྱི་ཡེ་ཤེས་ཀྱི་གཞལ་ཡས་ཁང་
ལ་གཟིགས་ན། ཉིད་ཉིད་ཀྱི་རིགས་ཀྱི་བདག་པོའི་ཚུལ་གྱིས་དེ་བཞིན་གཤེགས་
པ་ཐམས་ཅད་གྲངས་མེད་པ་བཀོད་པའི་ངོ་བོའི་གཟུགས་དེ་མེད་པར་སྟོང་པར་་་
མཐོང་ངོ་། །དེའི་ཕྱིར་ངོ་མཚར་ཆེན་པོ་སྐྱེས་པ་བླ་ན་མེད་པའི་འདོད་ཆགས་ཀྱི་
ཀྱོ་བས་བསྐུལ་བར་གྱུར་པ་དེའི་དབང་གིས་སྟོན་པ་བཅོམ་ལྡན་འདས་དེ་བཞིན་་་་
གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་དགྱེས་པར་བྱ་བའི་བུལ་
བའི་ཆ་ལུགས་ཀྱི་ཚིག་གི་ངོ་བོར་རིམ་པ་མ་ནོར་བར་བརྗོད་པས་གླུའི་ངོ་བོ་བསྟོད་
པ་བྱས་པ་དེའི་དོན་བསྟན་པར་བྱ་སྟེ། དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་ཐུགས་རྡོ་རྗེའི་བཙུན་མོ་བཅོམ་ལྡན་འདས་དེ་བཞིན་གཤེགས་པ་་
ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་ལ་དགའ་བས་བསྟོད་པ། ཞེས་བྱ་
བའི་སྒྲ་བཤད་པར་བྱ་སྟེ། ཇི་ལྟར་ཡིན་ནོ། །དེ་ནས་ནི་མདུན་དུ་སྨོས་པའི་་་་
ཚུལ་གྱིས་དེ་བཞིན་གཤེགས་པ་དེ་དག་ཐམས་ཅད་ནི། རྡོ་རྗེ་བཙུན་མོར་མཚན་
46-706