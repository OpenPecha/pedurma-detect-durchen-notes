२१०
བསྟན་འགྱུར། རྒྱུད། 67
བསམ་ཞེས་པ་ནི།
བསྒྲུབ་པ་པོས་འོག་ནས་འབྱུང་བའི་ཕྱིའི་གནས་སུ་ས་གཞི་་
མཉམ་པར་བྱའོ། །དེའི་འོག་ཏུ་ཇི་ལྟར་སྨོས་པའི་མཚན་དང་ལྡན་པའི་བན་དྷའི་
ནང་དུ་དམ་རྫས་བཤང་• གཅི་དང་པད་མ་རག་ཏ་བཞག་ལ། དེ་ ཕྱིའི་རྫས་དྲི་
དང་ལྡན་པ་ཐམས་ཅད་དང་བསྲེ་བར་བྱའོ།
།རྫས་དེ་ཆུ་དང་དཀྲུགས་པས་་
དཀྱིལ་འཁོར་གྲུ་བཞི་ཁྲུ་• གང་གི་ཚད་དུ་བྱའོ། །དེའི་འོག་ཏུ་པད་མ་དང་།
ཀུ་མུ་ཏ་དང་། ཨུད་པ་ལ་དང་། ཙམ་པ་ཀ་ལ་སོགས་པ། མེ་ཏོག་དྲི་དང་་
ལྡན་པ་ཐམས་ཅད་བཀྲམ་པར་བྱའོ།
།དེ་ལྟར་བྱས་པའི་འོག་ཏུ་སྒྲུབ་•པ་པོས་་་
དཀྱིལ་འཁོར་དེའི་སྟེང་དུ་སྟན་བདེ་བ་འཇམ་པ་ལ་མོས་པའི་སྐྱིལ་མོས་འདུག་གོ། །
དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་རྗེ་སེམས་དཔའ་་་
དང་། རྣམ་པར་སྣང་མཛད་དང་། སྣང་བ་མཐའ་ཡས་གསུམ་གང་ལ་མོས་་་
པའི་སྐུ་ཕྱག་རྒྱར་གྱུར་པར་བྱའོ། །དེའི་སྐུ་མདོག་དང༌་། ཞལ་དང་། ཕྱག་་
དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
འཁྱུད་པའི་སྦྱོར་བ་དང་ལྡན་པ་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་་
ཚོགས་པ་ཐམས་ཅད། ལེའུ་བཞི་པ། ཐུགས་ཀྱི་དཀྱིལ་འཁོར་གྱི་དུས་སུ་ཇི་་་་
ལྟར་སྨོས་པ་དེ་བཞིན་དུ་འདིར་བྱ་བར་བསྟན་ཏེ།
དེ་ལྟ་བུའི་ངོ་བོའི་སྐུ་ཕྱག་རྒྱ་
གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱའོ། །གཞན་་་་
ཡང་དེའི་འོག་ཏུ་རང་གི་སྙིང་གའི་དབུས་གནས་སུ་སྔགས་ཀྱི་ས་བོན་ཡིག་འབྲུ་ཧྲི་་
བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ལ་སོགས་པ་ཡེ་ཤེས་ལྔ་
དང་གཉིས་སུ་མེད་པའི་ངོ་བོར་བརྟག་གོ། །གཞན་ཡང་སྔགས་ཀྱི་ས་བོན་ཡིག་་་
འབྲུ་ཧྲི་དེ་སོ་སོར་རྟོག་པའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་འབར་བའི་འོད་
ཀྱིས་འབར་བར་བསམ་མོ། །གཞན་ཡང་འབར་བའི་འོད་དེའི་ནང་ནས་རྡོ་རྗེ་མི་
46-284