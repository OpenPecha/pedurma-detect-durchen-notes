५००
བསྟན་འགྱུར། རྒྱུད།། ༨༨TE
སྒྲུབ་པ་པོའི་ལུས་དང་ངག་དང་ཡིད་གསུམ་རྡོ་རྗེར་གཉིས་སུ་མེད་པའི་ངོ་བོར་་་
བསྒོམ་པའི་དམ་ཚིག་གི་དོན་ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་
ངོའི་དོན་དུ་གསུངས་སོ། །ད་ནི་གཞན་ཡང་བསྒྲུབ་པ་པོས་ཉིད་ཀྱི་ལུས་དང་ངག་
དང་ཡིད་གསུམ་དེ་ནི་རྡོ་རྗེ་སེམས་དཔའི་སྐུ་དང་གསུང་དང་ཐུགས་རྡོ་རྗེ་གསུམ་་་
དང་གཉིས་སུ་མེད་པར་མཉམ་པར་སྦྱོར་བའི་བསྒོམ་པས་བསྒྲུབ་པར་བྱ་བའི་དམ་
ཚིག་གི་ངོ་བོར་དོན་བསྟན་པར་བྱ་སྟེ། ཀུན་ཏུ་རྡོ་རྗེ་སེམས་དཔའ་ཡིས། །སྐུ་
གསུང་ཐུགས་ཀྱི་དཀྱིལ་འཁོར་ལ། །བསམ་གཏན་རྡོ་རྗེ་གསུམ་སྦྱོར་བ།
།
སྔགས་ཀྱི་འཁོར་ལོ་ཅན་གྱི་བསྒོམ། །ཞེས་བྱ་བའི་སྒྲ་བཤད་པར་བྱ་སྟེ། ཅི་་
ལྟར་ཡིན་ན་ཀུན་ཏུ་རྡོ་རྗེ་སེམས་དཔའ་ཡི། །སྐུ་གསུང་ཐུགས་ཀྱི་དཀྱིལ་འཁོར་ལ ༎
ཕྱག་ན་རྡོ་རྗེ་འགྲོ་བ་དང་མི་འགྲོ་བའི་དངོས་པོ་ཐམས་ཅད་སྨོས་པ་དེ་ནི།
དོན་
དམ་པར་མ་སྐྱེས་པའི་ཆོས་ཀྱི་སྐུ་སྟོན་པའི་ངོ་བོ་དེ་ནི། སྐུ་དང་གསུང་དང་་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་དཔལ་རྡོ་རྗེ་སེམས་དཔའ་དེས་་་
ཀུན་ལ་ཁྱབ་ནས་གནས་པའོ། །དེ་ལྟར་དོན་ཐམས་ཅད་དམ་པའི་ཚུལ་གྱི་སྐུ་དང་
གསུང་དང་ཐུགས་ཀྱི་ངོ་བོའི་དཀྱིལ་འཁོར་ཡིན་པར་སྨོས་སོ། །དེ་ལྟར་ཀུན་ཏུ་རྡོ་
རྗེ་སེམས་དཔའ་ཡིས། སྐུ་དང་གསུང་དང་ཐུགས་ཀྱིས་དཀྱིལ་འཁོར་ལོའི་དོན་དུ་
གསུངས་སོ།
།བསམ་གཏན་རྡོ་རྗེ་གསུམ་སྦྱོར་བ། །སྔགས་ཀྱི་འཁོར་ལོ་ཅན་་་
གྱིས་བསྒོམ། །ཞེས་པ་ནི། མདུན་དུ་སྨོས་པའི་དོན་དམ་པའི་ཚུལ་གྱིས་དཔལ་
རྡོ་རྗེ་སེམས་དཔའི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་
དཀྱིལ་འཁོར་ཡིན་པ་དེ་སྒྲུབ་པ་པོས་ཉིད་ཀྱིས་ལུས་བསམ་གཏན་དུ་ཅི་ལྟར་དཔལ་
རྡོ་རྗེ་སེམས་དཔའི་སྐུ་དང་གསུང་དང་ཐུགས་དེ་བཞིན་དུ་སྦྱོར་བས་སྔགས་སུ་མིང་
བཏགས་པ་གསང་བའི་བསྒྲུབ་པ་ཡིན་ནོ། །འཁོར་ལོ་ཅན་དུ་མིང་བཏགས་པ་་་་
46-500