རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
262
བདག་པོ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་ཉིད་ཉིད་ཀྱི་སྔགས་ཀྱི་ས་བོན་
ཡིག་འབྲུ་ལས་ཆོ་གའི་ཚུལ་ཅི་ལྟར་སྨོས་པས་ཕྱག་རྒྱ་བསྐྱེད་པར་བྱ་བ་ཡིན་ནོ། །
དེ་མ་ཐག་ཏུ་རིམ་པ་མ་ནོར་བར་རྡུལ་ཚོན་གྱི་དཀྱིལ་འཁོར་ལ་ཉིད་ཉིད་ཀྱི་གནས་
ཀྱི་གདན་གྱི་སྟེང་གི་དབུས་སུ་ཕྱག་མཚན་ལ་གཉིས་སུ་མེད་པར་ཐིམ་པར་གྱུར་པར་
བསམ་མོ། །མདོར་བསྡུ་བ་དེ་ལྟར་རྡོ་རྗེ་འཛིན་མཆོག་གང་ཡིན་པའི། གཟུགས་ནི་
དབུས་སུ་བྲི་བར་བྱ་བའི་དོན་དུ་གསུངས་སོ།
།དེ་ནི་དཀྱིལ་འཁོར་གནས་སུ་གྱུར༎
སྐུ་གསུང་ཐུགས་ཀྱི་གསང་བས་བསྐྱེད་ཅེས་པ་ནི།
གོང་དུ་སྨོས་པའི་ཆོ་གའི་ཚུལ་
གྱིས་སློབ་མ་གཞུག་པ་དང་། དབང་སྦྱིན་པའི་ཕྱིར་རམ། ཡང་ན་སློབ་དཔོན་
ཉིད་ཀྱི་དཀྱིལ་འཁོར་གྱི་སྒྲུབ་པ་བྱ་བའི་ཕྱིར། དཀྱིལ་འཁོར་བྱས་ནས་དེའི་འོག་
ཏུ་དཀྱིལ་འཁོར་དེ་ཅི་ལྟར་སྨོས་པའི་མཆོད་པ་དང་། དེ་བཞིན་དུ་སྒོམ་པ་དང་།
བཟླས་པའི་བསྙེན་པ་བྱ་བ་ཡིན་ནོ། །དེ་ལྟར་བྱས་པས། རྡོ་རྗེ་སློབ་དཔོན་
སློབ་མ་དང་བཅས་པས་དཀྱིལ་འཁོར་གྱི་གནས་སུ་མིང་བཏགས་པ་དངོས་གྲུབ་ཀྱི་
འབྲས་བུར་གྱུར་པ་ཡིན་ནོ། །བསྟན་པར་བྱ་སྟེ། དཀྱིལ་འཁོར་གྱི་འབྲས་བུ་དེ་
ནི་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་། ཐུགས་རྡོ་རྗེ་གསུམ་དོན་དམ་པར་གཉིས་སུ་མེད་པའི་ངོ་བོར་
བསྟན་པ་དེ་ནི་གསང་བར་མིང་བཏགས་པ་ཅི་ལྟར་སྨོས་པའི་ཚུལ་གྱི་ཆོས་སྐུ་འབྱུང་
བར་འགྲུབ་པར་བསྟན་ཏོ། །དེ་ལྟར་དེ་ནི་དཀྱིལ་འཁོར་གནས་སུ་གྱུར། །སྐུ་
གསུང་ཐུགས་ཀྱི་གསང་བ་འབྱུང་གི་དོན་དུ་གསུངས་སོ། །འདི་ནི་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་གནས་ཡེ་ཤེས་ཀྱི་་་
གསང་བ་ཡིན་ཏེ། རབ་ཏུ་གསང་བའོ། །ཞེས་བྱ་བ་ནི། དེ་བཞིན་གཤེགས་
པ་ཐམས་ཅད་ནི། སྟོན་པ་ཕྱག་ན་རྡོ་རྗེ་ལ་སོགས་པ་རིགས་ལྔའི་བྱེ་བྲག་གི་་
46-191