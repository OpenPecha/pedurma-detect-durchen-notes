རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
4
བྱའོ།༑ ༑ །དེ་མ་ཐག་ཏུ་སྐད་ཅིག་ཙམ་གྱིས་མི་དང་མི་མ་ཡིན་པའི་དགྲ་ཐམས་ཅད་
རིམ་པར་རྡོ་རྗེའི་ཀྱོ་བས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་་
བཅིངས་ཏེ། སྒྲུབ་•པ་པོ་ཉིད་ཀྱི་མདུན་ན་རྫས་ཀྱི་གཟུགས་བརྙན་ལ་ཐིམ་པར་
གྱུར་པར་བསམ་མོ། །དེའི་དུས་སུ་འགུག་པར་མཛད་མཁན་ཁྲོ་བོའི་རྒྱལ་པོ་ཨ་མྲྀ་
ཏ་ཀུཎྜ་ལིའི་སྐུ་ཕྱག་རྒྱ་སྒྲུབ་པ་པོ་ཉིད་ཀྱིས་སྤྲོ་བའི་གནས་སུ་གཉིས་སུ་མེད་པར་་་་
བསྡུ་བར་བྱའོ། །དེའི་འོག་ཏུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །ད་ནི་དུས་འདིར་ཁ་དོག་སྣ་
ཚོགས་པ་དང་ལྡན་པ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་
གྱུར་པར་བསམ་མོ། །ས་བོན་དེ་ལས་སྣ་ཚོགས་ཞེས་པས་རྡོ་རྗེ་སྲིན་པོ་ལ་ལ་ནི་་
ནག་པོ། ལ་ལ་ནི་སེར་པོ། ལ་ལ་ནི་དཀར་པོ། ལ་ལ་ནི་ལྗང་གུ། གཞན་
ལ་ལ་ནི་མགོ་ཅིག་པ། ལ་ལ་མགོ་གཉིས་པ། ལ་ལ་ནི་མགོ་གསུམ་པ། ལ་ལ་
ནི་མགོ་བཞི་པ། ལ་ལ་ནི་མགོ་བཅུ་པ། ལ་ལ་ནི་མགོ་བཅུ་གཅིག་པའོ། །
གཞན་ཡང་ལ་ལ་ནི་ལག་པ་གཉིས་པ། ལ་ལ་ནི་ལག་པ་བཞི་པ། ལ་ལ་ནི་ལག་
པ་དྲུག་པ། ལ་ལ་ནི་ལག་པ་བརྒྱད་པ། ལ་ལ་ནི་ལག་པ་ཉི་ཤུ་པ།
ནི་ལག་པ་ཉི་ཤུ་རྩ་གཉིས་པའོ། །དེ་དག་ཀུན་ཀྱང་སྐྲ་རལ་པ་གྱེན་དུ་བརྫེས་པ།
ཤིན་ཏུ་འབར་བ། རྒྱན་མེད་པ་མཆེ་བའི་ཕྲེང་བ་དང་ལྡན་པ། སྐུ་ཆེ་བའོ། །
དེ་དག་གིས་རྡོ་རྗེ་དང་རལ་གྲི་དང་། དགྲ་སྟ་ལ་སོགས་པ་མཚོན་ཆའི་བྱེ་བྲག་སྣ་
ཚོགས་འཛིན་པ། དེ་ལྟ་བུའི་བྱེ་བྲག་སྤྲིན་བཞིན་དུ་ནམ་མཁའི་དབྱིངས་ཐམས་་
ཅད་གང་བར་སྤྲོ་བར་བྱའོ། །བསྟན་པར་བྱ་སྟེ། གཏུམ་པོ་ཞེས་པ་ནི། དགྲ་
ལ་ལ་
མ་རུངས་པ་ཐམས་ཅད་མེད་པར་བྱ་བའི་ཕྱིར་ཞེ་སྡང་གི་སེམས་དང་ལྡན་པ་ཡིན་ནོ། །
མི་བཟད་པ་ཞེས་པ་ནི། སྐུ་ཆེ་བ་དེ་འབར་བ་ཆེན་པོའི་འོད་ཀྱིས་འབར་བ་ཡིན་
46-45