རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
104
ཀྱིས་དབྱིངས་ཀྱི་ཡེ་ཤེས་ཀྱི་ངོ་བོ་གཟི་རྗིད་▪ཀྱི་ཕུང་པོ་བཞིན་དུ་འབར་ཞིང་སྤྱི་བོའི་
ནང་དུ་ཐིམ་པར་གྱུར་པར་བསམ་མོ། །དེ་ནས་མགུལ་པའི་དབུས་སུ་སྔགས་ཀྱི་ས་
བོན་ཡིག་འབྲུ་ཨཱཿབསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་
བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་མགུལ་པའི་ནང་དུ་ཐིམ་པར་གྱུར་་་
པར་བསམ་མོ། །དེ་ནས་སྙིང་གའི་དབུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་
མོ༑ །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོར་གཟི་བརྗིད་ཀྱི་ཕུང་པོ་
བཞིན་དུ་འབར་ཞིང་སྙིང་གའི་ནང་དུ་ཐིམ་པར་གྱུར་པར་བསམ་མོ། །དེ་ལྟར་རྡོ་
རྗེ་ཅན་གྱི་ཡི་གེ་གསུམ་སྔགས་ཀྱི་ཡེ་ཤེས་སྒོམ་པའི་སྦྱོར་བ་བྱས་པས་སྒྲུབ་པ་པོའི་་་་
ལུས་སྐུ་གསུང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་གྱུར་པར་སྨོས་སོ། །
མདོར་བསྡུ་བ་དེ་ལྟར་རྡོ་རྗེ་ཅན་གྱི་ཡི་གེ་གསུམ། །སྒོམ་པར་རང་གི་ཕྱག་རྒྱར་་་
བསམ་གྱི་དོན་དུ་གསུངས་སོ། །འོན་ཀྱང་སངས་རྒྱས་ཀུན་མཁྱེན་པ། །མཉེས་
པར་གྱུར་པར་གདོན་མི་ཟ་ཞེས་པ་ནི། འོན་ཀྱང་ཞེས་པ། གོང་དུ་སྨོས་པའི་་
ཚུལ་གྱི་སྐུ་དང་གསུང་དང་ཐུགས་རྡོ་རྗེ་གསུམ་ནི་སྔགས་ཀྱི་ཡེ་ཤེས་ཀྱི་སྒོམ་པའི་་་་་
སྦྱོར་བ་བྱས་པས་སངས་རྒྱས་ཀུན་མཁྱེན་པ་ཞེས་པ། སྟོན་པ་མི་བསྐྱོད་པ་རྡོ་རྗེ་་
འཛིན་ཡིན་ཏེ། དེ་སྒྲུབ་•པ་པོ་ལ་མཉེས་པར་འགྱུར་རོ། ། །དེའི་ཡོན་ཏན་གྱིས།
བླ་ན་མེད་པའི་བྱང་ཆུབ་ཀྱི་འབྲས་བུ་གསོལ་བ་ཡིན་ནོ།
།དེ་ལྟར་འོན་ཀྱང་་་
སངས་རྒྱས་ཀུན་མཁྱེན་པ། །མཉེས་པར་གྱུར་པས་གདོན་མི་ཟའི་དོན་དུ་་་
གསུངས་སོ། །ད་ནི་གཞན་ཡང་མདུན་དུ་སྨོས་པའི་སྒོམ་པའི་སྦྱོར་བ་བྱས་པས་་་
དང་པོ་ཡེ་ཤེས་ཀྱི་བྱིན་གྱིས་བརླབས་ཀྱི་འབྲས་བུ་སྐྱེད་•པའི་དོན་དུ་བསྟན་པར་བྱ་
སྟེ། སྒྲུབ་པ་པོ་ནི་བློ་བརྟན་པས། །ནགས་ཚལ་དག་ཏུ་བསོད་སྙོམས་བསླང་། །
བཟང་པོས་བརྒྱན་ནས་ཁ་ཟས་དག །འཇིགས་ཤིང་སྐྲག་ནས་སྟེར་བར་འགྱུར། །
46-405