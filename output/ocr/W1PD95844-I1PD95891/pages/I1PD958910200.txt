རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པ་དེ་དག་ཐམས་ཅད་ཀྱི་གསུང་དོན་དམ་པར་གཉིས་སུ་མེད་པ་ཡིན་ཏེ། དེ་དང་
གཉིས་སུ་མེད་པ་གསུང་རྡོ་རྗེ་སྣང་བ་མཐའ་ཡས་ཡིན་་ཏེ། དེའི་དཀྱིལ་འཁོར་
གྱི་དོན་བཤད་པའི་ཕྱིར་སྟོན་པ་ཕྱག་ན་རྡོ་རྗེ་དང་པོ་ཇི་ལྟར་སྨོས་པའི་ཚུལ་འཁོར་
ཐམས་ཅད་ཀྱི་ནང་དུ་ཏིང་ངེ་འཛིན་ལ་སྙོམས་པར་ཞུགས་པའི་དོན་སྨོས་སོ། །དེ་
ལྟར་གསུང་རྡོ་རྗེ་ཐམས་ཅད་ཀྱི་དོན་དུ་གསུངས་སོ། །དམ་ཚིག་སྤྲིན་བཀོད་པ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བའི་དོན་ནི།
གོང་དུ་སྐུ་རྡོ་རྗེ་རྣམ་པར་སྣང་མཛད་ཀྱི་དཀྱིལ་འཁོར་མ་བཤད་པའི་གོང་དུ་ཏིང་
ངེ་འཛིན་མཛད་པའི་དོན་སྨོས་པ་དེ་བཞིན་འདིར་བསྟན་ཏོ། །ཏིང་ངེ་འཛིན་
མཛད་པའི་འོག་ཏུ། ད་ནི་དཀྱིལ་འཁོར་དང་གསུང་རྡོ་རྗེ་སྣང་བ་མཐའ་ཡས་
ཀྱི་ངོ་བོའི་དོན་གྱི་ཆོ་གའི་ཚུལ་བསྟན་པར་བྱ་སྟེ། གསུང་རྡོ་རྗེའི་དཀྱིལ་འཁོར་
འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་ཞེས་བྱ་བ་ནི།
གསུང་
རྡོ་རྗེའི་དཀྱིལ་འཁོར་ནི། རྡོ་རྗེ་ནི་སོ་སོར་རྟོག་པའི་ཡེ་ཤེས་སོ།
།གསུང་
གི་དཀྱིལ་འཁོར་ནི་མདུན་དུ་སྨོས་པའི་རིགས་ལྔའི་བྱེ་བྲག་གི་དེ་བཞིན་གཤེགས་པ་
ཐམས་ཅད་ཀྱི་གསུང་རྡོ་རྗེ་དོན་དམ་པར་གཉིས་སུ་མེད་པའི་ངོ་བོ་ཡིན་ནོ། །དེ་
དང་གཉིས་སུ་མེད་པར་སྣང་བ་མཐའ་ཡས་ཀྱི་དཀྱིལ་འཁོར་རོ། །དོན་དེས་
གསུང་གི་དཀྱིལ་འཁོར་དུ་སྨོས་སོ། །ཉིད་ཀྱི་སྐུ་དང་གསུང་ཐུགས་རྡོ་རྗེ་ཞེས་པ་ནི། །
སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་་་
གཅིག་པའི་ངོ་བོར་སྨོས་སོ། །དེ་ལྟར་སྐུ་དང་གསུང་ཐུགས་གཉིས་སུ་མེད་པ་
གསུང་རྡོ་རྗེ་སྣང་བ་མཐའ་ཡས་སོ། །རྡོ་རྗེ་ཞེས་པ་ནི་གོང་དུ་སྐུ་རྡོ་རྗེ་དང་།
གསུང་རྡོ་རྗེ་དང་༌། ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་དུ་འདིར་
བསྟནན་ཏོ། །ཕྱུང་ངོ་ཞེས་པ་ནི། སྟོན་པ་ཕྱག་ན་རྡོ་རྗེས་གསུང་རྡོ་རྗེ་སྣང་བ་་་
46-171