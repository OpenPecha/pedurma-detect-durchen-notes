རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کار
འདྲི་བའི་དུས་སུ་དེ་ལ་ཚུལ་ཇི་ལྟར་སྨོས་པའི་དམ་རྫས་བཅུ་དབུལ་བར་བྱའོ། །
བསྟན་པར་བྱ་སྟེ། ཕྱིའི་ཁ་ཟས་ཀྱི་བྱེ་བྲག་སྣ་ཚོགས་ཀྱི་ནང་ན། གཤང་གཅི་་
ལ་སོགས་པ་གོང་དུ་སྨོས་པའི་དམ་རྫས་ཐམས་ཅད་ངེས་པར་དབུལ་ཞེས་པ་དཀྱིལ་
འཁོར་གྱི་རྡོ་རྗེ་སློབ་དཔོན་སློབ་མ་དང་བཅས་པས་བཟླ་བར་བྱ་བར་བསྟན་ཏོ། །
མདོར་བསྡུ་བ་དེ་ལྟར་གཤང་དང་གཅི་བ་ལ་སོགས་པ། བྱེ་བྲག་ཏུ་ནི་ངེས་པར་་
དབུལ་བའི་དོན་དུ་གསུངས་སོ། །འདི་ནི་སྔགས་རྣམས་ཐམས་ཅད་ཀྱི། །སྐུའི་
རྡོ་རྗེ་དམ་ཚིག་གོ། །ཞེས་པ་ནི། གོང་དུ་སྨོས་པའི་དམ་རྫས་ཐམས་ཅད་འདི་
ནི་སྔགས་ཐམས་ཅད་དུ་མིང་བཏགས་པ་བསྒྲུབ་•པ་པོའི་སེམས་གང་ལ་མོས་པའི་་
དཀྱིལ་འཁོར་གང་ཡང་རུང་བའི་བདག་པོ་བསྒྲུབ་པ་དེ་དང་གཉིས་སུ་མེད་པའི་ང་
རྒྱལ་དུ་བསྒོམས་པས་སྔགས་ཀྱིས་བྱིན་གྱིས་བརླབས་ནས་བཟའ་བར་བྱ་བ་ཡིན་ནོ། །
དོན་དེས་སྔགས་ཐམས་ཅད་ཀྱི་དམ་ཚིག་ཏུ་སྨོས་སོ། །སྐུའི་རྡོ་རྗེ་ཞེས་པ་ནི་གོང་
དུ་སྨོས་པའི་སྒྲུབ་པ་པོས་དཀྱིལ་འཁོར་གྱི་ལྷ་གང་ལ་སྨོས་དེ་•བསྒྲུབ་པར་བྱ་བའི་་
དུས་སུ། ཚུལ་ཇི་ལྟར་སྨོས་པའི་དམ་རྫས་ཐམས་ཅད་བཟའ་བར་བྱ་བ་དེའི་ཡོན་
ཏན་གྱི་དཀྱིལ་འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་
པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བར་བསྟན་ཏོ། །ད་ནི་གཞན་་་་
ཡང་གོང་དུ་སྨོས་པའི་དམ་རྫས་བཅུ་ཕུལ་བའི་འོག་ཏུ་དཀྱིལ་འཁོར་གྱི་བདག་པོ་སྐུ་
རྡོ་རྗེ་རྣམ་པར་སྣང་མཛད་ལ་སོགས་པ་ཐམས་ཅད་ཀྱི་སྔགས་ཀྱི་བཟླས་པ་བྱ་བའི་་
དོན་བསྟན་པར་བྱ་སྟེ། ཨོཾ་ཧཱུཾ་ཨཱ་སྭཱ་ཧཱ། དེ་དག་ལ་སོགས་པ་དཀྱིལ་འཁོར་གྱི་
ལྷ་ཐམས་ཅད་ཀྱི་སྔགས་ཀྱི་བཟླས་པ་བྱ་བའི་ཚུལ་དང་གྲངས་ཀྱི་ཚད་ནི། ཅི་ལྟར་
ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བསྟན་ཏོ། །
དེ་བཞིན་གཤེགས་པ་ཐམས་ཅད་ཀྱི་སྐུའི་དཀྱིལ་འཁོརར་རོ། །ཞེས་བྱ་བ་ནི། དེ་
46-169