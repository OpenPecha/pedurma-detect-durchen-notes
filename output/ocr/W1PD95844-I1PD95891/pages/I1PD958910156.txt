རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༧
གྱིས་ཤིག་པའོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ།
དཔེར་ན་བྱང་ཆུབ་ཀྱི་སེམས་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འབྱུང་
བར་བྱེད་པ་སྟེ། བྱང་ཆུབ་ཀྱི་སེམས་དེ་ཡང་ལུས་ལ་མི་གནས། ངག་ལ་མི་་་་་
གནས༑ སེམས་ལ་མི་གནས་སོ། །ཆོས་གང་ཁམས་གསུམ་ན་མི་གནས་པ་དེ་
སྐྱེ་བ་ཡང་མེད་པ་དེ། འདི་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འབྱུང་
བ་རྡོ་རྗེའི་གནས་དེ་ཡིན་ནོ། །བཅོམ་ལྡན་འདས་དེ་བཞིན་གཤེགས་པ་ཐམས་་་་
ཅད་རྨི་ལམ་དེ་ནི་བདག་གིས་ཁམས་གསུམ་དུ་རྨི་ལམ་མཐོང་བར་བྱའོ།
།སྙམ་དུ་
མི་སེམས་སོ།
།སྐྱེས་བུ་དེ་ཡང་བདག་གིས་རྨི་ལམ་མཐོང་བར་བྱའོ།
།སྙམ་དུ་
མི་སེམས་ཏེ། ཁམས་གསུམ་གྱི་བྱ་བ་དེ་རྣམས་ཀྱང་རྨི་ལམ་འདྲ་བ་རྨི་ལམ་ལས་་
འབྱུང་བའོ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་དོན་མདུན་དུ་བཤད་པས་འདིར་་
བཤད་མི་དགོས་སོ། །བྱང་ཆུབ་ཀྱི་སེམས་དེ་ནི་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་འབྱུང་བར་བྱེད་པ་སྟེ། ཞེས་པ། གསང་སྔགས་ཀྱི་ཚུལ་གྱི་བྱང་ཆུབ་
ཀྱི་སེམས་བསྒོམ་པ་དཔལ་རྡོ་རྗེ་སེམས་དཔའ་ཉིད་ལ་སོགས་པ་རིགས་ལྔའི་བྱེ་བྲག་
གི་དེ་བཞིན་གཤེགས་པ་ཐམས་ཅད་སྨོས་པ་དེ་དག་གི་ཉིད་ཉིད་ཀྱི་ཡེ་ཤེས་ཡིན་ཏེ།
དེའི་འབྲས་བུ་འབྱུང་བར་འགྲུབ་པར་བྱེད་པར་བསྟན་ཏོ། །གཞན་ཡང་དེ་་
བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པའི་བྱང་ཆུབ་ཀྱི་་་
སེམས་ཡིན་ནོ། །བྱང་ཆུབ་ཀྱི་སེམས་དེ་ཡང་ལུས་ལ་མི་གནས། ངག་ལ་མི་
གནས་སེམས་ལ་མི་གནས་སོ། །ཞེས་པ་ནི། གོང་དུ་ཆོས་ཐམས་ཅད་སྟོང་པ་་
ནམ་མཁའི་ངོ་བོར་བསྟན་པ་དེ་བཞིན་དུ་དོན་དམ་པར་བྱང་ཆུབ་སེམས་ལུས་དང་།
ངག་དང་ཡིད་གསུམ་ལ་ཅིའི་ཕྱིར་མི་གནས་པར་བསྟན་ཞེ་ན། བྱང་ཆུབ་སེམས་
46-127