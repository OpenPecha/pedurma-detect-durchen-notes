༧༢༨
བསྟན་འགྱུར། རྒྱུད།
དབྱིངས་ཀྱི་ངོ་བོར་སྨོས་སོ། །དེ་ནས་གསང་བའི་ཚུལ་གྱི་མདུན་དུ་སྨོས་པའི་ཚུལ་
གྱི་ཤེས་རབ་མ་ཡེ་ཤེས་ཀྱི་ལྷ་མོ་བཞི་ཐབས་དང་ཤེས་རབ་རོལ་པ་བྱ་བའི་ཚུལ་གྱིས་
སྤྱོད་པ་ཡིན་ནོ། །དེ་དག་གི་གསང་བའི་དབང་པོ་བྷ་གའི་ངོ་བོ་དེའི་ནང་ནམ་
མཁའི་དབྱིངས་ཐམས་ཅད་ཀྱི་ངོ་བོར་སྨོས་སོ། །མདོར་བསྡུ་བ་དེ་ལྟར་ནམ་་
མཁའི་དབྱིངས་ཐམས་ཅད་ཀྱི་དོན་དུ་གསུངས་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་རྡོ་རྗེའི་དམ་ཚིག་གི་ཁུ་བས་ཡོངས་སུ་གང་སྟེ། རྡོ་རྗེ་་
ཆུས་བུམ་པ་ཡོངས་སུ་བཀང་བ་ལྟར་གནས་པར་གྱུར་ཏོ་ཞེས་པ་ནི། མདུན་དུ་་་ ཞེས་པ་ནི།
སྨོས་པའི་ཚུལ་དུ་ནམ་མཁའི་དབྱིངས་སུ་མིང་བཏགས་པའི་ངོ་བོ་ཤེས་རབ་མ་ཡེ་་་
ཤེས་ཀྱི་ལྷ་མོ་བཞི་དེ་དག་གི་གསང་བའི་དབང་པོ་བྷ་གའི་ངོ་བོ་དེ་ནི། ཅི་ལྟར་་
རྡུལ་ཚོན་▪གྱི་དཀྱིལ་འཁོར་གྱི་དུས་སུ་སློབ་དཔོན་གྱིས་བུམ་པའི་དབང་བསྐུར་བར་
བྱེད་པའི་དུས་སུ། བུམ་པ་དེ་ཅི་ལྟར་རྡོ་རྗེ་ཆུས་གང་བར་བྱེད་པ་དེ་བཞིན་དུ།
བུམ་པའི་ངོ་བོ་བྷ་ག་དམ་ཚིག་ཏུ་མིང་བཏགས་པ་ཐབས་དང་ཤེས་རབ་ཀྱི་རོལ་པ་
ཡིན་ནོ། །ཁུ་བར་མིང་བཏགས་པ་ནི་མདུན་དུ་སྨོས་པའི་དམ་ཚིག་ཐབས་དང་
ཤེས་རབ་རོལ་པ་བྱས་པས་བདེ་བར་གྱུར་པའི་དུས་དེ་མ་ཐག་ཏུ། བྱང་ཆུབ་་
སེམས་ཁུ་བའི་ངོ་བོ་དེས་གང་བ་དེ་ནི། དམ་ཚིག་ཏུ་མིང་བཏགས་པ་ཁུ་བའི་
ངོ་བོ་བྱང་ཆུབ་སེམས་དེ་དོན་དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་ཡིན་ནོ། །དེ་གནས་
པར་གྱུར་པར་སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེ་དམ་ཚིག་གི་ཁུ་བས་ཡོངས་སུ་གང་སྟེ། རྡོ་རྗེའི་ཆུས་བུམ་
པ་ཡོངས་སུ་གང་བ་ལྟར་གནས་པར་གྱུར་ཏོའི་དོན་དུ་གསུངས་སོ། །ད་ནི་གཞན་
ཡང་རྡོ་རྗེ་ཡེ་ཤེས་ཀྱི་བྱིན་གྱིས་བརླབས་པར་མཛད་པས་རྡོ་རྗེ་གསུམ་གྱི་གསང་བའི་
46-728