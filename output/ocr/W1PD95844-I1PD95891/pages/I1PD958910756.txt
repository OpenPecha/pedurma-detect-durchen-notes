རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༢༧
ཤེས་ཀྱི་ལྷ་མོ་བཞིས་རྡོ་རྗེ་གླུས་བསྟོད་པའི་ཚུལ་གྱིས་གསོལ་བ་བཏབ་པ་དེའི་ཡོན་་
ཏན་གྱིས་ཐབས་དང་ཤེས་རབ་རོལ་པ་མཛད་ནས་བདེ་བས་དགྱེས་པར་གྱུར་པས་
ཅི་ཡང་མི་གསུང་བར་གནས་པར་གྱུར་པར་སྨོས་སོ། །དེ་ལྟར་ཅང་མི་གསུང་བར་
གྱུར་ཏོའི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་ཚུལ་གྱི་སྟོན་
པ་ཕྱག་ན་རྡོ་རྗེ་དེ་བཞིན་གཤེགས་པ་དེས་འདོད་པའི་ལོངས་སྤྱོད་རྡོ་རྗེ་དཔལ་ཞེས་
བྱ་བའི་ཏིང་•ངེ་འཛིན་ལ་སྙོམས་པར་ཞུགས་པ་དེའི་ཐབས་ཀྱིས་ཡེ་ཤེས་ཀྱི་འོད་་་
གཟེར་སྤྲིན་ལྟ་བུ་སྤྲོས་པས་བྱིན་གྱིས་བརླབས་ནས་བསྐུལ་བར་མཛད་པའོ། །དེ་
བཞིན་གཤེགས་པ་ཐམས་ཅད་ཀྱི་བཙུན་མོ་རྣམས་དམ་ཚིག་རྡོ་རྗེས་སྤྱོད་པ་དེའི་
ཡོན་ཏན་གྱི་དོན་གྲུབ་པས་ཅི་ལྟར་གྱུར་པ་དེའི་དོན་བསྟན་པར་བྱ་སྟེ། དེ་ནས་
ནམ་མཁའི་དབྱིངས་འདི་ཐམས་ཅད། དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་རྡོ་རྗེ་དམ་ཚིག་གི་ཆུས་ཡོངས་སུ་གང་སྟེ། རྡོ་རྗེའི་ཆུས་
བུམ་པ་ཡོངས་སུ་གང་བ་ལྟར་གནས་པར་གྱུར་ཏོ། །ཞེས་བྱ་བའི་སྒྲ་བཤད་པར་
བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་ཚུལ་གྱིས་དེ་བཞིན་
གཤེགས་པ་ཐམས་ཅད་ཀྱི་བཙུན་མོར་མཚན་བཏགས་པ་ཤེས་རབ་མ་ཡེ་ཤེས་ཀྱི་
ལྷ་མོ་བཞི་སྤྱད་པར་བྱས་པས། ཐབས་དང་ཤེས་རབ་རོལ་པ་སྤྱད་པས་སྐྱེས་བུ་
ཐབས་ཀྱི་ངོ་བོར་སྨོས་པ་དེ་དག་དུས་མཉམ་པར་བདེ་བར་གྱུར་པ་•དེའི་དོན་་་
མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །ནམ་མཁའི་་
དབྱིངས་འདི་ཐམས་ཅད་ཅེས་པ་ནི། དུས་འདིར་ནམ་མཁའི་དབྱིངས་བྱེ་བྲག་
རྣམ་པ་གཉིས་སུ་སྨོས་ཏེ། ཡེ་ཤེས་ཀྱི་ཚུལ་དང་གསང་བའི་ཚུལ་ལོ། །དེ་
གསལ་བར་བསྟན་པར་བྱ་སྟེ། ཡེ་ཤེས་ཀྱི་ཚུལ་ནི། རྒྱུད་བཤད་པའི་གནས་ཅི་
ལྟར་སྨོས་པའི་ཚུལ་གྱིས་ཡེ་ཤེས་གཞལ་ཡས་ཁང་གི་ནང་དེ་ཐམས་ཅད་ནམ་མཁའི་
46-727