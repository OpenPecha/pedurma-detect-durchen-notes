७१८
བསྟན་འགྱུར། རྒྱུད། ༨༨
དུས་མཉམ་པར་ཐམས་ཅད་ཉིད་ཉིད་ཀྱི་སྟན་ལས་ལངས་ནས་སྟོན་པ་བཅོམ་ལྡན་
འདས་ཕྱག་ན་རྡོ་རྗེ་ལ་ཅི་ལྟར་སྨོས་པའི་ཚུལ་གྱིས་ཕྱག་བྱས་ནས། དེའི་འོག་ཏུ་་
ཉིད་ཉིད་ཀྱི་སྟན་ལ་གནས་ནས་ཅི་ཡང་མི་གསུང་བའི་ངོ་བོ་དེའི་དོན་བསྟན་པར་་
བྱ་སྟེ། དེ་ནས་དེ་བཞིན་གཤེགས་པ་ཐམས་ཅད་ཀྱིས། བཅོམ་ལྡན་འདས་་་་་
ཕྱག་ན་རྡོ་རྗེའི་ཞབས་ལ་ཕྱག་འཚལ་ནས་ཅི་ཡང་མི་གསུང་བར་གནས་པར་གྱུར་ཏོ་
ཞེས་བྱ་བ་ནི། དེ་ནས་ནི་མདུན་དུ་སྨོས་པའི་སྟོན་པ་ཕྱག་ན་རྡོ་རྗེས་གསང་བའི་
ཡི་གེ་གསུམ་གྱི་ངོ་བོ་གསལ་བར་བཤད་པར་མཛད་པའི་འོག་ཏུ། སྐུ་རྡོ་རྗེ་རྣམ་་
པར་སྣང་མཛད་ལ་སོགས་པ་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་ཀྱིས་
ཕྱག་འཚལ་བར་བྱེད་པར་བརྩམས་པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་
དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱིས་བཅོམ་ལྡན་འདས་་
ཕྱག་ན་རྡོ་རྗེའི་ཞབས་ལ་ཕྱག་འཚལ་ནས་ཅི་ཡང་མི་གསུང་བར་གནས་པར་འགྱུར་
རོ༑ །ཞེས་པ་ནི། དེའི་དོན་མདུན་དུ་བཤད་པས་བདེ་སྟེ། འདིར་བཤད་
མི་དགོསས་སོ། །ད་ནི་གཞན་ཡང་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་་
ཐམས་ཅད་ཀྱི་བདག་པོས། མདུན་དུ་སྨོས་པའི་གསང་བའི་ཡི་གེ་གསུམ་གྱི་ཡོན་
ཏན་གྱི་འབྲས་བུ་འཐོབ་པའི་ངོ་བོ་བཤད་པར་མཛད་པའི་དེའི་དོན་བསྟན་པར་
བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་དེ་དག་ལ་བོས་
ཏེ་གསུངས་པ། བཅོམ་ལྡན་འདས་དེ་བཞིན་གཤེགས་པ་རྣམས་སྔོན་བྱུང་བ་ནི།
བརྗོད་དུ་ཡོད་པ་དང་བརྗོད་དུ་མེད་པའི་སངས་རྒྱས་ཀྱི་ཞིང་གི་རྡུལ་རབ་ཏུ་ཕྲ་
བ་དང་། མཉམ་པ་བསྐལ་པ་ཡང་འདས། གང་བཅོམ་ལྡན་འདས་མར་མེ་
མཛད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
46-688