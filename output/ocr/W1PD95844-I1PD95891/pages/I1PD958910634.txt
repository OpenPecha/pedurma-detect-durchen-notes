རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०५
ན་པོ་བྱམས་པ་ལ་སོགས་པ་འཁོར་གྱི་ངོ་བོའི་བྱང་ཆུབ་སེམས་དཔའ་དེ་དག་་་
ཐམས་ཅད་ཀྱིས། ཇི་ལྟར་སྨོས་པའི་དོན་ཐོས་ནས་སེམས་རྟོག་པ་སྐྱེས་ཏེ།
འཇིགས་ཤིང་སྐྲག་ནས་ཅང་མི་སྨྲ་བར་མོས་པར་གྱུར་པ་དེ་བསལ་•བར་བྱ་བའི་་་
ཕྱིར་དེ་བཞིན་གཤེགས་པའི་མི་བསྐྱོད་པ་ཉིད་ལ་སོགས་པའི་རིགས་ལྔའི་བྱེ་བྲག་གི་
དེ་བཞིན་གཤེགས་པ་འོག་ནས་འབྱུང་བའི་ཚུལ་གྱི་ཏིང་ངེ་འཛིན་མཛད་པ་དང་།
གཞན་ཡང་མདུན་དུ་སྨོས་པའི་སློབ་དཔོན་གྱི་ཡོན་ཏན་གྱི་ཁྱད་པར་གྱི་ངོ་བོའི་དོན་
བསྟན་པར་བྱ་སྟེ། དེ་ནས་དེའི་སྐབས་སུ། མི་བསྐྱོད་པ་དེ་བཞིན་གཤེགས་
པ་དང་། རིན་ཆེན་ཏོག་དེ་བཞིན་གཤེགས་པ་དང་། ཚེ་དཔག་ཏུ་མེད་པ་དེ་
བཞིན་གཤེགས་པ་དང་། གདོན་མི་ཟ་བར་གྲུབ་པ་དེ་བཞིན་གཤེགས་པ་དང་།
རྣམ་པར་སྣང་མཛད་དེ་བཞིན་གཤེགས་པ་རྣམས། རྡོ་རྗེ་འཛིན་ཐམས་ཅད་ཀྱི་
དངོས་གྲུབ་ཀྱི་དམ་ཚིག་ལ་དམིགས་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་
པར་ཞུགས་ནས། བྱང་ཆུབ་སེམས་དཔའ་དེ་རྣམས་ལ་བོས་ཏེ་བཀའ་སྩལ་པ་
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་དེའི་སྐབས་
སུ་མདུན་དུ་སྨོས་པར་བྱང་ཆུབ་སེམས་དཔའ་ཐམས་ཅད་གྱུར་པ་དེ་མ་ཐག་ཏུ།
དེའི་སྐབས་སུ་བྱམས་པ་ཆེན་པོའི་ཐུགས་བསྐྱེད་ནས། འཁོར་གྱི་ངོ་བོ་རྡོ་རྗེ་མི་་་
བསྐྱོད་པ་ལ་སོགས་པ་དེ་བཞིན་གཤེགས་པ་གྲངས་མེད་པའི་རིགས་ལྔའི་བྱེ་བྲག་གི་
སྐུའི་ཕྱག་རྒྱ་དེ་དག་ནི། འོག་ནས་འབྱུང་བའི་ཚུལ་དུ། དུས་མཉམ་པར་ཏིང་
ངེ་འཛིན་མཛད་པ་དེའི་དོན་མཚོན་པར་བསྟནན་ཏོ། །དེ་ལྟར་དེ་ནས་དེའི་སྐབས་
སུའི་དོན་དུ་གསུངས་སོ། །མི་བསྐྱོད་པ་དེ་བཞིན་གཤེགས་པ་དང་། རིན་ཆེན་
ཏོག་དེ་བཞིན་གཤེགས་པ་དང་། ཚེ་དཔག་ཏུ་མེད་པ་དེ་བཞིན་གཤེགས་པ་དང་།
གདོན་མི་ཟ་བར་གྲུབ་པ་དེ་བཞིན་གཤེགས་པ་དང་། རྣམ་པར་སྣང་མཛད་དེ་
46-605