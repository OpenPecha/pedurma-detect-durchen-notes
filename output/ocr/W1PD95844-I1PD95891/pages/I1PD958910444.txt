རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
74
པར་སྣང་མཛད་དག་ཆེན་པོ། རྡོ་རྗེ་ཞི་བ་དགྱེས་པ་ཆེ་བའི་དོན་དུ་གསུངས་སོ། །
རང་བཞིན་གྱིས་ནི་འོད་གསལ་ཆོས། །རྡོ་རྗེ་སྟོན་ལ་ཕྱག་འཚལ་ལོ། །ཞེས་པ་
ནི་སངས་རྒྱས་ཀྱི་ཆོས་ཕྱི་དང་ནང་ཐམས་ཅད་ཀྱི་དོན་དམ་པ་བྱང་ཆུབ་སེམས་ཀྱི་་
ངོ་བོ་དེ་ནི་རང་བཞིན་གྱི་ཡེ་ཤེས་ལྔའི་གཟི་བརྗིད་ཀྱི་འོད་གསལ་བའོ།
།དེའི་་་་
སྣང་བས་ཅི་ལྟར་ཉི་མའི་འོད་ཀྱིས་ཕྱིའི་མུན་པ་འཇོམས་པ་དེ་བཞིན་དུ།
སེམས་་
ཅན་ཐམས་ཅད་བྱིན་གྱིས་བརླབས་པས་ནང་གི་ཉོན་མོངས་པའི་གཏི་མུག་གི་མུན་
པ་འཇོམས་པར་མཛད་པ་ཡིནན་ནོ། །དོན་དེས་མདུན་དུ་སྨོས་པའི་ཆོས་རང་་
བཞིན་གྱིས་འོད་གསལ་བར་སྨོས་སོ། ། རྡོ་རྗེ་སྟོན་དུ་མིང་བཏགས་པའི་མདུན་དུ་
སྨོས་པའི་ཚུལ་སྟོན་པ་རྡོ་རྗེ་མི་སྐྱོད་པའི་དེ་ནི་གསང་སྔགས་སྟོན་པར་མཛད་པར་་
སྨོས་སོ། །ཕྱག་འཚལ་ལོ། །ནི་ཇི་ལྟར་སྨོས་པའི་ཡོན་ཏན་གྱི་ངོ་བོའི་དོན་དང་
ལྡན་པ་སྟོན་པ་ཡིན་ཏེ། དེ་ལ་ཇི་ལྟར་སྨོས་པའི་ཚུལ་གྱིས་ལུས་དང་ངག་དང་་་་
ཡིད་གསུམ་གྱི་ཕྱག་བྱས་པར་སྨོས་སོ། །མདོར་སྡུ་བ་དེ་ལྟར་རང་བཞིན་གྱིས་ནི་་
འོད་གསལ་ཆོས། །རྡོ་རྗེ་སྟོན་ལ་ཕྱག་འཚལ་ལོའི་དོན་དུ་གསུངས་སོ།
།རིན་་
ཅེན་•རྒྱལ་པོ་རབ་ཏུ་ཟབ། །རྡོ་རྗེ་ནམ་མཁའ་དྲི་མ་མེད་པ་ཞེས་པ་ནི། རིན་
པོ་ཆེར་མིང་བཏགས་པ་ནི། ང་རྒྱལ་གྱི་•རིགས་དེ་བཞིན་གཤེགས་པ་རིན་ཅེན་•
འབྱུང་ལྡན་ཡིན་ནོ། །རྒྱལ་པོར་མིང་བཏགས་པའི་ནི་མཉམ་པ་ཉིད་ཀྱི་ཡེ་ཤེས་ཀྱི་
ངོ་བོ་རིན་ཆེན་འབྱུང་ལྡན་དེའི་དུས་འདིར་ཡེ་ཤེས་ཐམས་ཅད་དང་གཉིས་སུ་མེད་
པར་གནས་པའོ། །དེས་བྱིན་གྱིས་བརླབས་པས་ལྷ་དང་མི་ལ་སོགས་པའི་སེམས་
ཅན་ཐམས་ཅད་ཀྱི་ཕྱིན་ཅི་ལོག་པའི་ང་རྒྱལ་འཇོམས་པ་ཡིན་ནོ། །དོན་དེས་རིན་
ཆེན་འབྱུང་ལྡན་རྒྱལ་པོའི་ངོ་བོར་སྨོས་སོ། །རབ་ཏུ་ཟབ་པར་མིང་བཏགས་པ་ནི།
ཇི་ལྟར་རྒྱ་མཚོ་ཆེན་པོའི་ཆུ་ཟབ་པར་སྨོས་པ་དེ་བཞིན་དུ་དེ་བཞིན་གཤེགས་པ་་་
46-415