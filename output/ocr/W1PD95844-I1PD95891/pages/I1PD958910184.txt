རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
744
འཁོར་ཡིན་ཏེ། དོན་དེས་སྐུ་རྡོ་རྗེའི་དཀྱིལ་འཁོར་དུ་སྨོས་སོ། །འདི་ཉིད་སྐུ་
དང་གསུང་དང་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་་
གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །སྐུ་དང་གསུང་་
དང་ཐུགས་རྡོ་རྗེ་དེ་གསུམ་དང་གཉིས་སུ་མེད་པའི་ངོ་བོར་སྐུ་རྡོ་རྗེ་རྣམ་པར་སྣང་
མཛད་བསྟན་པའོ། །རྡོ་རྗེ་ཞེས་པ་ནི་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་
གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །ཕྱུང་ངོ་ཞེས་པ་ནི་་
སྟོན་པ་ཕྱག་ན་རྡོ་རྗེས་སྐུ་རྡོ་རྗེ་རྣམ་པར་སྣང་མཛད་ཀྱི་དཀྱིལ་འཁོར་འདི་ཅི་ལྟར་
སྨོས་པའི་ཚུལ་གྱི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་
བོ་བསྟན་པ་ཡིནན་ནོ། །དེ་ནས་སྐུའི་དཀྱིལ་འཁོར་མཆོག །ཐུགས་ཀྱི་རྡོ་རྗེ་རབ་
།དཀྱིལ་འཁོར་རྣམས་ནི་ཀུན་གྱི་མཆོག །ལེགས་པར་རབ་ཏུ་བཤད་
འདྲ་བ།
པར་བྱ། ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིནན་ན། དེ་ནས་ནི་་
གོང་དུ་སྨོས་པའི་ཚུལ་གྱི་ཏིང་ངེ་འཛིན་མཛད་པའི་འོག་ཏུ། སྟོན་པ་ཕྱག་ན་རྡོ་་
རྗེས་བཤད་པར་བྱ་ཞེས་པ་ནི། སྟོན་པ་ཕྱག་ན་རྡོ་རྗེས་དཀྱིལ་འཁོར་གྱི་དོན་་་་་
ལེགས་པར་བཤད་པར་འཁོར་ཕུན་སུམ་ཚོགས་པའི་ནང་དུ་བཀའ་སྩལ་པའོ། །
ད་ནི་དཀྱིལ་འཁོར་གྱི་ཕྱི་དང་ནང་གི་ཚད་བསྟན་པར་བྱ་སྟེ། ཁྲུ་ནི་བཅུ་དྲུག་་
ཚད་དུ་བྱ། །གྲུ་བཞི་ལྷམ་པ་རབ་ཏུ་མཛེས། །སངས་རྒྱས་ཀུན་གྱི་དཀྱིལ་་་་
འཁོར་དེ། །སྐུའི་རྡོ་རྗེ་རབ་ཏུ་གནས། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། ཁྲུ་བཅུ་དྲུག་གི་ཚད་དུ་བྱ་བ་ནི། དཀྱིལ་འཁོར་གྱི་ནང་རེའུ་
མིག་དགུའི་ཕྱོགས་བཞི་ཁྲུ་བཅུ་དྲུག་གི་ཚད་དུ་བྱའོ། །དེའི་ཕྱི་རོལ་ཟླུམ་པོའི་ཚུལ་
རྡོ་རྗེ་ར་བས་བསྐོར་བར་བྱའོ། །བཤད་པར་བྱ་སྟེ། ནང་གི་རེའུ་མིག་དགུའི་་
རྡོ་རྗེ་ར་བའི་ཕྱིར་གྲུ་བཞིའི་ཚད་ནི། གོང་མ་ལས་བལྟ་བ་སྟེ། ཁྲུ་སུམ་ཅུ་རྩ་་་
46-155