५०७
བསྟན་འགྱུར། རྒྱུད།
བར་•བསྒྲུབ་པ་དང་། སྒྲུབ་པ་ཆེན་པོ་དང་། བྱེ་བྲག་བཞིའི་ངོ་བོའི་སྡོམ་པ་་
བྱ་བའི་ལྟ་བ་ཆེན་པོ་ཁྱད་པར་དུ་བཤང་གཅི་ལ་སོགས་པ་བདུད་རྩི་ལྔ་དམ་ཚིག་གི་
བསྒྲུབ་པ་བྱ་བའི་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ།
མདུན་དུ་བཤད་པས་བདེ་སྟེ། འདིར་བཤད་མི་དགོས་སོ།
དེའི་དོན་
།བསྙེན་པ་དང་།
ཉེ་བར་བསྙེན་པ་དང་སྒྲུབ་པ་དངང་། སྒྲུབ་པ་ཆེན་པོའི་སྡོམ་པ་ཞེས་པ་ནི།
བསྙེན་པ་ལ་སོགས་པ་ཡན་ལག་བཞིའི་ཚུལ་གྱིས་སྒྲུབ་པ་པོས་དུས་འདིར་སྐུ་དང་་་
གསུང་དང་ཐུགས་རྡོ་རྗེའི་རིགས་གསུམ་གྱི་ནང་ན་གང་ལ་མོས་•པ་དེའི་སྐུ་ཕྱག་རྒྱ་
བསྐྱེད་པར་བྱའོ། །དེ་ལྟར་བསྙེན་པ་ལ་སོགས་པ་ཡན་ལག་བཞིའི་ངོ་བོ་སྡོམ་པ་་
ཡིན་ནོ། །གཞན་ཡང་བསྙེན་པ་ལ་སོགས་པ་ཡན་ལག་བཞིའི་དོན་རྒྱས་པར་ལེའུ་
བཅུ་གཉིས་པའི་ནང་ནས། ཅི་ལྟར་བཤད་པ་དེ་བཞིན་དུ་འདིར་སྦྱར་བར་སྨོས་
སོ༑ །དེ་ལྟར་བསྙེན་པ་དང་ཉེ་བར་བསྙེན་པ་སྒྲུབ་པ་ཆེན་པོའི་སྡོམ་པའི་དོན་དུ་
གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་་
རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གྱིས་•ངོ་བོར་གཅིག་
པར་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་
པའི་ངོ་བོར་འོག་ནས་འབྱུང་བའི་ཚུལ་དུ་བསྒྲུབ་པ་པོས་བསྒོམ་པར་བྱ་བའི་དུས་སུ་
མེད་པར་སྒོམ་•པར་བྱ་བར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་
ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་གསུང་རྡོ་རྗེ་་
དང་ཐུགས་རྡོ་རྗེ་གཉིས་སུ་མེད་པའི་བཤད་པ་དེ་བཞིན་དུ་འདིར་བསྟན་ཏོ། །དེ་
ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི་སྟོན་པ་ཕྱག་ན་རྡོ་རྗེས་
ཅི་ལྟར་སྨོས་པའི་ཚུལ་གྱིས་སྒྲུབ་•པ་པོས་བསྙེན་པ་དང་ཉེ་བའི་བསྙེན་པ་དང་་་
46-506