རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५१
དེ་ལ་འདི་ནི་ཞེས་པ། འོག་ནས་འབྱུང་བའི་གསང་བའི་སྡོམ་པ་བཞི་མནོད་པའི་
ཕྱིར།༑ སློབ་མ་རྒན་པ་ལ་སོགས་པ་སློབ་མ་ཐམས་ཅད་ཀྱིས་རྡོ་རྗེ་ཆེན་པོར་མིང་
བཏགས་པ། དཀྱིལ་འཁོར་གྱི་བདག་པོ་དང་། གཉིས་སུ་མེད་པའི་ངོ་བོ་་་
དཀྱིལ་འཁོར་གྱི་རྡོ་རྗེ་སློབ་དཔོན་ཉིད་ཡིན་ཏེ། དེ་ནི་ཇི་ལྟར་སྨོས་པའི་ཆོ་གས་་
ཕྱག་འཚལ་བ་དང་། བསྟོད་པ་བྱ་བ་དང་།
མཆོད་པ་བྱས་ནས་གསང་བར་་
མིང་བཏགས་པ་སྡོམ་པ་བཞིའི་དོན་ནི་ཐོས་པ་དང་། གཟུང་བ་དང་། སྤྱད་་
པར་བྱ་བའི་ཕྱིར་སྨོས་སོ། །དེ་ལྟར་དེ་ལ་འདི་ནི་སློབ་མ་ཐམས་ཅད་ཀྱིས་རྡོ་རྗེ་་
ཆེན་པོ་ལ་གསོལ་བ་བྱ་བའི་ཆོ་ག་གསང་བའི་དོན་དུ་གསུངས་སོ། །བྱང་ཆུབ་རྡོ་
རྗེ་སངས་རྒྱས་ལ། །ཅི་ལྟར་ཆེ་ལ་ཆེ་སྩལ་བཞིན་ཞེས་པ་ནི། བྱང་ཆུབ་རྡོ་རྗེར་་
མིང་བཏགས་པ་རྒྱུད་འདིའི་ལེའུ་དང་པོ་ནས་གཟུང་•བ་ལེའུ་གསུམ་པ་ལ་སྦྱོར་བ་
གཉིས་གཅིག་ཏུ་བསྡུས་པ་ཡན་ཆད་ཀྱི་སྟོན་པ་བྱང་ཆུབ་སེམས་རྡོ་རྗེ་ཉིད་ཡིན་ཏེ།
དེས་ཇི་ལྟར་ལེའུ་དང་པོ་ལ་ཡེ་ཤེས་སྒྲོན་མའི་ཏིང་ངེ་འཛིན་མཛད་པའི་འོག་ཏུ
བཛྲ་དྷཱིག །ཛི་ན་ཛིག །ཨ་རོ་ལིག །པྲད་ཉན་དྷིག །དེ་ལྟར་རིག་ལྔའི་བྱེ་
བྲག་གི་སངས་རྒྱས་རྣམས་ལ་གསང་བའི་ཡེ་ཤེས་ཀྱི་དབང་པོའོ། །སངས་རྒྱས་དེ་
དག་གི་དོན་དམ་པར་སྟོན་པ་བྱང་ཆུབ་སེམས་རྡོ་རྗེ་དང་གཉིས་སུ་མེད་པའི་ངོ་བོ་
।
ཉིད་ཡིན་ཏེ། དོན་དེས་སངས་རྒྱས་ཐམས་ཅད་ཆེན་པོ་ཡིན་ནོ། །བསྟན་པར་
བྱ་སྟེ། ཆེན་པོ་གཉིས་པའི་སྒྲ་ནི་བུམ་པའི་དབང་དང་།
གསང་བའི་དབང་ལ་
སོགས་པ་རྒྱུད་འདི་ནས་དབང་ཇི་ལྟར་ཇི་སྙེད་སྨོས་པ་དེ་དང་། གཉིས་སུ་མེད་་
པའི་ངོ་བོ་གསང་བའི་ཡེ་ཤེས་ཀྱི་གཟུགས་བདག་པོའི་སྐུ་ཕྱག་རྒྱ་དེའི་སྤྱི་བོའི་གནས་
སུ་བྱིན་གྱིས་བརླབ་པར་བསྟན་པ་ཡིན་ནོ། །དོན་དེས་དབང་ཆེན་པོར་མིང་སྨོས་
སོ༑ །མདོར་བསྡུ་བ་དེ་ལྟར་བྱང་ཆུབ་རྡོ་རྗེ་སངས་རྒྱས་ལ། ཅི་ལྟར་ཆེ་ལ་་
46-251