७८८
བསྟན་འགྱུར། རྒྱུད། ༼༽ ༨༨ 7
བའི་མཆོད་པ་འདིའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་ཐུགས་་་་
ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་
རྗེ་གསུམ་གྱི་ངོ་བོ་གཅིག་པར་སྨོས་སོ།
།དེ་ལྟར་སྐུ་དང་གསུང་དང་ཐུགས་རྡོ་རྗེ་
གསུམ་དང་གཉིས་སུ་མེད་པའི་ངོ་བོ་སྒྲུབ་པ་པོས། ཇི་ལྟར་སྨོས་པའི་བཟའ་བ་་་
མཆོད་པ་བྱ་བའི་དུས་སུ་བསྒོམ་པར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་་་་
དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་་་
གསུང་རྡོ་རྗེ་དང་ཐུགས་རྡོ་རྗེ་དང་གཉིས་སུ་མེད་པར་བཤད་པ་དེ་བཞིན་དུ་འདིར་
བསྟན་པར་བྱའོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་་
པ་ནི། སྟོན་པ་ཕྱག་ན་རྡོ་རྗེས་མདུན་དུ་སྨོས་པའི་གསང་བའི་རྫས་བྱང་ཆུབ་་་
སེམས་བཟའ་བའི་མཆོད་པ་བྱ་བའི་ཚུལ་གྱིས་སྒྲུབ་པ་བྱ་བའི་དོན་གྱི་ངོ་བོ་ཕྱུང་བ་
འམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །དེ་ནི་
གཞན་ཡང་གསང་བའི་མཆོད་པ་བྱས་ནས། གསང་བའི་རྫས་བྱང་ཆུབ་སེམས་
བཟའ་བའི་མཆོད་པས་བསྒྲུབ་པ་བྱ་བའི་ངོ་བོའི་ཆོ་གའི་དོན་བསྟན་པར་བྱ་སྟེ།
དབང་པོ་གཉིས་ཀྱི་སྦྱོར་བ་ཡིས། །བདག་གི་ཁུ་བ་བླངས་ནས་ནི།
།ཆོ་ག་
བཞིན་དུ་ཀུན་མཆོད་ན། །སངས་རྒྱས་བྱང་ཆུབ་ཐོབ་པར་འགྱུར། །ཞེས་བྱ་
བའི་སྒྲ་བཤད་པར་བྱ་སྟེ། ཅི་ལྟར་ཡིན་ན་དབང་པོ་གཉིས་ཀྱི་སྦྱོར་བ་ཡིས། །
བདག་གི་ཁུ་བ་བླངས་ནས་ནི། །བསྒྲུབ་པ་པོས་ཉིད་དགའ་བའི་ལྷའི་རིགས་ཀྱི་བྱེ་
བྲག་གི་ཤེས་རབ་མ་བླང་ངོ་། །དེའི་མདུན་དུ་སྨོས་པའི་མཚན་ཡོན་ཏན་ཕུན་་་
སུམ་ཚོགས་པ་ཐམས་ཅད་དང་ལྡན་པའོ། །ཤེས་རབ་དེ་ཉིད་དགའ་བའི་རིགས་
ཀྱི་བྱེ་བྲག་གི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེ་མ་ཐག་ཏུ་བསྒྲུབ་པ་པོས་དབང་པོ་གཉིས་མཉམ་པར་སྦྱར་བར་མིང་བཏགས་པ་
46-648