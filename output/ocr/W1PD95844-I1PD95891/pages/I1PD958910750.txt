རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༢ ༡
ནས༑ འདོད་ཆགས་ཀྱིས་དགྱེས་པས་ཐབས་དང་ཤེས་རབ་ཀྱི་རོལ་པ་མཛད་་་་
པས་བདེ་བར་འགྱུར་བ་ཡིན་ནོ། །བདེ་བ་དང་ཡིད་བདེ་བར་མིང་བཏགས་པ་ཅི་
ལྟར་སྨོས་པའི་ཚུལ་གྱིས་བདེ་བར་འགྱུར་བའི་འོག་ཏུ་དུས་ཐམས་ཅད་དུ་ཐབས་ཀྱི་
བྱེ་བྲག་སྣ་ཚོགས་ཀྱིས་དངོས་གྲུབ་ཀྱི་འབྲས་བུ་འགྲུབ་པར་མཛད་པ་ཡིན་ནོ། །དེ་
ལྟར་མཛད་པས་དུས་འདིར་ཡིད་བདེ་བར་གྱུར་པ་ཡིན་ནོ། །ཚུལ་དེ་ལྟར་བདེ་བ་
དང་ཡིད་བདེ་བར་འགྱུར་བར་བྱ་བའི་ཕྱིར་ཤེས་རབ་མ་ཡེ་ཤེས་ཀྱི་ལྷ་མོ་དམ་ཚིག་
སྒྲོལ་མས་ཉིད་ཀྱི་དགྱེས་པས་འོག་འབྱུང་བའི་ཡི་གེའི་ཚིག་གིས་རྡོ་རྗེ་གླུའི་ཚུལ་གྱིས་
སྟོན་པས་སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱིས་“བདེ་བ་དང་
ཡིད་བདེ་བའི་དགའ་བ་འདིས་བསྟོད་དོ་དེའི་དོན་དུ་གསུངས་སོ། །ད་ནི་གཞན་
ཡང་སྟོད་པའི་ངོ་བོ་རྡོ་རྗེའི་ཚུལ་གྱིས་གསོལ་བ་བཏབ་པར་བྱས་པ་དེའི་དོན་གསལ་
བར་བསྟན་པར་བྱ་སྟེ། ཁྱོད་ནི་རྡོ་རྗེ་ཆགས་པའི་དམ་ཚིག་ཕན་དོན་ཆེ། །
ཡང་དག་རྫོགས་སངས་རྒྱས་ཀྱི་གདུང་མཆོག་མཛོད། །སྤུ་མཉམ་པར་ཐུགས་བརྩེ་
བ་མགོན་པོ་གལ་ཏེ་བདག་ནི་གསོན་པར་མཆིས་བཞེད་ན། །ཡོན་ཏན་རིན་ཆེན་
མང་པོའི་གཏེར་གྱུར་བདག་ལ་དགྱེས་པར་མཛོད།
།ཅེས་བྱ་བའི་སྒྲ་བཤད་པར་
བྱ་སྟེ། ཅི་ལྟར་ཡིན་ན། ཁྱོད་ནི་རྡོ་རྗེ་ཆགས་པས་དམ་ཚིག་མཆོག་གི་ཕན་་
ཡོན་ཆེ་ནི། ཁྱོད་དུ་མིང་བཏགས་པ་ནི་སྟོན་པ་རྡོ་རྗེ་འཛིན་པ་ཆེན་པོ་ཉིད་ཡིན་
ནོ༑ །དེའི་ཆགས་པ་ནི་ཅི་ལྟར་མདུན་དུ་སྨོས་པའི་ཤེས་རབ་མ་ཡེ་ཤེས་ལྷ་མོ་
གསུམ་གྱིས་རྡོ་རྗེ་གླུའི་བསྟོད་པའི་ཚུལ་གྱིས་གསོལ་བ་བཏབ་པ་དེའི་དུས་སུ་སྨོས་
པའི་དེ་བཞིན་དུ་འདིར་བསྟན་ཏོ། །གཞན་ཡང་ཆགས་པ་ནི་རྡོ་རྗེའི་ངོ་བོ་དེ་
ཉིད་ལ་སོགས་པ་དེ་བཞིན་གཤེགས་པ་ཐམས་ཅད་དོན་དམ་པར་གཉིས་སུ་མེད་་
པའི་ངོ་བོ་དེ་ནི། རང་བཞིན་གྱིས་མ་སྐྱེས་པ། ངོ་བོ་མེད་པ། སྟོང་པ་
46-721