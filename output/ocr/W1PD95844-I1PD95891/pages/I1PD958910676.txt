རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཀྱི་བར་དུ་རྟག་ཏུ་རྒྱུན་མི་འཆད་པར་བྱ་བར་བསྟན་ཏོ། །དེ་ལྟར་འདི་ནི་རྡོ་རྗེ་་
ཐམས་ཅད་ཀྱི། དམ་ཚིག་ཤིན་དུ་འདའ་དཀའོའི་དོན་དུ་གསུངས་སོ། །ད་
ནི་གཞན་ཡང་གསང་བའི་མཆོད་པ་བྱས་ནས། གསང་བའི་དམ་རྫས་བྱང་ཆུབ་
སེམས་བཟའ་བའི་བསྒྲུབ་བྱ་བའི་ཆོ་གའི་ཚུལ་བསྟན་པར་བྱ་སྟེ། དེ་ནས་ཕྱག་ན་
རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཡང་དེ་བཞིན་གཤེགས་་
པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་བའི་མཆོད་པ་འདི་ཉིད་ཀྱི་སྐུ་
དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་ཡོ་བྱད་ལྔར་མིང་བཏགས་པ་རྡོ་་
རྗེའི་མཆོད་པ་འདོད་པའི་ཡོན་ཏན་ལྔའི་ངོ་བོའི་དོན་བཤད་པར་མཛད་པའི་འོག་
ཏུ་གསང་བའི་མཆོད་པ་བྱས་ནས། གསང་བའི་རྫས་བྱང་ཆུབ་སེམས་བཟའ་བའི་
མཆོད་པ་བསྒྲུབ་པར་བྱས་པ་དེའི་དོན་བཤད་པར་བརྩམས་པ་དེ་མཆོད་པར་་་
བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་རྗེའི་དེ་བཞིན་
གཤེགས་པ་ཐམས་ཅད་ཀྱི་བདག་པོ་ཞེས་པ་ནི། དེའི་དོན་མདུན་དུ་བཤད་པས་
བདེ་སྟེ། བཤད་མི་དགོས་སོ། །ཡང་དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་ཐུགས་ཀྱི་གསང་བའི་མཆོད་པ་འདི་ཞེས་པ་ནི། སྟོན་པ་ཕྱག་ན་རྡོ་རྗེ་
ཉིད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་སྨོས་པ་དེ་དག་ཐམས་
ཅད་དོན་དམ་པར་སྐུ་དང་གསུང་དང་ཐུགས་གཉིས་སུ་མེད་པའི་ངོ་བོ་གསང་བའི་
མཆོད་པར་མིང་བཏགས་པའི་མིང་མདུན་དུ་སྨོས་པའི་གསང་བའི་མཆོད་པ་ཐབས་
དང་ཤེས་རབ་རོལ་པ་བྱས་ནས་གསང་བའི་རྫས་བྱང་ཆུབ་སེམས་དེ་འོད་དུ་ཞུ་མ་་
ཐག་ཏུ། བཟའ་བའི་མཆོད་པའི་ཚུལ་གྱིས་བསྒྲུབ་པར་བྱ་བར་སྨོས་སོ། །དེ་་་
ལྟར་ཡང་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་
46-647