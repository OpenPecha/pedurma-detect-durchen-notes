རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०৯
སེམས་དཔའི་གཟུགས་ཆེན་དང་༌། ཆོས་ཀྱི་རྡོ་རྗེ་གྲགས་ཆེན་གྱི་དོན་དུ་གསུངས་
སོ༑ །གཞན་ཡང་གལ་ཏེ་རྨི་ལམ་ངན་པ་མཐོང་ན་ནི་དེའི་དོན་བསྟན་པར་བྱ་སྟེ།
བོང་བུ་མང་པོས་སྒྲུབ་•པ་པོ་བསྐོར་བར་མཐོང་ན། དེའི་སྐྱོན་གྱིས་•གོང་དུ་་་་་
སྨོས་པའི་ཚུལ་གྱིས་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་མེད་པའི་འབྲས་བུ་
བསྟན་པ་དེ་མེད་པར་འགྱུར་བར་བསྟན་ཏོ། །གཞན་ཡང་གླང་པོ་ཆེས་སྒྲུབ་པ་པོ་
བསྐྲད་•པར་མཐོང་ན། དེའི་སྐྱོན་གྱིས་གོང་དུ་སྨོས་པའི་ཐུགས་ཀྱི་རྡོ་རྗེ་དཔལ་
རྡོ་རྗེ་སེམས་དཔའ་དང་གཉིས་སུ་མེད་པའི་འབྲས་བུ་བསྟན་པ་དེ་མེད་པར་འགྱུར་
བར་བསྟན་ཏོ། །གཞན་ཡང་ཁྱི་ནག་པོ་མང་པོས་སྒྲུབ་པ་པོ་བསྐོར་བར་མཐོང་ན།
དེའི་སྐྱོན་གྱིས་མདུན་དུ་སྨོས་པའི་ཚུལ་གྱི་རྡོ་རྗེ་ཆོས་གསུང་རྡོ་རྗེ་སྣང་བ་མཐའ་་་་་
ཡས་དང་གཉིས་སུ་མེད་པའི་འབྲས་བུ་བསྟན་པ་དེ་མེད་པར་འགྱུར་བར་བསྟན་ཏོ༎
ད་ནི་གོང་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་རིགས་གསུམ་གྱི་བྱེ་བྲག་གི་
རྨི་ལམ་བཟང་པོ་མཐོང་བས་འབྲས་བུ་ཁྱད་པར་ཅན་འཐོབ་པའི་དོན་བསྟན་པར་
བྱ་སྟེ། རྨི་ལམ་དག་ན་རང་གཟུགས་མཐོང་། །རྡོ་རྗེ་གསང་བ་གྲགས་ཆེན་པོ། །
བྱང་ཆུབ་སེམས་དཔའ་རྡོ་རྗེ་ཅན། །སངས་རྒྱས་ཆེན་པོས་ཕྱག་འཚལ་བ། །
ཞེས་བྱའི་དོན་བཤད་པར་བྱ་སྟེ། ཅི་ལྟར་ཡིན་ན་རྨི་ལམ་དག་ན་རང་གཟུགས་་་
མཐོངང་། །རྡོ་རྗེ་གསང་བ་གྲགས་ཆེན་པོ་ནི། རྡོ་རྗེ་གསང་བར་མིང་བཏགས་་
པ་ཚུལ་ཅི་ལྟར་སྨོས་པ་སྟོན་པ་མི་བསྐྱོད་པས་བྱིན་གྱིས་བརླབ་པར་མཛད་ནས་དེ་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་སྙིང་པོར་སྨོས་
པ་རྒྱུའི་ངོ་བོར་དེ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་བྷ་གའི་ནང་གི་དབུས་སུ་
བྱུང་•ནས་རྒྱུད་བཤད་པར་མཛད་པའི་ཕྱིར་དང་པོ་སྟོན་པ་བྱང་ཆུབ་སེམས་དཔའ་
རྡོ་རྗེའི་སྐུ་ཕྱག་རྒྱའི་གཟུགས་ཡིན་ཏེ། དེ་ནི་སྟོང་པ་ཆེན་པོའི་འཇིག་རྟེན་གྱི་ཁམས་
46-107