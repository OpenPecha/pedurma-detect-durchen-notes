२३८
བསྟན་འགྱུར། རྒྱུད། ༼ ༨༨
བླ་ན་མེད་པའི་འབྲས་བུར་ངོ་བོར་གྱུར་པར་བསྟན་ཏོ། །ཚུལ་དེ་ལྟར་ཡོན་ཏན་་
ཇི་ལྟར་སྨོས་པ་དང་ལྡན་པའི་སྔགས་ཀྱི་ཡིག་འབྲུ་ལྔ་རྡོ་རྗེའི་ཚིག་གི་སྔགས་བརྗོད་་
ཅིང་དཀྱིལ་འཁོར་གྱི་ཤར་ཕྱོགས་ཀྱི་སྒོའི་མཚམས་སུ་སློབ་མ་མེ་ཏོག་གིས་ཐལ་མོ་་་
དགང་བར་བྱའོ། །དེའི་དུས་བུ་འཐུས་ལེའུ་བཞི་པ། ཐུགས་ཀྱི་དཀྱིལ་འཁོར་
གྱི་དུས་སུ་དཀྱིལ་འཁོར་གྱི་ཕྱོགས་བཞི་གའི་གོས་ཀྱི་ཡོལ་བས་སྐད་ཅིག་ཙམ་བསྒྲིབ་
པ་དང་།
གཞན་ཡང་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་ལས་ཀྱི་རྡོ་རྗེ་ལ་་་་
བཀའ་སྩལ་ནས། དེ་ཐོས་མ་ཐག་ཏུ་སློབ་མ་ཇི་ལྟར་སྨོས་པའི་ཚུལ་གྱིས་རྡོ་རྗེ་་་་
སློབ་དཔོན་གྱི་སྤྱན་སྔར་དཀྱིལ་འཁོར་དུ་འཇུག་པ་དང༌། དབང་མནོད་པའི་་་་་
ཕྱིར་གསོལ་བ་གདབ་པའི་དོན་གྱི་ཚུལ་ཇི་ལྟར་སྨོས་པ་དེ་བཞིན་དུ་དུས་འདིར་བྱ་་
བར་བསྟན་ཏོ། །མདོར་བསྡུ་བ་དེ་ལྟར་ཨ་ཁཾ་བྷི་ར་ཧཱུཾ་གི་དོན་དུ་གསུངས་སོ། །
གཞན་ཡང་བསྟན་པར་བྱ་སྟེ། དུས་འདིར་སྔགས་ཨ་ཁཾ་བྷི་ར་ཧཱུཾ་སློབ་མས་བརྗོད་
པ་དང་། མེ་ཏོག་ཐལ་མོས་བཟུང་བའི་ཚུལ་གྱིས་དཀྱིལ་འཁོར་དུ་གཞུག་པར་་་་
མོས་པ་འདི་བཞིན་དུ། ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་བྱ་བར་་་
བསྟན་ཏོ། །གཞན་ཡང་གོང་དུ་སྨོས་པའི་ཚུལ་དུ་སློབ་མ་བཅུག་མ་ཐག་ཏུ་རྡོ་རྗེ་
སློབ་དཔོན་གྱི་ཞབས་གཉིས་ལ་ཐལ་མོའི་མེ་ཏོག་གཏོར་ནས་ལན་མང་པོར་ཕྱག་
བྱའོ།༑ །དེའི་འོག་ཏུ་ཅི་ལྟར་སྨོས་པའི་ཞེས་པའི་ཆ་ལུགས་ཕུན་སུམ་ཚོགས་པ་
བྱས་ནས་དཀྱིལ་འཁོར་དུ་འཇུག་པ་དང་། དབང་ནོད་པའི་ཕྱིར་རྡོ་རྗེ་སློབ་་
དཔོན་ལ་གསོལ་བ་བཏབ་པར་བསྟན་པ་དེ་བཞིན་དུ་དུས་འདིར་བྱ་བར་བསྟན་ཏོ༎
གཞན་ཡང་མདུན་དུ་སྨོས་པའི་ཚུལ་གྱིས་སློབ་མས་རྡོ་རྗེ་སློབ་དཔོན་ལ་གསོལ་་་
བ་བཏབ་པའི་འོག་ཏུ་རྡོ་རྗེ་སློབ་དཔོན་གྱིས་ཐུགས་རྗེ་ཆེན་པོའི་ཐུགས་དགྱེས་པ་་
བསྐྱེད་ནས་སློབ་མ་རྣམས་དཀྱིལ་འཁོར་དུ་གཞུག་པ་དང་། དབང་བསྐུར་བ་
46-238