རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
42
དེའི་སྔགས་ཀྱི་བྱིན་གྱིས་བརླབས་ཀྱིས་སྟོབས་འཇོམས་པར་འགྱུར་བར་བསྟན་ནོ། ། །
དེའི་འོག་ཏུ་གཞན་ཡང་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ཚུལ་
ཅི་ལྟར་སྨོས་པའི་སྔགས་ཀྱི་ས་བོན་ཡིག་འབྲུ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་་་
ལིའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཐོ་བ་འཛིན།
གཡོན་དང་པོ་རྡོ་རྗེ་ཕུར་བུ་འཛིན་ནོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་་
པ་གཞན་ནི་མདུན་དུ་ཅི་ལྟར་སྨོས་པ་བཞིན་དུ་འདིར་བྱའོ། ། དེ་ལྟ་བུའི་ངོ་བོ་ཁྲོ་
བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་སྐྱེད་མ་ཐག་ཏུ་སྤྲོ་བར་བྱ་སྟེ། དེ་་་་
དགྲའི་སྤྱི་བོའི་སྟེང་དུ་གནས་ནས་ཁྲོ་བོ་ཆེན་པོས་ཡང་ནས་ཡང་དགྲའི་དཔྲལ་བར་
རྡོ་རྗེ་ཐོ་བས་རྡོ་རྗེ་ཕུར་བུ་བརྡུང་བའི་ཚུལ་གྱིས་གདབ་པར་བྱའོ། །དེ་ལྟར་ཕུར་
བུའི་སྦྱོར་བ་བྱས་པས་དགྲའི་ལུས་ལ་ལྷ་གང་ཡང་རུང་བ་གཉིས་སུ་མེད་པར་གནས་
པར་ཕུར་བུ་བཏབ་པས་འཇོམས་པར་འགྱུར་བ་ཡིན་ནོ། །དེ་བཅོམ་མ་ཐག་ཏུ་་་
དགྲ་ངེས་པར་འཆིའོ། །མདོར་བསྡུ་བ་དེ་ལྟར་སྲུང་བ་ལ་སོགས་སྔགས་རྣམས་་་་
དང་ལྷ་རྣམས་ཀྱང་ནི་ཕུར་བུས་གདབ་ཀྱི་དོན་དུ་གསུངས་སོ། །འདི་ནི་གསད་་་
པའི་མཆོག་ཅེས་པ་ནི། གོང་དུ་གསད་པའི་ལས་ཅི་སྙེད་སྨོས་པ་ཐམས་ཅད་ནི་་་
མཆོག་ཏུ་བསྟན་ཏེ། དེ་དག་གི་ནང་ན་བསྒོམ་པའི་སྦྱོར་བས་གསད་པའི་ལས་བྱ་
བ་འདི་ནི་མཆོག་དུ་སྨོས་སོ། །དམ་ཚིག་ཤིན་ཏུ་འདའ་དཀའ་བའོ། །ཞེས་་་་་
པའི་དོན་ནི་སྔར་བཤད་པ་བཞིན་དུ་སྦྱར་རོ། །ད་ནི་བསྒོམ་པའི་སྦྱོར་བའི་ཆོ་ག་
གཞན་གྱིས་དགྲ་གསད་པའི་ལས་བྱ་བའི་དོན་བསྟན་པར་བྱ་སྟེ། རྡོ་རྗེ་ཕུང་པོ་ཅི་
ཙམ་པ། །སེམས་ཅན་དཀྱིལ་འཁོར་གནས་པ་ལ། །བདག་ཉིད་གསོད་པར་
བསམས་ན་ནི། །མཉེས་པར་འགྱུར་ཏེ་གཞན་དུ་མིན། །ཞེས་བྱ་བའི་དོན་་
བཤད་པར་བྱ་སྟེ། ཅི་ལྟར་ཡིན་ན། རྡོ་རྗེའི་ཕུང་པོ་ཅི་ཙམ་པ། །སེམས་
46-57