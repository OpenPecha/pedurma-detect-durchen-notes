२२
བསྟན་འགྱུར། རྒྱུད། ༽ ༨༨
གདོད་མའི་དུས་ནས་ཉོན་མོངས་པ་དང་རྣམ་པར་རྟོག་པའི་དྲི་མ་དང་བྲལ་བ་ཡིན་
ནོ༑ །དོན་དེས་དག་པར་སྨོས་སོ། །བསྟན་པར་བྱ་སྟེ། ཅི་ལྟར་སྨོས་པའི་
ཚུལ་གྱིས་ཡོན་ཏན་གྱིས་བསྟོད་པའི་དོན་དེ་ཡང་གཉིས་སུ་མེད་པའི་ངོ་བོ་སྟོན་པ་
རྡོ་རྗེ་འཛིན་ཉིད་དུ་བསྟན་ཏོ། །མདོར་སྡུ་བ་དེ་ལྟར་རྡོ་རྗེ་གསང་བའི་གནས་
དག་པའི་དོན་དུ་གསུངས་སོ། ། རྡོ་རྗེ་གསུང་གི་ཡང་དག་གསུངས་ཞེས་པ་ནི།
རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་
དོན་དམ་པར་སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོའོ། །དེ་ནི་
སྟོན་པ་རྡོ་རྗེ་འཛིན་གྱི་གསུང་རྡོ་རྗེར་འཛིན་གྱི་གསུང་རྡོ་རྗེར་གཉིས་སུ་མེད་པ་སྟེ།
ཕྱི་དང་ནང་གི་རིག་པ་ཅི་སྙེད་པ་ཐམས་ཅད་ཀྱི་སྙིང་པོའི་གནས་སོ། །དེ་ལྟ་བུའི་
ངོ་བོ་གསུང་རྡོ་རྗེས་མདུན་དུ་སྨོས་པའི་གསོལ་བ་བཏབ་པའི་དོན་དེ་ཡང་དག་པར་
བཤད་པར་མཛོད་ཅེས་སྨོས་སོ། །དེ་ལྟར་རྡོ་རྗེའི་གསུང་ནི་ཡང་དག་གསུང་གི་་་
དོན་དུ་གསུངས་སོ། །ཨེ་མའོ་སངས་རྒྱས་ཐམས་ཅད་ཀྱིས། །ཆོས་ཀྱི་དབྱིངས་
ཀྱི་ཡི་གེ་ཆེ། །རང་བཞིན་འོད་གསལ་ཡོངས་སུ་དག །ནམ་མཁའི་དབྱིངས་་་་
བཞིན་དྲི་མ་མེད་ཅེས་བྱ་བའི་སྒྲ་བཤད་པར་•སྟེ། ཅི་ལྟར་ཡིན་ན། ཨེ་མའོ་་་
སངས་རྒྱས་ཐམས་ཅད་ཀྱིས། །ཆོས་ཀྱི་དབྱིངས་ནི་ཡི་གེ་ཆེ་ནི། མདུན་དུ་སྨོས་
པའི་ཚུལ་གྱིས་རྣམ་པར་སྣང་མཛད་ལ་སོགས་པ་སངས་རྒྱས་གྲངས་མེད་པ་ཐམས་
ཅད་ཀྱིས། ཅི་ལྟར་སྨོས་པའི་ཚུལ་གྱིས་སྟོན་པ་རྡོ་རྗེ་འཛིན་བསྟོད་པ་ཡིན་ནོ། །
བསྟོད་པའི་ཡོན་ཏན་གྱི་ངོ་བོ་དོན་དེ་ནི་དོན་དམ་པ་དེ་བཞིན་གཤེགས་པའི་ཐམས་
ཅད་ཀྱི་ཡེ་ཤེས་ཀྱི་འབྲས་བུ་དེ་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་
ངོ་བོའོ། །ཡི་གེ་ཆེ་བར་མིང་བཏགས་པ་མདུན་དུ་སྨོས་པའི་དོན་དམ་པའི་ཡེ་་་་
ཤེས་ཀྱི་འབྲས་བུ་དེ་མི་འགྱུར་བའི་ངོ་བོ་ཡིན་ཏེ། དོན་དེ་ཆོས་ཀྱི་དབྱིངས་ཀྱི་ཡི་
46-422