རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५१
ཡིན་ནོ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། མདུན་དུ་
སྨོས་པའི་ཚུལ་གྱི་རྡོ་རྗེའི་སྦྲུལ་ནག་པོ་ཆེན་པོ་བསྒོམ་པའི་སྦྱོར་བས།
ཕྱོགས་་
བཅུའི་འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ཅེས་
པ་དེ་དགྲ་མ་རུངས་པ་ཐམས་ཅད་ཡིན་ཏེ། དེ་དག་ལ་ཅི་ལྟར་སྨོས་པའི་སྦྲུལ་
སྤྲོས་ནས་གསད་པའི་ལས་བྱ་བས་གནོད་པའི་འཇིགས་པ་འབྱུང་བར་བྱ་བས་དགྲ་
ཐམས་ཅད་དུས་གཅིག་ཏུ་མེད་པར་བྱའོ། །བསྟན་པར་བྱ་སྟེ། གསད་པའི་
ལས་ཐམས་ཅད་ཀྱི་ནང་ན་རྡོ་རྗེ་སྦྲུལ་ནག་པོ་སྤྲོ་བའི་བསྒོམ་པའི་སྦྱོར་བས་གསད་
པའི་ལས་བྱ་བ་འདི་ནི་མཆོག་ཡིན་པར་བསྟན་ཏོ། །ད་ནི་བསྒོམ་པའི་སྦྱོར་བའི་
ཆོ་གའི་ཁྱད་པར་གཞན་གྱི་དགྲ་གསད་པའི་ལས་བྱ་བའི་དོན་བསྟན་པར་བྱ་སྟེ།
ཐོ་བ་རབ་ཏུ་དྲག་པོ་ཡིས། །བརྟུལ་ཞུགས་ཅན་གྱི་བརླ་བརྡེགས་ན། །རྡོ་རྗེ་
ཆོས་ཀྱི་བཀའ་བཞིན་དུ། །དགྲའི་སྲོག་ནི་མེད་པར་འགྱུར། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། ཐོ་བ་རབ་ཏུ་དྲག་པོ་ཡིས། །བརྟུལ་
ཞུགས་ཅན་གྱིས་བརླ་བརྡེགས་ན་ནི། གོང་དུ་སྨོས་པའི་ཚུལ་གྱིས་●ཞེ་སྡང་རྡོ་
རྗེའི་སྐུ་ཕྱག་རྒྱར་གྱུར་པར་བྱའོ། །དེ་མ་ཐག་ཏུ་བསྒྲུབ་པ་པོས་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་དུར་ཁྲོད་ཀྱི་ཐལ་བ་དང་།
གྲོག་མཁར་གྱི་ས་དང་། དུག་ཐམས་ཅད་གཅིག་ཏུ་བསྲེས་ནས་བོང་བུའི་ཆུ་དང་
དཀྲུགས་ཏེ་རྫས་དེ་ལས་དགྲའི་གཟུགས་བརྙན་སྔགས་ཧཱུཾ་ཕཊ་ཨ་མོ་ཀཾ་ཤ་ཧཱུཾ་མ་ར་་
ནཾ་ཀུ་རུ། ཞེས་བརྗོད་ཅིང་བྱའོ། །དེའི་འོག་ཏུ་སྒྲུབ་པ་པོས་ཁྲོ་བོ་ཆེན་པོའི་་་་
སྟབས་ཀྱིས་རྐང་པ་གཡོན་པ་བརྐྱང་བས་དགྲའི་གཟུགས་བརྙན་གྱི་སྙིང་གར་བཞག་
གོ༑ །གཡས་བསྐུམ་པས་རྐེད་པར་གཞག་གོ། །དེ་ལྟར་བྱས་ནས་ཉིད་ཀྱི་གསང་
བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་
46-51