५९२
____ བསྟན་འགྱུར། རྒྱུད། 1༨༨ ng
མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །དེ་ལྟར་བཅོམ་ལྡན་
འདས་ཀྱི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་རྡོ་རྗེ་དེ་བཞིན་གཤེགས་པ་ཞེས་པ་ནི་རྣམ་པར་སྣང་མཛད་ལ་
སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་སྨོས་པ་དེ་དག་ཐམས་ཅད་
དོན་དམ་པར་སྐུ་དང་གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་རྡོ་
རྗེ་དེ་བཞིན་གཤེགས་པ་མཚན་བཏགས་པ་སྟོན་པ་ཕྱག་ན་རྡོ་རྗེ་ཉིད་ཡིན་ནོ། །
དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་དེ་་
བཞིན་གཤེགས་པའི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་་
མཉམ་པ་ཉིད་སྤྱོད་པ་ཞེས་པ་ནི་སྟོན་པ་ཕྱག་ན་རྡོ་རྗེ་དེ་ནི་རྣམ་པར་སྣང་མཛད་ལ་
སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་སྨོས་པ་དེ་དག་ཐམས་ཅད་་་
ཀྱིས་• དུས་མཉམ་པར་ཏིང་ངེ་འཛིན་མཛད་པ་ཡིན་ནོ། །དེའི་དོན་གསལ་བར་
བསྟན་པར་བྱ་སྟེ། སྟོན་པ་ཕྱག་ན་རྡོ་རྗེས་ཉིད་ཀྱི་གསང་བའི་ཐུགས་ཀ་ཡེ་ཤེས་་
སེམས་དཔའི་གནས་ནས་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་
དེ་བཞིན་གཤེགས་པའི་སྐུ་ཕྱག་རྒྱ་གྲངས་མེད་པའི་སྤྲིན་བཞིན་དུ་འཇིག་རྟེན་གྱི་་་་
ཁམས་ཐམས་ཅད་ཀྱི་གནས་སུ་ཁྱབ་པར་སྤྲོ་བར་མཛད་དོ། །དེ་དག་ཐམས་ཅད་
ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཇི་ལྟར་ལེའུ་བཞི་པ་ལས་་
ཐུགས་ཀྱི་དཀྱིལ་འཁོར་གྱི་དུས་སུ་བྱ་བར་སྨོས་པ་དེ་བཞིན་དུ་འདིར་བྱ་བ་ཡིན་ནོ། །
དེ་ལྟ་བུའི་ངོ་བོ་སྐུ་ཕྱག་རྒྱ་ཉིད་ཉིད་ཀྱི་ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པར་
སྤྲོས་ནས། དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་
ཅད་ལ་རེག་པའི་ཚུལ་གྱིས་བྱིན་གྱིས་བརླབས་པ་ཡིན་ནོ། །དེ་བརླབས་པར་་
མཛད་པས་འདོད་ཆགས་དང་། ཞེ་སྡང་ལ་སོགས་པ་ཉོན་མོངས་པ་ལྔའི་དབང་
46-592