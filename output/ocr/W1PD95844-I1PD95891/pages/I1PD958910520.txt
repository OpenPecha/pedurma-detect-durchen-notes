རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གནས་སུ་སྨོས། ཡིད་དུ་འོང་བ་ནི་མདུན་དུ་སྨོས་པའི་ཚུལ་དུ་ཐུགས་རྗེ་ཆེན་པོའི་
ཐུགས་བསྐྱེད་ནས་སེམས་ཅན་ཐམས་ཅད་ཀྱི་དོན་བྱས་པའི་དམ་ཚིག་གི་ངོ་བོ། །
དེ་སྒྲུབ་* པར་བྱེད་པའི་སྒྲུབ་པ་པོ་གསུང་རྡོ་རྗེ་སྣང་བ་མཐའ་ཡས་དང་གཉིས་སུ་་
མེད་པའི་ངོ་བོའི་འབྲས་བུ་གྲུབ་པར་འགྱུར་བ་ཡིན་ནོ། །དོན་དེས་གསུང་གི་་་་་
དངོས་གྲུབ་ཡིད་དུ་འོང་བར་སྨོས་སོ། །དམ་ཚིག་ཤིན་ཏུ་འདའ་དཀའ་བའོ། །
ཞེས་པ་ནི། དེའི་དོན་དུ་བཤད་པས་བདེ་སྟེ། འདིར་བཤད་མི་དགོས་སོ། །
དེ་ལྟར་ཡིད་གསུང་གི་དངོས་གྲུབ་འདི།
དམ་ཚིག་ཤིན་ཏུ་འདའ་དཀའ་བའི་་
དོན་དུ་གསུངས∶། ད་ནི་གཞན་ཡང་ཐུགས་ཀྱི་རིགས་ཀྱི་དངོས་གྲུབ་དམ་ཚིག་
གི་ཚུལ་གྱིས་ཐུགས་ཀྱི་ངོ་བོ་བསྒྲུབ་པར་བྱ་བ་དེའི་དོན་བསྟན་པར་བྱ་སྟེ། དེ་
ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཐུགས་རྡོ་
རྗེའི་དམ་ཚིག་གིས་དངོས་གྲུབ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་
ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་
ནི་མདུན་དུ་སྨོས་པའི་གསུང་གི་རིགས་ཀྱི་དངོས་གྲུབ་ཀྱི་བསྒྲུབ་པའི་དམ་ཚིག་གི་་
དོན་བཤད་པར་འོག་ཏུ་ཐུགས་ཀྱི་རིགས་ཀྱི་དངོས་གྲུབ་སྒྲུབ་པའི་དམ་ཚིག་གི་དོན་
བཤད་པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱིས་དོན་དུ་
གསུངས་སོ། ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
ཞེས་པ་ནི།
དེའི་དོན་མདུན་དུ་བཤད་པས་བདེ་སྟེ། འདིར་བཤད་མི་དགོས་
སོ༑ །ཐུགས་རྗེའི་དམ་ཚིག་གི་དངོས་གྲུབ་འདི་ཞེས་པ་ནི། སྒྲུབ་པ་པོས་
ཐུགས་རྡོ་རྗེ་མི་བསྐྱོད་པའི་བསྒོམ་པ་བྱས་ནས། བསྒྲུབ་པ་བྱའོའོ། །དམ་ཚིག་ནི་
དེའི་དོན་འོག་ནས་འབྱུང་བའི་ཚུལ་ལ་བསྟན་ཏོ། ། དེ་ལྟར་ཐུགས་རྡོ་རྗེའི་དམ་་་
ཚིག་དངོས་གྲུབ་འདིའི་དོན་དུ་གསུངས་སོ། །སྐུ་དང་གསུང་དང་ཐུགས་ཞེས་པ་
46-491