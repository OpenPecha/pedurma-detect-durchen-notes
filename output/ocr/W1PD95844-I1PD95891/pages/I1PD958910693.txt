کاکا
བསྟན་འགྱུར། རྒྱུད། ༨༨
བཟུང་འཛིན་དང་བྲལ་བ་ཡིན་ནོ།
།དོན་དེས་བསྒྲུབ་པ་པོས་སྔགས་ཐམས་ཅད་
འཛིན་པ། སྐུ་དང་གསུང་དང་ཐུགས་གསང་བའི་བསྒྲུབ་པ་བྱེད་པར་སྨོས་སོ། །
མདོར་བསྡུ་བ་དེ་ལྟར་ཡང་སྔགས་འཛིན་པ་ཐམས་ཅད་ཀྱི་སྐུ་དང་གསུང་དང་་་
ཐུགས་ཀྱི་གསང་བ་འདིའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་
ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་
གསུམ་དང་གཅིག་པའི་ངོ་བོར་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་
གསུམ་དང་གཉིས་སུ་མེད་པའི་ངོ་བོ་བསྒྲུབ་པ་པོས་འོག་ནས་འབྱུང་བའི་ཚུལ་དུ་་་
བསྒོམ་པ་བྱ་བར་སྨོས་སོ། །དེ་ལྟར་སྐུ་དང་གསུང་དང་ཐུགས་ཀྱི་དོན་དུ་གསུངས་
སོ༑ །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་དུ། འདིར་བསྟན་ཏོ། །དེ་
ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི། སྟོན་པ་ཕྱག་ན་རྡོ་
རྗེས་འོག་ནས་འབྱུང་བའི་ཚུལ་དུ་སྐུ་དང་གསུང་དང་ཐུགས་རྡོ་རྗེའི་དོན་དམ་པའི་
བསྒོམ་པ་བྱ་བ་ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་་
གསུངས་སོ། །ད་ནི་གཞན་ཡང་སྐུ་དང་གསུང་●དང་ཐུགས་དོན་དམ་པའི་་་་་་
བསྒོམ་པ་བྱ་བའི་ངོ་བོའི་དོན་བསྟན་པར་བྱ་སྟེ། མཆོད་རྟེན་དག་གིས་ལས་མི་བྱ༎
གླེགས་བམ་ཀླག་པར་མི་བྱ་ཞིང་། །དཀྱིལ་འཁོར་དག་ཀྱང་ཡོང་མི་བྲི། །རྡོ་རྗེ་
གསུམ་མཆོག་ཕྱག་མི་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
མཆོད་རྟེན་དག་གི་ལས་མི་བྱ། །གླེགས་བམ་ཀླག་པའང་མི་བྱ་ཞིང་ནི། ཕྱིའི་
ཐེག་པ་འོག་མ་པའི་སྤྱོད་པ་མི་བྱ་བ་དངང་། གསང་སྔགས་ཀྱི་ཚུལ་གྱི་བསྒྲུབ་པ་
པོས་སྐུ་དང་གསུང་དང་ཐུགས་དོན་དམ་པ་གཉིས་སུ་མེད་པའི་བསྒོམ་པ་བྱེད་ན།
དེས་མཆོད་རྟེན་གྱི་ལས་མི་བྱ་བ་དང་། ཐེག་པ་འོག་མ་པ་རྣམས་ཀྱིས་▪གླེགས་་
46-664