རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७२९
ལེའུ་བཞི་པ། ཐུགས་ཀྱི་དཀྱིལ་འཁོར་གྱི་•དུས་སུ་སྨོས་པ་དེ་བཞིན་དུ་དུས་འདིར་
བྱ་བར་བསྟན་ཏོ། །དེ་ལྟ་བུའི་ངོ་བོ་ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱིས་སྐུ་
ཕྱག་རྒྱ་སྤྲོ་བར་བྱས་པ་དེ་དག་ཐམས་ཅད་ཡེ་ཤེས་ཀྱི་གཟི་བརྗིད་ཀྱིས་འབར་བ་་
ཡིནན་ནོ། །དེ་ནི་བསྒྲུབ་པ་པོས་ཉིད་ཀྱི་སྟེང་དུ་ནམ་མཁའི་གནས་སུ་བཞག་པར་
བསམ་མོ། །བསྟན་པར་བྱ་སྟེ། དེ་དག་ཐམས་ཅད་ཀྱིས་དུས་མཉམ་པར་འགྱིང་
བག་གི་སྐུའི་ཚུལ་གྱིས་གང་བར་བྱ་བའི་སྟབས་ཀྱིས་ལྷ་མོ་བུམ་པའི་ཡེ་ཤེས་ཀྱིས་་
བདུད་རྩི་བསྒྲུབ་པ་པོ་ཉིད་ཀྱི་སྤྱི་བོའི་སྟེང་གི་གནས་སུ་དབབ་པར་བསྒོམ་པར་་་
བྱ་བ་ཡིན་ནོ། །གཞན་ཡང་སློབ་མ་ལ་གལ་ཏེ། དབང་བསྐུར་བར་བྱེད་ན།
དེའི་དུས་སུ་སློབ་མའི་སྤྱི་བོའི་སྟེང་གི་གནས་སུ་དབབ་པར་སློབ་དཔོན་གྱིས་བསྒོམ་
པར་བྱ་བར་སྨོས་སོ། །མདོར་བསྡུས་པའི་དེ་ལྟར་དབང་བསྐུར་བའི་གནས་གསུམ་
གྱི༑ ཐམས་ཅད་ཆོ་ག་བཞིན་དུ་དབབ་ཀྱི་དོན་དུ་གསུངས་སོ། །དེ་ཡིས་བྱང་
ཆུབ་ཐོབ་པ་ནི། །སེམས་ཅན་ཀུན་ལ་ཕན་པ་འདོད་པའོ་ཞེས་པ་ནི།
སངས་
རྒྱས་སྤྱན་ལ་སོགས་པ་ཡེ་ཤེས་ཀྱི་ལྷ་མོ་བཞིས་དེ་དག་ནི་སེམས་ཅན་ཐམས་ཅད་
ལ་ཕན་པའི་དོན་བྱམས་པའི་སེམས་ཀྱིས་མཛད་དོ། །དེ་ཡིས་●ཞེས་སུ་མིང་་
བཏགས་པ་མདུན་དུ་སྨོས་པའི་ཤེས་རབ་མ་ཡེ་ཤེས་ཀྱི་ལྷ་མོ་བཞིས་དབང་བསྐུར་
བར་བྱས་པས་བླ་ན་མེད་པའི་བྱང་ཆུབ་ཀྱི་འབྲས་བུ་འཐོབ་པ་འམ་འགྲུབ་པར་་
འགྱུར་བར་སྨོས་སོ། །དེ་ལྟར་དེ་ཡིས་བྱང་ཆུབ་འཐོབ་པ་ནི། སེམས་ཅན་ཀུན་
ལ་ཕན་འདོད་པའི་དོན་དུ་གསུངས་སོ། །སྐུ་གསུང་ཐུགས་ཀྱི་དངོས་གྲུབ་ནི། །
ངོ་མཚར་ཆེན་པོ་ཐམས་ཅད་འགྲུབ། །སངས་རྒྱས་དང་བྱང་ཆུབ་སེམས་དཔའ་་
ཐམས་ཅད་ཀྱི་འཁོར་ལོ་ཞེས་བྱ་བ་བསམ་གཏན་གྱི་དཀྱིལ་འཁོར་རོ་ཞེས་བྱ་བའི་སྒྲ་
བཤད་པར་བྱ་སྟེ། ཅི་ལྟར་ཡིན་ན། སྐུ་གསུང་ཐུགས་ཀྱི་དངོས་གྲུབ་ནི། །ངོ་
46-629