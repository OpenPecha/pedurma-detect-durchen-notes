༤༧༢
བསྟན་འགྱུར། རྒྱུད།༽༨༨
བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་
སྲིན་པོ་ཐམས་ཅད་ཀྱི་དམ་ཚིག་གི་དོན་བཤད་པར་མཛད་པའི་འོག་ཏུ། མཁའ་
འགྲོ་མ་ཐམས་ཅད་ཀྱི་དམ་ཚིག་གི་དོན་བཤད་པར་བརྩམས་པ་དེའི་དོན་མཚོན་
པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ།
།ཕྱག་ན་རྡོ་རྗེ་དེ་
བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི། དེའི་དོན་མདུན་དུ་་
བཤད་པས་བདེ་སྟེ། འདིར་བཤད་མི་དགོས་སོ། །མཁའ་འགྲོ་མ་ཐམས་ཅད་
ཀྱི་དམ་ཚིག་འདི་ཞེས་པ་ནི། མཁའ་འགྲོ་མ་བྱི་ལའི་མགོ་ཅན་དང་། མཁའ་
འགྲོ་མ་སྲིན་མོའི་མགོ་ཅན་ཞེས་བྱ་བ་དང་། མཁའ་འགྲོ་མ་དུར་བྱའི་མགོ་ཅན་
ཞེས་བྱ་བ་དང་། མཁའ་འགྲོ་མ་བྱ་རྒོད་མགོ་ཅན་ཞེས་བྱ་བ་དང་། དེ་དག་
ལ་སོགས་པའི་སྒྱུ་མ་དང་ཆོ་འཕྲུལ་ཆེན་པོའི་ཐབས་དང་ལྡན་པ་གྲངས་མེད་པའི་
མཁའ་འགྲོ་མ་སྨོས་སོ། །དེ་དག་གི་དམ་ཚིག་འོག་ནས་འབྱུང་བའི་ཚུལ་ལ་བསྟན་
ཏོ༑ །དེ་ལྟར་མཁའ་འགྲོ་མ་ཐམས་ཅད་ཀྱི་དམ་ཚིག་འདིའི་དོན་དུ་གསུངས་སོ། །
སྐུ་དང་གསུང་དང་ཐུགས་ཞེས་པ་ནི་སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་
གསུང་དང་ཐུགས་རྡོ་རྗེ་གསུམ་གྱི་ངོ་བོ་གཅིག་པར་སྨོས་སོ། །དེ་ལྟར་སྐུ་དང་
གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་འོག་ནས་འབྱུང་བའི་
མཁའ་འགྲོ་མ་དགུག་པའི་བསྒྲུབ་པ་བྱ་བའི་དུས་སུ་སྒྲུབ་པ་པོས་ཉིད་ཀྱིས་ལུས་་་
བསྒོམ་པར་བྱ་བར་སྨོས་སོ། །དེ་ལྟར་སྐུ་དང་གསུང་དང་ཐུགས་ཀྱི་དོན་དུ་་་
གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་གསུང་རྡོ་རྗེ་དང་ཐུགས་
རྡོ་རྗེ་དང་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །དེ་ལྟར་་
རྡོ་རྗེའི་དོན་དུ་གསུངས་སོ། །ལས་ཕྱུང་ངོ་། །ཞེས་པ་ནི། སྟོན་པ་ཕྱག་ན་རྡོ་
རྗེ་ཅི་ལྟར་སྨོས་པའི་ཚུལ་གྱིས་མཁའ་འགྲོ་མ་ཐམས་ཅད་ཀྱི། དམམ་ཚིག་གི་དོན་
46-472