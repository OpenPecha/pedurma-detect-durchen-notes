རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५१५
ཡེ་ཤེས་ཐོབ་པའི་སེམས་ཅན་དེ་དག་བྱང་ཆུབ་ལ་གནས་པའི་སངས་རྒྱས་རྡོ་རྗེའོ། །
ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ནོ། །དེ་ནས་ནི་མདུན་དུ་སྨོས་
པའི་བྱང་ཆུབ་སེམས་དཔའ་འཇམ་དཔལ་ལ་སོགས་པ་བྱང་ཆུབ་སེམས་དཔའ་་་
ཐམས་ཅད་ཀྱིས་ཐེ་ཚོམ་དྲིས་པ་དེ་གསན་མ་ཐག་ཏུ་རྣམ་པར་སྣང་མཛད་ལ་སོགས་
པ་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་ཀྱིས་ཐེ་ཚོམ་•དྲི་བ་དེ་གཅད་་
པར་བྱ་བའི་དོན་བཤད་པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་་་
ནས་ཀྱི་དོན་དུ་གསུངས་སོ། །བཅོམ་ལྡན་འདས་དེ་བཞིན་གཤེགས་པའི་དེ་དག་
ཐམས་ཅད་ཀྱིས། བྱང་ཆུབ་སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །
ཞེས་པ་ནི། རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་དེ་བཞིན་གཤེགས་
པ་དེ་དག་ཐམས་ཅད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་ཡིན་
པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་བདེ་སྟེ། འདིར་
བཤད་མི་དགོས་སོ། །དེ་ལྟར་ཡོན་ཏན་གྱི་མཚན་གྱི་ངོ་བོ་དང་ལྡན་པའི་དེ་་
བཞིན་གཤེགས་པའི་སྨོས་སོ། །དེ་དག་ཐམས་ཅད་ཀྱིས་•དུས་གཅིག་གིས་མགྲིན་
གཅིག་གིས། དེ་དག【དུ་མིང་བཏགས་•པའི་བྱང་ཆུབ་སེམས་དཔའ་འཇམ་་
དཔལ་ལ་སོགས་པའི་བྱང་ཆུབ་སེམས་དཔའ་ཐེ་ཚོམ་དྲི་བ་པོ་རྣམས་ཡིན་ཏེ་འདི་
སྐད་བཀའ་སྩལ་པར་མིང་བཏགས་པ་ཐེ་ཚོམ་དྲིས་པ་དེའི་ཡོན་ཏན་བཤད་པར་
བརྩམས་པར་སྨོས་སོ། །དེ་ལྟར་བཅོམ་ལྡན་འདས་དེ་བཞིན་གཤེགས་པ་ཐམས་
ཅད་ཀྱིས་བྱང་ཆུབ་སེམས་དཔའ་དེ་དག་ལ་འདི་སྐད་ཅེས་བཀལ་སྩལ་ཏོའི་དོན་དུ་
གསུངས་སོ། །སྡོད་ཅིག་བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་
ཆེན་པོ་ཁྱེད་རྣམས་ཞེས་པ་ནི། སྡོད་ཅིག་ཏུ་མིང་བཏགས་པ་དེ་བཞིན་གཤེགས་
པ་ཐམས་ཅད་ཀྱིས། ཅི་ལྟར་མོས་པའི་བྱང་ཆུབ་སེམས་དཔའ་ཐམས་ཅད་ལ་
46-535