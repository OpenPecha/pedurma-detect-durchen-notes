རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
742
རྡོ་རྗེ་རབ་ཏུ་གནས་པ་ནི་གོང་དུ་སྨོས་པའི་ཚུལ་གྱི་འཁོར་གྱི་སངས་རྒྱས་དེ་དག་གི་
ནང་ན་སྐུ་རྡོ་རྗེ་རྣམ་པར་སྣང་མཛད་གཙོ་བོ་ཡིན་ཏེ། དེ་བཞུགས་པ་ཡིན་ནོ། །
གཞན་ཡང་ནང་གི་དཀྱིལ་འཁོར་གྱི་ཚད་ཀྱི་དོན་བསྟན་པར་བྱ་སྟེ། སྐུའི་རིགས་
ཀྱི་བྱེ་བྲག་གི་བྲམ་ཟེའི་རིགས་ལས་སྐྱེས་པའི་བུ་མོ་སྔར་སྨོས་སྐུ་རྡོ་རྗེ་རྣམ་པར་སྣང་
མཛད་ཀྱི་དཀྱིལ་འཁོར་གྱི་དོན་བཤད་པར་མཛད་པ་མཚོན་པར་སྨོས་སོ། །དེ་་་་
ལྟར་དེ་ནས་ཀྱི་དོན་དུ་གསུངས་སོ། །སྐུའི་དཀྱིལ་འཁོར་མཆོག་ཅེས་པ། གོང་
དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་རྣམ་པར་སྣང་མཛད་་་
ཉིད་ཀྱི་སྐུར་གཉིས་སུ་མེད་པའི་ངོ་བོའོ། །དེ་ལྟར་སྐུའི་དཀྱིལ་འཁོར་དེ་བཞིན་
གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཐམས་ཅད་ཀྱི་འབྲས་བུའི་ངོ་བོ་སྟེ།
དེའི་ཕྱིར་མཆོག་ཏུ་སྨོས་སོ། །ཐུགས་ཀྱི་དཀྱིལ་འཁོར་རབ་འདྲ་བ་ཞེས་པ་ནི།
དང་པོ་རྡོ་རྗེ་རྣམ་པར་སྣང་མཛད་ཀྱི་དཀྱིལ་འཁོར་བྲི་བའི་ཕྱི་གནས་རིའི་རྩེ་མོ་་
སྟེང་དུ་སྟེ། ཅི་ལྟར་ལེའུ་བཞི་པ་ལས་སྨོས་པའི་ཚུལ་གྱི་སྟོན་པ་ཐུགས་རྡོ་རྗེ་མི་
བསྐྱོད་པའི་དཀྱིལ་འཁོར་བྲི་བའི་དུས་སུ་གནས་གཟུང་བ་དང་། དེའི་ཡོན་ཏན་
དང་། རྒྱན་ཕུན་སུམ་ཚོགས་པ་དང་། གཞན་ཡང་དཀྱིལ་འཁོར་གྱི་ས་གཞི་
སྦྱང་བར་བྱ་བའི་ཆོ་གའི་ཚུལ་དང་སའི་ལྷ་མོ་དབང་པོ་བྱ་བའི་ཆོ་གའི་ཚུལ་དང་།
གཞན་ཡང་ཚུལ་ཅི་ལྟར་སྨོས་པའི་དཀྱིལ་འཁོར་གྱི་སྟ་གོན་ལ་གནས་པའི་ཆོ་ག་དང་།
གཞན་ཡང་བདུད་དང་བགེགས་མ་རུངས་པ་ཐམས་ཅད་ཀྱི་གནོད་པ་མེད་པར་བྱ་
བའི་ཕྱིར། ཚུལ་ཇི་ལྟར་སྨོས་པའི་བསྲུང་བའི་འཁོར་ལོའི་ཆོ་ག་དང་། དཀྱིལ་
འཁོར་གྱི་ས་གཞི་ཚུལ་ཅི་ལྟར་སྨོས་པ་ཡེ་ཤེས་ཀྱི་ས་གཞིར་གྱུར་པར་བྱ་བའི་བསྒོམ་
པར་བྱ་བའི་ཆོ་ག་དང་། དོན་དམ་པའི་སྒོམ་པ་བྱ་བའི་ཆོ་ག་དང་། དེ་དག་་
ལ་སོགས་པ་བྱེ་བྲག་སྣ་ཚོགས་ཀྱི་སྒོམ་པ་དང་། སྔགས་ཀྱི་བཟླས་པ་དང་། ཡེ་
46-157