རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
པའོ༑ །ཞེས་པ་ནི། _ མདུན་དུ་སྨོས་པའི་བརྡ་སྐད་ཀྱིས་བསྟན་པ། རང་་
ངས་རྒྱས་ཀྱི་ངོ་བོ་རིགས་ལྔའི་དེ་བཞིན་གཤེགས་པ་ལྔའི་སྐུ་ཕྱག་རྒྱ་སྤྲིན་བཞིན་དུ་
སྤྲོ་བར་བྱས་པ་དེ་དག་སྐུ་ཕྱག་རྒྱའི་གནས་སུ་ཇི་ལྟར་སྨོས་པའི་ཚུལ་གྱིས་སེམས་་་་་
ཅན་ཐམས་ཅད་འདུས་པར་བྱས་པ་ཡིན་ནོ། །འདི་ནི་སྒྲུབ་པ་པོའི་གསང་སྔགས་
ཀྱི་ཚུལ་ཁྲིམས་སུ་སྨོས་སོ། །དམ་ཚིག་རབ་ཏུ་ངེས་པར་མིང་བཏགས་པ་མདུན་དུ་
སྨོས་པའི་ཚུལ་གྱིས་དེ་བཞིན་གཤེགས་པའི་སྐུ་ཕྱག་རྒྱ་སྤྲོས་པས་སེམས་ཅན་མ་ལུས་
པ་ཐམས་ཅད་གཉིས་སུ་མེད་པར་མཉམ་པའི་ངོ་བོར་འཇུག་པ་འམ་འདུས་པར་བྱ་
བ་ཡིན་ནོ། །དེ་ལྟར་བྱས་པའི་ཡོན་ཏན་གྱིས་ཡེ་ཤེས་ལྔ་དང་གཉིས་སུ་མེད་པའི་
འབྲས་བུ་ངེས་པར་འགྲུབ་པར་འགྱུར་བར་སྨོས་སོ། །དེ་ལྟར་མ་བུ་གཟུད་པའི་་་
ཚུལ་ཁྲིམས་དེ། །དམ་ཚིག་རབ་ཏུ་ངེས་པའི་ངོ་བོའི་དོན་དུ་གསུངས་སོ། །ད་
ནི་གཞན་ཡང་ཉན་ཐོས་སློབ་པའི་བརྡ་སྐད་ཀྱིས་དུས་འདིར་བསྒྲུབ་པ་པོ་རྣམས་
ཀྱིས་གསང་སྔགས་ཀྱི་སྤྱོད་པ་སྤྱད་པར་བྱ་བ་ཡིན་ནོ། །ད་ནི་གསང་སྔགས་ཀྱི་
ཚུལ་གྱི་དགེ་བ་བཅུའི་ལམ་བྱ་བའི་དམ་ཚིག་གི་ངོ་བོ་དེའི་དོན་བསྟན་པར་བྱ་སྟེ།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཉན་ཐོས་
ཀྱིས་བསླབ་པའི་དམ་ཚིག་འདི། ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་
ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་བའི་དང་། ཅི་ལྟར་ཡིན་ན། དེ་
ནས་ནི་མདུན་དུ་སྨོས་པའི་རང་སངས་རྒྱས་ཀྱི་བརྡ་སྐད་ཀྱིས་རིགས་ལྔའི་དེ་བཞིན་
གཤེགས་པའི་སྤྲུལ་པའི་སྐུ་ཕྱག་རྒྱ་སྤྲུལ་ནས་སེམས་ཅན་ཐམས་ཅད་བྱིན་གྱིས་་་་
བརླབས་པ་དང་། གཉིས་སུ་མེད་པའི་བསྡུ་བར་བྱ་བའི་ཆོ་གའི་དོན་བཤད་པར་
མཛད་པའི་འོག་ཏུ། འོག་ནས་འབྱུང་བའི་ཉན་ཐོས་ཀྱི་བསླབ་པའི་དམ་ཚིག་གི་
དོན་བཤད་པར་བརྩམས་པ་དེའི་དོན་མཚོན་པར་སྨོས་སོ། །དེ་ལྟར་དེ་ནས་ཀྱི་་་
46-437