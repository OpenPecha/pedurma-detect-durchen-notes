རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
77
ནི་སྟོན་པ་ཉིད་དོ། ། །དེའི་དོན་མདུན་དུ་ཅི་ལྟར་བཤད་པ་དེ་བཞིན་དུ་འདིར་
སྦྱར་རོ། །བཀའ་སྩལ་པ་ནི། སྟོན་པ་རྡོ་རྗེ་འཛིན་གྱིས་ཅི་ལྟར་སྨོས་པའི་
འཁོར་གྱི་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པ་བཤད་པར་
མཛད་པ་མཚོན་པར་སྨོས་སོ། །བདག་གི་ལུས་དང་ངག་དང་སེམས་ལ་གནས་
སོ།༑ །ཞེས་པ་ནི་གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་ཆོས་དང་།
སྔགས་ཐམས་ཅད་ཀྱི་དངོས་གྲུབ་ཀྱི་འབྲས་བུ་དོན་དམ་པར་སྐུ་དང་གསུང་དང་་་་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་སྨོས་པ་དེ་ནི། སྒྲུབ་པ་པོས་་
དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ནང་ན་
རང་གང་ལ་དགའ་བ་ལ་ཡི་དམ་གྱི་ལྷ་བྱས་ཏེ། དེ་དང་གཉིས་སུ་མེད་པའི་ང་རྒྱལ་
དུ་བསྒོམ་པ་བྱས་ནས་དེའི་དུས་སུ་རང་དགའ་བའི་ལྷའི་སྐུ་དང་ཕྱག་རྒྱ་ཅི་ལྟར་་་་་
སྨོས་པའི་ཚུལ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་
རྗེ་གསུམ་གཉིས་སུ་མེད་པ་ཡིན་པར་རྟག་གོ། །དེའི་འོག་ཏུ་སྒྲུབ་པ་པོས་རང་གི་
ལུས་དང་ངག་དང་ཡིད་གསུམ་གྱི་གནས་སུ་གཉིས་སུ་མེད་པར་གནས་པར་བསམ་
མོ༑ །དོན་དེས་དེ་བཞིན་གཤེགས་པ་ཐམས་ཅད་ཀྱི་ཆོས། རང་གི་ལུས་དང་
ངག་དང་ཡིད་གསུམ་ལ་གསུམ་པར་སྨོས་སོ། །ལུས་དང་ངག་དང་སེམས་ལས་་་་
བྱུང་ངོ་། །ཞེས་པ་ནི། གོང་དུ་སྨོས་པའི་ཚུལ་གཉིས་སུ་མེད་པའི་ངོ་བོར་བསྒོམ་
པ་བྱས་པས། ཚུལ་ཅི་ལྟར་སྨོས་པའི་ཚུལ་གྱི་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་རྡོ་རྗེ་གསུམ་དོན་དམ་པར་གཉིས་སུ་མེད་པའི་འབྲས་བུ་
སྨོས་པ་དེ་སྒྲུབ་པ་པོ་ཉིད་ཀྱི་ལུས་དང་ངག་དང་ཡིད་གསུམ་དང་། གཉིས་སུ་་་་
མེད་པར་འབྱུང་བ་ཞེས་པ་འགྲུབ་པར་འགྱུར་བར་བསྟན་ཏོ། །ད་ནི་ཐེ་ཚོམ་དང་
ཐེ་ཚོམ་བཅད་པའི་དོན་བསྟན་པར་བྱ་སྟེ། བཅོམ་ལྡན་འདས་དེ་བཞིན་གཤེགས་
46-141