རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३७५
ཏུ་བསྐྱེད་པར་མཛད་མཁན་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་ཁྲོ་
བོའི་རྒྱལ་པོ་ཡ་མན་ཏ་ཀའི་སྤྱི་བོར་དབང་བསྐུར་བའི་ཚུལ་ཏུ་བསམ་མོ། །དེ་ལྟ་
བུའི་ཚུལ་གྱི་ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་རྡོ་རྗེ་
གནོད་སྦྱིན་མའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་གནས་པར་རྟག་གོ༎
ཆོ་གའི་ཚུལ་དེ་ལྟར་བྱས་ནས་སྒྲུབ་པ་པོས་རྡོ་རྗེ་གནོད་སྦྱིན་མོ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་སྨོས་སོ། །གཞན་ཡང་ལས་གསུམ་རྡོ་རྗེའི་བྱེ་བྲག་གིས་
བསམ་གཏན་གྱི་དོན་བསྟན་པར་བྱ་སྟེ། དང་པོ་ཆོ་ག་བཞིའི་ཚུལ་གྱིས་དཔལ་རྡོ་
རྗེ་སེམས་དཔའི་སྐུ་ཕྱག་རྒྱར་གྱུར་པར་བྱས་ནས་དེ་དང་གཉིས་སུ་མེད་པར་ང་རྒྱལ་
དུ་བསྒོམ་པར་བྱ་བར་སྨོས་པ་དེ་ནི་གསང་སྔགས་ཀྱི་ཚུལ་གྱི་རྡོ་རྗེ་ལས་ཀྱི་ངོ་བོ་ཡོ་
ག་ཡིན་པར་བསྟན་ཏོ། །གཞན་ཡང་དཔལ་རྡོ་རྗེའི་སེམས་དཔའི་སྐུ་ཕྱག་རྒྱར་
གཉིས་སུ་མེད་པའི་ང་རྒྱལ་དུ་བསྒོམ་པས་སྔར་སྨོས་པའི་ཚུལ་དུ་ཐབས་དང་ཤེས་
རབ་རོལ་པ་བྱས་ནས་གསང་བའི་ས་བོན་བྱང་ཆུབ་སེམས་ཡེ་ཤེས་ཀྱི་སྔགས་ཀྱི་ས་
བོན་ཡིག་འབྲུ་ཧཱུཾ་གྱིས་བྱིན་གྱིས་བརླབས་ནས་གཉིས་སུ་མེད་པའི་ས་བོན་ལས་བྱང་
ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་ནས་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱ་བར་སྨོས་པ་དེ་ནི་གསང་སྔགས་ཀྱི་ཚུལ་གྱི་རྡོ་རྗེ་ལས་
ཀྱི་ངོ་བོ་མ་ཧཱ་ཡོ་ག་ཡིན་པར་བསྟན་ཏོ། །གཞན་ཡང་བྱང་ཆུབ་སེམས་དཔའ་
འཇམ་དཔལ་གྱི་སྐུ་ཕྱག་རྒྱ་དང་གཉིས་སུ་མེད་པའི་ང་རྒྱལ་དུ་བསྒོམས་པས་སྔར་
སྨོས་པའི་ཚུལ་དུ་བསམ་གཏན་གྱི་ངོ་བོ་རྡོ་རྗེ་གནོད་སྦྱིན་མའི་སྐུ་ཕྱག་རྒྱ་བསྐྱེད་་
ནས་དེ་མ་ཐག་ཏུ་ཅི་ལྟར་སྨོས་པའི་ཚུལ་གྱི་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་་
རྒྱ་བསྐྱེད་ནས་རྡོ་རྗེ་གནོད་སྦྱིན་མའི་སྤྱི་བོར་དབང་བསྐུར་བའི་ཚུལ་དུ་གནས་པར་
བརྟག་པ་དེའི་འོག་ཏུ་སྒྲུབ་པ་པོས་རྡོ་རྗེ་གནོད་སྦྱིན་མ་དང་གཉིས་སུ་མེད་པར་ང་
46-365