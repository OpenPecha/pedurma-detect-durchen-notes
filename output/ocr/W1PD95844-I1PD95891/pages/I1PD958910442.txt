རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
73
པ་ཐམས་ཅད་ཀྱི་ཤེས་རབ་ལྷ་མོ་རྣམས་དང་། དེ་བཞིན་དུ་བྱང་ཆུབ་སེམས་་
དཔའ་ཐམས་ཅད་ཀྱི་ཤེས་རབ་མ་ལྷ་མོ་རྣམས་དང་གཉིས་སུ་མེད་པའི་ངོ་བོ་རྡོ་
རྗེ་རིགས་ཀྱི་ཤེས་རབ་ལྷ་མོ་མཱ་མ་ཀཱིའི་སྐུ་ཕྱག་རྒྱ་ཡིན་ནོ། །གཞན་ཡང་རྡོ་རྗེ་་
དབྱིངས་སུ་མིང་བཏགས་པ་ནི། རྣམ་པར་སྣང་མཛད་ལ་སོགས་པ་དཀྱིལ་འཁོར་
གྱི་ལྷ་ཐམས་ཅད་ཉིད་ཉིད་ཀྱི་ཡེ་ཤེས་རྡོ་རྗེའི་ངོ་བོ་དེ་དག་གི་སྐྱེད་པའི་གནས་ཀྱི་་་
ཡུམ་ལྟ་བུ་མཱ་མ་ཀཱིའོ། །དོན་དེས་རྡོ་རྗེ་དབྱིངས་སུ་སྨོས་སོ། །དེ་ལྟ་བུའི་རྡོ་་
རྗེ་དབྱིངས་ཀྱི་ངོ་བོའི་ལྷ་མོ་མཱ་མ་ཀཱི་དེ་ནི་གཉིས་སུ་མེད་པར་འཁྱུད་པའི་སྦྱོར་བས།
གནས་པ་ཡིན་ནོ། །དེ་ནས་བློན་ཆེན་པོ་མིང་བཏགས་པ་ནི། མདུན་དུ་སྨོས་་
པའི་ཡོན་ཏན་གྱི་ངོ་བོ་སྟོན་པ་རྡོ་རྗེ་མི་བསྐྱོད་པ་དེ་ཕྱི་དང་ནང་གི་ཚུལ་གྱིས་•
ཆོས་
ཐམས་ཅད་རིགས་མཁྱེན་པ་ཡིན་ནོ། །དོན་དེས་བློན་•ཆེན་པོར་སྨོས་སོ། །
མདོར་བསྡུས་པ་དེ་ལྟར་རྡོ་རྗེ་མི་སྐྱོད་•ཡེ་ཤེས་ཆེ། རྡོ་རྗེ་དབྱིངས་ནི་བློན་•ཆེན་
པོའི་དོན་དུ་གསུངས་སོ། །རྡོ་རྗེ་གསུམ་མཆོག་དཀྱིལ་འཁོར་གསུམ། །གསང་
བའི་དབྱིངས་ལ་ཕྱག་འཚལ་ལོ། །ཞེས་པ་ནི། མདུན་དུ་སྨོས་པའི་ཡོན་ཏན་
གྱིས་ངོ་བོ་སྟོན་པ་མི་སྐྱོད་པའི་སྐུ་ཕྱག་རྒྱ་དེ་ནི། དོན་དམ་པར་སྐུའི་དཀྱིལ་་
འཁོར་དང་། གསུང་གི་དཀྱིལ་འཁོར་དང༌་།
ཐུགས་ཀྱི་དཀྱིལ་འཁོར་དང་།
དེ་ལྟར་རྒྱུད་ལས་གཙོར་སྨོས་པའི་དཀྱིལ་འཁོར་གསུམ་དང་གཉིས་སུ་མེད་པའི་ངོ་
བོར་ལྡན་པ་ཡིན་ནོ། །གཞན་ཡང་སྐུ་རྡོ་རྗེ་དང་གསུང་རྡོ་རྗེ་དང་། ཐུགས་རྡོ་
རྗེ་དེ་ལྟར་གསུམ་དང་གཉིས་སུ་མེད་པ་ངོ་བོར་སྟོན་པ་མི་བསྐྱོད་པའི་སྐུ་ཕྱག་རྒྱ་་་་
ཡིན་ནོ། །བསྟན་པར་བྱ་སྟེ། མདུན་དུ་སྨོས་པའི་སྐུ་དང་གསུང་དང་ཐུགས་རྡོ་
རྗེ་གསུམ་དེ་ནི། བླ་ན་མེད་པའི་འབྲས་བུའི་ངོ་བོ་ཉིད་ཡིན་ནོ། །དོན་དེས་རྡོ་
རྗེ་གསུམ་མཆོག་ཏུ་སྨོས་སོ། །དེ་དབྱིངས་སུ་མིང་བཏགས་པ་ནི། དུས་འདིར་
46-413