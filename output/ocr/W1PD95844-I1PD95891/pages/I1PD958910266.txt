རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༣༧
དང་ནང་གི་ཆོས་ཐམས་ཅད་དང་རིག་པ་ཐམས་ཅད་ཀྱི་གནས་རྩ་བའི་སྙིང་པོའོ། །
དེ་བརྗོད་པས་མ་རིག་པའི་དྲ་བ་གཏི་མུག་ཆེན་པོའི་རྩ་བ་གཅོད་པར་བྱེད་པའོ། །
དེའི་འོག་ཏུ་ཇི་ལྟར་སྨོས་པའི་ཆོས་ཐམས་ཅད་དང་༌། རིག་པའི་གནས་རྣམས་་་་་
རྟོགས་པའི་ཡེ་ཤེས་ཀྱི་འབྲས་བུར་གྱུར་པར་བརྟན་ཏོ། །དེ་ནས་བི་ཞེས་བསྟན་པ་
ནི༑ གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་སེམས་ཅན་ཐམས་
ཅད་ཀྱི་དོན་གྱི་བྱེ་བྲག་སྣ་ཚོགས་གྲུབ་པར་མཛད་པའི་ཕྱིར་ཐུགས་རྗེ་ཆེན་པོ་རྩ་་
བའི་ངོ་བོ་འཕྲིན་ལས་ཡིན་ཏེ། དེ་ནི་བྱ་བ་ནན་ཏན་གྱི་གཟུགས་ཉིད་ཀྱི་ཡེ་ཤེས་
ཀྱི་གཟུགས་ཡིན་ནོ། །གཞན་ཡང་དེ་བརྗོད་པས་འཕྲིན་ལས་ཀྱི་དངོས་གྲུབ་ཀྱི་
འབྲས་བུ་ཐམས་ཅད་དུ་འགྱུར་བར་བསྟན་ཏོ། །དེ་ནས་ཁཾ་ཞེས་བྱ་བ་ནི། ཇི་
ལྟར་སྨོས་པའི་དེ་བཞིན་གཤེགས་པའི་དེ་བཞིན་གཤེགས་པ་ཐམས་ཅད་ཀྱིས་ཇི་་
ལྟར་སྨོས་པའི་ཚུལ་གྱིས་འཕྲིན་ལས་མཛད་པའི་ཡོན་ཏན་གྱིས་ཡེ་ཤེས་ཀྱི་དངོས་
གྲུབ་ཀྱི་འབྲས་བུར་གྱུར་པའི་ངོ་བོ་མཉམ་པ་ཉིད་ཀྱི་ཡེ་ཤེས་ཀྱི་གཟུགས་ཡིན་ནོ། །
གཞན་ཡང་དེ་བརྗོད་པས་གནོད་པ་མེད་དེ། ལྷ་དང་མི་ལ་སོགས་པ་སེམས་ཅན་
ཐམས་ཅད་བྲན་བཞིན་དུ་དབང་དུ་འགྱུར་བར་བསྟན་ཏོ།
།དེ་ནས་ར་ཞེས་བྱ་བ་
ནི༑ གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་། དོན་་་
དམ་པར་གཉིས་སུ་མེད་པའི་ངོ་བོ་དེ་ནི་ཆོས་ཀྱི་དབྱིངས་ཀྱིས་ཡེ་ཤེས་ཀྱི་གཟུགས་་
ཡིན་ནོ། །གཞན་ཡང་དེ་བརྗོད་པས་ཇི་བདག་གི་བདུད་ཕམ་པར་གྱུར་པའི་ངོ་བོ་
རྡོ་རྗེའི་སྐུར་གྱུར་པར་བསྟན་ཏོ། །དེ་ནས་ཧཱུཾ་ཞེས་བྱ་བ་ནི། དོན་དམ་པར་དེ་
བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ་དང་གཉིས་སུ་མེད་པའི་ངོ་བོ་དེ་ནི་་
མེ་ལོང་ལྟ་བུའི་ཡེ་ཤེས་ཀྱི་གཟུགས་ཡིན་ནོ། །གཞན་ཡང་དེ་བརྗོད་པས་དེ་བཞིན་
གཤེགས་པ་ཐམས་ཅད་ཀྱི་ཡེ་ཤེས་ཀྱི་ཐུགས་དཀྱིལ་འཁོར་དང་གཉིས་སུ་མེད་པའི་
46-237