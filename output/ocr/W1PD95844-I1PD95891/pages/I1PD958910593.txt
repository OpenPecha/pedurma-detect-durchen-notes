५७८
བསྟན་འགྱུར། རྒྱུད། ༨༨
ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་
སྟེ༑ ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་རིག་པའི་སྐྱེས་བུ་བསྒོམ་
པར་བྱ་བའི་དོན་བཤད་པར་མཛད་པའི་འོག་ཏུ།
སྐུ་དང་གསུང་དང་ཐུགས་རྡོ་
རྗེ་འདུས་པ་གསང་བའི་གསང་བ་བསྒྲུབ་པའི་བྱ་བ་དེ་མཚོན་པར་བསྟན་ཏོ། །དེ་
ལྟར་དེ་ནས་ཀྱི་དོན་དུ་གསུངས་སོ།
།ཕྱག་ན་རྡོ་རྗེ་དེ་བཞིན་གཤེགས་པ་ཐམས་་
ཅད་ཀྱི་བདག་པོས་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ། འདིར་་་་
བཤད་མི་དགོས་སོ། །ཡང་སྐུ་དང་གསུང་དང་ཐུགས་རྡོ་རྗེ་འདུས་པ་གསང་བའི་་
གསང་བ་འདི་ཞེས་པ་ནི། སྟོན་པ་ཕྱག་ན་རྡོ་རྗེས་མདུན་དུ་སྨོས་པའི་སྐུ་དང་
གསུང་དང་ཐུགས་རྡོ་རྗེའི་རིགས་གསུམ་གྱི་དམ་ཚིག་གི་བསྒྲུབ་པ་བྱ་བའི་དོན་་་
བཤད་པར་མཛད་པ་དེ་ཡང་ཁྱད་པར་དུ་བསྒོམ་པ་བཤད་པར་ཡིན་ནོ།
།དོན་
དེས་ཡང་དུ་སྨོས་སོ། །སྐུ་དང་གསུང་དང་ཐུགས་རྡོ་རྗེ་འདུས་པ་ནི།
དོན་
དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་
དང་གཉིས་སུ་མེད་པའི་ངོ་བོར་སྨོས་སོ། །དེ་ནི་དེ་བཞིན་གཤེགས་པ་ཐམས་ཅད་
ཀྱི་དངོས་གྲུབ་ཀྱི་འབྲས་བུ་གཉིས་སུ་མེད་པའི་འདུས་པའི་ངོ་བོ་ཡིན་ནོ། །དོན་
དེས་འདུས་པར་སྨོས་སོ། །གསང་བའི་གསང་བ་ནི། མདུན་དུ་སྨོས་པའི་རིག་
པའི་སྐྱེས་བུའི་བསྒོམ་པ་དེ་ནི། བསྒོམ་པའི་རྒྱུ་གསང་བ་ཡིན་ནོ། །དེ་གྲུབ་
པའི་དུས་སུ་འབྲས་བུ་དོན་དམ་པའི་གསང་བའི་ངོ་བོ་ཡིན་ནོ། །མདོར་བསྡུ་
བ་དེ་ལྟར་ཡང་སྐུ་དང་གསུང་དང་ཐུགས་རྡོ་རྗེ་འདུས་པའི་གསང་བ་དེའི་དོན་དུ་
གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་་
རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་དང་གཅིག་པའི་ངོ་
བོར་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་
46-564