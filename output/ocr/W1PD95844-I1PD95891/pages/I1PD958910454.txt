རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५
འོག་ནས་བྱུང་བའི་དམ་རྫས་ཤ་ཆེན་དེ་བསྒྲུབ་པ་པོས་ལེའུ་ལྔ་པ་ལས་གསུངས་པའི་
ཚུལ་གྱི་སྔགས་ཀྱི་བྱིན་གྱིས་རླབས་པའི་སྒོམ་པ་བྱས་ནས། བཟའ་བར་སྨོས་དེ་་་་
བཞིན་དུ་འདིར་བྱ་བར་བསྟན་ཏོ། །དེ་ལྟར་དམ་ཚིག་གི་རྫས་བཟའ་བར་བྱ་བའི་
ཐབས་ཀྱི་ཡེ་ཤེས་སྒྲུབ་པ་བྱ་བའི་དུས་སུ། དམ་ཚིག་བཞིར་མིང་སྨོས་པའི་སྲོག་
གཅོད་པར་བྱ་བ་དང་། རྫུན་དུ་སྨྲ་བར་བྱ་བ་དང་། མ་བྱིན་པར་བླང་བར་
བྱ་བ་དང་། བུད་མེད་སྟེན་པར་བྱ་བ་དང་། དེ་ལྟར་བྱེ་བྲག་བཞི་དམ་ཚིག་
དེ་ནི་ལེའུ་བཅུ་དྲུག་པའི་ནང་ནས་འབྱུང་བ་དེ་རྣམས་ཀྱི་སྲུང་བའམ་སྤྱད་པར་བྱ་
བ་བསྒྲུབ་པ་པོས་མ་གྲུབ་ཀྱི་བར་གྱི་དུས་དེ་ཙམ་དུ་ཤ་ཆེན་བཟའ་བར་བྱའོ།
གཞན་ཡང་དམ་ཚིག་བཞིའི་དོན་རྒྱས་པ་ཇི་ལྟར་ལེའུ་བཞི་པ་ལས་ཐུགས་ཀྱི་དཀྱིལ་
འཁོར་གྱི་དུས་སུ་བཤད་པ་དེ་བཞིན་དུ་འདིར་བསྟན་ཏོ། །བསྟན་པར་བྱ་སྟེ་་་་་
མདུན་དུ་སྨོས་པའི་དམ་ཚིག་ཐམས་ཅད་ཀྱི་ནང་ན་ཤ་ཆེན་འདི་ནི་དམ་པ་ཡིན་ནོ། །
དེ་བཟའ་བར་བྱ་བའི་དུས་སུ་བསྒྲུབ་པ་པོས་སངས་རྒྱས་རྣམ་པར་སྣང་མཛད་ཀྱི་སྐུ་
ཅི་ལྟར་སྨོས་པའི་ཆོ་ག་བཞིའི་ཚུལ་གྱིས་གྱུར་པར་བྱ་བ་ཡིན་ནོ། །སྐུ་ཕྱག་རྒྱ་དེའི་
ཆ་ལུགས་སུ་•ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་
འཁོར་གྱི་དུས་སུ་བྱ་བར་སྨོས་པ་བཞིན་དུ་འདིར་སྦྱར་བར་བསྟན་ཏོ། །དེ་ལྟ་་་་
བུའི་ངོ་བོ་སངས་རྒྱས་རྣམ་པར་སྣང་མཛད་ཀྱི་སྐུ་ཕྱག་རྒྱ་འགྱུར་བར་བྱས་པ་དེ་མ་
ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱ་བ་ཡིན་ནོ། །དེ་བྱས་་
1
པའི་ཡོན་ཏན་གྱིས་སངས་རྒྱས་རྣམ་པར་སྣང་མཛད་ཉིད་ཅི་ལྟར་སྨོས་པའི་ཚུལ་་་་
གྱིས་ཡེ་ཤེས་རྒྱ་མཚོ་སྨོས་པ་དང། གཞན་ཡང་དེའི་སྐུ་ཕྱག་རྒྱ་ཆོས་ཀྱི་དབྱིངས་ཀྱི།
ཡེ་ཤེས་ལ་སོགས་པའི་ཡེ་ཤེས་ལྔའི་གཟི་བརྗིད་ཀྱི་འོད་ཀྱིས་འབར་བའོ། །དེ་ལྟ་་
བུའི་ཡོན་ཏན་དང་ལྡན་པའི་ངོ་བོ། སངས་རྒྱས་རྣམ་པར་སྣང་མཛད་དེ་དང་་་་
46-425