རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
477
དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་ཉིད་ཀྱི་སྐུ་དང་
གསུང་དང་ཐུགས་གཅིག་པའི་ངོ་བོར་སྨོས་སོ། །དེ་ལྟར་སྐུ་དང་གསུང་དང་་
ཐུགས་རྡོ་རྗེ་དེ་གསུམ་དང་གཉིས་སུ་མེད་པའི་ངོ་བོ་བསྒྲུབ་པ་པོ་ལས་དང་པོ་པས་
དམ་ཚིག་གི་བསྒྲུབ་པ་བྱ་བའི་དུས་སུ་སྐུ་དང་གསུང་དང་ཐུགས་རྡོ་རྗེ་རིགས་གསུམ་
དང་གཉིས་སུ་མེད་པའི་ངོ་བོར་སྒོམ་•པར་བྱ་བར་སྨོས་སོ།
།དེ་ལྟར་ཉིད་ཀྱི་སྐུ་
དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་
རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་གཉིས་སུ་མེད་པར་བཤད་པ་དེ་
བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་
ངོ་ཞེས་པ་ནི། སྟོན་པ་ཕྱག་ན་རྡོ་རྗེ་ཇི་ལྟར་སྨོས་པའི་ཚུལ་གྱི་སྒྲུབ་པ་པོས་●དེ་
ལས་དང་པོ་པས་སྔགས་ཐམས་ཅད་འཛིན་པའི་དམ་ཚིག་གི་སྒྲུབ་པ་བྱེད་པ་དེའི་
དོན་ཕྱུང་བའམ་བཤད་པའི་དོན་དུ་གསུངས་སོ། །ད་ནི་གཞན་ཡང་སྔགས་་
ཐམས་ཅད་འཛིན་པའི་ལས་དང་པོ་པའི་དམ་ཚིག་གི་བསྒྲུབ་པ་བྱ་བའི་ངོ་བོའི་དོན་
བསྟན་པར་བྱ་སྟེ། སྐུའི་རྡོ་རྗེ་ཁ་ཟས་དང༌་། ། ཕྱི་རོལ་རྡོ་རྗེ་འཛིན་པ་དང་། །
རྡོ་རྗེ་ཆོས་ལ་བརྟན་པར་ནི། །ཆོ་གས་སྦྱོར་བ་བྱེ་བར་བྱའོ། །ཞེས་བྱ་བའི་སྒྲ་་
བཤད་པར་བྱ་སྟེ། ཇི་•ལྟར་ཡིན་ན། སྐུའི་རྡོ་རྗེ་ཁ་ཟས་དང་ནི། སྒྲུབ་པ་་་
པོས་དུས་རྟག་ཏུ་ཕྱིའི་ཁ་ཟས་ཅི་ཟ་བ་དང་། གཞན་ཡང་ནང་གི་བདུད་རྩི་རྣམ་
པ་ལྔ་པོ་དེ་དག་ཟ་བའི་དུས་སུ་ཉིད་ཀྱི་ངོ་བོར་སྐུ་རྡོ་རྗེ་རྣམ་པར་སྣང་མཛད་བསྒོམ་
པར་བྱ་བ་ཡིན་ནོ། །གཞན་ཡང་རྫས་ཟ་བ་ཐམས་ཅད་ཀྱི་ངོ་བོར་ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ངོ་བོ་ཡིན་པར་བརྟག་གོ། །ཚུལ་དེ་ལྟར་ཁ་ཟས་ཀྱི་རྒྱུ་དང་།
ཟ་བར་བྱེད་མཁན་ནི། རྣམ་པར་སྣང་མཛད་ཉིད་ཡིན་པར་སྨོས་སོ། །དེ་ལྟར་
ལུས་ཀྱི་རྡོ་རྗེའི་ཁ་ཟས་དག་གི་དོན་དུ་གསུངས་སོ། །ཕྱི་རོལ་རྡོ་རྗེ་འཛིན་པ་དང་
46-519