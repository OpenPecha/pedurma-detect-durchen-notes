རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
73
གྱི་རྒྱུན་བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་པར་འགྱུར་བར་བསམ་མོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོས་འབར་ཞིང་འོད་དུ་ཞུ་ནས་ཡེ་ཤེས་ཀྱི
ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ། །
ས་བོན་དེ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་བྱའོ། །
དེ་ཁྲོ་མོའི་རྒྱལ་མོ་རལ་པ་གཅིག་མ་དང་གཉིས་སུ་མེད་པར་འཁྱུད་པའི་སྦྱོར་བ་་
དང་ལྡན་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ལེའུ་བཅུ་
བཞི་པའི་སྔགས་རིངས་ཀྱིས་བསྐྲད་པའི་ལས་བྱ་བའི་དུས་སུ་ཅི་ལྟར་སྨོས་པ་བཞིན་
དུ་དུས་འདིར་བྱའོ། །དེ་ལྟ་བུའི་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་
བསྐྱེད་མ་ཐག་ཏུ། སྐྱེད་པར་མཛད་མཁན་སྟོན་པ་མི་བསྐྱོད་རྡོ་རྗེ་འཛིན་གྱི་་་
སྐུ་ཕྱག་རྒྱ་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྤྱི་བོར་དབང་སྐུར་བའི་ཚུལ་དུ་་་ ་པཽ་ཨ་མྲྀ་ཏ་ཀུན་ཌ་ལིའི་སྤྱི་བོར་དབ
བཞུགས་པར་བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་་
སྐུ་ཕྱག་རྒྱ་བསྐྱེད་པའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་་
བསྒོམ་པར་བྱའོ། །དེའི་དུས་སུ་དུར་ཁྲོད་དུ་མི་རོ་བསྲེགས་པའི་སོལ་བ་སར་པ་་
བླང་ངོ་། །གཞན་ཡང་འབྲས་ཀྱི་ཤུན་པ་དང་། གྲོག་མཁར་གྱི་ས་དངང་། ཆུ་
འགྲམ་གཉིས་ཀྱི་ས་དང་། དུག་ཐམས་ཅད་བླངས་ལ་དེ་དག་གཅིག་ཏུ་བསྲེས་ལ་
བཏགས་ཏེ་རྡོ་རྗེའི་ཆུ་དང༌་། དཀྲུག་པར་བྱའོ། །རྫས་དེས་དགྲའི་གཟུགས་་་་
བརྙན་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་•ལིའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་
སེམས་བསྐྱེད་ནས་བཟླ་ཞིང་བྱ་བ་ཡིན། དེའི་འོག་ཏུ་སྒྲུབ་པ་པོས་ཁྲོ་བོ་ཆེན་པོའི་
སྟོབས་ཀྱིས་རྐང་པ་གཡོན་པ་བརྐྱང་བའི་ཚུལ་གྱིས་དགྲའི་གཟུགས་བརྙན་གྱི་སྙིང་་
གར་བཞག་གོ། །རྐང་པ་གཡས་པ་བསྐུམ་པའི་ཚུལ་གྱིས་རྐེད་པར་བཞག་གོ། །
46-13