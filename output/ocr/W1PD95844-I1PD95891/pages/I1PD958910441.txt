༤༡༢
བསྟན་འགྱུར། རྒྱུད། ༨༨
རྡོ་རྗེ་དེ་བཞིན་གཤེགས་པའི་དོན་དུ་གསུངས་སོ། །གསོལ་བ་བཏབ་པོ་ཞེས་པ་ནི།
མདུན་དུ་སྨོས་པའི་ཚུལ་གྱི་རྣམ་པར་སྣང་མཛད་ལ་སོགས་པའི་འཁོར་གྱི་ངོ་བོ་་་
དེ་བཞིན་གཤེགས་པ་ཐམས་ཅད་གཅིག་ཏུ་འདུས་ནས་དེ་མ་ཐག་ཏུ་ཐལ་མོ་སྦྱར་་
ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། ལན་མང་པོར་ཕྱག་བྱས་ནས།
དེའི་འོག་ཏུ་འོག་ནས་འབྱུང་བའི་བསྟོད་པའི་ཚུལ་གྱིས་ཚིག་བརྗོད་ཅིང་སྟོན་པ་
མི་བསྐྱོད་པ་རྡོ་རྗེ་འཛིན་ལ་གསོལ་བ་བཏབ་པར་སྨོས་སོ། །དེ་ལྟར་གསོལ་བ་
བཏབ་པའི་དོན་དུ་གསུངས་སོ། །ད་ནི་བསྟོད་པའི་ངོ་བོར་བསྟན་པར་བྱའོ། །
རྡོ་རྗེ་མི་བསྐྱོད་ཡེ་ཤེས་ཆེ། །རྡོ་རྗེ་དབྱིངས་ནི་བློ་ཆེན་པོའི། །རྡོ་རྗེ་གསུམ་་
མཆོག་དཀྱིལ་འཁོར་གསུམ། །གསང་བའི་དབྱིངས་ཕྱག་འཚལ་ལོ། །རྣམ་པར་
སྣང་མཛད་དག་ཆེན་པོ། །རྡོ་རྗེ་ཞི་བ་དགྱེས་པ་ཆེ། །རང་བཞིན་གྱིས་ནི་འོད་
གསལ་ཆོས། །རྡོ་རྗེ་སྟོན་ལ་ཕྱག་འཚལ་ལོ། །རིན་ཆེན་རྒྱལ་པོ་རབ་ཏུ་ཟབ། །
རྡོ་རྗེ་ནམ་མཁའ་དྲི་མ་མེད། །དངོས་ཉིད་དག་པས་གོས་པ་མེད། །རྡོ་རྗེ་སྐུ་
ལ་ཕྱག་འཚལ་ལོ། །རྡོ་རྗེ་བདུད་རྩི་རྒྱལ་ཆེན་པོ།།མི་རྟོག་ནམ་མཁའ་རྡོ་
རྗེ་འཛིན། །འདོད་ཆགས་ཕ་རོལ་ཕྱིན་པ་བརྙེས། །རྡོ་རྗེའི་གསུང་ལ་ཕྱག་
འཚལ་ལོ། །རྡོ་རྗེ་དོན་གྲུབ་རྫོགས་སངས་རྒྱས། །བསམ་པ་ཐམས་ཅད་ཡོངས་
རྫོགས་བྱེད། །སངས་རྒྱས་ངོ་བོ་ཉིད་ལས་བྱུང་། །རྡོ་རྗེ་སེམས་ལ་ཕྱག་འཚལ་
ལོ༑ །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་མི་བསྐྱོད་
ཡེ་ཤེས་ཆེ། །རྡོ་རྗེ་དབྱིངས་ནི་བློ་ཆེན་པོ་ནི། སྟོན་པ་མི་སྐྱོད་•རྡོ་རྗེ་འཛིན་
ཉིད་ཡེ་ཤེས་ཆེན་པོར་མིང་བཏགས་པའི་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་་
ཤེས་ལྔ་དང་གཉིས་སུ་མེད་པའི་སྐུ་ཕྱག་རྒྱ་ཡིན་ནོ། །དེ་ནས་རྡོ་རྗེ་དབྱིངས་སུ་
མིང་བཏགས་པ་ནི། དུས་འདིར་སངས་རྒྱས་སྤྱན་ལ་སོགས་པ་དེ་བཞིན་གཤེགས་
46-412