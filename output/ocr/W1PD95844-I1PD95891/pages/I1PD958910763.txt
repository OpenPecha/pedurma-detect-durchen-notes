미국스
བསྟན་འགྱུར། རྒྱུད། ༨༨ d
པའི་ཚུལ་གྱིས་གྱུར་པར་མཛད་པ་ཚུལ་ཅིག་ཏུ་བསྡུས་ནས་དབང་བསྐུར་བར་་་
མཛད་པ་ཡིན་ནོ། །དེ་མ་ཐག་ཏུ་བྱང་ཆུབ་སེམས་མ་ལུས་པས་དབང་བསྐུར་བ་
དེ་དག་ཐམས་ཅད་ཀྱི་སྐུ་ཕྱག་རྒྱའི་གནས་སུ་ཐིམ་པར་གྱུར་པ་ཡིན་ནོ། །དོན་
དེས་སེམས་ཅན་ཐམས་ཅད་ཅི་ལྟར་སྨོས་པའི་ཚུལ་གྱིས་ཀུན་ཏུ་བཟང་པོའི་ངོ་བོ་
འགྲུབ་པར་འགྱུར་བར་སྨོས་སོ། །མདོར་བསྡུ་བ་དེ་ལྟར་དེ་བཞིན་གཤེགས་པ་
ཐམས་ཅད་སྐུ་དང་གསུང་དང་ཐུགས་རྡོ་རྗེ་དབང་བསྐུར་བར་གྱུར་ཏོའི་དོན་དུ་
གསུངས་སོ། །ད་ནི་གཞན་ཡང་མདུན་དུ་སྨོས་པའི་ཡེ་ཤེས་གསང་བའི་དབང་
མཉམ་པར་བསྐུར་བས་ཆོས་ཐམས་ཅད་རྣམ་པར་དག་པ་རྡོ་རྗེ་ཡེ་ཤེས་ཀྱི་སྤྱོད་པའི་
ཚུལ་ཏུ་གྱུར་པར་མཛད་པའི་འོག་ཏུ། མ་འོངས་པའི་སེམས་ཅན་གྱིས་ཡེ་ཤེས་
གསང་བའི་དབང་མནོད་པ་དངང་། གཞན་ཡང་སྔགས་ཐམས་ཅད་འགྲུབ་པར་
བྱ་བའི་དད་པ་ཆེན་པོའི་སེམས་བསྐྱེད་པར་བྱ་བའི་ཕྱིར། སྟོན་པ་ཕྱག་ན་རྡོ་རྗེ་
དེ་བཞིན་གཤེགས་པ་དེས་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱི་་
སངས་རྒྱས་ཐམས་ཅད་ཀྱི་ཆོས་མཉམ་པའི་ངོ་བོའི་དོན་སྨོས་པ་དེ་བསྟན་པར་བྱ་སྟེ།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པས་དེ་བཞིན་གཤེགས་པ་ཐམས་ཅད་ལ་
འདི་སྐད་གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་་
སངས་རྒྱས་ཐམས་ཅད་ཀྱི་ཆོས་མཉམ་པ་ཉིད་མཐོང་ངམ་དེ་ནས་བཅོམ་ལྡན་་་་
འདས་དེ་བཞིན་གཤེགས་པ་ཐམས་ཅད་ཀྱི་ཕྱག་ན་རྡོ་རྗེ་དེ་བཞིན་གཤེགས་པ་་་
ཐམས་ཅད་ཀྱི་བདག་པོ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་མཐོང་
ལགས་སོ། །བདེ་བར་གཤེགས་པ་མཐོང་ལགས་སོ། །དེ་བཞིན་གཤེགས་པ་
ཐམས་ཅད་རྡོ་རྗེ་ཡེ་ཤེས་ཀྱི་སྤྱོད་པའོ་ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་
ཡིན་ན་དེ་ནས་ནི་མདུན་དུ་སྨོས་པའི་ཚུལ་གྱིས་ཡེ་ཤེས་གསང་བའི་དབང་མཉམ་པ་
46-734