༣ ༣ ༨
བསྟན་འགྱུར། རྒྱུད།༨༨
ཅད་ཅེས་པ། འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་
སྤྲོས་མ་ཐག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་
བརླབས་པས་འདོད་ཆགས་•ཞེ་སྡང་ལ་སོགས་པ་ཉོན་མོངས་པ་ཐམས་ཅད་ཀྱི་་་་་
དབང་གིས་བསྐལ་པ་གྲངས་མེད་པར་སྡིག་པ་བསགས་པ་ཐམས་ཅད་བཅོམ་པར་་
གྱུར་ཏོ། །དེ་ལྟར་བྱས་ནས་དེ་བཞིན་གཤེགས་པ་གྲངས་མེད་པ་ཐམས་ཅད་ཀྱི་སྐུ་
ཕྱག་རྒྱ་སྤྲིན་ལྟ་བུའི་དེ་སྤྲོ་བའི་གནས་སུ་སླར་བསྡུ་བར་བྱའོ། །དབྱངས་ཞེས་པ་ནི།
གོང་དུ་སྨོས་པའི་སྤྲོ་བ་དང་བསྡུ་བའི་ཚུལ་དུ་རྒྱུན་མི་འཆད་པར་བྱའོ། །དོན་་་་
དེས་ཐམས་ཅད་ཀྱི་དབྱངས་ཀྱི་དོན་དུ་གསུངས་སོ། །བཤད་པར་བྱ་སྟེ་དེ་ལྟར་་་
ཐམས་ཅད་དབྱངས་ཀྱི་དོན་དུ་གསུངས་སོ།
།རྡོ་རྗེ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས་ཞེས་པ་ནི། རྡོ་རྗེ་ནི་མེ་ལོང་ལྟ་བུའི་ཡེ་ཤེས་ལ་སོགས་པ་
ཡེ་ཤེས་ལྔའི་ངོ་བོའི་ཆོ་འཕྲུལ་སྤྲོ་བ་དང་བསྡུ་བའི་དོན་དེ་ཏིང་ངེ་འཛིན་དུ་སྨོས་སོ།།
བཤད་པར་བྱ་སྟེ། སྟོན་པ་ཕྱག་ན་རྡོ་རྗེ་ཏིང་ངེ་འཛིན་མཛད་པའི་དུས་སུ་ཐུགས་
རྩེ་གཅིག་པར་གྱུར་པས་གནས་པའི་དོན་དེ་སྙོམས་པར་ཞུགས་པར་སྨོས་སོ། །དེ་
ལྟར་མདོར་བསྡུས་པ་རྡོ་རྗེ་ཏིང་ངེ་འཛིན་ལ་སྙོམས་པར་ཞུགས་ནས་ཀྱི་དོན་དུ་་་
གསུངས་སོ། །
ཏིང་ངེ་འཛིན་མཛད་པའི་འོག་ཏུ། ད་ནི་ཡེ་ཤེས་ཀྱི་ལྷ་མོ་ཙུན་དའི་ངོ་་་་
བོའི་དོན་གྱི་ཆོ་གའི་ཚུལ་བསྟན་པར་བྱ་སྟེ། རྡོ་རྗེ་ཆེན་པོ་བསྒོམ་པའི་གནས་ཉིད་
ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་པ་ནི། རྡོ་རྗེ་ཆེན་པོ་་
ཞེས་པ། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་དང་གཉིས་སུ་མེད་པའི་
ངོ་བོ་ཡེ་ཤེས་ཀྱི་ལྷ་མོ་ཙུན་དའི་སྐུ་ཕྱག་རྒྱར་སྨོས་སོ། །བསྒོམ་པའི་གནས་ཞེས་པ།
ཡེ་ཤེས་ཀྱི་ལྷ་མོ་ཙུན་དའི་སྐུ་ཕྱག་རྒྱ་དེ་ནི། བསྒྲུབ་པ་པོས་བསྒོམ་པར་བྱ་བའི་
46-338