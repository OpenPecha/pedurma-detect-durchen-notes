२००
བསྟན་འགྱུར། རྒྱུད། ༼༽ ༨༨ 3 7
དེ་མདུན་དུ་སྨོས་པའི་ཚུལ་གྱི་མཚན་དང་ཡོན་ཏན་དང་ལྡན་པའི། ཤེས་རབ་
མ་དེ་བླངས་པའི་འོག་ཏུ་དཀྱིལ་འཁོར་གྱི་བདག་པོའི་ཤེས་རབ་མ་ཡེ་ཤེས་ཀྱི་ལྷ་མོ་
དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་ལྟར་བྱིན་གྱིས་
བརླབ་པ་བྱས་ནས། སྔགས་ཀྱི་ལྷར་མིང་བཏགས་པ་ནི་དཀྱིལ་འཁོར་གྱི་བདག་
པོའི་ཤེས་རབ་མ་ཡེ་ཤེས་སེམས་དཔའི་བསྒོམ་པ་དང་། སྤྱོད་པའི་དོན་གྱི་ཆོ་གའི་
ཚུལ་བསྟན་པར་བྱ་སྟེ། རྣམ་པར་སྣང་མཛད་རྒྱལ་པོ་ཆེ། །དེ་ལ་སྤྱན་ནི་
ཞུགས་པར་བྱ། །སྐུའི་དཀྱིལ་འཁོར་ཡིད་འོང་གནས། །སྐུའི་རྡོ་རྗེའི་ཡོན་ཏན་
འཐོབ༑ །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རྣམ་པར་
སྣང་མཛད་རྒྱལ་པོ་ཆེ། །དེ་ལ་སྤྱན་ནི་གཞུག་པར་བྱ་ནི་རྣམ་པར་སྣང་མཛད་་་་
རྒྱལ་པོ་ཆེར་མིང་བཏགས་པ་ནི། དཀྱིལ་འཁོར་གྱི་དུས་སུ་རྡོ་རྗེ་མི་བསྐྱོད་པ་དང་།
རིན་ཆེན་འབྱུང་ལྡན་དང་། སྣང་བ་མཐའ་ཡས་དང་། དོན་ཡོད་གྲུབ་པ་
ལ་སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་བདག་པོ་བསྐྱེད་པར་མཛད་མཁན་
ཡིན་པས། དོན་དེས་རྣམ་པར་སྣང་མཛད་རྒྱལ་པོ་ཆེན་པོ་སྨོས་སོ། །དེ་
ལ་སྤྱན་ནི་གཞུག་པར་བྱ་ནི་ཅི་ལྟར་སྨོས་པའི་དཀྱིལ་འཁོར་ཐིག་གདབ་པ་དང་།
ཚོན་མ་བཀྱེ་བའོ་འོག་ཏུ་བྲམ་ཟེའི་རིགས་ཀྱི་བུ་མོ་མདུན་དུ་སྨོས་པའི་མཚན་དང་་
ཡོན་ཏན་ཐམས་ཅད་དང་ལྡན་པ་བླང་ངོ་། །དེ་ལྟ་བུའི་ཤེས་རབ་མ་བླང་བའི་་་
འོག་ཏུ་དཀྱིལ་འཁོར་གྱི་བདག་པོ་རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་ཀྱི་་
ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེ་ལྟར་བྱིན་གྱིས་བརླབ་པ་བྱས་ནས་ཇི་ལྟར་སྨོས་པའི་ཚུལ་དུ་སངས་རྒྱས་སྤྱན་་་
གཞུག་པར་བྱ་བར་སྨོས་སོ། །བསྟན་པར་བྱ་སྟེ། མདུན་དུ་སྨོས་པའི་དཀྱིལ་
འཁོར་གྱི་བདག་པོ་རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་་
46-200