རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२
ཅི་ལྟར་ཡིན་ན། དེ་ལ་འདི་ནི་ཞེས་པ། གོང་ནས་འབྱུང་བའི་བུམ་པའི་དབང་
ལ་སོགས་པ་རྒྱུད་འདི་ལས་ཇི་ལྟར་སྨོས་པའི་དབང་རྣམས་ཡིན་ཏེ། དེ་དག་གི་་་
ཡོན་ཏན་བསྟན་པ་ནི། སྟོན་པ་རྡོ་རྗེ་མི་བསྐྱོད་པ་ཉིད་ལ་སོགས་པ་རིགས་ལྔའི་་
བྱེ་བྲག་གི་དེ་བཞིན་གཤེགས་པ་དེ་དག་ཐམས་ཅད་ཀྱི་དོན་དམ་པར་ཡེ་ཤེས་ཀྱི་་་་་
དངོས་གྲུབ་ཀྱི་འབྲས་བུའི་ངོ་བོ་མདུན་དུ་སྨོས་པའི་ཚུལ་གྱི་གསང་བར་སྨོས་སོ། །
དེ་གསལ་བར་བསྟན་པར་བྱ་སྟེ། དབང་ཀུན་གྱི་གྲངས་ཀྱི་ཚད་སྨོས་པ་ནི་ལེའུ་་་
བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་འདིར་བྱའོ། །
དབང་དེ་རྣམས་ནི་དཀྱིལ་འཁོར་གྱི་རྡོ་རྗེ་སློབ་དཔོན་གྱིས། དོན་དམ་པར་དེ་
བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་གཉིས་སུ་མེད་པའི་ངོ་བོ་སྣང་བ་་
མཐའ་ཡས་ཡིན་ཏེ། རྡོ་རྗེའི་གསུང་དེ་དང་གཉིས་སུ་མེད་པར་བསྒོམ་པའི་རྡོ་རྗེ་
ལྕེའི་ལམ་ནས་དབང་ཐམས་ཅད་ཀྱི་ཡོན་ཏན་གྱི་དོན་བརྗོད་པར་བྱ་བ་སྨོས་སོ། །
དེ་ལྟར་དེ་ལ་འདི་ནི་དབང་བསྐུར་བ་ཐམས་ཅད་ཀྱི་གསང་བ། སློབ་དཔོན་་
ཐམས་ཅད་ཀྱིས་རྡོ་རྗེའི་ཚིག་ཏུ་བརྗོད་པར་བྱ་བའི་དོན་དུ་གསུངས་སོ། །ཁམས་
གསུམ་ཀུན་གྱིས་ཕྱག་བྱས་པ། །འཁོར་ལོའི་དབང་བསྐུར་ཆེན་པོ་སྦྱིན། །ཞེས་
པ་ནི། རྡོ་རྗེ་སློབ་དཔོན་གྱིས་ཐུགས་རྗེ་ཆེན་པོའི་ཐུགས་བསྐྱེད་ནས། འཛུམ་
།བསྟན་པར་
པའི་ཚུལ་གྱིས་ཚིག་སྙན་ཅིང་གསལ་བར་བརྗོད་པར་བྱ་བ་ཡིན་ནོ།
བྱ་སྟེ། བུམ་པའི་དབང་ལ་སོགས་པ། རྒྱུད་འདིའི་ནང་ནས་སྨོས་པའི་དབང་
གི་བྱེ་བྲག་རྣམས་སློབ་མ་ལ་སྦྱིན་པར་བྱ་བའི་ཐབས་ཀྱི་ངོ་བོ་འཁོར་ལོ་ཆེན་པོར་་
མིང་བཏགས་པ་རྡུལ་ཚོན་གྱི་དཀྱིལ་འཁོར་དེ་ནི་ཡེ་ཤེས་ཀྱི་དཀྱིལ་འཁོར་དང་་་
གཉིས་སུ་མེད་པ་ཡིན་ཏེ། འཁོར་ལོར་མིང་བཏགས་པ་ཡེ་ཤེས་ཀྱི་དཀྱིལ་འཁོར་
དེ་ལ་ཁམས་གསུམ་ན་གནས་པའི་ལྷ་དང་། མི་ལ་སོགས་པའི་སེམས་ཅན་ཐམས་
46-249