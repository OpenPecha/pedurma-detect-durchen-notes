རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དེ་ལྟར་གསུང་གི་དངོས་གྲུབ་དམ་ཚིག་རྡོ་རྗེ་དོན་དུ་གསུངས་སོ། །ཉིད་ཀྱི་སྐུ་་་་
དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་་
དང་ཐུགས་རྡོ་རྗེ་གཅིག་པའི་ངོ་བོར་སྨོས་སོ། །དེ་ལྟར་སྐུ་དང་གསུང་དང་ཐུགས་
རྡོ་རྗེ་གསུམ་དང་གཉིས་སུ་མེད་པའི་ངོ་བོར་འོག་ནས་འབྱུང་བའི་གསུང་རྡོ་རྗེ་སྣང་
བ་མཐའ་ཡས་ཀྱི་བསྒོམ་པ་བྱ་བའི་དུས་སུ་བསྒྲུབ་པ་པོས་གཉིས་སུ་མེད་པའི་ངོ་་་་་
བོར་བསྒོམ་པར་བྱ་བ་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་་་་
དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང༌་། གསུང་རྡོ་རྗེ་
དང་༌། ཐུགས་རྡོ་རྗེ་དང་༌། གཉིས་སུ་མེད་པར་བཤད་པར་དེ་བཞིན་དུ་འདིར་
བསྟན་ཏོ། །དེ་ལྟར་རྡོ་རྗེ་དོན་དུ་གསུངས་སོ། །ལས་ཕྱུང་ངོ་། །ཞེས་པ་ནི།
སྟོན་པ་ཕྱག་ན་རྡོ་རྗེ་ཅི་ལྟར་སྨོས་པའི་བསྒྲུབ་པ་པོའི་གསུང་གི་དངོས་གྲུབ་ཀྱི་དམ་
ཚིག་གི་དོན་ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་་
གསུངས་སོ། །ད་ནི་གཞན་ཡང་གསུང་རྡོ་རྗེ་སྣང་བ་མཐའ་ཡས་ཀྱིས་བསྒྲུབ་པ་བྱ་
བའི་དམ་ཚིག་གི་ངོ་བོའི་དོན་བསྟན་པར་བྱ་སྟེ། ཚིག་གི་ལམ་གནས་མ་ལུས་པར༎
འཇིག་རྟེན་གསུམ་ནི་དྲི་མེད་བྱ། །ཡིད་འོང་གསུང་གི་དངོས་གྲུབ་འདི། །དམ་
ཚིག་ཤིན་ཏུ་འདའ་དཀའ་བའོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་་
ཡིན་ན། ཚིག་གི་ལམ་གནས་མ་ལུས་པར་འཇིག་རྟེན་གསུམ་གྱིས་དྲི་མེད་བྱ་ནི།
སྒྲུབ་●པ་པོས་དང་པོ་ནི་ཕྱིའི་ཅི་ལྟར་སྨོས་པའི་ཡོན་ཏན་དང་ལྡན་པའི་ཆུ་ཀླུང་གི་
འགྲམ་གྱི་གནས་སུ་བསྒྲུབ་པ་བྱའོ། །ཡང་ན་ཡིད་དུ་འོང་བའི་གནས་གང་ཡང་་་
རུང་བར་བསྒྲུབ་པ་བྱ་བ་ཡང་མི་འགལ་ལོ། །གནས་དེར་ས་གཞི་མཉམ་པར་བྱའོ༎
དེའི་འོག་ཏུ་དམ་རྫས་བྱང་ཆུབ་སེམས་དེ་ནི་མཚན་ཐམས་ཅད་དང་ལྡན་པའི་བན་
དའི་•སྣོད་དུ་གཞག་གོ། །གཞན་ཡང་ཕྱིའི་གར་པུར་དང་། གུ་•ཀུ་མ་དང་།
46-487