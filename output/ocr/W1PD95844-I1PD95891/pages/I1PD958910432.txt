རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བཙུན་མོ་ཞེས་པ། སྟོན་པ་རྡོ་རྗེ་མི་བསྐྱོད་པ་ཉིད་ཀྱི་རིགས་ཀྱིས་ཤེས་རབ་མ་མཱ་
མ་ཀི་དེ་བླ་ན་མེད་པའི་འདོད་ཆགས་ཀྱིས་བདེ་བར་འགྱུར་བར་བྱེད་པའི་དོན་གྱིས་
བཙུན་མོར་སྨོས་སོ། །གཞན་ཡང་ཡོན་ཏན་ཕྲེང་བ་ཞེས་པ་སྟོན་པ་རྡོ་རྗེ་མི་
역
བསྐྱོད་པས་གསང་བའི་ཚུལ་གྱིས་བྱེ་བྲག་སྣ་ཚོགས་མེ་ལོང་ལྟ་བུའི་ཡེ་ཤེས་ལྔའི་ངོ་་
བོའི་ཆོ་འཕྲུལ་སྤྲོས་པས་སེམས་ཅན་ཐམས་ཅད་བྱིན་གྱིས་རླབས་•པའི་དོན་མང་་་
པོར་མཛད་པའོ། །གཞན་ཡང་སྒྲུབ་པ་པོས་མཱ་མ་ཀཱི་བསྒོམ་པ་དང་སྔགས་ཀྱིས་་་
ཟླས་•པའི་བསྙེན་པ་བྱས་པས་དངོས་གྲུབ་ཐམས་ཅད་ཀྱི་འབྲས་བུ་གྲུབ་པར་མཛད་
པའོ།༑ །དོན་དེས་ལྷ་མོ་མཱ་མ་ཀཱི་ཡོན་ཏན་གྱི་འཕྲེང་བར་སྨོས། དེ་ལྟ་བུའི་ངོ་
བོ་རྡོ་རྗེའི་རིགས་ཀྱིས་ཤེས་རབ་མ་ལྷ་མོ་མཱ་མ་ཀཱི་དེ་གོང་དུ་སྨོས་པའི་ཚུལ་གྱིས་བརྡ་
སྐད་དེ་དམ་ཚིག་གི་སྡོམ་པ་སྤྱད་པར་བྱ་བ་དང་། སྲུང་བར་བྱ་བའི་དུས་སུ་ཕྱིའི་
རྡོ་རྗེའི་རིགས་ཀྱི་བྱེ་བྲག་གི་ཤེས་རབ་མ་བླང་བ་དེ་དང་གཉིས་སུ་མེད་པའི་ངོ་བོར་
བྱིན་གྱིས་རླབ་པར་བྱ་སྟེ། དེ་མ་ཐག་ཏུ་ཐབས་དང་ཤེས་རབ་རོལ་པ་བྱ་བར་
སྨོས་སོ། །མདོར་བསྡུ་བ་དེ་ལྟར་འདོད་ཆགས་རྡོ་རྗེ་ཀྱོ་བ་མོ། །ཡོན་ཏན་
འཕྲེང་བ་མཱ་མ་ཀཱིའི་དོན་དུ་གསུངས་སོ། །གསུང་གི་རྡོ་རྗེ་མཆོག་སེམས་ལ། །
འདི་ནི་རྣམ་པ་ཀུན་རིག་མ་ཞེས་པ་ནི། གསུང་རྡོ་རྗེ་ཞེས་པ་སྣང་བ་མཐའ་ཡས་
ཡིན་ནོ། །དེའི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དེ་སྒྲུབ་པ་པོས་་
བསྒོམ་པ་དང་སྔགས་ཀྱི་བཟླས་པ་བྱས་པས་དངོས་གྲུབ་ཐམས་ཅད་ཀྱིས་འབྲས་བུ་
འགྲུབ་པར་བྱེད་དོ། །དོན་དེས་ན་བཟའ་དཀར་མོ་མཆོག་ཏུ་སྨོས་སོ། །དེ་ལྟ་
བུའི་ངོ་བོ་གསུང་གི་རིགས་ཀྱི་ཤེས་རབ་མ་ལྷ་མོ་ན་བཟའ་དཀར་མོ་དེས།
གོང་་
དུ་སྨོས་པའི་བརྡ་སྐད་བསྲུང་བ་དང་སྤྱད་པར་བྱ་བའི་དུས་སུ། ཕྱིའི་གསུང་གི་་་
རིགས་ཀྱི་བྱེ་བྲག་གི་ཤེས་རབ་མ་བླངས་ལ་དེ་དང་གཉིས་སུ་མེད་པའི་ངོ་བོར་བྱིན་
46-403