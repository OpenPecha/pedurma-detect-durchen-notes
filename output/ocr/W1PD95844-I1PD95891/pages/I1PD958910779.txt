D५०
བསྟན་འགྱུར། རྒྱུད། ༨༨ 70
བྱ་བར་ཁས་བླངས་པའི་དེའི་འོག་ཏུ་སྐུ་རྡོ་རྗེ་རྣམ་པར་སྣང་མཛད་ལ་སོགས་པའི་་
འཁོར་གྱི་ངོ་བོ་གྲངས་ཡོད་པའི་དེ་བཞིན་གཤེགས་པ་●མ་སྨོས་པ་དེ་དག་ཐམས་་་
ཅད་དུས་མཉམ་པར་རྡོ་རྗེ་གསུམ་གྱི་དེ་ཉིད་ལ་ཞུགས་པར་མིང་བཏགས་པ་མཉམ་
པའི་ཏིང་ངེ་འཛིན་ལ་གནས་པར་གྱུར་པ་དེའི་དོན་བསྟན་པར་བྱ་སྟེ་དེ་ནས་བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱིས་རྡོ་རྗེ་གསུམ་གྱི་ཡི་གེ་སྐུ་དང་་་
གསུང་དང་ཐུགས་ལ་ཞུགས་པར་གྱུར་ཏོ། །ཞེས་བྱ་བའི་སྒྲ་བཤད་པར་བྱ་སྟེ་ཅི་
ལྟར་ཡིན་ན་དེ་ནས་ནི་མདུན་དུ་སྨོས་པའི་དུས་དེའི་སྐབས་སུ་སྐུ་རྡོ་རྗེ་རྣམ་པར་
སྣང་མཛད་ལ་སོགས་པ་དེ་བཞིན་གཤེགས་པ་དེ་དག་ཐམས་ཅད་དུས་མཉམ་པར་
ཡི་གེ་གསུམ་དེ་ཁོ་ན་ཉིད་ལ་ཞུགས་པར་མིང་བཏགས་པ་མཉམ་པའི་ཏིང་ངེ་འཛིན་
ལ་གནས་པར་འགྱུར་བའི་དེ་མཚོན་པར་བསྟན་ཏེ། དེ་ལྟར་དེ་ནས་ཀྱི་དོན་དུ་
གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཅེས་པ་ནི་
མདུན་དུ་སྨོས་པའི་འཁོར་གྱི་ངོ་བོ་ཡིན་ནོ། །དེ་དག་ཐམས་ཅད་ལ་མཉམ་པར་
བཅོམ་ལྡན་འདས་ཡིན་པར་ཡོན་ཏན་གྱི་བསྟོད་པའི་མཚན་སྡུད་པ་པོས་སྨོས་སོ་་
དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །དེ་ལྟར་་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་དོན་དུ་གསུངས་སོ། །རྡོ་
རྗེ་གསུམ་གྱི་དེ་ཁོ་ན་ཉིད་ཀྱི་ཡི་གེ་སྐུ་དང་གསུང་ཐུགས་ལ་ཞུགས་པར་གྱུར་ཏོ་ཞེས་
པ་ནི་མདུན་དུ་སྨོས་པའི་དེ་བཞིན་གཤེགས་པ་དེ་དག་ཐམས་ཅད་ནི་དོན་དམ་པ་་
རྡོ་རྗེ་གསུམ་ནི་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་དང་ཚུལ་དེ་ལྟར་རྡོ་རྗེ་་
གསུམ་ཡིན་ནོ། །དེ་ཁོ་ན་ཉིད་ཡི་གེ་མིང་བཏགས་པའི་དོན་མདོར་བསྡུས་པ་སྐུ་་
དང་གསུང་དང་ཐུགས་གསུམ་དང་གཉིས་སུ་མེད་པའི་ངོ་བོ་དེ་ནི་ཡི་གེའི་རང་་་
བཞིན་གྱིས་མ་སྐྱེས་པ་དོན་དམ་པ་དེ་ཁོ་ན་ཉིད་ཀྱི་དངོས་གྲུབ་ཐམས་ཅད་ཀྱི་་་་
46-750