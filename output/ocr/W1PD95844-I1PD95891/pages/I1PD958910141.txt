773
བསྟན་འགྱུར། རྒྱུད། ༨༨g67
སེམས་ཅན་ཀུན་གྱིས་ཡོངས་སུ་བསྐོར་བའི་དོན་དུ་གསུངས་སོ། །བསམ་གཏན་་
རྡོ་རྗེ་ལ་གནས་པའི། །སྦྱོར་བའི་དུས་སུ་མཐོང་བར་འགྱུར་ཞེས་པ་ནི། སྒྲུབ་་
པ་པོས་དང་པོ་བསྒོམ་པ་སྦྱོར་བ་བྱས་ནས་དེའི་འོག་ཏུ་གཉིད་ལོག་པའི་དུས་སུ་་་་་
གོང་དུ་སྨོས་པའི་རྨི་ལམ་མཐོང་ན། དེའི་ཡོན་ཏན་གྱིས་བསམ་གཏན་རྡོ་རྗེ་ཞེས་
པ་དཔལ་རྡོ་རྗེ་སེམས་དཔའ་ལ་སོགས་པ་རང་དགའ་བའི་ལྷ་དེ་བཞིན་གཤེགས་པ་
གང་ཡང་རུང་བ་དང་གཉིས་སུ་མེད་པར་བསྒོམ་པར་བྱས་པའི་ཡེ་ཤེས་ཀྱི་དངོས་་་
གྲུབ་ཀྱི་འབྲས་བུ་ཐོབ་པར་སྨོས་སོ། །དེ་ལྟར་བསམ་གཏན་རྡོ་རྗེ་ལ་གནས་པའི་་
སྦྱོར་བའི་དུས་སུ་མཐོང་བར་འགྱུར་གྱི་དོན་དུ་གསུངས་སོ། །གཞན་ཡང་གལ་ཏེ་
རྨི་ལམ་ངན་པ་མཐོང་བ་དེའི་དོན་བསྟན་པར་བྱ་སྟེ། སྒྲུབ་པ་པོས་རང་གི་ལུས་་
ཁང་པ་སྟོང་པ་ཞིག་པའི་ནང་གི་དབུས་ན་གཅེར་བུ་སྟན་མེད་པ། མ་ཧེ་དང་
རྔ་མོ་དང་། བོང་བུ་དང་། དེ་ལ་སོགས་པ་མང་པོས་བསྐོར་བར་མཐོང་ན།
དེའི་སྐྱོན་གྱིས་གོང་དུ་སྨོས་པའི་བསམ་གཏན་རྡོ་རྗེར་མིང་བཏགས་པ་རང་དགའ་
བའི་ལྷའི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་བསྟན་པ་དེ་མེད་པར་བསྟན་ཏོ། །
གཞན་ཡང་ད་ནི་རྨི་ལམ་བཟང་པོ་མཐོང་བ་དེ་བསྟན་པར་བྱ་སྟེ། སྣ་ཚོགས་ཀུན་
དགའ་སྐྱེད་སྨོས་•ཚལ། །ལྷའི་བུ་མོ་ལ་སོགས་བརྒྱན། །སངས་རྒྱས་ཀུན་གྱིས་
བྱིན་བརླབས་པས།
།བསམ་གཏན་དུས་སུ་མཐོང་བར་འགྱུར། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། སྐྱེད་མོས་ཚལ་ནི། ཤིང་ཨ་ཤྭཏྤ་་་
དང་། མ་དུ་དང་། བ་ཀུ་ལ་དང་། བར་ཀ་ཏི་དང་། ས་ལ་དང་། ཨ་
འབྲས་དང་། ཨ་རུ་དང་། འང་དིམ་དང་། ན་ལི་ཀེ་རི་དང་། བྷི་ཙ་པུ་་
ར་དང་། ཏ་ལ་དང་། ཏ་ལི་དང་། ཀ་ཏ་ལི་དང་། དྲ་ཁྲ་དང༌། པ་
ལི་དང་། དེ་དག་ལ་སོགས་པ་ཤིང་གི་བྱེ་བྲག་སྣ་ཚོགས་པ། མེ་ཏོག་དང་།
46-112