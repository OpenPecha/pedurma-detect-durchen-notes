クかく
བསྟན་འགྱུར། རྒྱུད། ༨༨ 7
།མདོར་བསྡུ་བ་དེ་ལྟར་ཉིད་ཀྱི་སྐུ་ཡི་
དེས་རྡོ་རྗེའི་ཡོན་ཏན་འཐོབ་པར་སྨོས་སོ།
དཀྱིལ་འཁོར་གནས། རྡོ་རྗེ་སྐུའི་ཡོན་ཏན་འཐོབ་ཀྱིས་དོན་དུ་གསུངས་སོ། །
རྒྱལ་པོ་ཆེན་པོ་རྡོ་རྗེ་ཆོས། །རིག་པའི་དབང་མོ་ཞུགས་པར་བྱ། །ཞེས་པ་ནི།
སྒྲུབ་པ་པོས་རང་གི་ལུས་གོང་དུ་སྨོས་པའི་ཚུལ་གྱི་ལྷ་སུམ་ཅུ་དངང་། གཉིས་སུ་
མེད་པའི་དཀྱིལ་འཁོར་གྱི་ངོ་བོར་བསྒོམ་པ་བྱས་པའི་འོག་ཏུ།
རྡོ་རྗེ་ཆོས་སུ་་་
མིང་བཏགས་པ་སྣང་བ་མཐའ་ཡས་ཡིན་ཏེ། དེ་ནི་དུས་འདིར་དཀྱིལ་འཁོར་གྱི་
བདག་པོ་སྟེ། དོན་དེས་རྒྱལ་པོ་ཆེན་པོར་སྨོས་སོ། །དེ་ལྟར་བསྒྲུབ་པ་པོས་རྡོ་
རྗེ་ཆོས་སྣང་བ་མཐའ་ཡས་ཀྱི་སྐུ་ཕྱག་རྒྱར་ཚུལ་ཇི་ལྟར་སྨོས་པའི་ཆོ་ག་བཞིན་གྱུར་
པར་བྱའོ། །དེ་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་འོག་དུ་རིག་པའི་དབང་ཕྱུག་མར་མིང་བཏགས་པ་སྣང་བ་མཐའ་ཡས་ཉིད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་ཡིན་ཏེ།
དེ་གཞུག་པར་བྱ་ཞེས་
པ༑ སྒྲུབ་པ་པོས་གར་མཁན་གྱི་བུ་མོ་ལོ་ཉི་ཤུ་ལོན་པ། གཞན་ཡང་མདུན་དུ་
སྨོས་པའི་མཚན་དང་ཡོན་ཏན་དང་ལྡན་པ་བླང་ངོ་། །ཡེ་ཤེས་ཀྱི་ལྷ་མོ་ན་བཟའ་
དཀར་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་
ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་་
བས་ཐབས་དང་ཤེས་རབ་རོལ་པ་བྱ་སྟེ། རོལ་པའི་གསང་བའི་མཆོད་པ་དེས་་་་
དཀྱིལ་འཁོར་གྱི་བདག་པོ་རྡོ་རྗེ་ཆོས་སྣང་བ་མཐའ་ཡས་ཉིད་མཉེས་པར་འགྱུར་རོ།།
མདོར་བསྡུ་བ་དེ་ལྟར། རྒྱལ་པོ་ཆེན་པོ་རྡོ་རྗེ་ཆོས། །རིག་པའི་དབང་མོ་
གཞུག་པར་བྱ་བའི་དོན་དུ་གསུངས་སོ། །གཞན་ཡང་ད་ནི་དཀྱིལ་འཁོར་གྱི་་
བདག་པོ་གསུང་རྡོ་རྗེ་སྣང་བ་མཐའ་ཡས་ལ་སོགས་པའི་ཕྱག་མཚན་བཀོད་པའི་ཆོ་
གའི་དོན་བསྟན་པར་བྱ་སྟེ། དེའི་དབུས་སུ་འཁོར་ལོ་ཆེ། །ཟླུམ་པོར་ཀུན་ཏུ་་
46-178