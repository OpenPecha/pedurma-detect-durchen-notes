རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७०१
ངོ་བོ་ཐམས་ཅད་དོན་དམ་པར་གཉིས་སུ་མེད་པའི་ངོ་བོར་སྨོས་སོ། །དེ་ལྟར་
སྟོན་པ་བྱང་ཆུབ་སེམས་རྡོ་རྗེ་དེ་དང་གཉིས་སུ་མེད་པའི་ངོ་བོ་སློབ་དཔོན་གྱི་་་
གཟུགས་ཀྱི་ཕུང་པོའོ། །དོན་དེས་སློབ་དཔོན་དེ་བཞིན་གཤེགས་པ་ཐམས་ཅད་
ཀྱི་སྟོན་པའི་ངོ་བོར་སྨོས་སོ། །མདོར་བསྡུ་བ་དེ་ལྟར་ཉིད་ཀྱི་སངས་རྒྱས་ཀྱི་ཞིང་
དེར་སླར་ཡང་འགྲོ་ཞིང་། གསུང་རྡོ་རྗེའི་ཡི་གེ་ཡང་འདི་སྐད་བརྗོད་དོ། །
བདག་ཅག་དེ་བཞིན་གཤེགས་པ་ཐམས་ཅད་ཀྱི་ཕའོ། །བདག་ཅག་དེ་བཞིན་
གཤེགས་པ་ཐམས་ཅད་ཀྱི་མའོ། །བདག་ཅག་དེ་བཞིན་གཤེགས་པ་ཐམས་་
ཅད་ཀྱི་སྟོན་པའོའི་དོན་དུ་གསུངས་སོ། །འདི་ལྟ་སྟེ། དཔེར་ན་རིགས་ཀྱི་
བུ་སངས་རྒྱས་བཅོམ་ལྡན་འདས་ཕྱོགས་བཅུ་ན་ཅི་སྙེད་ཅིག་བཞུགས་པ་དང་།
སངས་རྒྱས་བཅོམ་ལྡན་འདས་དེ་དག་གི་སྐུ་དང་གསུང་དང་ཐུགས་ཀྱི་བསོད་་་
ནམས་ཀྱི་ཕུང་པོ། བསོད་ནམས་ཀྱི་ཕུང་པོ་བས་ཀྱང་སློབ་དཔོན་གྱི་བ་སྤུའི་བུ་ག་
འཕགས་སོ། །ཞེས་པ་ནི། རིགས་ཀྱི་བུར་མིང་བཏགས་པ་ཅི་ལྟར་སྨོས་པའི་་་
འདྲི་བ་པོ་འཁོར་གྱི་ངོ་བོའི་བྱང་ཆུབ་སེམས་དཔའ་ཐམས་ཅད་ཡིན་ནོ། །དེ་དག་
ལ་མདུན་དུ་སྨོས་པའི་ཡོན་ཏན་གྱི་ངོ་བོ་དང་། གཞན་ཡང་སློབ་དཔོན་དེའི་ཡོན་
ཏན་གྱི་ངོ་བོའི་དོན་གྱི་ཁྱད་པར་བཤད་པ་ཡིནན་ནོ། །མདུན་དུ་སྨོས་པའི་ཚུལ་གྱི་
ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་ཞིང་ཁམས་ཀྱི་སངས་རྒྱས་བཅོམ་
ལྡན་འདས་ཅི་སྙེད་ཅིག་བཞུགས་པར་སྨོས་པ་དེ་དག་གོ། །བཅོམ་ལྡན་འདས་
གྲངས་མེད་པའི་སྐུ་དང་གསུང་དང་ཐུགས་གཉིས་སུ་མེད་པའི་ངོ་བོའི་བསོད་་་
ནམས་ཀྱི་ཕུང་པོ་དེ་དག་ཐམས་ཅད་གཅིག་ཏུ་བསྡུས་པའི་ངོ་བོ་ཡིན་ནོ། །བསྟན་
པར་བྱ་སྟེ་མདུན་དུ་སྨོས་པའི་ཚུལ་གྱི་སྐུ་དང་། གསུང་དང་། ཐུགས་གཉིས་
སུ་མེད་པའི་བསོད་ནམས་ཀྱི་ཕུང་པོ་དེ་ནི། སངས་རྒྱས་བཅོམ་ལྡན་འདས་་
46-601