༧༡༢
བསྟན་འགྱུར། རྒྱུད། ༨༨ E C7
རྣམ་པར་སྣང་མཛད་དེ་བཞིན་གཤེགས་པ་ཐམས་ཅད་ཀྱི་བཙུན་མོས་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་ལ།
རྡོ་རྗེའི་སྐུ་འདོད་པའི་དགའ་བའི་མཆོད་པའི་མཆོག་ཡི་གེའི་ཚིག་འདིས་ཀུན་ཏུ་
བསྟོད་དོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་དེ་ནས་ནི་
མདུན་དུ་སྨོས་པའི་ཚུལ་གྱིས་རྡོ་རྗེའི་རིགས་ཀྱི་བཙུན་མོར་མཚན་བཏགས་པ་ཡེ་
ཤེས་ཀྱི་ལྷ་མོ་མཱ་མ་ཀཱི་འདིས་བསྟོད་པའི་ངོ་བོ་རྡོ་རྗེའི་གླུའི་ཚུལ་གྱིས་གསོལ་བ་་་
བཏབ་པ་དེ་བཤད་པར་མཛད་པའི་འོག་ཏུ། དེ་བཞིན་གཤེགས་པ་ཐམས་ཅད་
ཀྱི་སྐུ་རྡོ་རྗེའི་བཙུན་མོར་མཚན་བཏགས་པ་ཤེས་རབ་མ་ཡེ་ཤེས་ཀྱི་ལྷ་མོ་སངས་་
རྒྱས་སྤྱན་གྱིས་ཇི་ལྟར་སྨོས་པའི་གསོལ་བ་བཏབ་པ་དེའི་དོན་བཤད་པར་བརྩམས་
པ་མཚོན་པར་སྟོན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །རྣམ་པར་་་་
སྣང་མཛད་ནི་དེ་བཞིན་གཤེགས་པ་ཐམས་ཅད་ཀྱི་བཙུན་མོས་ཞེས་པ་ནི། རྣམ་
པར་སྣང་མཛད་ནི་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་གཉིས་སུ་མེད་
པའི་ངོ་བོ་ཡིན་ནོ། །དོན་དེས་རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་ཀྱི་ལྷ་
མོ་སངས་རྒྱས་སྤྱན་དེ་ནི་དེ་བཞིན་གཤེགས་པ་ཐམས་ཅད་ཀྱི་བཙུན་མོར་སྨོས་སོ། །
དེ་ལྟར་རྣམ་པར་སྣང་མཛད་དེ་བཞིན་གཤེགས་པ་ཐམས་ཅད་ཀྱིས་བཙུན་མོས་
དོན་དུ་གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་་་་་
བདག་པོ་རྡོ་རྗེ་འཛིན་པ་ཆེན་པོ་ཞེས་པ་ནི། དེའི་དོན་བདེ་སྟེ་བཤད་མི་དགོས་སོ། །
རྡོ་རྗེའི་སྐུ་འདོད་པའི་དགའ་བའི་མཆོད་པའི་མཆོག་ཡི་གེའི་ཚིག་འདིས་ཀུན་དུ་་་་
བསྟོད་དོ། །ཞེས་པ་ནི་མདུན་དུ་སྨོས་པའི་དེ་བཞིན་གཤེགས་པའི་ཐམས་ཅད་ཀྱི་
བདག་པོ་ཡིན་པ་དེ་ལ་རྡོ་རྗེ་འདོད་པར་མཚན་བཏགས་པ་དུས་འདིར་སྐུ་རྡོ་རྗེས་་
རྣམ་པར་སྣང་མཛད་ཡིན་ནོ། །དེས་སེམས་ཅན་ཐམས་ཅད་ཀྱི་དོན་ཐམས་ཅད་
46-712