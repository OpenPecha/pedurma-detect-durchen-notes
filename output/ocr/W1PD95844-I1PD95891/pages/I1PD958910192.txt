རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
763
བའི་ཚུལ་གྱིས་དགོད་པར་བྱའོ། །དེ་བཞིན་དུ་གཟུགས་ཀྱི་ལྷ་མོ་ལ་སོགས་པ་
སེམས་མ་བརྒྱད་ཀྱི་ཕྱག་མཚན་དགོད་པར་བྱ་བའོ། །གཞན་ཡང་ཡ་མན་ཏ་ཀ་ལ་
སོགས་པ་སྒོ་སྲུངས་ཁྲོ་བོའི་རྒྱལ་པོ་བཞིའི་ཕྱག་མཚན་གཡས་ནས་བསྐོར་བའི་ཚུལ་
གྱི་དགོད་པར་བྱའོ། །དེ་བཞིན་དུ་ཟུར་བཞིར་འདོད་པའི་རྒྱལ་པོ་ལ་སོགས་པ་ཁྲོ་
བོའི་རྒྱལ་པོ་བཞིའི་ཕྱག་མཚན་དགོད་པར་བྱའོ། །གཞན་ཡང་པད་མ་ཀུན་ཌ་ལི་
དང་བཛྲ་ཧཱུཾ་ཀ་ར་གཉིས་ཀྱི་ཕྱག་མཚན་དགོད་པར་བྱ་བ་ནི་ལེའུ་བཞི་པ་ཐུགས་ཀྱི་
ཀྱིལ་འཁོར་གྱི་དུས་སུ་ཅི་ལྟར་སྨོས་པ་བཞིན་དུ་བསྟན་ཏོ། །གཞན་ཡང་དཀྱིལ་
འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་དཀྱིལ་འཁོར་གྱི་ལྷ་་
ཀུན་གྱི་ཕྱག་མཚན་ཕུན་སུམ་ཚོགས་པ་བསྟན་པར་བྱ་སྟེ། དཀྱིལ་འཁོར་གྱི་རེ་་་་
མིག་དགུའི་ནང་དཀྱིལ་འཁོར་གྱི་བདག་པོ་སྐུ་རྡོ་རྗེ་རྣམ་པར་སྣང་མཛད་བཞུགས་
པའི་གནས་ཀྱི་གདན་གྱི་དབུས་སུ་འཁོར་ལོ་རྩིབས་བརྒྱད་བྲི་བར་བྱ་སྟེ། དེ་ནི་་་
ཕྱིན་ཅི་ལོག་གི་གཏི་མུག་ཆེན་པོ་དང་། གཏི་མུག་ལས་སྐྱེས་པ་མ་རིག་པའི་དྲ་བ་
གཅོད་པར་མཛད་པའོ། །གཞན་ཡང་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཙོ་བོ་རྡོ་རྗེ་
རྩེ་ལྔའི་གཟུགས་འབར་བས་བརྒྱན་པའོ། །དེ་ནས་དཀྱིལ་འཁོར་གྱི་བདག་པོ་སྐུ་
རྡོ་རྗེ་རྣམ་པར་སྣང་མཛད་ཀྱི་མདུན་གྱི་རེའུ་མིག་རྡོ་རྗེ་མི་བསྐྱོད་པའི་གདན་གྱི་་
སྟེང་དུ་རྡོ་རྗེ་རྩེ་ལྔ་པ་བྲི་བར་བྱའོ། །དེའི་དོན་རྒྱས་པར་ཅི་ལྟར་ལེའུ་བཞི་པ་
ཐུགས་ཀྱི་དཀྱིལ་འཁོར་དུ་བཤད་པ་བཞིན་དུ་འདིར་བསྟན་ཏོ། །བསྟན་པར་
བྱ་སྟེ། རྡོ་རྗེ་མི་བསྐྱོད་པ་ལ་སོགས་དཀྱིལ་འཁོར་གྱི་ལྷ་འཁོར་གྱི་ངོ་བོའི་ཕྱག་
མཚན་ཅི་ལྟར་དགོད་པར་བྱ་བ་ནི་ལེའུ་བཞི་པ་ཐུགས་ཀྱི་དཀྱིལ་འཁོར་
ཆོ་གའི་དོན་སྨོས་པ་དེ་བཞིན་དུ་འདིར་བསྟན་ཏོ། །མདོར་སྡུ་བ་དེ་ལྟར་ཕྱག་རྒྱ་
རྡོ་རྗེ་གནས་སུ་བྱ་བའི་དོན་དུ་གསུངས་སོ། །སྔགས་རྣམས་ཀྱི་ནི་གསང་བའི་་་་་
46-163