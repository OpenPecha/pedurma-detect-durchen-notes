རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
དེ་ཉིད་སྔགས་བརྒྱད་བརྒྱ་བཏབ་ན་ནི། མདུན་དུ་སྨོས་པའི་ཚུལ་དུ་འགྲུབ་པར་
འགྱུར་བའི་མཚན་མ་གཉིས་འབྱུང་བའི་འོག་ཏུ། ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་
ལིའི་ཅི་ལྟར་སྨོས་པའི་སྔགས་རིངས་དེ་ནི། བརྒྱད་བརྒྱའི་གྲངས་ཀྱི་ཚད་དུ་སྣོད་
བན་དྷའི་རྡོ་རྗེ་ཨ་ཛ་ན་དང་ལྡན་པ་ལག་པ་གཡོན་པས་བཟུང་ནས་བཟླས་པ་བྱ་་་་
བར་སྨོས་སོ། །དེ་ལྟར་དེ་ཉིད་ལ་སྔགས་བརྒྱད་བརྒྱ་བཏབ་ནའི་དོན་དུ་གསུངས་
སོ༑ །དངོས་གྲུབ་རྣམ་པ་གསུམ་དུ་འགྱུར་རོ། །ཞེས་པ་ནི་མདུན་དུ་སྨོས་པའི་
སྔགས་རིངས་བརྒྱད་བརྒྱའི་ཚད་དུ་སྨོས་པ་དེ་བྱས་པའི་ཡོན་ཏན་གྱིས་རྡོ་རྗེ་ཨ་ཛ་་
ན་དངོས་གྲུབ་ཀྱི་འབྲས་བུ་རྣམ་གསུམ་དུ་འགྱུར་རོ། །དེ་གསལ་བར་བསྟན་པར་
བྱ་སྟེ། དང་པོ་རྡོ་རྗེ་ཨ་ཛ་ན་དྲོ་བར་འགྱུར་བ་པོ་རྡོ་རྗེ་ཨ་ཛ་ན་དེའི་འོག་ཏུ་རྡོ་རྗེ་
ཨ་ཛ་ནའི་ནང་ནས་དུ་བ་བྱུང་བ་ཡིན་ནོ། །དེའི་འོག་ཏུ་རྡོ་རྗེ་ཨ་ཛ་ན་འབར་་་་
བར་འགྱུར་བ་ཡིན་ནོ། །དོན་གཞན་བསྟན་པར་བྱ་སྟེ། རྡོ་རྗེ་ཨ་ཛ་ན་དྲོ་བར་
གྱུར་པ་དེས་སྒྲུབ་པ་པོས་ཟངས་མའི་ཐུར་མས་ཉིད་ཀྱི་མིག་གཉིས་རྡོ་རྗེ་ཨ་ཛ་ནས་
བསྐུ་བར་བྱའོ། །དེའི་ཡོན་ཏན་གྱིས་སེམས་ཅན་ཐམས་ཅད་ལ་བལྟས་མ་ཐག་ཏུ་
བྲན་བཞིན་དུ་དབང་དུ་འདུ་བར་འགྱུར་རོ། །སྨོས་སོ། །གཞན་ཡང་རྡོ་རྗེ་ཨ་
ཛ་ནའི་ནང་ནས་དུ་བ་བྱུང་བར་འགྱུར་བ་དེས་སྒྲུབ་པ་པོས། ཉིད་ཀྱི་མིག་གཉིས་
ཅི་ལྟར་སྨོས་པའི་ཐུར་མས་རྡོ་རྗེ་ཨ་ཛ་ནས་སྐུ་བར་བྱའོ། །དེའི་ཡོན་ཏན་གྱིས་ལྷ་
དང་མི་ལ་སོགས་པ་སེམས་ཅན་ཐམས་ཅད་གནོན་པ་དང་། མྱོས་པར་འགྱུར་་་་
བར་སྨོས་སོ། །གཞན་ཡང་རྡོ་རྗེ་ཨ་ཛ་ན་འབར་བར་གྱུར་པ་དེས། སྒྲུབ་པ་
པོས་ཉིད་ཀྱི་མིག་གཉིས་ཅི་ལྟར་སྨོས་པའི་ཟངས་མའི་ཐུར་མས་བསྐུ་བར་བྱའོ། །
དེའི་ཡོན་ཏན་གྱིས་སྒྲུབ་པ་པོ་མི་སྣང་བར་འགྱུར་རོ། །གཞན་ཡང་མན་ངག་་
གི་དོན་དུ་བསྟན་པར་བྱ་སྟེ། རྡོ་རྗེ་ཨ་ན་ཛ་•ན་དེ་ནི་ཆ་གསུམ་གྱི་བྱེ་བྲག་གིས་
46-681