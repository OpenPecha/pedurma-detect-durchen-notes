246
བསྟན་འགྱུར། རྒྱུད། ༼༽ ༨༨
དུས་སུ་སྨོས་པ། དེ་བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོར་སྟོན་པ་
ཕྱག་ན་རྡོ་རྗེའི་སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་
དུ་སྒོམ་པར་བྱའོ། །དེའི་འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་་
གནས་སུ་སྔགས་ཀྱི་ས་བོན་ཡིག་འབྲུ་ཀྴི་བསམ་མོ། །ཁ་དོག་དམར་པོ་ཅུང་་་
ཟད་སེར་བ་མེ་ལོང་ལྟ་བུའི་ཡེ་ཤེས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་་
འོད་དུ་ཞུའོ། །དེ་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །ས་བོན་དེ་ལས་གནོད་
སྦྱིན་མོའི་སྐུ་ཕྱག་རྒྱ་བསྐྱེད་པར་བྱབྱའོ། །དེ་ཁ་དོག་དམར་པོ་ཅུང་ཟད་སེར་བ།
ཞལ་གཅིག་པ་སྐྲ་འཁྲིལ་བ། དེ་ནི་རིན་པོ་ཆེའི་འཕྲེང་བས་བཅིངས་པ། ཞལ་
བཞདད་པ། སྤྱན་གསུམ་པ་སྨིན་མ་འཁྲུག་པ། སྐུ་ཐམས་ཅད་འབར་བའི་འོད་
ཀྱི་འབར་བ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་གཉིས་པ། ཕྱག་
གཡས་པ་རྡོ་རྗེའི་ཀྱོ་བ་འཛིན། ཕྱག་གཡོན་པ་ན། རྡོ་རྗེའི་ཞགས་པ་འཛིན་པ།
དེ་ལྟ་བུའི་ངོ་བོ་གནོད་སྦྱིན་མོའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་ནམ་་་
མཁའི་དབྱིངས་ཐམས་ཅད་ཀྱི་གནས་སུ་ཁྱབ་པར་སྤྲོ་བར་བྱ་བ་ཡིན་ནོ། །དེ་མ་
ཐག་ཏུ་ཕྱིའི་གནོད་སྦྱིན་མོ་ཐམས་ཅད་རྡོ་རྗེའི་ཀྱོ་བས་སྙིང་ག་ནས་གཟུང་། རྡོ་
རྗེ་ཞགས་པས་འགུལ་•པ་ནས་བཅིངས་ཏེ། ཚུལ་དེ་ལྟར་གནོད་སྦྱིན་མོ་ཐམས་
ཅད་དགུག་གོ། །དེ་བཀུག་ནས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་སུ་འགུགས་པར་བྱེད་མཁན་དང་བཅས་པའི་གཉིས་སུ་མེད་པའི་ངོ་་
བོར་བསྡུ་བར་བྱ་བར་སྨོས་སོ། །དེ་ལྟར་སྤྲོ་བ་དང་སྡུ་བའི་སྒོམ་པའི་སྦྱོར་བ་མ་་
གྲུབ་ཀྱི་བར་གྱི་དུས་དེ་ཙམ་དུ་དུས་རྟག་ཏུ་བྱ་བ་ཡིན་ནོ། །གཞན་ཡང་གནོད་་་
སྦྱིན་མོ་བསྒྲུབ་པར་བྱ་བའི་དུས་སུ་ཤ་ཆེན་ལ་སོགས་པ་ཤ་ཐམས་ཅད་དང་•ཚིལ་་
དང་ཁྲག་ཐམས་ཅད་བཟའ་བར་བྱ་བ་ཡིན་ནོ། །གཞན་ཡང་དུས་རྟག་ཏུ་འདོད་
46-456