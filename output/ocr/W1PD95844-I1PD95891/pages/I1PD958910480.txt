རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
47
སྨོས་པའི་སེམས་ཅན་ཐམས་ཅད་བྱིན་གྱིས་བརླབས་•པར་མཛད་དོ། །བྱིན་གྱིས་
བརླབས་པས་ཕྱི་དང་ནང་གིས་ཚུལ་གྱི་སྦྱོར་བ་ཕུན་སུམ་ཚོགས་པའི་དབང་པོར་་་་
གསུང་རྡོ་རྗེར་སྣང་བ་མཐའ་ཡས་སུ་གྱུར་པར་བསྟན་ཏོ། །མདུན་དུ་སྨོས་པའི་་་
དོན་དེ་ལྟར་དུས་འདིར་ནི་གསུང་རྡོ་རྗེ་སྣང་བ་མཐའ་ཡས་དེ་ནི། དབང་ཕྱུག་་་
ཡིན་པར་མིང་བཏགས་པ་ཡིན་པར་མི་བསྟན་ཏོ། །དེ་ལྟར་གསུང་གི་རྡོ་རྗེ་དབང་
ཕྱུག་ཆེའི་དོན་དུ་གསུངས་སོ། །ཐུགས་ཀྱི་རྡོ་རྗེ་འཛིན་རྒྱལ་པོ། །དེ་ནི་
གཏོགས་འདོད་སྒྱུ་འཕྲུལ་ཆེ་ཞེས་པ་ནི། བརྡའ་སྐད་ཀྱིས་གཏོགས་འདོད་ནི།
རྡོ་རྗེ་འཛིན་རྒྱལ་པོ་སྟེ་ཐུགས་རྡོ་རྗེ་སྟོན་པ་མི་བསྐྱོད་པ་ཉིད་ཡིན་ནོ། །དེ་ནི་དོན་
དམ་པར་མ་སྐྱེས་པ་སྟོང་པ་ནམ་མཁའ་ལྟ་བུར་ཀུན་ལ་ཁྱབ་ནས་གནས་པ་སྟོང་པ་
ཆེན་པོ་ཡེ་ཤེས་ཀྱི་ངོ་བོ་ཡིནན་ནོ། །དོན་དེས་དུས་འདིར་ཁྱབ་འཇུག་དུ་སྨོས་སོ། །
གཞན་ཡང་སྒྱུ་འཕྲུལ་ཆེར་མིང་བཏགས་པ་སྟོན་པ་རྡོ་རྗེ་མི་བསྐྱོད་པས།
ཐེག་
པ་ཆེན་པོ་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བ་མཛད་པའི་དུས་སུ་མེ་ལོང་
ལྟ་བུ་ཡེ་ཤེས་ལ་སོགས་པའི་ཡེ་ཤེས་ལྔའི་ཆོ་འཕྲུལ་སྤྲུལ་ནས་སྤྲོས་པའི་བྱེ་བྲག་སྣ་་
ཚོགས་ཀྱིས་སེམས་ཅན་ཐམས་ཅད་ཀྱི་དོན་དུ་མཛད་པའོ། །དོན་དེས་སྟོན་པ་
ཐུགས་རྡོ་རྗེ་མི་བསྐྱོད་པ། ཁྱབ་འཇུག་ཏུ་མིང་བཏགས་པ་སྒྱུ་འཕྲུལ་ཆེར་སྨོས་
སོ༑ །མདོར་བསྡུས་པ་དེ་ལྟར་ཐུགས་ཀྱི་རྡོ་རྗེ་འཛིན་རྒྱལ་པོ་དེ་ནི། གཏོགས་
འདོད་སྒྱུ་འཕྲུལ་ཆེའི་དོན་དུ་གསུངས་སོ། །གཞན་ཡང་འཕགས་པ་ཡེ་ཤེས་་
ཞབས་ཀྱི་ཉིད་ཀྱི་འགྲེལ་པ་ལས་བཤད་པ་དེའི་དོན་འདིར་བསྟན་པར་བྱ་སྟེ།
ཕྱིའི་ལྷ་ཚངས་པ་དེ་ནི་ཐོག་མ་མེད་པའི་དུས་ནས་འགྲོ་བའི་འཇིག་རྟེན་སྐྱེད་པར་
བྱེད་མཁན་ཡིན་ནོ། །དེ་ལྟ་བུའི་ལྷ་ཚངས་པ་དེ་ནི། བསྒྲུབ་པ་པོས་སྐུ་དང་
གསུང་དང་ཐུགས་རྡོ་རྗེ་གཉིས་སུ་མེད་པའི་སྒོམ་པ་བྱ་བའི་དུས་སུ་སྐུ་རྡོ་རྗེ་རྣམ་
46-451