རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०
གྲངས་ཀྱི་ཚད་དུ་བཟླས་པའི་བསྙེན་པ་བྱ་བར་བསྟན་ཏོ། ། །དེ་རྫོགས་མ་ཐག་ཏུ་་
དགྲའི་གཟུགས་བརྙན་ལ་ཚ་བའི་སྦྱོར་བ་བྱ་བ་ཡིན་ནོ།
།བསྟན་པར་བྱ་སྟེ།
མདུན་དུ་སྨོས་པའི་རྫས་སྐེ་རྩེ་དང་། ལན་ཚ་དང་། ཡུངས་ཀར་གྱི་མར་དང་།
དུག་ཐམས་ཅད་དང་། ཤིང་ཏོག་ད་དུ་ར་དང་། དེ་དག་བླངས་ལ་གཅིག་ཏུ་
བཏགས་ཏེ། རྡོ་རྗེའི་ཆུ་དང་དཀྲུག་པར་བྱའོ། །རྫས་དེས་ཁྲོ་བོ་ཆེན་པོའི་ཞེ་་
སྡང་གི་སེམས་ཀྱིས་གོང་དུ་སྨོས་པའི་སྔགས་བཟླ་ཞིང་དགྲའི་གཟུགས་བརྙན་ཀུན་་
བསྐུ་བར་བྱའོ། །དེ་ལྟར་བྱས་པས་གསད་པའི་ལས་གྲུབ་པའི་དུས་སུ་མཚན་མ་་་
གཉིས་འབྱུང་སྟེ། དང་པོ་དགྲའི་གཟུགས་བརྙན་འབར་བ་ཡིན་ནོ། །དེའི་་
འོག་ཏུ་འགུལ་ལ། བསྟན་པར་བྱ་སྟེ། དེ་ལྟར་གསད་པའི་ལས་ཀྱི་སྦྱོར་བ་བྱས་
པས་སངས་རྒྱས་ཐམས་ཅད་དུ་སྨོས་པ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ལ་་་་་
སོགས་པ་སངས་རྒྱས་ཐམས་ཅད་ཀྱང་འཆི་བ་འགྱུར་བར་བསྟན་ཏོ། །དེ་ལྟར་ལ་
དོར་བའི་ཚིག་ཏུ་སྨོས་སོ། །གཞན་ཡང་ཕྱིའི་ལྷ་དང་མི་ལ་སོགས་པ་སེམས་ཅན་་
ཐམས་ཅད་འཆི་བར་འགྱུར་བ་ནི་ངོ་མཚར་ཡང་མི་ཆེ་བར་བསྟན་ཏོ། །གཞན་་་
ཡང་གསད་པའི་ལས་ཀྱི་སྦྱོར་བ་ཐམས་ཅད་ཀྱི་ནང་ན་ཚ་བའི་སྦྱོར་བས་གསད་པའི་
ལས་ནི་མཆོག་ཏུ་སྨོས་སོ། །མདོར་བསྡུ་བ་དེ་ལྟར་སྐེ་རྩེ་ལན་ཚ་འབྲུ་མར་དང་།
དུག་དང་ད་ཏུ་ར་དག་གི་དོན་དུ་གསུངས་སོ། །སངས་རྒྱས་ཐམས་ཅད་གསད་པ་
འདི་ནི་མཆོག་ཏུ་འགྱུར་བར་བཤད་ཅེས་པའི་དོན་ནི་གོང་དུ་བཤད་པས་འདིར་་་་
བཤད་མི་དགོས་སོ། །ད་ནི་གཞན་ཡང་ཁྲོ་བོ་ཆེན་པོའི་ཆ་ལུགས་ཀྱི་སྦྱོར་བས་་་་
གསད་པར་བྱ་བའི་ལས་ཀྱི་ཆོ་གའི་དོན་བསྟན་པར་བྱ་སྟེ། སོལ་ཁུས་གཤེར་བའི་
གོས་དག་ནི། །གྱོན་ཏེ་སེམས་ནི་ཁྲོས་ནས་སུ། །རྐང་པས་མཚན་མ་མནན་ན་
ནི༑ །སྲིན་པོས་ཁྱེར་བར་གདོན་མི་ཟ། །ཞེས་བྱ་བའི་དོན་བཤད་པར་བྱ་སྟེ།
46-29