རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སྡང་རྡོ་རྗེ་སྐུ་ཕྱག་རྒྱར་གྱུར་པར་བྱའོ།
།དེ་མ་ཐག་ཏུ་སྒྲུབ་པ་པོས་དེ་དང་གཉིས་
སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཉིད་ཀྱི་གསང་བའི་ཐུགས་
ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་་
ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་གྱུར་པར་
བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་བསྐྱེད་་
པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་
རྡོ་རྗེ་ཞགས་པ་འཛིན་གཞན་ཕྱག་མཚན་ལ་སོགས་པ་སྐུ་ཕྱག་རྒྱའི་ཆ་ལུགས་ཕུན་་་
སུམ་ཚོགས་པ་ཀུན་ནི་མདུན་དུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་འབར་
བ་ཆེན་པོའི་འོད་ཀྱིས་འབར་ཞིང་ནམ་མཁའི་དབྱིངས་ཐམས་ཅད་དུ་སྤྲོ་བར་བྱའོ། །
དེ་མ་ཐག་ཏུ་སྐད་ཅིག་ཙམ་གྱིས་གོང་དུ་སྨོས་པའི་དགྲ་དེ་དག་ཐམས་ཅད་རིམ་པ་
ནས་རྡོ་རྗེ་ཀྱོ་བས་སྙིང་ག་ནས་བཟུངང་། རྡོ་རྗེ་ཞགས་པས་མགུལ་པ་ནས་བཅིངས་
ཏེ་བཀུག་ནས་སྒྲུབ་པ་པོ་ཉིད་ཀྱི་མདུན་དུ་འདུག་པར་བསམ་མོ། །དེའི་དུས་སུ་་
འགུགས་པར་མཛད་མཁན་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་བསྒྲུབ་པ་་
པོས་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བྱའོ། །དེའི་འོག་ཏུ་་
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་
འབྲུ་ཧཱུཾ་བསམ་མོ། །ཡང་ན་སྔགས་ཀྱི་ས་བོན་ཡིག་འབྲུ་ཧཱུཾ་བསམ་ཡང་མི་འགལ་ལོ། །
དེ་ཁ་དོག་ཤིན་ཏུ་ནག་པ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་
གྱུར་པ་བསམ་མོ། །ས་བོན་དེ་ལས་རྡོ་རྗེ་སྦྲུལ་བསྐྱེད་པར་བྱ་སྟེ། ཁ་དོག་ཤིན་
ཏུ་ནག་པ། ལུས་ཆེ་བ། དུག་གིས་གང་བ། མིག་དམར་སེར། མཆེ་བའི་
ཕྲེང་བ་ཅན། ལྕེ་འདྲིལ་བ་འབར་བ་ཆེན་པོས་འབར་བའོ། །དེ་ལྟ་བུའི་རྡོ་རྗེ་
སྦྲུལ་བསྐྱེད་མ་ཐག་ཏུ། ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱའོ། །
46-49