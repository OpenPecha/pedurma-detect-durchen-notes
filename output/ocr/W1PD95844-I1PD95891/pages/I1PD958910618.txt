རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५१९
དེ་བཞིན་དུ་འདིར་བསྟན་ཏོ། །ད་ནི་གཞན་ཡང་སྟོན་པ་རྡོ་རྗེ་འཛིན་ལ་སོགས་
པ་དེ་བཞིན་གཤེགས་པ་ཐམས་ཅད་ཀྱི་དོན་དམ་པའི་དམ་ཚིག་གི་ངོ་བོའི་དོན་་
བསྟན་པར་བྱ་སྟེ། མཁའ་དབྱིངས་རྡོ་རྗེའི་དམ་ཚིག་ནི། །རྡོ་རྗེ་འཛིན་ཉིད་
ཡིན་པར་གསུངས། །ཞེས་པ་ནི། མཁའ་དབྱིངས་རྡོ་རྗེའི་དམ་ཚིག་ནི།
མཁའ་དབྱིངས་རྡོ་རྗེར་མིང་བཏགས་པའི་ཕྱིའི་ནམ་མཁའི་དབྱིངས་དེ་ནི་ཆོས་ཀྱི་་
དབྱིངས་ཀྱི་དབང་ཕྱུག་མའི་ངོ་བོ་ཡིན་པར་སྨོས་སོ། །གཞན་ཡང་ནང་གི་མདུན་
དུ་སྨོས་པའི་སངས་རྒྱས་སྤྱན་ལ་སོགས་པ་དེ་བཞིན་གཤེགས་པ་བཞིའི་ཤེས་རབ་མ་
ཡེ་ཤེས་ཀྱི་ལྷ་མོ་བཞི་ཡིན་ནོ། །དེ་དག་ལ་གཉིས་སུ་མེད་པར་ཁྱབ་ནས་གནས་
པ་དེ་ནི། དོན་དམ་པ་ལྷ་མོ་བཞིའི་ཡེ་ཤེས་རྡོ་རྗེ་གཉིས་སུ་མེད་པའི་མ་སྐྱེས་པ་ངོ་
བོ་མེད་པར། རང་བཞིན་གྱིས་སྟོང་པ་ཡིན་ནོ། །དེ་ལྟར་དོན་དམ་པར་དེ་
བཞིན་གཤེགས་པ་ཐམས་ཅད་ཀྱི་ཆོས་ཀྱི་དབྱིངས་ཀྱི་དབང་ཕྱུག་མ་དམ་ཚིག་གི་ངོ་
བོར་སྨོས་སོ། །དེ་ལྟར་མཁའ་དབྱིངས་རྡོ་རྗེ་དམ་ཚིག་ནིའི་དོན་དུ་གསུངས་སོ། །
རྡོ་རྗེ་འཛིན་ཉིད་ཡིན་པར་གསུངས་ཞེས་པ་ནི།
མདུན་དུ་སྨོས་པའི་ཆོ་གའི་ཚུལ་
གྱིས་དོན་དམ་པ་དམ་ཚིག་གི་ངོ་བོའི་དོན་བཤད་པ་དེ་ནི། དམ་ཚིག་ནི་སྟོན་
པ་རྡོ་རྗེ་འཛིན་ཉིད་ཀྱི་དོན་དམ་པའི་བདེ་བ་ཆེན་པོའི་ངོ་བོའི་དམ་ཚིག་ཡིན་པར
གསུངས་སོ། །དེ་ལྟར་རྡོ་རྗེ་འཛིན་ཉིད་ཡིན་པར་གསུངས་ཀྱི་དོན་དུ་གསུངས་སོ།།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་གནས་ཀྱི་དབང་ཕྱུག །རྡོ་
རྗེ་སེམས་དཔའ་ཆེན་པོས་དེ་སྐད་བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་
འདས་ནི་སྟོན་པ་ཕྱག་ན་རྡོ་རྗེ་ཉིད་ཡིན་ནོ། །དེའི་ཡོན་ཏན་གྱི་བསྟོད་པའི་་་
མཚན་བཅོམ་ལྡན་འདས་ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་
བཤད་པས་བདེ་སྟེ། འདིར་བཤད་མི་དགོས་སོ། །དེ་ལྟར་བཅོམ་ལྡན་འདས་
46-589