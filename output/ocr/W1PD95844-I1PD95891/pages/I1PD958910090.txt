རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७१
པའི་བྱེ་བྲག་གིས་གནོད་པ་བྱེད་པ་དེ་ལ་ཞེ་སྡང་ཆེན་པོའི་ཐུགས་དང་ལྡན་པ་ཡིན་
ནོ༑ །དོན་དེས་གཏུམ་པོ་ཆེན་པོར་སྨོས་སོ། །དམ་ཚིག་རྡོ་རྗེ་ཁྲོ་བོ་ཞེས་པ་ནི།
རྡོ་རྗེ་ཞེས་པ་ནི་སྟོན་པ་མི་བསྐྱོད་པ་ཡིན་ནོ། །ཁྲོ་བོ་ཞེས་པ་ནི། སྒྲུབ་པ་པོའི་
དགྲ་ལ་སོགས་པ་བདུད་དང་བགེགས་མ་རུངས་པའི་ཚོགས་ཐམས་ཅད་འཇོམས་
པར་མཛད་པའི་ཕྱིར་སྟོན་པ་མི་བསྐྱོད་པ་ཁྲོ་བོའི་གཟུགས་སུ་གྱུར་པ་ཞེ་སྡང་རྡོ་་
རྗེར་བསྟན་ཏོ། །དམ་ཚིག་ཅེས་པ་ནི། ཞེ་སྡང་རྡོ་རྗེས་ཐུགས་རྗེ་ཆེན་པོས་ཁྲོ་
བོར་ཐུགས་བསྐྱེད་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཅི་ལྟར་སྨོས་པའི་ཚུལ་གྱི་ས་
བོན་གྱི་ཆོ་གས་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལིའི་སྐུ་ཕྱག་རྒྱ་སྤྲོས་པས་གོང་དུ་སྨོས་་
པའི་ཚུལ་གྱིས་བདུད་དང་བགེགས་མ་རུངས་པའི་ཚོགས་ཐམས་ཅད་བཀུག་ནས་་་
བཅོམ་པ་འམ་གསད་པ་ཡིན་ནོ། །དེའི་དོན་སྟོན་པ་མི་བསྐྱོད་པ་རྡོ་རྗེ་འཛིན་་་
གྱིས་བཀའ་སྩལ་པ་ཡིན་་ནོ། །
ད་ནི་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་
པའི་འཁོར་གྱི་ངོ་བོ་སངས་རྒྱས་དེ་དག་ཐམས་ཅད་ཀྱིས་དུས་གཅིག་མགྲིན་གཅིག་
ཏུ་ཐུགས་དགྱེས་པ་ཆེན་པོས་མདུན་དུ་སྨོས་པའི་གསད་པའི་ལས་ཀྱི་བསྒྲུབ་པ་་་
ཐམས་ཅད་ཀྱི་དོན་ཐོས་མ་ཐག་ཏུ་གཞན་ཡང་ལས་ཕྲ་མོར་མིང་བཏགས་པ་དུག་གི་
རྣམ་པའི་བྱེ་བྲག་མེད་པར་བྱ་བའི་སྒྲུབ་པའི་དོན་ཐོས་པར་བྱ་བའི་ཕྱིར། སྟོན་པ་
མི་སྐྱོད་པ་རྡོ་རྗེ་འཛིན་སྟོད་པའི་ཚུལ་གྱིས་གསོལ་བ་བཏབ་པའི་དོན་བ
སྟེ།༑ དེ་ནས་རྒྱལ་པོ་རྡོ་རྗེ་འཛིན། །ཐམས་ཅད་ནམ་མཁའི་ཐུབ་ཆེན་པོ། །
ཐམས་ཅད་དབང་སྐུར་རྫོགས་སངས་རྒྱས། །ཡེ་ཤེས་རྡོ་རྗེའི་ཚིག་གསུངས་པ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་གོང་དུ་
46-61