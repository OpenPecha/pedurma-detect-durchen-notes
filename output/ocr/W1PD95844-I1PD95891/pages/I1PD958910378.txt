རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟ་བུའི་
ངོ་བོའི་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་་་་་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་གི་
ཁྲུས་མཁན་གྱི་རིགས་ཀྱི་བུ་མོ་མཚན་དང་ཡོན་ཏན་ཐམས་ཅད་དང་ལྡན་པ་ལོ་བཅུ་
གཉིས་ལོན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་་་་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་
རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་སུ། བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། །
དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ཀྱི་་
ས་བོན་ཡིག་འབྲུ་ཛཾ་བསམ་མོ། །དེ་ཁ་དོག་སྔོན་པོ་ཅུང་ཟད་སེར་བ་མེ་ལོང་ལྟ་་
བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱིས་ཁུ་བ་
བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་ཐིམ་པར་བསམ་མོ། །ས་བོན་
དེ་ལས་རྡོ་རྗེ་གནོད་སྦྱིན་ཛམ་བྷ་ལའི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་
དཀར་པོ་ཅུང་ཟད་སེར་བ། ཞལ་གསུམ་པ། སྤྱན་གསུམ་གསུམ། ཞལ་
དབུས་མ་སྐུ་དང་མཐུན། གཡས་དཀར་པོ། གཡོན་དམར་པོ། དབུ་སྐྲའི་་་
ཐོར་ཚུགས་རིན་པོ་ཆེ་ཕྲེང་བ་བཅིངས་པའོ།
།རྒྱན་ཐམས་ཅད་ཀྱིས་བརྒྱན་པ།
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་ཤིང་ཏོག་བི་ཛ་པུ་ར་འཛིན།
བར་མ་དཀུར་རྟེན་པ། ཐ་མ་ན་ཕྲེང་བ་དང༌་། རྡོ་རྗེ་རྩེ་ལྔ་བཅས་པར་འཛིན།
གཡོན་དང་པོ་ན། ནེའུ་ལེ་འཛིན། བར་མ་ན་ཡིད་བཞིན་གྱི་ནོར་བུ་རིན་པོ་ཆེ།
ཐ་མ་ན་པད་མ་ཁ་དོག་སྣ་ཚོགས་འདབ་མ་མཐའ་ཡས་པའོའོ། །དེའི་སྐུ་གཟི་་
46-349