རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དེ་བྱས་པས་ནམ་མཁའི་ཁམས་གང་བའི་ལྷ་དང་མི་ལ་སོགས་པ་སེམས་ཅན་ཐམས་
ཅད་སེམས་མེད་པར་ཞེས་པ་བྲན་བཞིན་དུ་འབབ་པར་གྱུར་པར་བསྟན་ཏོ། །དེ་
4
ལྟར་ནམ་མཁའི་ཁམས་ནི་སེམས་མེད་ཅིང་། རྟོག་པ་ཐམས་ཅད་རྣམ་སྤངས་
པའི་དོན་དུ་གསུངས་སོ། །རྡོ་རྗེ་སེམས་དཔའ་བདག་ཉིད་ཀྱངང་། །ཆོ་ག་བཞིན་་
དུ་བྱས་ན་འབབ་ཅེས་པ་ནི། གོང་དུ་སྨོས་པའི་ཆོ་གའི་བྱེ་བྲག་མ་ནོར་བར་
བསྒོམ་པར་བྱས་ན། དེ་བཞིན་གཤེགས་པ་ཐམས་ཅད་ཀྱི་དཔལ་རྡོ་རྗེ་སེམས་
དཔའ་དེ་ཉིད་ཀྱང་ངེས་པར་འབབས་པར་འགྱུར་རོ། །ཚིག་དེས་ཕྱིའི་ཅི་ལྟར་
སྨོས་པའི་ལྷ་དང་མི་ལ་སོགས་པ་མངོན་པར་ཤེས་པ་དང་ལྡན་པ་འབབ་པར་འགྱུར་
བ་ནི། ངོ་མཚར་མི་ཆེ་བར་བསྟན་ཏོ། །དེ་ལྟར་རྡོ་རྗེ་སེམས་དཔའ་བདག་
ཉིད་ཀྱང་། །ཆོ་ག་བཞིན་དུ་བྱས་ན་འབབ་ཀྱི་དོན་དུ་གསུངས་སོ། །ཧཱུཾ་ནི་རྡོ་་
རྗེ་སེམས་དཔའི་བདག །ཧ་ནི་སྐུའི་རྡོ་རྗེ་ཅན། །ཨ་ནི་ཆོས་འཛིན་རྒྱལ་པོ་སྟེ། །
འདི་ནི་གསང་བའི་གནས་བརྟན་པའོའོ། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། ཧཱུཾ་ནི་རྡོ་རྗེ་སེམས་དཔའི་བདག །ནི་གོང་དུ་སྨོས་པའི་པྲ་
དབབ་པའི་སྣོད་བུ་མོའམ། ཁྱེའུ་ལུས་ལ་སྔགས་ས་བོན་ཡིག་འབྲུ་ཧཱུཾ་སྙིང་གའི་
ནང་དུ་ཟླ་བའི་དཀྱིལ་འཁོར་དུ་གྱུར་པར་བྱས་པས་དེ་ནི་དཔལ་རྡོ་རྗེ་སེམས་དཔའ་
ཉིད་ཀྱི་ཡེ་ཤེས་ཀྱི་བདག་ཉིད་ཡིན་ཏེ། དེ་ལ་ཕྱི་ལྷ་ཐམས་ཅད་དང་། སའི་ལྷ་
མོ་དབབ་པའི་གནས་སུ་སྨོས་སོ། །དེ་ལྟར་ཧཱུཾ་ནི་རྡོ་རྗེ་སེམས་དཔའི་བདག་གི་་་་
དོན་དུ་གསུངས་སོ། །ཧ་ནི་སྐུའི་རྡོ་རྗེ་ཅན་ཞེས་པ་ནི། པྲ་དབབ་པར་བྱ་བའི་
སྣོད་ཀྱི་སྤྱི་བོར་སྔགས་ཀྱི་ས་བོན་ཡིག་འབྲུ་ཨ་བཀོད་པ་དེ་ནི་སྐུའི་རིགས་རྣམ་པར་
སྣང་མཛད་ཀྱི་ཡེ་ཤེས་དང་གཉིས་སུ་མེད་པའི་ངོ་བོ་ཡིནན་ཏེ། དེ་མདུན་དུ་སྨོས་་
པའི་བཞིན་དུ་བཀོད་པས་ཁམས་གསུམ་ན་གནས་པའི་ལྷ་ཐམས་ཅད། ཅི་ལྟར་་
46-5