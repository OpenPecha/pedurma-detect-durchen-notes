རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
734
འདས་ཕྱག་ན་རྡོ་རྗེ་དེ་བཞིན་གཤེགས་པ་ཞེས་པ་མི་བསྐྱོད་པ་ཉིད་ཡིན་ཏེ། དེའི་
ཞབས་ལ་ལན་མང་པོར་ཕྱག་འཚལ་ནས་འོག་ནས་འབྱུང་བའི་ཆོས་ཐོས་པར་བྱ་
བའི་ཕྱིར་གསོལ་བ་བཏབ་པའོ། །ད་ནི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ཀྱིས་གསོལ་བ་བཏབ་པའི་མིག་གི་དོན་བསྟན་པར་བྱ་སྟེ། གང་་
བཅོམ་ལྡན་འདས་ཀྱིས་སྔགས་ཐམས་ཅད་ཀྱི་རྡོ་རྗེའི་དངོས་གྲུབ་མདོར་བསྡུས་ཏེ་་
གསུངས་པ། སྔགས་ཐམས་ཅད་དང་རྡོ་རྗེ་མདོར་བསྡུས་པའི་དངོས་གྲུབ་དེ་དག་
གང་ལ་གནས། ཞེས་བྱ་བ་ནི། གང་བཅོམ་ལྡན་འདས་ནི་གོང་དུ་སྨོས་པའི་་་
ཚུལ་དུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་སྟོན་པ་མི་བསྐྱོད་
པ་རྡོ་རྗེ་འཛིན་ལ་གསོལ་བ་གདབ་པའི་ཕྱིར། ཡོན་ཏན་གྱིས་བསྟོད་པའི་མཚན་
།སྔགས་ཐམས་ཅད་ཅེས་པ་ནི།
བཅོམ་ལྡན་འདས་ཡིན་པ་དང་པོ་བརྗོད་པའོ།
དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་
བསྐྱེད་པའི་སྔགས་དང༌་། བཟླས་པའི་སྔགས་དང༌་། དེ་བཞིན་དུ་ཤེས་རབ་
མ་ཡེ་ཤེས་ཀྱི་ལྷ་མོ་རྣམས་ཀྱི་སྔགས་དང་། དེ་བཞིན་དུ་བྱང་ཆུབ་སེམས་དཔའ་་
ཐམས་ཅད་ཀྱི་སྔགས་དང༌་། དེ་བཞིན་དུ་སེམས་མ་རྡོ་རྗེ་མ་རྣམས་ཀྱི་སྔགས་དང་།
དེ་བཞིན་དུ་ཁྲོ་བོ་*རྒྱལ་པོ་ཐམས་ཅད་ཀྱི་སྔགས་དང་། དེ་བཞིན་དུ་ཁྲོ་མོའི་
རྒྱལ་མོ་ཐམས་ཅད་ཀྱི་སྔགས་དང་། གཞན་ཡང་ཞི་བ་དང་རྒྱས་པ་ལ་སོགས་་
པ་ལས་ཐམས་ཅད་ཀྱི་བསྒྲུབ་པ་བྱ་བའི་སྔགས་རྒྱུད་•འདི་ལས་སྨོས་པ་ཅི་སྙེད་པ་་
ཐམས་ཅད་དོ། །རྡོ་རྗེའི་དངོས་གྲུབ་ཅེས་པ་ནི། དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་ཀྱིས་ཡེ་ཤེས་གསུམ་དོན་དམ་པར་རྡོ་རྗེ་ཡིན་ཏེ།
དེ་གཉིས་སུ་མེད་པ་དུས་གཅིག་ཏུ་འགྲུབ་པར་འགྱུར་བར་བསྟན་ཏོ། །མདོར་
བསྡུས་པ་ཞེས་པ་ནི་གོང་དུ་སྨོས་པའི་སྔགས་དེ་དག་ཐམས་ཅད་ཀྱི་དངོས་གྲུབ་ཀྱི་་
46-135