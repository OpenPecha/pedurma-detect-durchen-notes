५५०
བསྟན་འགྱུར། རྒྱུད། ༨༨
གཟུགས་ནི་རྣམ་མི་བསྒོམ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་
ན༑ དེ་ནས་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་པའི་དེ་བཞིན་
གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ཀྱིས་ཇི་ལྟར་་
སྨོས་པའི་གསོལ་བ་བཏབ་པའི་དོན་སྟོན་པ་རྡོ་རྗེ་འཛིན་གྱིས་བཤད་པར་མཛད་པ་
དེ་གསན་མ་ཐག་ཏུ་ཐུགས་ངོ་མཚར་དུ་གྱུར། རྨད་དུ་གྱུར་པའི་ཚིག་གིས་ངོ་བོའི་
དོན་དང་ལྡན་པ་བརྗོད་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་
གསུངས་སོ། །དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་དེ་་
དག་ངོ་མཚར་དུ་གྱུར། རྨད་དུ་གྱུར་ཞེས་པའི་དོན་མདུན་དུ་བཤད་པས་བདེ་སྟེ།
འདིར་བཤད་མི་དགོས་སོ། །འདི་སྐད་དམ་པའི་ཚིག་བརྗོད་དོ་ཞེས་པ་ནི།
མདུན་དུ་སྨོས་པའི་རྣམ་པར་སྣང་མཛད་ལ་སོགས་པའི་འཁོར་གྱི་ངོ་བོའི་དེ་བཞིན་
གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ཀྱིས། དུས་
གཅིག་ཏུ་མགྲིན་གཅིག་གིས་འོག་ནས་འབྱུང་བའི་ཚུལ་གྱི་ངོ་བོ་ངོ་མཚར་དུ་གྱུར།
རྨད་དུ་གྱུར་པ་བསྟོད་པའི་ངོ་བོ་བྱམས་པ་བརྗོད་པར་སྨོས་སོ། །དེ་ལྟར་འདི་་་་
སྐད་དམ་པའི་ཚིག་བརྗོད་དོའི་དོན་དུ་གསུངས་སོ། །ཨེ་མའོ་རྡོ་རྗེ་ཞེས་པ་ནི།
མདུན་དུ་སྨོས་པའི་ཚུལ་གྱི་རྡོ་རྗེ་ནི། དོན་དམ་པའི་ངོ་བོ་དེ་བཞིན་གཤེགས་པ་་
ཐམས་ཅད་སྐུ་དང་གསུང་དང་ཐུགས་རྡོ་རྗེའི་དངོས་གྲུབ་པོ།
།དེ་ནི་བླ་ན་མེད་་
པའི་བྱང་ཆུབ་སེམས་དང་། གཉིས་སུ་མེད་པ་མ་སྐྱེས་པ། ནམ་མཁའ་ལྟ་བུ་་
ཐམས་ཅད་ལ་ཁྱབ་ནས་གནས་པ་ཡིན་ནོ། །དོན་དེ་གསན་མ་ཐག་ཏུ། རྣམ་་
པར་སྣང་མཛད་ལ་སོགས་པའི་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་
དང་། བྱང་ཆུབ་སེམས་དཔའ་དེ་དག་ཐམས་ཅད། ཨེ་མའོ། །མིང་་
བཏགས་པ་ཐུགས་དགྱེས་པའི་ངོ་མཚར་བར་སྨོས་སོ། །དེ་ལྟར་ཨེ་མའོ། །རྡོ་
46-550