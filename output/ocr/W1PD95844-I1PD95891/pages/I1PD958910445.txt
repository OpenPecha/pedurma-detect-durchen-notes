བསྟན་འགྱུར། རྒྱུད། ༨༨
ཐམས་ཅད་བྱེ་བྲག་སྣ་ཚོགས་ཀྱི་ཡོན་ཏན་དང་ལྡན་པའོ། །དེའི་ངོ་བོར་རིན་ཆེན་
འབྱུང་ལྡན་སྨོས་སོ། །དོན་དེས་ཟབ་པར་སྨོས་སོ། །ནམ་མཁའ་རྡོ་རྗེ་དྲི་མ་་་་
མེད་དུ་མིང་དུ་བཏགས་པ་རྡོ་རྗེ་མཉམ་པ་ཉིད་ཀྱི་ཡེ་ཤེས་ཏེ། དེ་ནི་ཇི་ལྟར་ཕྱིའི་
ནམ་མཁའ་སྟོང་པའི་ངོ་བོ་ལྟ་བུ་སྟེ། དེའི་ཕྱིར་དག་པ་ཡིན་ནོ། །དེ་བཞིན་དུ་
གདོད་མའི་དུས་ནས་མཉམ་པ་ཉིད་ཀྱི་ཡེ་ཤེས་ཏེ།
མདོར་སྡུ་བ་ཉོན་མོངས་པའི་
སྡིག་པའི་དྲི་མ་ཐམས་ཅད་དང་བྲལ་བ་ཡིན་ནོ།
།དོན་དེས་རྡོ་རྗེ་ནམ་མཁའ་དྲི་
མ་མེད་པར་སྨོས་སོ། །དེ་ལྟར་མདུན་དུ་སྨོས་པའི་དེ་བཞིན་གཤེགས་པ་ཐམས་་
ཅད་ཀྱི་ཡོན་ཏན་གྱི་ངོ་བོ་ཐམས་ཅད་དང་ལྡན་པ་ང་རྒྱལ་གྱི་རིགས་རིན་ཆེན་་་
འབྱུང་ལྡན་དེ་ནི་མཉམ་པ་ཉིད་ཀྱི་ཡེ་ཤེས་ཏེ་མདོར་སྡུ་བ་དེ་ནི་སྟོན་པ་མི་བསྐྱོད་
པའི་ང་རྒྱལ་དུ་སྨོས་སོ། །དེ་ལྟར་རིན་ཆེན་རྒྱལ་པོ་རབ་ཏུ་ཟབ། རྡོ་རྗེ་ནམ་
མཁའ་དྲི་མེད་ཀྱི་དོན་དུ་གསུངས་སོ། །དངོས་ཉིད་དག་པས་དྲི་མ་མེད། ། རྡོ་
རྗེ་སྐུ་ལ་ཕྱག་འཚལ་ལོ། །།ཞེས་པ་ནི་མདུན་དུ་སྨོས་པའི་དེ་བཞིན་གཤེགས་པ་་
ཐམས་ཅད་ཀྱི་ཡེ་ཤེས་ཀྱི་ཡོན་ཏན་ཐམས་ཅད་སེམས་ཅན་ཐམས་ཅད་ཀྱི་དོན་་་
མཛད་པའི་ཐབས་དེ་ནི། རང་བཞིན་གྱིས་ཕྱིའི་ཉོན་མོངས་པ་ཐམས་ཅད་དང་།
རྣམ་པར་རྟོག་པའི་དྲི་མས་མི་གོས་པ་ཡིན་ནོ། །དོན་དེས་སྟོན་པ་རྡོ་རྗེ་མི་བསྐྱོད་
པའི་ཡོན་ཏན་མདུན་དུ་བསྟན་པའི་དྲི་མ་མེད་སྨོས་སོ། །རྡོ་རྗེའི་སྐུར་མིང་་་
བཏགས་པ་ནི། ཅི་ལྟར་སྨོས་པའི་སྟོན་པ་མི་བསྐྱོད་པའི་སྐུ་ཕྱག་རྒྱ་རྡོ་རྗེའི་ངོ་བོ་
ཡིན་ནོ། །ཕྱག་འཚལ་ལོ། །ཞེས་པ་ནི་མདུན་དུ་སྨོས་པའི་ཡེ་ཤེས་ཀྱི་ཡོན་ཏན་
ང་རྒྱལ་ཆེན་པོ་དེ་ནི་སྟོན་པ་མི་སྐྱོད་པ་རྡོ་རྗེ་འཛིན་གྱི་སྐུ་ལ་ལྡན་ནོ། །དེ་ལ་ཅི་་
ལྟར་སྨོས་པའི་ཚུལ་གྱིས་ལུས་དང་ངག་དང་ཡིད་གསུམ་གྱིས་ཕྱག་བྱས་པར་སྨོས་སོ༎
མདོར་སྡུ་བ་དེ་ལྟར་དངོས་ཉིད་དག་པས་དྲི་མ་མེད། རྡོ་རྗེའི་སྐུ་ལ་ཕྱག་འཚལ་ལོ། །
46-416