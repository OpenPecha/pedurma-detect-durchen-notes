རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
4لل
ཐལ་མོ་སྦྱར་ནས་འོང་བར་འགྱུར་རོ། །དེའི་དུས་སུ་བསྒྲུབ་པ་པོས་སྔགས་ཧཱུཾ་ཕཊ་
ཅེས་ལན་མང་པོར་བརྗོད་པར་བྱའོ། །དེའི་འོག་ཏུ་གསུང་གི་རིགས་ཀྱི་ལྷ་མོ་ན་་
བཟའ་དཀར་མོ་དང་གཉིས་སུ་མེད་པའི་ངོ་བོར་སེམས་ཅན་ཐམས་ཅད་ཀྱི་ཆུང་མ་
བྱིན་གྱིས་བརླབ་པར་བྱའོ། །དེ་མ་ཐག་ཏུ་མདུན་དུ་སྨོས་པའི་ཆོ་གའི་བསྒོམ་པས་
ཐམས་ཅད་རིམ་པར་བརྟན་པས་འདོད་ཆགས་ཆེན་པོའི་སེམས་དགའ་བ་བསྐྱེད་་་
ནས་ཁྲོ་བོ་ཆེན་པོས་མདུན་དུ་སྨོས་པའི་སྔགས་བརྗོད་ཅིང་རིམ་པས་གཉིས་སུ་མེད་
པར་འཁྱུད་པའི[སྦྱོར་བས་*སྤྱད་པར་བྱའོ། །དེའི་འོག་ཏུ་སེམས་ཅན་ཐམས་་་་
ཅད་ཀྱི་ཆུང་མས་ཇི་ལྟར་རང་གི་ཆུང་མའི་དོན་ཐམས་ཅད་གྲུབ་པར་བྱེད་པར་སྨོས་
པའི་དེ་བཞིན་དུ་འགྱུར་བར་བསྟན་ཏོ། །མདོར་བསྡུ་བའི་དེ་ལྟར་ཁམས་གསུམ་
དག་གི་ལམ་མཆོག་ན། །མོ་རྣམས་ཇི་སྙེད་ཡོད་པ་དག་གི་དོན་དུ་གསུངས་སོ། །
ཐམས་ཅད་ཆོ་ག་བཞིན་དུ་སྤྱད། །གསུང་གི་རྡོ་རྗེ་མི་སྨད་དོ་ཞེས་པ་ནི།
དེའི་
དོན་མདུན་དུ་བཤད་པས་བདེ་སྟེ་•འདིར་བཤད་མི་དགོས་སོ། །ད་ནི་གཞན་
པ་བྱ་བ་དེའི་དོན་བསྟན་པར་བྱ་སྟེ། དེ་ན་ཕྱག་ན་རྡོ་རྗེ་དེ་བཞིན་གཤེགས་པ་
ཡང་ཐུགས་རྡོ་རྗེ་མི་བསྐྱོད་པའི་བསྒོམ་པས་དམ་ཚིག་གི་སྤྱོད་པ་སྤྱད་ཅིང་བསྒྲུབ་
ཐམས་ཅད་ཀྱི་བདག་པོས་ཡང་ཐུགས་དམ་ཚིག་འདི་ཉིད་ཀྱི་སྐུ་དང་གསུང་དང་
ཐུགས་རྡོ་རྗེ་ལས་ཕྱུང་ངོ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
དེ་ནས་ནི་མདུན་དུ་སྨོས་པའི་གསུང་རྡོ་རྗེ་སྣང་བ་མཐའ་ཡས་ཀྱི་དམ་ཚིག་གི་་་
བསྒྲུབ་པ་བཤད་པའི་འོག་ཏུ། ཐུགས་རྡོ་རྗེ་མི་བསྐྱོད་པའི་ཅི་ལྟར་སྨོས་པའི་ཚུལ་
གྱིས་དམ་ཚིག་གི་བསྒྲུབ་པ་བྱ་བ་དེའི་བསྒོམ་པའི་དོན་བཤད་པར་བརྩམས་པ་དེ་་་
མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། ། །ཕྱག་ན་རྡོ་རྗེ་
དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ་ནི། དེའི་དོན་མདུན་དུ་
46-577