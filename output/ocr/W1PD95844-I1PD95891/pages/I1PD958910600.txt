རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
427
རྒྱས་སྐུ་རྡོ་རྗེ་རྣམ་པར་སྣང་མཛད་དུ་བསྒོམ་པས། དམ་རྫས་བསྒྲུབ་པ་བྱ་བ་དེའི་
དོན་བསྟན་པར་བྱ་སྟེ། གཤང་གཅི་ཁུ་བ་ཁྲག་རྣམས་ནི། །སྨད་པ་དག་ཏུ་
ཡོང་མི་བྱ། །ཆོ་ག་བཞིན་དུ་རྟག་ཏུ་བཟའ། །རྡོ་རྗེ་གསང་བ་གསུམ་ལས་བྱུང་། །
ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། བཤང་•གཅི་ཁུ་བ་ཁྲག་་་
རྣམས་ནི། །སྨད་པ་དག་ཏུ་ཡོང་མི་བྱ་ནི། དང་པོ་ནི་ཕྱིའི་གནས་ཇི་ལྟར་ཡོན་
ཏན་དང་ལྡན་པར་སྨོས་པའི་རིའི་རྩེ་མོར་བསྒྲུབ་པར་•བྱའོ།
།ཡང་ན་ཡིད་དུ་་་
འོང་བའི་གནས་གང་ཡང་རུང་བར་བསྒྲུབ་པ་བྱ་བ་ཡང་མི་འགལ་ལོ། །གནས་དེ་
ས་གཞི་མཉམ་པར་བྱའོ། །དེའི་འོག་ཏུ་དམ་རྫས་བཤང་བ་དེ་སྣོད་བན་དྷ་མཚན་
ཐམས་ཅད་དང་ལྡན་པའི་ནང་དུ་གཞག་གོ།
།གཞན་ཡང་ཕྱིའི【ཀ་ར་བུ་རམ་•
དང་། ༑ གུར་ཀུམ་དང་། ཙན་དན་དང་། དེ་དག་ལ་སོགས་པའི་རྫས་དྲི་
ཞིམ་པོ་ཐམས་ཅད་བསྲེས་ནས། ཆུ་དང་དཀྲུག་པར་བྱའོ། །རྫས་དེས་དཀྱིལ་
འཁོར་གྲུ་བཞིའི་ངོ་བོ་ཁྲུ་གང་གི་ཚད་དུ་བསྐུ་བ་ཡིན་ནོ། །དེའི་འོག་ཏུ་པད་མ་་
དང་། ཀུ་མུ་ཏ་དང་། ཨུད་པ་ལ་དང་། རྫས་དྲི་ཞིམ་པོའི་མེ་ཏོག་ཐམས་་་
ཅད་ཀྱི་དཀྱིལ་འཁོར་གྱི་སྟེང་དུ་དགྲམ་པར་བྱའོ། །དེ་ལྟར་བྱས་མ་ཐག་ཏུ་སྒྲུབ་་
པ་པོས་དཀྱིལ་འཁོར་གྱི་སྟེང་དུ་མོས་པའི་སྐྱིལ་མོས་འདུག་གོ། ། །དེ་མ་ཐག་ཏུ་སྐུ་
རྡོ་རྗེ་རྣམ་པར་སྣང་མཛད་སྐུ་ཕྱག་རྒྱ་མདུན་དུ་སྨོས་པའི་ཆོ་ག་བཞིན་ཚུལ་གྱིས་་
གྱུར་པར་བྱའོ། །དེའི་སྐུ་མདོག་དང་ཞལ་དང་། ཕྱག་དང་། ཕྱག་མཚན་
དང་། རྒྱན་དང་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་པའི་་
ཐམས་ཅད་ཇི་ལྟར་ལེའུ་བཞི་པ་ལས་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་་
བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཀྱི་
46-571