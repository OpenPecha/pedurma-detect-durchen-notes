کار
བསྟན་འགྱུར། རྒྱུད། ༼ ༨༨
ཡང་ཅི་ལྟར་སྨོས་པའི་ཆོ་གས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་
པར་བྱ་སྟེ། དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་
པར་བྱའོ། །དེའི་དབུས་སུ་སྒྲུབ་པ་པོས་བཤང་བ་དང་དུག་ཐམས་ཅད་བསྲེས་ལ་
བོང་བུའི་ཆུ་དང་དཀྲུགས་ལ། རྫས་དེས་ཉིད་ཀྱི་མདུན་དུ་དཀྱིལ་འཁོར་གྲུ་གསུམ་
དུ་ཁྲུ་རེ་སྐུ་བ་བྱའོ། །དེའི་ནང་དུ་ཕག་གི་ཁྲག་དང་བཙག་བསྲེས་ལ་བསྐུའོ། །དེ་
ལྟར་བྱས་པའི་འོག་ཏུ་བ་ལང་གི་ཤ་དང། རྟ་ཤ་དང་། ཁྱི་ཤ་དང་། གཞན་
ཡང་སྣ་ཚོགས་ཞེས་པས་སེམས་ཅན་གྱི་རིགས་ཀུན་གྱི་ཤ་བླངས་ལ་ཅིག་ཏུ་བརྟག་གོ། །
དེ་དང་གྲོག་མཁར་གྱི་ས་བླངས་ལ་གཅིག་ཏུ་བསྲེས་ནས་བོང་བུའི་ཆུ་དང་དཀྲུགས་
ལ་རྫས་དེས་གོང་དུ་སྨོས་པའི་དཀྱིལ་འཁོར་གྱི་ནང་དུ་དགྲའི་གཟུགས་བརྙན་ཁྲོ་་་་
བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་སེམས་་་་
བསྐྱེད་ནས་བཟླ་ཞིང་བྱའོ། །དེའི་འོག་ཏུ་བསྒྲུབ་པ་པོས་ཁྲོ་བོ་ཆེན་པོའི་སྟབས་་་
ཀྱིས་ཅི་ལྟར་སྨོས་པའི་དགྲའི་གཟུགས་བརྙན་གྱི་གནས་གཉིས་བརྐྱང་བསྐུམ་གྱི་ཚུལ་
གྱིས་བཞག་གོ། །གཞན་ཡང་སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་་་
སེམས་དཔའི་གནས་ནས་སྔགས་ཀྱི་ས་བོན་ཡིག་འབྲུ་ཧཱུཾ་ལས་ཁྲོ་བོའི་རྒྱལ་པོ་ཨ་མྲྀ་་
ཏ་ཀུན་ཌ་ལི་ཉིད་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་
པ་དེ་དང་། འདྲ་བའི་ཁྲོ་བོའི་སྐུ་ཕྱག་རྒྱའི་ཚོགས་འབར་བའི་འོད་ཀྱིས་འབར་བ་
ནམ་མཁའི་དབྱིངས་སུ་སྤྲོ་བར་བྱའོ། །དེའི་དུས་སུ་ཁྲོ་བོའི་ཚོགས་ཀྱིས་རྡོ་རྗེ་དང་།
འཁོར་ལོ་དང་། རལ་གྲི་ལ་སོགས་པ་རྡོ་རྗེའི་མཚོན་ཆའི་བྱེ་བྲག་སྣ་ཚོགས་དགྲའི་
གཟུགས་བརྙན་གྱི་སྟེང་དུ་ཕབ་པས་ཡན་ལག་དང་ཉིང་ལག་ཐམས་ཅད་ལ་བརྡེག་
པར་བསམ་མོ། །ཚུལ་དེ་ལྟར་བསྒོམ་པའི་སྦྱོར་བ་དང་ལྡན་པར་ཁྲོ་བོའི་རྒྱལ་པོ་་
ཨ་མྲྀ་ཏ་ཀུན་ཌ་●ལིའི་སྔགས་རིངས་འབུམ་ཕྲག་གསུམ་གྱི་གྲངས་ཀྱི་ཚད་དུ་བཟླས་
46-16