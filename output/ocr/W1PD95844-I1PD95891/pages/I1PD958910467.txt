༤༣༨
བསྟན་འགྱུར། རྒྱུད།
དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་་་
པོས་ཞེས་པ་ནི་དེའི་དོན་དུ་བཤད་པས་བདེ་སྟེ།
འདིར་བཤད་མི་དགོས་སོ། །
ཉན་ཐོས་ཀྱི་བསླབ་པའི་དམ་ཚིག་འདི་ཞེས་པ་ནི།
མདུན་དུ་སྨོས་པའི་གསང་་་་
སྔགས་ཀྱི་སྤྱོད་པ་སྒྲུབ་པ་པོས་སྤྱད་པར་བྱ་བ་ཡིན་ནོ། །གཞན་ཡང་བསླབ་པར་་
མིང་བཏགས་པ་ནང་གི་བདུད་རྩི་ལྔ་དང་ཕྱིའི་ཤ་རྣམ་པ་ལྔའོ། །ཚུལ་དེ་ལྟར་་་་
དམ་རྫས་བཅུ་དེ་ནི་བསླབ་པ་ཡིན་ནོ། །དེ་དག་ལེའུ་ལྔ་པ་ལས་འབྱུང་བའི་ཚུལ་
གྱིས་སྔགས་ཀྱི་བྱིན་གྱིས་བརླབ་པ་དང་། བསྒོམ་པ་མ་གྲུབ་ཀྱི་བར་དུས་དེ་ཙམ་་
དུ་རྟག་ཏུ་བཟའ་བར་བྱའོ། །དེ་ནས་དམ་ཚིག་ནི་མདུན་དུ་སྨོས་པའི་དམ་རྫས་་
བཅུ་པོ་བཟའ་བའི་དུས་སུ་ཉིད་དགའ་བའི་ལྷའི་རིགས་ཀྱི་བྱེ་བྲག་གིས་ཤེས་རབ་མ་
བླང་ངོ་། །དེ་ནི་མཚན་དང་ཡོན་ཏན་ཐམས་ཅད་དང་ལྡན་པ་ཡིན་ནོ། །དེ་་་
ཉིད་དགའ་བའི་ལྷའི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་
བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་དགའ་་
བས་ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་
རབ་རོལ་པ་བྱ་བ་ཡིན་ནོ། །དོན་དེས་གསང་སྔགས་ཀྱི་ཚུལ་གྱིས་བརྡ་སྐད་ཀྱི་་་་
ཉན་ཐོས་ཀྱི་བསླབ་པའི་དམ་ཚིག་དུ་སྨོས་སོ། །མདོར་བསྡུ་བ་དེ་ལྟར་ཉན་ཐོས་་
ཀྱི་བསླབ་པའི་དམ་ཚིག་འདིའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་
ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱའི་སྐུ་དང་གསུང་དང་
ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་ལྟ་བུའི་སྐུ་དང་གསུང་དང་་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་མདུན་དུ་སྨོས་པའི་ཉན་ཐོས་པའི་
བསླབ་པའི་བརྡ་སྐད་ཀྱི་དམ་རྫས་བཅུ་ཡིན་ནོ། །དེ་ལྟར་ཉིད་ཀྱི་སྐུ་དང་གསུང་་
དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་་་
46-438