११०
བསྟན་འགྱུར། རྒྱུད། ༼ ༨༨ 078
བཏགས་པ་ནི། སྟོང་ཆེན་པོ་*འཇིག་རྟེན་གྱི་ཁམས་ཐམས་ཅད་ན་གནས་པའི་
ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་ཀྱི་སྟོབས་སྨོས་པའི་སྟོང་
འགྱུར་དང་ལྡན་པ་འཇམ་དཔལ་རྡོ་རྗེ་ཡིན་ནོ།
།དོན་དེས་བྱང་ཆུབ་སེམས་་
དཔའ་འཇམ་དཔལ་རྡོ་རྗེ་སྟོབས་པོ་ཆེ་སྨོས་སོ།
།དེའི་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ་བསྟན་པར་བྱ་སྟེ། དུས་འདིར་སྐུ་མདོག་རིན་པོ་ཆེ་པད་མ་རཱ་ག་་
ལྟ་བུའོ། །ཕྱག་གཡས་དང་པོ་ན་རྡོ་རྗེ་མདའ་རྩེ་མོ་ཨུད་པ་ལ་དམར་པོས་མཚན་
པ་འཛིན། གཡོན་དང་པོ་ན་གཞུ་འཛིན་ནོ། །གཞན་ཡང་ཞལ་དང་། ཕྱག་
དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
འཁྱུད་པའི་སྦྱོར་བ་དང་ལྡན་པ་དང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་
ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་འདིར་
བྱའོ།༑ །དེ་སྐྱེད་•པར་མཛད་མཁན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ། བྱང་
ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱའི་སྤྱི་བོ་ལ་དབང་བསྐུར་བའི་ཚུལ་
དུ་བསམ་མོ། །དེ་ལྟ་བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་རྡོ་རྗེའི་
སྐུ་ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་་་
བྱའོ། །དེའི་དུས་སུ་གོང་དུ་སྨོས་པའི་ཤེས་རབ་མ་དེ་བྱང་ཆུབ་སེམས་དཔའ་
འཇམ་དཔལ་ཉིད་ཀྱིས་ཤེས་རབ་མ་ཡེ་ཤེས་ཀྱི་ལྷ་མོ་ཐུགས་རྡོ་རྗེ་མ་དང་གཉིས་སུ་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་བསྒྲུབ་པ་པོས་འདོད་
ཆགས་ཆེན་པོའི་སེམས་དགའ་བས་ཤེས་རབ་མ་གཉིས་སུ་མེད་པར་འཁྱུད་པའི་་་་་
སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་ནས་སུ་བྱང་ཆུབ་སེམས་ཆར་གྱི་རྒྱུན་་
བཞིན་དུ་འོད་དུ་ཞུ་ནས་དེ་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་་
46-310