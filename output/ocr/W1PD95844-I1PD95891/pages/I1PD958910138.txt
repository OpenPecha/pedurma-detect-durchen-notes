རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०९
པོས་ཡི་དྭགས་མང་པོས་བསྐོར་བར་མཐོང་ན། དེའི་སྐྱོན་གྱིས་གོང་དུ་སྨོས་པའི་
ཕྱག་རྒྱ་ཆེན་པོའི་ངོ་བོ་ཚེ་འདི་ལ་སྟོན་པ་བྱང་ཆུབ་ཀྱི་སེམས་རྡོ་རྗེ་དང་གཉིས་སུ་་་
མེད་པའི་འབྲས་བུ་བསྟན་པ་དེ་མེད་པར་འགྱུར་བར་བསྟན་ཏོ། །དེ་ལྟར་བྱང་་་
ཆུབ་སེམས་དཔའ་རྡོ་རྗེ་ཅན། །སངས་རྒྱས་ཆེན་པོས་ཕྱག་འཚལ་བའི་དོན་དུ་་་་
གསུངས་སོ། །རྨི་ལམ་འདི་འདྲ་མཐོང་གྱུར་ན། །སྐུ་གསུང་ཐུགས་ཀྱི་དངོས་་་
གྲུབ་ཐོབ། །ཅེས་པ་ནི་སྒྲུབ་པ་པོས་གོང་དུ་སྨོས་པའི་རྨི་ལམ་གྱི་བྱེ་བྲག་མཐོང་ན།
དེའི་ཡོན་ཏན་གྱིས་སྐུ་དང་གསུང་དང་ཐུགས་རྡོ་རྗེ་གསུམ་གྱི་ཡེ་ཤེས་དང་གཉིས་སུ་
མེད་པའི་དངོས་གྲུབ་ཀྱི་འབྲས་བུ་འཐོབ་པར་འགྱུར་བར་བསྟན་ཏོ། །ད་ནི་གཞན་
ཡང་རྨི་ལམ་བཟང་པོ་མཐོང་ན་དེའི་དོན་བསྟན་པར་བྱ་སྟེ། རྒྱན་རྣམས་ཐམས་
ཅད་ཡོངས་རྫོགས་པའི། །ལྷའི་བུ་མོ་ཡིད་འོང་དང༌་།
།ཁྱེའུ་བུ་མོ་དག་མཐོང་
ན༑ །དེ་ནི་དངོས་གྲུབ་ཐོབ་པར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཅི་ལྟར་ཡིན་ན། རྒྱན་རྣམས་ཐམས་ཅད་ཡོངས་རྫོགས་པའི། །ལྷའི་བུ་མོ་ཡིད་
འོང་ནི། ལྷའི་བུ་མོ་རྫུ་འཕྲུལ་དང་ལྡན་པ། ལྷའི་གོས་གྱོན་པ། གཟི་བརྗིད་
ཀྱིས་འབར་བ། རིན་པོ་ཆེ་བཻ་ཌཱུརྱ་དང་པད་མ་རཱ་ག་དང་། མར་ཀ་ད་དང་།
དེ་དག་ལ་སོགས་པ། ལྷའི་རྒྱན་ཐམས་ཅད་ཀྱིས་ཡན་ལག་དང་ཉིང་ལག་ཐམས་
ཅད་བརྒྱན་པ་དེ་ལྟ་བུའི་ལྷའི་བུ་དང་བུ་མོ་རྨི་ལམ་དུ་མཐོང་། དེའི་ཡོན་ཏན་
གྱིས་ཤ་ཙི་ལ་སོགས་པ་ལྷ་མོ་དང་ལྷའི་བུ་མོ་ཐམས་ཅད་བྲན་མོ་བཞིན་དུ་དབང་དུ་
འགྱུར་བའི་འབྲས་བུ་སྒྲུབ་པ་པོས་འགྲུབ་པར་བསྟན་ཏོ། །དེ་ལྟར་རྒྱན་རྣམས་་་་
ཐམས་ཅད་ཡོངས་རྫོགས་པའི། །ལྷའི་བུ་མོ་ཡིད་འོང་གི་དོན་དུ་གསུངས་སོ། །
ཁྱེའུ་དང་བུད་མེད་དག་མཐོང་ན། །དེའི་དངོས་གྲུབ་ཐོབ་པར་འགྱུར་ཞེས་པ་ནི།
ཁྱེའུ་འམ་བུ་མོ་དེ་ནི་རིགས་མཐོན་པོར་སྐྱེས་པ། ལོ་བཅུ་ལོན་པ། མདོག་མེ་་
46-109