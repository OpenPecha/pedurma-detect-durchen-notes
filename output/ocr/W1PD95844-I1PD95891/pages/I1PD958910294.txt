རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२७५
ན་རྡོ་རྗེ་ཉིད་ལ་སོགས་པ་མདུན་དུ་སྨོས་པའི་ཚུལ་གྱི་དཀྱིལ་འཁོར་ཐམས་ཅད་ཀྱི་
བདག་པོ་སྨོས་པ་དེ་དག་ཐམས་ཅད་འཁོར་ཐམས་ཅད་དང་བཅས་པ་ཉིད་ཀྱི་་་
རིགས་ཀྱི་བྱེ་བྲག་གི་ཡེ་ཤེས་དང་གཉིས་སུ་མེད་པའི་ངོ་བོའི་སྐུ་ཕྱག་རྒྱ་འཛིན་པ་
ཡིན་ནོ། །དོན་དེས་རྡོ་རྗེ་ཅན་དུ་ཀུན་ཏུ་སྨོས་སོ། །དེ་དག་ཐམས་ཅད་ཀྱི་
གསང་བའི་ངོ་བོ་དོན་དམ་པའི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐམས་ཅད་ནི་་
གསང་བའི་དམ་ཚིག་གི་སྡོམ་པ་བཞི་བསྲུང་བ་དང་སྤྱད་པས་འཐོབ་པར་བསྟན་ཏོ༎
མདོར་བསྡུ་བ་དེ་ལྟར། རྡོ་རྗེ་ཅན་ནི་ཀུན་གྱི་གསང་གི་དོན་དུ་གསུངས་སོ། །
སྔགས་ཀྱི་འཁོར་ལོ་བུད་མེད་གཟུགས། །སེམས་ཅན་དོན་སྤྱོད་ཕྱིར་གནས་པ་ཞེས་
པ་ནི། གོང་དུ་སྨོས་པའི་རྡོ་རྗེ་ཅན་ཀུན་གྱི་དོན་དམ་པའི་གསང་བ་དེ་ནི་བུད་་་
མེད་ཀྱི་གཟུགས་ལ་གཉིས་སུ་མེད་པའོ་ངོ་བོ་ཁྱབ་ནས་གནས་པ་ཡིན་ནོ། །དེའི་་
དོན་གསལ་བར་བསྟན་པར་བྱ་སྟེ། བུད་མེད་ཀྱི་གཟུགས་བྱེ་བྲག་རྣམ་པ་གཉིས་
སུ་སྨོས་ཏེ། ཡེ་ཤེས་ཀྱི་ཚུལ་དང་ཕྱིའི་ཚུལ་ལོ། །དེ་ལ་ཡེ་ཤེས་ཀྱི་ཚུལ་ནི་བསྒྲུབ་
པ་པོས་རང་དགའ་བའི་ལྷ་གང་ཡིན་པའི་ཤེས་རབ་མ་ཡེ་ཤེས་ཀྱི་ལྷ་མོའོ། །ཕྱིའི་
ནི་རང་དགའ་བའི་ལྷའི་རིགས་ཀྱི་བྱེ་བྲག་གི་ཚུལ་ཇི་ལྟར་སྨོས་པའི་མཚན་དང་ཡོན་
ཏན་དང་ལོའི་ཚད་དང་ལྡན་པ་བླངས་ཏེ། དེ་དང་ཐབས་དང་ཤེས་རབ་རོལ་པ་
བྱ་བའི་དུས་སུ་གོང་དུ་སྨོས་པའི་ཡེ་ཤེས་ཀྱི་ཚུལ་གྱི་ཤེས་རབ་མ་ལྷ་མོ་དང་གཉིས་སུ་
མེད་པའི་ངོ་བོར་བྱིན་གྱིས་བརླབས་པ་བྱ་བ་ཡིན་ནོ། །དེ་ལྟ་བུའི་བུད་མེད་ཀྱི་་་
གཟུགས་དེ་ནི། སྔགས་ཀྱི་འཁོར་ལོར་མིང་བཏགས་པ་ཡེ་ཤེས་ཀྱི་འཁོར་ལོ་དང་
གཉིས་སུ་མེད་པའི་ངོ་བོ་སྒྲུབ་པ་པོ་རང་དགའ་བའི་ལྷའི་སྐུ་ཕྱག་རྒྱ་ཡིན་ནོ། །
དེའི་མདུན་དུ་སྨོས་པའི་བུད་མེད་ཀྱི་གཟུགས་སུ་མིང་བཏགས་པ་ཤེས་རབ་མའི་་་་
གཟུགས་ལ་གཉིས་སུ་མེད་པར་འཁྱུད་པའི་སྦྱོར་བའི་ཚུལ་གྱིས་གནས་པར་བརྟག་གོ། །
46-265