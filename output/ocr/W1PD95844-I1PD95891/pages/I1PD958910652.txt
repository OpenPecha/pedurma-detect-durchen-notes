རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७२३
འཁོར་ཆེན་པོའི་དབུས་གནས་སུ་རྡོ་རྗེར་མིང་བཏགས་པ་དཔལ་རྡོ་རྗེ་སེམས་་་
དཔའ་ཉིད་ཡིན་ནོ། །བསམ་གཏན་དུ་མིང་བཏགས་པ་རྡོ་རྗེ་སེམས་དཔའི་སྒྲུབ་
པ་པོས་བསམ་གཏན་བྱ་བ་ཡིན་ནོ། །བསྐུལ་བར་བྱ་བར་མིང་བཏགས་པ་མདུན་
དུ་སྨོས་པའི་བསམ་གཏན་རྡོ་རྗེའི་སྦྱོར་བས་ཉིད་དང་ཕ་རོལ་དབང་བསྐུར་བར་བྱ་
བའི་ཕྱིར་རིགས་ལྔའི་བྱེ་བྲག་གི་སངས་རྒྱས་ཐམས་ཅད་སྤྲོ་བར་སྐུལ་བར་བྱ་བར་་་
སྨོས་སོ། །མདོར་བསྡུ་བ་དེ་ལྟར་ནམ་མཁའི་དབྱིངས་ཀྱི་དབུས་བསམ་པ། གྲུ་་་
བཞི་ལྷམ་པ་རབ་ཏུ་མཛེས་ཀྱི་དོན་དུ་གསུངས་སོ། །སངས་རྒྱས་དཀྱིལ་འཁོར་་་་
སྦྱོར་བ་ཡིས། །བསམ་གཏན་རྡོ་རྗེ་བསྐུལ་བར་བྱ་ཞེས་པ་ནི། དེའི་དོན་མདུན་་
དུ་བཤད་པས་བདེ་སྟེ་འདིར་བཤད་མི་དགོས་སོ། །ད་ནི་གཞན་ཡང་མདུན་དུ་་་
སྨོས་པའི་དཀྱིལ་འཁོར་ཆེན་པོ་སངས་རྒྱས་དཀྱིལ་འཁོར་དུ་མིང་བཏགས་པ་དེ་ནི།
རྡོ་རྗེ་སེམས་དཔའ་བདག་པོའི་ཚུལ་གྱིས་བསྒྲུབ་པ་པོས་གཉིས་སུ་མེད་པར་བསྒོམ་
པ་བྱ་བའི་དུས་སུ་དཀྱིལ་འཁོར་གྱི་ངོ་བོར་གྱུར་པ་དེ་ནི། དེའི་དུས་སུ་ཉིད་དང་
གཞན་ལ་དབང་བསྐུར་བའི་ཆོ་གའི་ཚུལ་གྱི་དོན་བསྟན་པར་བྱ་སྟེ། རྡོ་རྗེ་བསམ་
གཏན་དཀྱིལ་འཁོར་གྱིས། །རྡོ་རྗེ་ཅན་ཀུན་གཞུག་པར་བྱ།
།མཆོད་པའི་ཆོ་ག་
དེ་ཉིད་ཀྱིས། །བློ་དང་ལྡན་པས་རྟག་ཏུ་བྱ། ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན། རྡོ་རྗེ་དཀྱིལ་འཁོར་བསམ་གཏན་གྱིས་རྡོ་རྗེ་ཅན་ཀུན་གཞུག་་་་
པར་བྱ་ནི། མདུན་དུ་སྨོས་པའི་སྒྲུབ་པ་པོས་དཔལ་རྡོ་རྗེ་སེམས་དཔའི་སྦྱོར་བས་
ཁྲུས་མཁན་གྱི་བུ་མོ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་
རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་
ནས་ཤེས་རབ་མའི་བྷ་གའི་དབུས་གནས་སུ་འོ་མའི་རྒྱུན་བཞིན་དུ་བྱང་ཆུབ་སེམས་
འོད་དུ་ཞུའོ། །དེ་ནི་ཟླ་བའི་དཀྱིལ་འཁོར་གྱི་ངོ་བོ་•གྱུར་པར་བསམ་མོ། །
46-623