१२
__ བསྟན་འགྱུར། རྒྱུད། 887g
པ་ཐམས་ཅད་ཀྱི་སེམས་གང་ན་གནས། ནམ་མཁའ་ལ་གནས་སོ། །ནམ་་་
མཁའ་གང་ན་གནས། གང་ན་ཡང་མི་གནས་སོ། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། བཅོམ་ལྡན་འདས་ནི་སྟོན་པ་མི་བསྐྱོད་པ་རྡོ་རྗེ་
འཛིན་པ་ཉིད་ཡིན་ཏེ*། དེའི་དོན་•མདུན་དུ་ཅི་ལྟར་བཤད་པ་བཞིན་དུ་འདིར་
སྦྱར་རོ། །བཤད་པར་བྱ་སྟེ། རྣམ་པར་སྣང་མཛད་ལ་སོགས་པ་འཁོར་གྱི་དེ་་
བཞིན་གཤེགས་པ་ཐམས་ཅད་ཀྱིས་སྟོན་པ་རྡོ་རྗེ་འཛིན་ལ་ཡོན་ཏན་གྱིས་བསྟོད་་་་
པའི་མཚན་བཅོམ་ལྡན་འདས་ཞེས་བརྗོད་ནས་གསོལ་བ་བཏབ་པའོ། །དེ་ལྟར་་
བཅོམ་ལྡན་འདས་ཀྱི་དོན་དུ་གསུངས་སོ།
།དེ་བཞིན་གཤེགས་པ་ཐམས་ཅད་ཀྱི་
སེམས་གང་ན་གནས་ཞེས་པ་ནི། ཅི་ལྟར་སྨོས་པའི་དེ་བཞིན་གཤེགས་པ་ཐམས་
ཅད་ཀྱིས་དེ་བཞིན་གཤེགས་པ་ཐམས་ཅད་ཀྱི་བདག་པོ་སྟོན་པ་རྡོ་རྗེ་འཛིན་ལ་་་
གསོལ་བ་བཏབ་པ་ཡིན་ནོ། །ཅི་ལྟར་ཡིན་ན། དེ་བཞིན་གཤེགས་པ་ཐམས་
ཅད་ཀྱི་དོན་དམ་པ་བྱང་ཆུབ་སེམས་དེ་གང་ན་གནས་པར་སྨོས་སོ། །ནམ་མཁའ་
ལ་གནས་སོ་ཞེས་པ་ནི། མདུན་དུ་སྨོས་པའི་ཚུལ་གྱི་ནམ་མཁའི་རང་བཞིན་མ་
སྐྱེས་པ། དངོས་པོ་མེད་པ། སྟོང་པ་ཡིན་པར་སྨོས་སོ། །གཞན་ཡང་དེ་
བཞིན་གཤེགས་པ་ཐམས་ཅད་ཀྱི་དོན་དམ་པ་བྱང་ཆུབ་སེམས་དེ་ནི་སྔགས་ཐམས་
ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་དང་གཉིས་སུ་མེད་པའི་ངོ་བོའོ། །དེ་
ནི་རང་བཞིན་གྱིས་མ་སྐྱེས་པ་དངོས་པོ་མེད་པ་སྟོང་པ་སྟེ། དོན་དེས་ནམ་མཁའ་
སྟོང་པའི་གནས་ལ་གཉིས་སུ་མེད་པར་གནས་པར་བསྟནཏོ། །དེ་ལྟར་ནམ་་
མཁའ་ལ་གནས་པའི་དོན་དུ་གསུངས་སོ། །ནམ་མཁའ་གང་ན་གནས་ཞེས་པ་ནི།
ཚིག་འདི་ནི་རྣམ་པར་སྣང་མཛད་ལ་སོགས་པ་འཁོར་གྱི་དེ་བཞིན་གཤེགས་པ་་་
ཐམས་ཅད་ཀྱིས་གོང་དུ་སྨོས་པའི་དོན་ཐོས་མ་ཐག་ཏུ་ཐེ་ཚོམ་སྐྱེས་ནས་སྟོན་པ་
46-142