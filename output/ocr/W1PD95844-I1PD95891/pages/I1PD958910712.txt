རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༨ ༣
དོན་གསུངས་པར་བསྟན་ཏོ། །མདོར་བསྡུ་བ་དེ་ལྟར་ཀུན་ཏུ་བཟང་པོས་་
གསུངས་སོའི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་རྡོ་རྗེ་
ས་ཛ་ནའི་བསྒྲུབ་པ་བྱ་བའི་དོན་བཤད་པ་དེ་རྫོགས་མ་ཐག་ཏུ་སྐུ་རྡོ་རྗེ་རྣམ་པར་
སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས།
ཐུགས་རྗེ་ཆེན་པོའི་ཐུགས་བསྐྱེད་ནས་མ་འོངས་པའི་སེམས་ཅན་ཐམས་ཅད་ཀྱི་་
དོན་གྱི་ཕྱིར། གསང་བའི་ཡི་གེ་གསུམ་གྱི་དོན་ཤེས་པར་བསྒོམ་པ་བྱ་བ་དེ་བཤད་
པའི་ཕྱིར། སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ལ་
གསོལ་བ་བཏབ་པ་དེའི་དོན་བསྟན་པར་བྱ་སྟེ། དེ་ནས་བཅོམ་ལྡན་འདས་དེ་་་་
བཞིན་གཤེགས་པ་ཐམས་ཅད་ཀྱིས། ཕྱག་ན་རྡོ་རྗེ་དེ་བཞིན་གཤེགས་པ་ཐམས་་
ཅད་ཀྱི་བདག་པོ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གསང་བའི་
ཡི་གེ་དུ་དང་ལྡན་ན། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དེ་
བཞིན་གཤེགས་པ་ཐམས་ཅད་ཀྱི་གསང་བའི་དམ་ཚིག་ལ་དད་ཅིང་བསྒོམ་པར་་་་་
འགྱུར་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་་
དུ་སྨོས་པའི་རྡོ་རྗེ་ཨ་ཛ་ནའི་བསྒྲུབ་པ་བྱ་བའི་དོན་སྟོན་པ་ཕྱག་ན་རྡོ་རྗེས་བཤད་པ་
དེ་རྫོགས་མ་ཐག་ཏུ་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་གྱིས་ངོ་བོའི་
དེ་བཞིན་གཤེགས་པའི་ཐམས་ཅད་ཀྱིས། མདུན་དུ་སྨོས་པའི་དོན་གྱིས་ཕྱིར་སྟོན་
པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ལ་གསོལ་བ་བཏབ་་
པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ ༎
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ཞེས་པ་ནི། མདུན་དུ་
སྨོས་པའི་སྐུ་རྡོ་རྗེ་རྣམ་པར་སྣང་མཛད་ལ་སོགས་པའི་འཁོར་གྱི་ངོ་བོའི་དེ་བཞིན་
གཤེགས་པ་ཐམས་ཅད་ཡིན་ནོ། །དེ་དག་གི་སྤྱིའི་ཡོན་ཏན་གྱི་བསྟོད་པའི་མཚན་
46-683