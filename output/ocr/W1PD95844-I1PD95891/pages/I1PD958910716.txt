རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لاريا
བཏགས་པའི་དོན་དམ་པའི་དེ་བཞིན་གཤེགས་པ་ཐམས་ཅད་ཀྱི་●ཡེ་ཤེས་རྡོ་རྗེ་དེ་
སྤྱོད་པའི་ངོ་བོ་ཡིན་ནོ། །དེ་ལྟར་སྤྱོད་པའི་རྡོ་རྗེ་སྤྱོད་པས་དོན་དམ་པ་སྐུ་དང་་
གསུང་དང་ཐུགས་རྡོ་རྗེ་གསུམ་དང་།
གཉིས་སུ་མེད་པའི་ངོ་བོ་སངས་རྒྱས་ཀྱི་་་
འབྲས་བུ་དེ་འགྲུབ་པར་འགྱུར་བར་སྨོས་སོ། །དེ་ནི་གཞན་ཡང་ཅི་ལྟར་སྨོས་པའི་
འཁོར་གྱི་དེ་བཞིན་གཤེགས་པ་ཐམས་ཅད་ཀྱིས་མདུན་དུ་སྨོས་པའི་གསང་བའི་ཡི་
གེ་གསུམ་ངེས་པར་བྱ་བའི་ཕྱིར། གསོལ་བ་བཏབ་པ་དེའི་དོན་བསྟན་པར་བྱ་སྟེ།
དེ་བཞིན་གཤེགས་པ་ཐམས་ཅད་ཀྱིས་གསོལ་པ། གསུམ་གང་ལགས་ཞེས་བྱ་བ་ནི།
དེ་བཞིན་གཤེགས་པ་ཐམས་ཅད་ཀྱིས་གསོལ་བ་ནི་དེའི་དོན་བདེ་སྟེ་བཤད་མི་་་
དགོས་སོ། །གསུམ་གང་ལགས་ཞེས་པ་ནི། སྟོན་པ་ཕྱག་ན་རྡོ་རྗེ་མདུན་དུ་
སྨོས་པའི་ཚུལ་གྱིས་གསང་བའི་ཡི་གེ་གསུམ་གང་གང་ཡིན་པ་དེ་གསལ་བར་བཤད་
པར་མཛད་དོ། །ཚུལ་དེ་ལྟར་གསོལ་བ་བཏབ་པར་སྨོས་སོ། །དེ་ལྟར་གསུམ་་
གང་ལགས་ཀྱི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་འཁོར་
གྱི་ངོ་བོ་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པ་དེ་གསན་མ་ཐག་
ཏུ་སྟོན་པ་ཕྱག་ན་རྡོ་རྗེས་གསོལ་བ་བཏབ་པ་དེའི་དོན་བསྟན་པར་བྱ་སྟེ། ཕྱག་
ན་རྡོ་རྗེས་བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་་
དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་དང་། དེ་བཞིན་གཤེགས་པ་
ཐམས་ཅད་ཀྱི་ཐུགས་རྡོ་རྗེ་སྟེ་འདི་གསུམ་མོ། །ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན། ཚིག་འདིའི་དོན་མདུན་དུ་བཤད་པས་བདེ་སྟེ་བཤད་མི་དགོས་
སོ། །ད་ནི་གཞན་ཡང་ཅི་ལྟར་སྨོས་པའི་གསོལ་བ་བཏབ་པའི་དོན་བཤད་པ་དེ་
རྫོགས་མ་ཐག་ཏུ།
སྐུ་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་་
དེ་བཞིན་གཤེགས་པ་ཐམས་ཅད་ཀྱིས་ཐོས་མ་ཐག་ཏུ་ཐུགས་དགྱེས་པ་སྐྱེས་ནས། –
46-687