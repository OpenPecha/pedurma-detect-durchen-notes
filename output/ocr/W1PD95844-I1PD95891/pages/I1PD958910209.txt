クイ
کام
བསྟན་འགྱུར། རྒྱུད། ༼༽ ༨༨7
ཡང་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་གྱི་དུས་སུ་གཡས་ནས་་་་་
བསྐོར་བའི་ཚུལ་གྱིས་ཕྱག་རྒྱ་དགོད་པར་སྨོས་པ་དེ་བཞིན་དུ་འདིར་བསྟན་ཏོ། །
གཞན་ཡང་དཀྱིལ་འཁོར་གྱི་བདག་པོ་གསུང་རྡོ་རྗེ་སྣང་བ་མཐའ་ཡས་ལ་སོགས་
པ་དཀྱིལ་འཁོར་གྱི་ལྷ་ཐམས་ཅད་ཀྱི་ཕྱག་རྒྱ་ཕུན་སུམ་ཚོགས་པ་བསྟན་པར་བྱ་སྟེ།
དཀྱིལ་འཁོར་གྱི་ནང་རེའུ་མིག་དགུའི་བདག་པོ་གསུང་རྡོ་རྗེ་སྣང་བ་མཐའ་ཡས་
བཞུགས་པའི་གནས་ཀྱི་སྟེང་དུ་པད་མ་དམར་པོ་འདབ་བརྒྱད་པ་བྲིའོ། །དེ་ནི་་་
ཕྱིན་ཅི་ལོག་གི་འདོད་ཆགས་མེད་པར་བྱེད་པའོ། །གཞན་ཡང་སོ་སོར་རྟོག་པའི་
ཡེ་ཤེས་ཀྱིས་པད་མ་རཱ་གའི་འོད་ཀྱིས་འབར་བ་དགོད་པར་བྱ་བ་བསྟན་ཏོ། །དེ་
ནས་དཀྱིལ་འཁོར་གྱི་བདག་པོ་གསུང་རྡོ་རྗེ་སྣང་བ་མཐའ་ཡས་ཀྱི་མདུན་གྱི་རེའུ་་་
མིག་ལ་དུས་འདིར་རྡོ་རྗེ་མི་བསྐྱོད་པའི་གནས་ཀྱི་གདན་གྱི་སྟེང་དུ། ཐུགས་ཀྱི་་་
དཀྱིལ་འཁོར་གྱི་དུས་སུ་རྡོ་རྗེ་རྩེ་ལྔ་བྲི་བར་སྨོས་པ་དེ་བཞིན་དུ་དུས་འདིར་དགོད་
པར་བྱའོ། །བསྟན་པར་བྱ་སྟེ། རྡོ་རྗེ་མི་བསྐྱོད་པ་ལ་སོགས་པ་དཀྱིལ་འཁོར་
གྱི་ངོ་བོའི་ལྷ་ཐམས་ཅད་ཀྱི་ཕྱག་རྒྱ་དགོད་པར་བྱ་བ་ནི་ཐུགས་ཀྱི་དཀྱིལ་འཁོར་་
དང་། སྐུའི་དཀྱིལ་འཁོར་གྱི་དུས་སུ་ཆོ་གའི་ཚུལ་གྱི་དོན་ཇི་ལྟར་སྨོས་པ་དེ་་
བཞིན་དུ་དུས་འདིར་བསྟན་ཏོ། །གཞན་ཡང་དཀྱིལ་འཁོར་གྱི་བདག་པོ་ལ་་
སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་ཕྱག་རྒྱ་སོ་སོའི་བསྐྱེད་པའི་སྔགས་ཀྱི་ས་
བོན་ཡིག་འབྲུ་ཕྱག་རྒྱར་མིང་བཏགས་པ་དེ་གདན་གྱི་སྟེང་དུ་རིམ་པ་མ་ནོར་བར་་
དགོད་པར་བྱ་བ་ཡང་མི་འགལ་ལོ། །སྔགས་ཀྱི་ས་བོན་ཡིག་འབྲུ་དེ་དག་ཐམས་་
ཅད་སྐུའི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་དུས་འདིར་བསྟན་ཏོ། །
དང་པོ་གསུང་རྡོ་རྗེ་སྣང་བ་མཐའ་ཡས་ཀྱི་སྔགས་ཀྱི་ས་བོན་ཡིག་འབྲུ་ཨ་དཀར་པོ་
དགོད་པར་བྱའོ། །གཞན་ཡང་ཚུལ་ཇི་ལྟར་སྨོས་པར་ཤེས་པར་བྱའོ། །གཞན་
46-180