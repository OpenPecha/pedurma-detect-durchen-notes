موم
བསྟན་འགྱུར། རྒྱུད།
か
པར་བྱ་སྟེ། རྗེས་སུ་གནང་བ་ཐོབ་སྟེ་ནས། །ཡོལ་བའི་ཕྱི་རོལ་ཏུ་དབང་བསྐུར་
བའི༑ །སྐལ་བར་ལྡན་པའི་སློབ་མས་ཡོན་ཕུལ་ནས། །རྣམ་པར་སྣང་མཛད་
ཀྱི་གཟུགས་སུ་དམིགས་ཏེ། ཨ་ཁཾ་བཱི་ར་ཧཱུཾ་ཞེས་བྱ་བའི་སྔགས་བཟླས་ཏེ་གདོང་
གཡོགས་བཅིངས་ཏེ། མེ་ཏོག་གི་འཕྲེང་བ་འཛིན་པ་ལ་ལས་ཐམས་ཅད་པའི་
སྔགས་བཟླས་པའི་ཆུས་བསངས་ཏེ། དཀྱིལ་འཁོར་དུ་འཇུག་པར་བྱ་བའི་ཕྱིར།
ཁྱོད་སུ་ཡིན་གང་ལ་དགའ་ཞེས་དྲི་བར་བྱའོ། །དེས་ཀྱང་བདག་ནི་སྐལ་བ་དང་་
ལྡན་པ་སྟེ་བདེ་བ་ཆེན་པོ་ལ་དགའ་འོ་ཞེས་བརྗོད་པར་བྱའོ། །དེའི་རྗེས་ལ་ཨོཾ་་་
སརྦ་ཡོ་ག་ཙིཏྟ་ཨུད་པཱ་ཏ་ཡཱ་མི་ཞེས་བྱ་བས་རྣལ་འབྱོར་གྱི་སེམས་བསྐྱེད་པར་བྱའོ། །
དེ་ནས་ཨོཾ་སུ་ར་ཏེ་ས་མ་ཡ་སཾ་ཧོ་སིད་དྷ་བཛྲ་ཡ་ཐཱ་སུ་ཁཾ་ཞེས་བྱ་བ་འདིས་མེ་ཏོག་་
གི་འཕྲེང་བ་དང་བཅས་པའི་རྡོ་རྗེ་སྙིང་གར་བཞག་པར་བྱའོ། །དེ་ནས་སྔར་་་་་
བསྟན་པའི་ཡི་གེ་ལྔས་ཡོལ་བ་ནས་ནང་དུ་བཅུག་ལ་འདི་སྐད་བརྗོད་དོ། །དེང་་
ངས་རྡོ་རྗེ་ཡེ་་་་
ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱིས།
ཤེས་དེ་བསྐྱེད་པར་བྱ་ཡིས། ཡེ་ཤེས་གང་གིས་དེ་བཞིན་གཤེགས་པའི་ཡེ་ཤེས་ཀྱང་
ཐོབ་པར་འགྱུར་ན། དངོས་གྲུབ་གཞན་ལྟ་སྨོས་ཀྱང་ཅི་དགོས། ཁྱོད་ཀྱིས་དཀྱིལ་་
འཁོར་ཆེན་པོ་མ་མཐོང་བ་རྣམས་ཀྱི་མདུན་དུ་མ་སྨྲ་ཤིག །དམ་ཚིག་ཉམས་པར་
གྱུར་ཏ་རེ་ཞེས་བརྗོད་དོ། ། དེ་ནས་སྤྱི་བོར་རྡོ་རྗེ་བཞག་ལ་འདི་སྐད་ཅེས་བརྗོད་
པར་བྱའོ། །འདི་ནི་རྡོ་རྗེའི་དམ་ཚིག་སྟེ། འགའ་ཞིག་ལ་སྨྲས་ན་གླད་པ་་
འགས་པར་འགྱུར་རོ། །རྡོ་རྗེ་སེམས་དཔའ་དེང་ཁྱོད་ཀྱིས། ། །སྙིང་ལ་ཡང་དག་
ཞུགས་པར་གྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་
གཤེགས༑ །ཞེས་བརྗོད་ནས་མནའ་བསྒག་པར་བྱ་སྟེ། ཙན་དན་དང་གུར་གུམ་
ལ་སོགས་པ་བསྲེས་པའི་ཆུ་ལ། ཨོཾ་བཛྲ་ཨ་མྲི་ཏ་ཨུ་ཏ་ཀ་ཋ་ཞེས་བྱ་བ་འདིས་ལན་་
46-910