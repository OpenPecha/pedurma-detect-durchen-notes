བསྟན་འགྱུར།། རྒྱུད། ༼ ༨༨37
དོན་དམ་པ་ཆོས་ཐམས་ཅད་ཀྱི་རང་བཞིན་གྱི་ངོ་བོ་བྱང་ཆུབ་སེམས་ཀྱི་དོན་ཅི་་་་་
ལྟར་ལེའུ་གཉིས་པའི་ནང་ནས་དོན་དམ་པ་བྱང་ཆུབ་སེམས་ཀྱི་ཚུལ་གྱི་དོན་སྨོས་པ་
དེ་བཞིན་དུ་དུས་འདིར་བཤད་པ་དེ་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་
བཞིན་གཤེགས་པ་ཐམས་ཅད་ཀྱི་•བདག་པོས། དེ་བཞིན་གཤེགས་པ་ཐམས་
ཅད་ལ་འདི་སྐད་གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་
ཅད་དེ་སྐད་མ་གསུང་ཞིག་དེ་ཅིའི་ཕྱིར་ཞེ་ན་ཆོས་ཐམས་ཅད་ནི་ནམ་མཁའི་རྡོ་་
རྗེའི་དམ་ཚིག་དང་མཚུངས་པའི་ཕྱིར་གཟུགས་ཀྱི་ཕུང་པོ་མ་ཡིན་ཚོར་བའི་ཕུང་
པོ་མ་ཡིན་སྐྱེ་མཆེད་མ་ཡིན་ནོ་དེ་བཞིན་དུ་འདོད་ཆགས་མ་ཡིན་ཞེ་སྡང་མ་ཡིན་
གཏི་མུག་མ་ཡིན་ཆོས་མ་ཡིན་པ་ཡང་མ་ཡིན་ནོ། །ཞེས་བྱ་བའི་སྒྲ་བཤད་པར་བྱ་
སྟེ་ཅི་ལྟར་ཡིན་ན་དེ་ནས་ནི་མདུན་དུ་སྨོས་པའི་འཁོར་ཐམས་ཅད་ཀྱི་ངོ་བོ་གྲངས་
མེད་པ་དེ་བཞིན་གཤེགས་པ་ཐམས་ཅད་རྡོ་རྗེ་བཙུན་མོའི་བྷ་ག་ནས་ཕྱུང་མ་ཐག་
ཏུ་ཅི་ལྟར་གསོལ་བ་བཏབ་པ་དེ་གསན་མ་ཐག་ཏུ་སྟོན་པ་ཕྱག་ན་རྡོ་རྗེ་དེ་བཞིན་་
གཤེགས་པ་ཐམས་ཅད་ཀྱི་བདག་པོ་དེས་འོག་ནས་འབྱུང་བའི་ཚིག་གི་དོན་བཤད་
པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ༎
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ་ནི་དེའི་དོན་
བཤད་པས་བདེ་སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ལ་
འདི་སྐད་ཅེས་གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་་་
ཅད་ལ་དེ་སྐད་མ་གསུང་ཞིག་ཅེས་པ་ནི་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་
ཐམས་ཅད་ཀྱི་བདག་པོ་དེས་འཁོར་གྱི་ངོ་བོ་དེ་བཞིན་གཤེགས་པ་གྲངས་མེད་པ་
གསོལ་བ་འདེབས་མཁན་དེ་དག་ཐམས་ཅད་ལ་བཅོམ་ལྡན་འདས་ཡིན་པར་ཡོན་
ཏན་གྱི་བསྟོད་པར་བྱ་བའི་མཚན་བརྗོད་ནས་མ་གསུང་ཞིག་ཏུ་མིང་བཏགས་པ་
46-740