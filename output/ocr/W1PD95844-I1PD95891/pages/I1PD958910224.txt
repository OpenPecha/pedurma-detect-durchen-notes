རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१९५
ཐམས་ཅད་ཀྱི་གནས་སུ་སྤྲིན་བཀོད་པ་གྲངས་མེད་པ་ཁྱབ་པར་སྤྲོ་བར་མཛད་དོ། །
དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པར་ཐམས་ཅད་བྱིན་གྱིས་
བརླབ་པར་མཛད་དོ། །སེམས་ཅན་དེ་དག་ཐམས་ཅད་ཀྱིས་འདོད་ཆགས་དང་་
ཞེ་སྡང་ལ་སོགས་པ་ཉོན་མོངས་པ་ཐམས་ཅད་ཀྱི་དབང་གིས་སྡིག་པ་བཅོམ་པར་་་
གྱུར་ཏོ། །བསྟན་པར་བྱ་སྟེ། དེ་ལྟར་བྱིན་གྱིས་བརླབ་པར་མཛད་པའི་འོག་ཏུ།
ཚུལ་ཇི་ལྟར་སྨོས་པའི་དཀྱིལ་འཁོར་གྱི་ལྷ་སྤྲིན་བཀོད་པ་གྲངས་མེད་པ་མ་ལུས་པ་་
ཀུན་སྤྲོ་བའི་གནས་སུ་སླར་བསྡུ་བར་མཛད་དོ། །ཇི་ལྟར་སྨོས་པའི་སྤྲོ་བ་དང་།
སེམས་ཅན་བྱིན་གྱིས་བརླབ་པ་དང༌་། སླར་བསྡུ་བ་མཛད་པའི་དོན་དེ་ཏིང་ངེ་
འཛིན་དུ་སྨོས་སོ། །བཤད་པར་བྱ་སྟེ། སྟོན་པ་ཕྱག་ན་རྡོ་རྗེ་ཏིང་ངེ་འཛིན་
མཛད་པའི་དུས་སུ་ཐུགས་རྩེ་གཅིག་པར་གྱུར་པས་གནས་པའོ། །དོན་དེས་་
སྙོམས་པར་ཞུགས་པར་སྨོས་སོ། །མདོར་བསྡུ་བ་དེ་ལྟར་དཀྱིལ་འཁོར་ཐམས་
ཅད་ཀྱི་འཁོར་འབྱུང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཀྱི་
དོན་དུ་གསུངས་སོ། །དཀྱིལ་འཁོར་ཐམས་ཅད་ཀྱི་སྐུ་དང་། གསུང་དང་
ཐུགས་ཀྱི་གསང་བ་འདི་ཉིད་ཀྱི་སྐུ་དངང་། གསུང་དང་ཐུགས་རྡོ་རྗེ་ལས་ཕྱུང་ངོ་། །
ཞེས་བྱ་བ་ནི། དཀྱིལ་འཁོར་ཐམས་ཅད་ཀྱི་སྐུ་དང་། གསུང་དང་ཐུགས་
ཀྱི་གསང་བ་ནི། གོང་དུ་སྨོས་པའི་དཀྱིལ་འཁོར་ཐམས་ཅད་ཀྱི་བདག་པོ་ཀུན་
འཁོར་ཐམས་ཅད་དང་བཅས་པ་དེ་དག་མ་ལུས་པ་ཀུན་ནི་དོན་དམ་པར་དེ་བཞིན་
གཤེགས་པ་ཐམས་ཅད་ཀྱི་སྐུ་དང་། གསུང་དང་ཐུགས་རྡོ་རྗེ་གསུམ་གཉིས་སུ་་་་
མེད་པ་ཡེ་ཤེས་ཀྱི་ངོ་བོ་ཡིན་ཏེ། དེ་ནི་བླ་ན་མེད་པའི་འབྲས་བུ་ཚུལ་ཅི་ལྟར་སྨོས་
པའི་གསང་བའི་ངོ་བོ་ཡིན་ནོ། །དེ་ལྟར་དཀྱིལ་འཁོར་ཐམས་ཅད་ཀྱི་སྐུ་དང་་
གསུང་དང་། ཐུགས་གསང་བའི་དོན་དུ་གསུངས་སོ། །འདི་ཉིད་ཀྱི་སྐུ་དང་
46-195