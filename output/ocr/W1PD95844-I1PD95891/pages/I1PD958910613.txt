५१०
བསྟན་འགྱུར། རྒྱུད། ༨༨©
དེའི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་
ཅད་ཀྱི་བདག་པོས་ཡང་དེ་བཞིན་གཤེགས་པས་ཐམས་ཅད་ཀྱི་སྐུ་དང་གསུང་དང་
ཐུགས་རྡོ་རྗེ་གསང་བའི་རྡོ་རྗེ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་་
ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་
མདུན་དུ་སྨོས་པ་ཐུགས་རྡོ་རྗེ་མི་བསྐྱོད་པའི་དམ་ཚིག་གི་བསྒྲུབ་པ་བྱ་བའི་དོན་་
ད་པར་མཇད་པའི་འག
བཤད་པར་མཛད་པའི་འོག་ཏུ། ཇི་ལྟར་མོས་པའི་ཚུལ་ནི། དེ་བཞིན་་
གཤེགས་པ་ཐམས་ཅད་ཀྱི་གསང་བའི་རྡོ་རྗེའི་ངོ་བོར་མཚན་བཏགས་པ་སྐུ་ཕྱག་རྒྱ་
གཉིས་སུ་མེད་པའི་གཟུགས་བསྒོམ་པས། བསྒྲུབ་པ་བྱ་བ་དེའི་དོན་བཤད་པར་་
བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ་ནི།
དེའི་
དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །ཡང་དེ་བཞིན་
གཤེགས་པ་ཐམས་ཅད་ཀྱི་གསང་བའི་རྡོ་རྗེ་ཞེས་པ་ནི། འོག་ནས་འབྱུང་བའི་
ཚུལ་ལ་སྨོས་སོ། །དེ་ལྟར་ཡང་དེ་བཞིན་གཤེགས་པ་ཐམས་ཅད་ཀྱི་གསང་བའི་
རྡོ་རྗེ་འདིའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་
བོར་ཅིག་•པར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་
དང་གཉིས་སུ་མེད་པའི་ངོ་བོ། བསྒྲུབ་པ་པོས་རིགས་ལྔའི་དེ་བཞིན་གཤེགས་
པའི་ནང་ན་གང་ལ་མོས་པ་དེ་འོག་ནས་འབྱུང་བའི་ཚུལ་དུ་བསྒོམ་པར་བྱ་བར་་
སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །
རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་་
དང་། གསུམ་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །དེ་
46-584