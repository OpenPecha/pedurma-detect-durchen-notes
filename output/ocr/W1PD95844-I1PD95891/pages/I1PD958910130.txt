རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
201
པ་པོས་ནི་རྟག་ཏུ་མཐོང་། །སངས་རྒྱས་བྱང་ཆུབ་སེམས་དཔའ་རྣམས། །བྱེ་་
བྲག་རྣམ་པ་གཉིས་སུ་མཐོང་། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། བསྒྲུབ་པ་པོས་མདུན་དུ་སྨོས་པའི་ཚུལ་དུ་བསམ་གཏན་དང་བཟླས་པ་
ཕྱིན་ཅི་ལོག་གི་རྣམ་པར་རྟོག་པ་སྤངས་ནས་སེམས་བརྟན་པ་བསྐྱེད་དེ་ནམ་ཕྱེད་་་
ཙམ་དུ་བྱའོ། །དེའི་འོག་ཏུ་དཀྱིལ་འཁོར་བྲི་བའི་ས་གཞིའི་དབུས་སུ་སྟན་བདེ་བ་
འཇམ་པ་ལ་ཤར་ཕྱོགས་སུ་སྔས་བསྟན་ཏེ། བློ་གཡས་པས་ཉལ་ཏེ། དེ་ཡང་་་
སྒྲུབ་པ་བྱས་པའི་དུས་སུ་དང་པོ་དཀྱིལ་འཁོར་གྲུ་བཞི་པ་བདུད་རྩི་ལྔས་བསྐུ་བ་བྱའོ།
དེའི་སྟེང་དུ་མདུན་དུ་སྨོས་པའི་ཆོ་གས་ཉལ་ལོ། །གཞན་ཡང་སྒྲུབ་པ་པོས་ཅི་་་་
ལྟར་སྨོས་པའི་ཚུལ་གྱི་ཏིང་ངེ་འཛིན་དང་བཟླས་པའི་དུས་བརྟག་ཏུ་བྱ་ཞིང་ཉལ་ལོ། །
ཚུལ་དེ་ལྟར་ཉལ་ནས་གཉིད་ཀྱིས་ལོག་པའི་དུས་སུ་འོག་ནས་འབྱུང་བའི་བྱེ་བྲག་་་
གཉིས་སུ་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ལ་སོགས་པ་རིགས་ལྔའི་བྱེ་བྲག་གི་
སངས་རྒྱས་སྨོས་པའི་ནང་ནས་གང་རུང་བའི་སྐུ་ཕྱག་རྒྱའི་གཟུགས་མཐོང་བ་ཡིན་
ནོ༑ །གཞན་ཡང་དེའི་དུས་སུ་ཕྱག་ན་རྡོ་རྗེ་ལ་སོགས་པ་རིགས་གསུམ་གྱི་བྱེ་བྲག་
གི་●བྱང་ཆུབ་སེམས་དཔའ་བརྒྱད་སྨོས་པ་དེའི་ནང་ནས་གང་ཡང་རུང་བའི་• ཕྱག་
རྒྱའི་གཟུགས་མཐོང་བར་བསྟན་ཏོ། །ད་ནི་མདུན་དུ་སྨོས་པའི་ཚུལ་གྱི་རྨི་ལམ་་་
མཐོང་བའི་འབྲས་བུར་འགྱུར་བར་བསྟན་པར་བྱ་སྟེ།
དེ་ལ་འདི་ནི་རྨི་ལམ་གྱི་
དམ་ཚིག་ཆེན་པོའོ། །བྱང་ཆུབ་ཡེ་ཤེས་མཆོག་ཐོབ་པས། །སངས་རྒྱས་འོད་
དང་ལྡན་པ་མཐོང་། །སངས་རྒྱས་ལོངས་སྤྱོད་རྫོགས་པའི་སྐུ། །བདག་ཉིད་
འདྲ་ཞིང་བདག་མེད་མཐོང་། །ཞེས་བྱ་བའི་དོན་བཤད་པར་བྱ་སྟེ། ཅི་ལ་
འདི་ནི་རྨི་ལམ་གྱི་དམ་ཚིག་ཆེན་པོ་ནི། བསྒྲུབ་པ་པོས་མདུན་དུ་སྨོས་པའི་ཚུལ་་
དུ་དམ་ཚིག་ཆེན་པོར་མིང་བཏགས་པ་ཏིང་ངེ་འཛིན་དང་བཟླས་པའི་དུས་རྟག་ཏུ་
46-101