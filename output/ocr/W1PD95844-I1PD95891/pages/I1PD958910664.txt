རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७३५
དབུས་གནས་སུ་ཟླུམ་པོའི་ཚུལ་དུ་དཀྱིལ་འཁོར་ངོ་བོར་མིང་བཏགས་པར་གྱུར་་
པར་བསམ་མོ། །གཞན་ཡང་སྙིང་པོའི་སྔགས་ས་བོན་ཡིག་འབྲུ་ཁཾ་དེས་བྱིན་གྱིས་
བརླབས་པས་ཆོས་ཀྱི་དབྱིངས་ཀྱི་ཡེ་ཤེས་རྡོ་རྗེར་སྦྱོར་བའི་སྟོབས་ཀྱིས་ཐབས་ཀྱིས་
རུས་པ་ཕྱེ་བར་བྱས་པ་དེ་ནི་མདུན་དུ་སྨོས་པའི་ཤའི་དཀྱིལ་འཁོར་གྱི་ཕྱི་རོལ་ཏུ།
ཟླུམ་པོའི་ཚུལ་ཏུ་དཀྱིལ་འཁོར་གྱི་ངོ་བོར་མིང་བཏགས་པར་གྱུར་པར་བསམ་མོ། །
གཞན་ཡང་སྙིང་པོ་སྔགས་ཀྱི་ས་བོན་ཡིག་འབྲུ་ཧྲི་དེས་བྱིན་བརླབས་པས་སོ་སོར་་་
རྟོག་པའི་ཡེ་ཤེས་རྡོ་རྗེར་སྦྱོར་བའི་སྟོབས་ཀྱི་ཐབས་ཀྱིས་ཁྲག་ཕྱེ་བར་བྱས་པ་དེ་ནི་
རུས་པའི་དཀྱིལ་འཁོར་གྱི་ཕྱི་རོལ་དུ་ཟླུམ་པོའི་ཚུལ་དུ་དཀྱིལ་འཁོར་གྱི་ངོ་བོར་མིང་
བཏགས་པར་གྱུར་པར་བསམ་མོ། །མདོར་བསྡུ་བ་དེ་ལྟར་ཧཱུཾ་ཧྲི་ཁཾ། ཤ་རུས་་
ལ་སོགས་པའི་དཀྱིལ་འཁོར་ནི། ནམ་མཁའི་དབྱིངས་ཀྱི་དབུས་གནས་སུ་བསམ་
མོའི་དོན་དུ་གསུངས་སོ། །སྐུ་དང་གསུང་ཐུགས་གསུམ་སྙིང་པོ་རྡོ་རྗེ་སེམས་་
དཔའ་བསྒོམ་པར་བྱ་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ་འདིར་
བཤད་མི་དགོས་སོ། །ད་ནི་གཞན་ཡང་མདུན་དུ་སྨོས་པའི་ཚུལ་དུ་ཤ་དང་རུས་་
པ་དང་ཁྲག་དང་། དེ་ལྟར་དམ་རྫས་ཀྱི་དཀྱིལ་འཁོར་གསུམ་དུ་གྱུར་པར་བྱས་པ་
དེ་བཟའ་བར་བྱ་བའི་ཕྱིར་ཁྲོ་བོ་རྡོ་རྗེ་མཁའ་འགྲོའི་སྐུ་ཕྱག་རྒྱ་བསྐྱེད་ནས་བསྒོམ་་
པར་བྱ་བ་དེའི་དོན་བསྟན་པར་བྱ་སྟེ། དྲག་པོ་མི་སྡུག་ཁྲོས་པ་ནི། ། ཨུད་པལ་
སྔོན་པོའི་ཁ་དོག་འདྲ། །ཕྱག་བཞི་པ་ནི་ཆོ་ག་བཞིན། །ཕྱག་ན་བན་ད་་
བསྣམས་པར་བསྒོམ། _ །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན།
དྲག་པོ་མི་སྡུག་འཇིགས་པ་ནི། །ཨུད་པལ་སྔོན་པོའི་ཁ་དོག་འདྲ་ནི། མདུན་
དུ་སྨོས་པའི་ཚུལ་དུ་རྡོ་རྗེ་སེམས་དཔའ་དང་གཉིས་སུ་མེད་པའི་ང་རྒྱལ་དུ་བསྒོམ་
པས་མི་གཡོ་བའི་ཚུལ་གྱིས་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ།
46-635