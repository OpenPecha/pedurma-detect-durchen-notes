५१०
___ བསྟན་འགྱུར།། རྒྱུད། ༼༽ ༨༨ne67
ཤེས་ཀྱི་དངོས་གྲུབ་བླ་ན་མེད་པའི་འབྲས་བུ་དེ་ནི་མདུན་དུ་སྨོས་པའི་ཆོས་རྡོ་རྗེའི་
ངོ་བོ་ཡིན་ནོ། །མི་ཤེས་པ་ནི་མདུན་དུ་སྨོས་པའི་དོན་གྱི་ངོ་བོ་ཆོས་རྡོ་རྗེ་དེ་ཉིད་
ཀྱི་དོན་དེ་ཁྱེད་ཐམས་ཅད་ཀྱིས་མ་རྟོགས་པས་མི་ཤེས་པ་ཡིན་ནོ། །དེའི་ཕྱིར་་་་
གསང་བའི་ཡི་གེའི་ཚིག་དུས་འདིར་མདུན་དུ་སྨོས་པའི་བླ་ན་མེད་པའི་འབྲས་བུའི་
དོན་མི་མཁྱེན་བཞིན་དུ་ཁྱེད་དེ་བཞིན་གཤེགས་པ་ཐམས་ཅད་ཀྱིས་འཆད་པར་་་་་
མཛད་པ་ནི་མི་རིགས་པ་ཡིན་པར་སྨོས་སོ། །མདོར་བསྡུ་བ་དེ་ལྟར། དེ་ཅིའི་
ཕྱིར་ཞེ་ན། དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཆེན་པོའི་བདག་ཉིད་འདི།
ཆོས་རྡོ་རྗེའི་དེ་ཁོ་ན་ཉིད་མངོན་པར་མི་ཤེས་ནས་གསང་བའི་ཡི་གེ་རྣམས་འཆད་་
དམ་ཇི་སྙམ་དུ་སེམས་པ་ཡང་མཆིས་སོའི་དོན་དུ་གསུངས་སོ། །ད་ནི་གཞན་ཡང་
བྱང་ཆུབ་སེམས་དཔའ་འཇམ་དཔལ་ལ་སོགས་པ་བྱང་ཆུབ་སེམས་དཔའ་ཐམས་་་
ཅད་ཀྱིས་ཐེ་ཙོམ་དྲིས་པ་དེ་གསན་མ་ཐག་ཏུ། རྣམ་པར་སྣང་མཛད་ལ་སོགས་་་
པའི་དེ་བཞིན་གཤེགས་པ་ཐམས་ཅད་ཀྱིས་ཐེ་ཙོམ་དྲི་བ་དེ་སླར་བསལ་བའི་དོན་་་
བསྟན་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་་
ཀྱི་བདག་པོས། བྱང་ཆུབ་སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །
སྡོད་ཅིག་བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་ཁྱེད་རྣམས་དང་།
བདག་གཅིག་དེ་བཞིན་གཤེགས་པ་ཐམས་ཅད། སྐུ་དང་གསུང་དང་ཐུགས་རྡོ་
རྗེ་ཡང་བའི་ཡི་གེ་ཐོབ་པ་ཡང་སྐུ་དང་གསུང་དང་ཐུགས་ཀྱི་བྱང་ཆུབ་མི་ཤེས་སོ། །
དེ་ཅིའི་ཕྱིར་ཞེ་ན། ངོ་བོ་ཉིད་མེད་པའི་ཡི་གེ་ལས་བྱུང་བའོ། །སྐྱེ་བ་མེད་
པའི་རྡོ་རྗེ་མངོན་པར་བྱང་ཆུབ་པ་ནི་རིགས་ཀྱི་བུ་སེམས་ཅན་ཆེན་པོ་རུ་འདུས་པ་
ཁོངས་སུ་གཏོགས་པ་ཅི་སྙེད་ཡོད་པ་དེ་དག་ཐམས་ཅད་བྱང་ཆུབ་ལ་གནས་པའི་
སངས་རྒྱས་རྡོ་རྗེའོ། །ཅིའི་ཕྱིར་ཞེ་ན། སྐུ་དང་གསུང་དང་ཐུགས་རྡོ་རྗེ་འོའི་་
46-534