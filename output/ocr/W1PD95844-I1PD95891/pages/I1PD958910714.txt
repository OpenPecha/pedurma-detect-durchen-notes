རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५५
པར་འགྱུར་ཞེས་པ་ནི། དམ་ཚིག་ཏུ་མིང་བཏགས་པ་མདུན་དུ་སྨོས་པའི་དོན་
དམ་པ་དེ་བཞིན་གཤེགས་པ་ཐམས་ཅད་ཀྱི་གསང་བའི་ཡི་གེ་དེ་ནི་སྐུ་དང་གསུང་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་སངས་རྒྱས་ཀྱི་འབྲས་བུ་ནི་
དེ་འགྲུབ་པ་ཡིན་ནོ། །དོན་དེས་འགྲུབ་པའི་དམ་ཚིག་ཏུ་སྨོས་སོ། །དོན་
གཞན་ནི་བདེ་སྟེ་བཤད་མི་དགོས་སོ། ། །དེ་བཞིན་གཤེགས་པ་ཐམས་ཅད་ཀྱི་
གསང་བའི་དམ་ཚིག་འདི་ལ་སྒོམ་ཞིང་དད་པར་འགྱུར་གྱི་དོན་དུ་གསུངས་སོ། །
ད་ནི་གཞན་ཡང་སྐུ་རྡོ་རྗེ་རྣམ་པར་སྣང་མཛད་ལ་སོགས་པས་འཁོར་གྱི་ངོ་བོའི་དེ་
བཞིན་གཤེགས་པ་ཐམས་ཅད་ཀྱིས་ཅི་ལྟར་སྨོས་པའི་དོན་གྱི་ཕྱིར་གསོལ་བ་བཏབ་
པ་དེ་གསན་མ་ཐག་ཏུ། སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་
ཀྱི་བདག་པོ་དེས་གསོལ་བ་བཏབ་པ་དེའི་དོན་བཤད་པར་མཛད་པ་དེ་བསྟན་པར་
བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
དེ་བཞིན་གཤེགས་པ་དེ་དག་ཐམས་ཅད་ལ་འདི་སྐད་ཅེས་གསུངས་སོ། །བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་གསང་བའི་ཡི་གེ་གསུམ་དང་ལྡན་
ན༑ བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དེ་བཞིན་གཤེགས་པ་
ཐམས་ཅད་ཀྱི་སྤྱོད་པའི་རྡོ་རྗེ་ལ་དད་ཅིང་བསྒོམ་པར་འགྱུར་རོ། །ཞེས་བྱ་བའི་་
སྒྲ་བཤད་པར་བྱ་སྟེ། དེ་ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་•དོན་
གྱི་ཕྱིར་སྐུ་རྣམ་པར་སྣང་མཛད་ལ་སོགས་པའི་འཁོར་གྱི་ངོ་བོའི་དེ་བཞིན་གཤེགས་
པ་ཐམས་ཅད་ཀྱི་གསོལ་བ་བཏབ་པ་དེ་གསན་མ་ཐག་ཏུ་སྟོན་པ་ཕྱག་ན་རྡོ་རྗེ་དེ་་་
བཞིན་གཤེགས་པ་ཐམས་ཅད་ཀྱི་བདག་པོ་དེ་གསོལ་བ་བཏབ་པའི་དོན་དེ་བཤད་
པར་བརྩམས་པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་དེ་བཞིན་གཤེགས་པ་
46-685