२१२
བསྟན་འགྱུར། རྒྱུད། ༨༨
བསྟན་པར་བྱ་སྟེ། མདུན་དུ་སྨོས་པའི་འཇིག་རྟེན་གྱི་ཁམས་ཐམས་ཅད་ན་་་
གནས་པའི་སེམས་ཅན་དེ་དག་ཐམས་ཅད་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའི་ཆོ་
འཕྲུལ་གྱི་བྱེ་བྲག་སྣ་ཚོགས་སྤྲུལ་པས་བྱིན་གྱིས་བརླབ་པར་བྱའོ།
།དེ་བྱིན་གྱིས་
བརླབ་པ་བྱས་པས་བསོད་ནམས་ཀྱི་ཕུང་པོའི་ངོ་བོར་འགྱུར་རོ།
།དེ་ལྟར་བྱས་
པའི་འོག་ཏུ་བསྒྲུབ་པ་པོས་ཚུལ་ཅི་ལྟར་སྨོས་པའི་བླ་ན་མེད་པའི་བྱང་ཆུབ་ཀྱི་་
འབྲས་བུ་ཐོབ་པར་འགྱུར་བར་བསྟན་ཏོ། །མདོར་བསྡུ་བ་དེ་ལྟར་མི་སྣང་བའི་
དོན་དུ་གསུངས་སོ། །རྡོ་རྗེ་སྐུའི་བཀའ་བཞིན་དུ། །དཀྱིལ་འཁོར་དག་གིས་
ཐམས་ཅད་འགྲུབ་ཅེས་པ་ནི། མདུན་དུ་སྨོས་པའི་ཆོ་གའི་ཚུལ་གྱིས་དགུག་པར་
བྱ་བ་དང་། རྡོ་རྗེའི་སྟོབས་བསྒྲུབ་པར་བྱ་བ་དང་། རྡོ་རྗེ་བརྩོན་འགྲུས་ཀྱིས་
བསྒྲུབ་པ་བྱ་བ་དང་། མི་སྣང་བའི་བསྒྲུབ་པ་བྱ་བ་ལ་སོགས་པ་སྐུ་རྡོ་རྗེ་རྣམ་པར་
སྣང་མཛད་ཀྱི་བཀའ་བྱུང་མ་ཐག་ཏུ། བསྒྲུབ་པ་ཐམས་ཅད་ཀྱི་འབྲས་བུ་འགྲུབ་
པར་ཇི་ལྟར་སྨོས་པ་དེ་བཞིན་དུ་གོང་དུ་སྨོས་པའི་རྡུལ་ཚོན་གྱི་དཀྱིལ་འཁོར་གྱི་་་་་
ནང་དུ་བྱས་པས་འགྲུབ་པར་འགྱུར་བར་བསྟན་ཏོ། །དེ་ལྟར་རྡོ་རྗེ་སྐུའི་བཀའ་་་
བཞིན་དུ། །དཀྱིལ་འཁོར་དག་གིས་ཐམས་ཅད་འགྲུབ་ཀྱི་དོན་དུ་གསུངས་སོ། །
བཤང་གཅི་དང་ནི་ཤ་ཆེན་རྣམས། །ཆ་ནི་མཉམ་པར་བྱས་ནས་སུ།
།ཁམ་་
པོར་སྦྱར་མར་བཞག་ན་ནི། །སངས་རྒྱས་ཀུན་དང་ལྷན་ཅིག་འཁོད། །ཅེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། གོང་དུ་སྨོས་པའི་དགུག་པའི་་་
སྒྲུབ་པ་བྱ་བའི་དུས་དང་། རྡོ་རྗེ་སྟོབས་ཀྱིས་བསྒྲུབ་པ་དང་། རྡོ་རྗེ་བརྩོན་
འགྲུས་ཀྱི་བསྒྲུབ་པ་བྱ་བ་དང་། མི་སྣང་བའི་བསྒྲུབ་པ་བྱ་བའི་དུས་སུ། དེ་
བསྒྲུབ་པ་བྱ་བའི་དམ་རྫས་བསྒྲུབ་པ་པོས་བཤང་གཅི་བླང་བ་དང་། དེ་བཞིན་དུ་
ཕྱིའི་དམ་རྫས་ཤ་ཆེན་བླངས་ལ། དེ་ཆ་མཉམ་པ་ཞེས་པ། སྲང་ཕྱེད་ཕྱེད་
46-282