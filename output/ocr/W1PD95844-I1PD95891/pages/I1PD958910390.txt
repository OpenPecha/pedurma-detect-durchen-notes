རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३७१
ནང་དུ་སྔར་སྨོས་པའི་དམ་རྫས་དང་། དེ་བཞིན་དུ་ཕྱིའི་རྫས་དྲི་དང་ལྡན་པ་་་་
ཐམས་ཅད་གཅིག་ཏུ་བསྲེས་ལ། རྫས་དེ་ཆུ་དང་དཀྲུགས་པས་དཀྱིལ་འཁོར་གྲུ་་
བཞི་ཀུན་ཏུ་ཁྲུ་གང་བ་བསྐུ་བར་བྱའོ། །དེ་ནས་ཐམས་ཅད་རིན་ཆེན་བཞི་དང་་
ལྡན།༑ མེ་ཏོག་དྲི་ཡིས་ཀུན་ཏུ་འཁྲུགས་ཞེས་པ་ནི།
གོང་དུ་སྨོས་པའི་དཀྱིལ་
འཁོར་དེའི་ཕྱོགས་བཞིར་•རིན་པོ་ཆེ་བཞི་གཞག་པར་བྱའོ། །བསྟན་པར་བྱ་སྟེ།
ཤར་ཕྱོགས་སུ་རིན་པོ་ཆེ་ཨིནྡྲ་ནཱི་ལ་གཞག་གོ། །ལྷོ་ཕྱོགས་སུ་རིན་པོ་ཆེ་མ་ར་ག་
ཏ་གཞག་གོ། །ནུབ་ཕྱོགས་སུ་རིན་པོ་ཆེ་པད་མ་ར་ག་གཞག་གོ། །བྱང་ཕྱོགས་
སུ་རིན་པོ་ཆེ་བཻ་ཌཱུརྱ་གཞག་གོ། །ཚུལ་དེ་ལྟར་དཀྱིལ་འཁོར་ཀུན་ཏུ་རིན་པོ་ཆེ་བྱེ་
བྲག་བཞི་དགྲམ་པས་བརྒྱན་པར་བྱའོ། །གཞན་ཡང་དཀྱིལ་འཁོར་དུ་པད་མ་་་་་
དང་། ཀུ་མུ་ཏ་དང་། ཨུད་པ་ལ་དང་། ཙམ་པ་ཀ་དང་། མ་ལི་ཀ་དང་།
ཡུ་ཏི་ཀ་དང་། བ་ཀུ་ལ་དང་། དེ་དག་ལ་སོགས་པ་མེ་ཏོག་དྲི་དང་ལྡན་པ་་་་
ཐམས་ཅད་དགྲམ་པར་བྱའོ། །གཞན་ཡང་ཀར་པུ་ར་དང་། གུར་ཀུ་མ་དང་།
ཙན་དན་དང་། ཤ་ལ་ཀའི་སེན་མོ་ལ་སོགས་པ་རྫས་དྲི་དང་ལྡན་པ་ཐམས་་
ཅད་བཏགས་ཏེ་གཅིག་ཏུ་བསྲེས་ནས་ཆུ་དང་དཀྲུགས་པས་དཀྱིལ་འཁོར་ལ་གཏོར་
བར་བྱའོ། །ཚུལ་དེ་ལྟར་མེ་ཏོག་དང་དྲིས་དཀྱིལ་འཁོར་འཁྲིགས་པ་ཞེས་པ།
དཀྱིལ་འཁོར་སྟུག་པར་དགང་བར་བྱའོ། །དེ་ལྟར་བྱས་པས་སྒྲུབ་པའི་གནས་
དཀྱིལ་འཁོར་བཟང་བར་སྨོས་སོ། །དེ་ལྟར་བྱས་པའི་འོག་ཏུ་དཀྱིལ་འཁོར་དེའི་
སྟེང་དུ་སྟན་བདེ་བ་འཇམ་པ་སྒྲུབ་པ་པོས་མོས་པའི་སྐྱིལ་མོས་འདུག་གོ། །དེའི་་
འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་རྗེ་སེམས་དཔའི་སྐུ་ཕྱག་
རྒྱར་གྱུར་པར་བྱའོ། །དེའི་སྐུ་མདོག་དང་། ཞལ་དང་། ཕྱག་དང་། ཕྱག་
མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་གཉིས་སུ་མེད་
46-361