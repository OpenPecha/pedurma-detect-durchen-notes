རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༢༣
ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཆེན་པོ་ཟླ་བ་ཁྲི་དང་། མཉམ་པར་འབར་བ་མིག་གཉིས་ལ་གཉིས་སུ་མེད་
པར་ཐིམ་པར་བསམ་མོ། །དེ་ལྟར་བསྒོམ་པ་བྱས་པས་དངོས་གྲུབ་ཀྱི་འབྲས་བུ་་་
ཐོབ་པའི་དུས་སུ་འོག་ནས་འབྱུང་བའི་དོན་གྱི་ཆོ་གའི་ཚུལ་གྱིས་རང་གི་མིག་ལྷའི་་
མིག་གི་ངོ་བོར་གྱུར་ཏེ། དེས་ཀུན་མཐོང་བར་འགྱུར་རོ། །དེ་ལྟར་ཨོཾ་ནི་མིག་
ཏུ་བསམས་ནས་ནི། འདི་དག་ཆོ་ག་བཞིན་དུ་བསྟན་གྱི་དོན་དུ་གསུངས་སོ། །
སྔགས་རྣམས་ཀུན་གྱི་གཟུགས་དག་ནི། །སྐུ་གསུང་རྡོ་རྗེ་ཅན་དུ་མཐོང་ཞེས་པ་ནི།
གོང་དུ་སྨོས་པའི་ཚུལ་གྱི་བསྒོམ་པའི་སྦྱོར་བ་བྱས་པས་ལྷའི་མིག་གི་དངོས་གྲུབ་ཀྱི་་
འབྲས་བུར་གྱུར་པའི་དང་པོ་ནི། སྔགས་ཀུན་དུ་མིང་བཏགས་པ་དཔལ་རྡོ་རྗེ་་་་
སེམས་དཔའ་ལ་སོགས་པ་རྒྱུད་འདི་ལས་སྨོས་པའི་ཡེ་ཤེས་ཀྱི་ལྷ་ཐམས་ཅད་བསྐྱེད་
པའི་སྔགས་ཀྱི་ས་བོན་ཡིག་འབྲུ་ཡེ་ཤེས་ཀྱི་གཟི་བརྗིད་ཀྱིས་སྐར་མ་བཞིན་དུ་འབར་
བས་ནམ་མཁའི་དབྱིངས་ཀུན་གང་བར་མཐོང་ངོ་། །དེ་མཐོང་བའི་ཡོན་ཏན་
གྱིས་སྒྲུབ་པ་པོའི་ལུས་བྱང་ཆུབ་སེམས་དཔའ་སའི་སྙིང་པོའི་སྐུ་ཕྱག་རྒྱ་ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ཡེ་ཤེས་དང་གཉིས་སུ་མེད་པར་སྨོས་པ་དེ་བཞིན་དུ་འགྱུར་
བར་བསྟན་ཏོ། །དེ་ལྟར་གྱུར་པའི་འོག་ཏུ་གཟུགས་སྐུ་གསུང་རྡོ་རྗེ་ཅན་ཞེས་པ།
གོང་དུ་སྨོས་པའི་དཔལ་རྡོ་རྗེ་སེམས་དཔའ་ལ་སོགས་པ་ཡེ་ཤེས་ཀྱི་ལྷ་དེ་དག་གི་སྐུ་
ཕྱག་རྒྱ་སྐུ་རྡོ་རྗེ་དང་། གསུང་རྡོ་རྗེ་དང་ཐུགས་རྡོ་རྗེ་དང་ལྡན་པ་དེ་དག་ཐམས་
ཅད་ཀྱི་སྐུ་ཕྱག་རྒྱའི་གཟུགས་གཟི་བརྗིད་ཀྱི་འབར་བའི་འོད་ཀྱིས་འབར་བས་ནམ་
མཁའི་དབྱིངས་ཀུན་གང་བར་མཐོང་ངོ་། །དེ་མཐོང་བའི་ཡོན་ཏན་གྱིས་སྐུ་རྡོ་རྗེ་
རྣམ་པར་སྣང་མཛད་ཀྱི་སྐུ་ཕྱག་རྒྱ་ཇི་ལྟར་སྨོས་པ་དེ་བཞིན་དུ་འགྲུབ་པར་འགྱུར་་
བ་བསྟན་ཏོ། །དེ་གྲུབ་པའི་འོག་ཏུ་འཇིག་རྟེན་གྱི་ཁམས་ཐམས་ཅད་གང་ཡང་་་
46-323