བསྟན་འགྱུར། རྒྱུད།
བསམ་པར་བྱའོ་ཞེས་བྱ་བ་ནི་ས་ལྷག་པར་གནས་པའོ། ABRAP
དེ་ནས་སླར་ཡང་དེར་དྲིས་ཉེ་བར་བྱུགས་ལ། མེ་ཏོག་སྣ་ཚོགས་ཉེ་འཁོར་དུ་
བཀྲམ་ཏེ་ལྷའི་གནས་རྣམས་སུ་ཟླ་བ་ལ་སོགས་པས་དཀྱིལ་འཁོར་བདུད་རྩི་ལྔ་བྱས་ནས་
བདག །དེ་སྙིང་གའི་ཡེ་ཤེས་ཀྱི་འོད་ཟེར་གྱིས་འཁོར་ལོ་བཀུག་ལ་ཨོཾ་ཨ་བིག་ནན་ཏ་ཀྲིཏ་ཧཱུྃ་
ཕཊ་ཀྱི་བསྐྲད་མཚམས་གཅད་པ་ལ་སོགས་པ་བྱས་ནས། ནོ་བི་ཀ་ལྟར་མཆོད་པ་དང་
བསྟོད་པ་དང་བདུད་རྩི་མྱང་བར་བྱའོ། །དེ་ནས་པུས་མོ་གཡས་པའི་ལྷ་ང་ས་ལ་
བཙུགས་ལ། _ ལག་པ་གཡས་པ་སྤོས་སྣོད་ཐོགས་ནས། འཁོར་ལོའི་གཙོ་དང་་
སངས་རྒྱས་ལ་གསོལ་བ་གདབ་པར་བྱ་སྟེ། བཅོམ་ལྡན་གཤིན་གཤེད་རྡོ་རྗེ་མཆོག །
རིག་སྔགས་རྒྱལ་ལ་ཕྱག་འཚལ་བསྟོད། །སློབ་མ་རྣམས་ལ་བརྩེ་བ་དང་། །
ཁྱེད་རྣམས་ལ་ཡང་མཆོད་པའི་ཕྱིར། །དཀྱིལ་འཁོར་ཐུགས་རྗེའི་བདག་ཉིད་ཅན༎
མགོན་པོ་བདག་ནི་བྲི་བར་འཚལ། །བཅོམ་ལྡན་བདག་ནི་གུས་པ་ལ། །དེ་ནི་
སྣང་བ་མཛད་པར་རིགས། །སངས་རྒྱས་འགྲོ་འཁོར་བྱ་དོན་གསོལ། །འབྲས་
གནས་བྱང་ཆུབ་སེམས་དཔའ་དང་།
།གང་གཞན་གསང་སྔགས་ལྷ་རྣམས་དང་། །
འཇིག་རྟེན་སྐྱོང་བའི་ལྷ་རྣམས་དང་། །འབྱུང་པོ་རྫོགས་སངས་བསྟན་གནས་
དང་། །གང་ཡང་རྡོ་རྗེའི་སྤྱན་མངའ་བ། །སེམས་ཅན་སྟན་ལ་དགའ་བ་རྣམས༎
བདག་ཉིད་རྡོ་རྗེ་འཆང་ཆེན་འདི། །གཤིན་རྗེ་གཤེད་ནག་དཀྱིལ་འཁོར་ནི། །
འགྲོ་བ་དག་པར་བྱ་བའི་ཕྱིར། །ཡོ་བྱད་ཅི་འབྱོར་པས་འདྲི་ན། །དེང་བདག་
སློབ་མར་བཅས་པ་ལ། །ཐུགས་ནི་བརྩེ་བར་དགོངས་ནས་སུ། །འཚོགས་པ་་་
ཐམས་ཅད་དཀྱིལ་འཁོར་དུ། །བྱིན་གྱིས་བརླབ་པ་མཛད་དུ་གསོལ། །དེ་ལྟར་
ལན་གསུམ་གྱི་བར་དུ་བྱས་ནས། དཀྱིལ་འཁོར་དེ་ཡང་དག་པར་མཆོད་དེ་ནམ་
46-894