རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२१
རོལ་པ་བྱ་བའི་སྟབས་ཀྱིས་བྷ་གའི་ཁ་དབྱེ་བར་བྱ་བར་སྨོས་སོ། །དེ་ལྟར་བཟའ་
བའི་དུས་སུ་བསྒོམ་པའི་ཆོ་ག་དང་གསང་བའི་རོལ་པ་བྱས་པས་བསྒྲུབ་པ་པོ་སྐུ་་་་་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ཡེ་ཤེས་ཀྱི་འབྲས་བུ་་་
འགྲུབ་པར་འགྱུར་བར་སྨོས་སོ།
།མདོར་བསྡུ་བ་དེ་ལྟར་རྡོ་རྗེ་ཆོས་ལ་བརྟག་པར་
།བཅོམ་ལྡན་འདས་
ནི༑ ཆོ་གས་སྦྱོར་བ་དབྱེ་བར་བྱའི་དོན་དུ་གསུངས་སོ།
རང་བཞིན་གྱིས། དག་པའི་རྡོ་རྗེས་དེ་སྐད་བཀའ་སྩལ་ཏོ། །ཞེས་བྱ་བ་ནི།
སྟོན་པ་ཕྱག་ན་རྡོ་རྗེ་ཉིད་ཡིན་ནོ། །དེའི་ཡོན་ཏན་གྱི་བསྟོད་པའི་མཚན་བཅོམ་
ལྡན་འདས་ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་་་
བདེ་སྟེ། འདིར་བཤད་མི་དགོས་སོ། །དེ་ལྟར་བཅོམ་ལྡན་འདས་ཀྱི་དོན་དུ་
གསུངས་སོ། །རང་བཞིན་གྱིས་དག་པ་ཞེས་པ་ནི། སྐུ་དང་གསུང་དང་ཐུགས་
རྡོ་རྗེའི་ཡེ་ཤེས་ཀྱི་འབྲས་བུ་དེ་ནི་དོན་དམ་པར་ཉོན་མོངས་པ་ཐམས་ཅད་ཀྱི་རྣམ་
པར་རྟོག་པའི་སྡིག་པའི་དྲི་མ་དང་རང་བཞིན་གྱིས་བྲལ་བ་ཡིན་ནོ། །དེ་ཉིད་
ཀྱིས་སེམས་ཅན་ཐམས་ཅད་ཀྱི་དོན་མཛད་པའི་ཕྱིར། སྟོན་པ་ཕྱག་ན་རྡོ་རྗེ་ཇི་
ལྟར་སྨོས་པའི་ཚུལ་གྱིས་དག་པའི་ངོ་བོའོ། །ཅི་ལྟར་རང་བཞིན་གྱིས་དག་པའི་
དོན་དུ་གསུངས་སོ། །རྡོ་རྗེས་བཀའ་སྩལ་ཏོ། །ཞེས་པ་ནི་མེ་ལོང་ལྟ་བུའི་ཡེ་
ཤེས་སོགས་པའི་ཡེ་ཤེས་ལྔ་དང་གཉིས་སུ་མེད་པའི་ངོ་བོ། དུས་འདིར་རྡོ་རྗེས་
མིང་བཏགས་པའི་དངོས་པོ་མེད་པ་འཇིགས་པར་མི་འགྱུར་བ་ཡིན་ནོ། །དོན་
མདོར་བསྡུ་བ་དེ་ལྟར་སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་ཡིནནོ། །དོན་དེས་
སྟོན་པ་ཕྱག་ན་རྡོ་རྗེ་ཉིད་ཀྱི་མཚན་གྱི་ཁྱད་པར་རང་བཞིན་གྱིས་དག་པའི་རྡོ་རྗེས་
སྨོས་སོ། །དེས་མདུན་དུ་སྨོས་པའི་ཁ་ཟས་ཀྱི་བྱེ་བྲག་གསུམ་གྱི་བསྒོམ་པས་བསྒྲུབ་
པ་བྱ་བའི་དོན་བཀའ་སྩལ་པར་སྨོས་སོ། །མདོར་བསྡུས་པ་དེ་ལྟར་བཀའ་སྩལ་ཏོ།
46-521