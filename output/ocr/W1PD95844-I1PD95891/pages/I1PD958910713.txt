७५८
བསྟན་འགྱུར། རྒྱུད། ༨༨
བཅོམ་ལྡན་འདས་ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་
པས་བདེ་སྟེ། འདིར་བཤད་མི་དགོས་སོ་དེ་ལྟར་དེ་བཞིན་གཤེགས་པ་ཐམས་
ཅད་ཀྱི་དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་
བདག་པོ་ལ་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ། འདིར་
བཤད་མི་དགོས་སོ། །འདི་སྐད་ཅེས་གསོལ་ཏོ་ཞེས་པ་ནི། སྐུ་རྡོ་རྗེ་རྣམ་པར་
སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས་
འོག་ནས་འབྱུང་བའི་ཚིག་གི་ངོ་བོ་གསོལ་བ་བཏབ་པ་བྱ་བར་བསྟན་ཏོ། །དེ་
ལྟར་འདི་སྐད་ཅེས་གསོལ་ཏོའི་དོན་དུ་གསུངས་སོ། །བཅོམ་ལྡན་འདས་གསང་
བའི་ཡི་གེ་དུ་དང་ལྡན་ན་བྱང་ཆུབ་སེམས་དཔའ་སེམས་དཔའ་ཆེན་པོ་དག་ཅེས་
པ་ནི། སྟོན་པ་ཕྱག་ན་རྡོ་རྗེ་ཉིད་ལ་བཅོམ་ལྡན་འདས་ཡིན་པར་མདུན་དུ་སྨོས་
པའི་དོན་གྱི་ངོ་བོར་ལྡན་པར་སྦྱར་རོ། །དེ་ལ་སྐུ་རྡོ་རྗེ་རྣམ་པར་སྣང་མཛད་ལ་
སོགས་པ་དེ་བཞིན་གཤེགས་པ་ཐམས་ཅད་ཀྱིས་དུ་དང་ལྡན་པར་མིང་བཏགས་་
པའི་དོན་དམ་པར་དེ་བཞིན་གཤེགས་པར་ཐམས་ཅད་ཀྱི་གསང་བའི་ཡི་གེ་སངས་
རྒྱས་ཀྱི་འབྲས་བུར་འགྱུར་བའི་ངོ་བོར་གྲངས་ཚད་ཡོད་པ་ཡིན་ནམ་དེ་ནི་འཁོར་གྱི་
ངོ་བོའི་བྱང་ཆུབ་སེམས་དཔའ་ཐམས་ཅད་ལ་ཆེད་དུ་སྨོས་པའི་གསང་བའི་ཡི་གེ་་་
རྣམས་བསྒོམ་པ་ལ་བརྟེན་ནས། སངས་རྒྱས་ཀྱི་འབྲས་བུ་བསྒྲུབ་པར་བྱའོ། །
ཚིག་གི་ངོ་བོ་དེ་ལྟར་གསོལ་བ་བཏབ་པ་ཡིན་ནོ། །དེ་ནས་སེམས་དཔའ་ཆེན་་་་
པོའི་དོན་ནི། ཇི་ལྟར་ལེའུ་དང་པོ་ལས་བཤད་པ་དེ་བཞིན་དུ་འདིར་བསྟན་ཏོ། །
མདོར་སྡུ་བ་དེ་ལྟར་བཅོམ་ལྡན་འདས་གསང་བའི་ཡི་གེ་དུ་དང་ལྡན་ན། བྱང་
ཆུབ་སེམས་དཔའ་སེམས་དཔའ་ཆེན་པོ་དེ་དག་གི་དོན་དུ་གསུངས་སོ།
།དེ་་
བཞིན་གཤེགས་པ་ཐམས་ཅད་ཀྱི་གསང་བའི་དམ་ཚིག་འདི་ལ་དད་ཅིང་བསྒོམ་་
46-684