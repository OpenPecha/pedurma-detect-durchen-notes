བསྟན་འགྱུར། རྒྱུད། ༼༽ ༨༨ 07
ནོ༑ །ཁྲོ་བོ་ཞེས་པ་ནི། གོང་དུ་སྨོས་པའི་ཚུལ་གྱི་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ། འཇིགས་པར་བྱེད་པའི་ངོ་བོ་ལྡན་པའོ།
།དོན་དེས་ཁྲོ་བར་་་
སྨོས་སོ། །མདོར་བསྡུ་བ་དེ་ལྟར་སྲིན་པོ་ཁྲོ་བོ་སྣ་ཚོགས་པ། །གཏུམ་ཞིང་ཁྲོ་བ་
མི་བཟད་པའི་དོན་དུ་གསུངས་སོ། །དེ་ནི་སྐྲག་པར་བྱས་བསྒོམས་ན། །རྡོ་རྗེ་
འཛིན་པ་ཉིད་ཀྱང་འཆི། །ཞེས་པ་ནི། གོང་དུ་སྨོས་པའི་ཚུལ་དུ་རྡོ་རྗེ་སྲིན་པོ་
སྤྲོས་མ་ཐག་ཏུ། སྒྲུབ་པ་པོའི་དགྲ་ཐམས་ཅད་དང་གཉིས་སུ་མེད་པའི་ངོ་བོ་ཅི་་
ལྟར་སྨོས་པའི་རྫས་ཀྱི་སྦྱོར་བ་ལས་བྱས་པའི་གཟུགས་བརྙན་མདུན་དུ་བཞག་པ་་་་
དེའི་སྟེང་དུ་དེ་དག་དུས་ཅིག་ཏུ་བབས་པས་དགྲ་ཐམས་ཅད་སྐྲག་པར་བྱས་པར་་་
བསྒོམ་པ་ཡིན་ནོ། །དེ་ལྟར་བསྒོམ་པ་བྱས་པས་རྡོ་རྗེ་འཛིན་པ་སྟོན་པ་མི་བསྐྱོད་
པ་ཉིད་ཀྱང་འཆིའོ་དེ་ནི་ལ་དོར་བའི་ཚིག་ཏུ་སྨོས་སོ། །གཞན་ཕྱིའི་ཅི་ལྟར་སྨོས་
པའི་དགྲ་ཐམས་ཅད་འཆི་བ་ནི་ངོ་མཚར་མི་ཆེ་བར་བསྟན་། །དེ་ལྟར་དེས་ནི་
སྐྲག་པར་བྱས་བསྒོམས་ན། རྡོ་རྗེ་འཛིན་པ་ཉིད་ཀྱང་འཆི་བའི་དོན་དུ་གསུངས་
སོ༑ །ད་ནི་གཞན་ཡང་ཁྱད་པར་གྱི་བསྒོམ་པའི་ཆོ་གའི་སྦྱོར་བས་དགྲ་གསད་་་་
པའི་ལས་བྱ་བའི་དོན་བསྟན་པར་བྱ་སྟེ། འུག་པ་ཁྭ་དང་བྱ་རྒོད་དང་། །མཆུ་
རིངས་དང་ནི་སྤྱང་ཀི་ཡིས། །ཟོས་པར་བྱ་བར་བསྒོམ་ན་ནི། །སངས་རྒྱས་དག་
ཀྱང་ངེས་པར་འཇིག །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
འུག་པ་ཁྭ་དང་བྱ་རྒོད་དང་། །མཆུ་རིངས་དང་ནི་སྤྱང་ཀི་ཡིས་ནི། མདུན་དུ་
སྨོས་པའི་ཚུལ་གྱིས་ཞེ་སྡང་རྡོ་རྗེའི་སྐུ་ཕྱག་རྒྱར་གྱུར་པར་བྱའོ། །དེ་མ་ཐག་ཏུ་་་
སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་་
སུ་སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་
ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་
46-46