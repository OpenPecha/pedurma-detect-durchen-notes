བསྟན་འགྱུར། རྒྱུད། ༨༨
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་སྦྱར་བ་ཡིན་ནོ། །དེ་ལྟ་བུའི་
ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་་་་
པར་བྱའོ། །དེའི་དུས་སུ་ཉིད་ཀྱི་གསང་བའི་ཐུགས་ཡེ་ཤེས་པའི་གནས་སུ་སྔགས་
ཀྱི་ས་བོན་ཡིག་འབྲུ་ཨཱ་བསྒོམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་
ཀྱིས་•ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་འབར་བར་རྟག་གོ། _ །
གནས་དེ་ནས་ཡེ་ཤེས་ཀྱི་འོད་ཟེར་གྲངས་མེད་པ་སྤྲིན་བཞིན་དུ་ཁམས་གསུམ་གྱི་་་
གནས་མ་ལུས་པ་ཐམས་ཅད་དུ་ཁྱབ་པར་སྤྲོས་པ་ཡིན་ནོ། ། །དེ་མ་ཐག་ཏུ་ལྷ་དང་
མི་ལ་སོགས་པ་ཐམས་ཅད་ཀྱི་ཆུང་མ་དང་བུ་མོ་བྱིན་གྱིས་བརླབས་པར་བྱ་བ་དེ་ཀྱོ་
བའི་ངོ་བོས་དགུག་པར་བསམ་མོ། །བརྟན་པར་བྱ་སྟེ་མདུན་དུ་སྨོས་པའི་ཆུང་
མ་དང་བུ་མོ་དེ་དག་ཐམས་ཅད་ནི་བཀུག་པས་དེ་དག་ཐམས་ཅད་ཀྱི་ལུས་དཀྱིལ་་
འཁོར་རྡོ་རྗེ་གསུམ་དུ་མིང་བཏགས་པ་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་
དང་། དེ་ལྟར་རྡོ་རྗེ་གསུམ་ཡིན་ནོ། །དཀྱིལ་འཁོར་ནི་ཅི་ལྟར་རྡོ་རྗེ་གསུམ་གྱི་
དཀྱིལ་འཁོར་གྱིས་དུས་སུ། འཁོར་གྱི་ངོ་བོ་སངས་རྒྱས་དང་བྱང་ཆུབ་སེམས་་་་་
དཔའ་དང་ཁྲོ་བོ་དང་དེ་དག་གི་ཤེས་རབ་མ་ཡེ་ཤེས་ཀྱི་ལྷ་མོ་དེ་ཐམས་ཅད་འབྱུང་
བར་སྨོས་པ་དེའི་ངོ་བོར་བརྟག་གོ། །མདོར་བསྡུ་བ་དེ་ལྟར་ཁམས་གསུམ་དག་ན་
གནས་པའི། །དཀྱིལ་འཁོར་རྡོ་རྗེ་གསུམ་བྱུང་རྣམས་ཀྱི་དོན་དུ་གསུངས་སོ། །
དངོས་པོ་གསུམ་གྱི་སྤྱད་པར་བྱ། །དམ་ཚིག་འདི་ནི་རྨད་པོ་ཆེ་ཞེས་པ་ནི།
མདུན་དུ་སྨོས་པའི་ཚུལ་དུ་དམ་ཚིག་ཏུ་མིང་བཏགས་པ། སེམས་ཅན་ཐམས་
ཅད་ཀྱི་ཆུང་མ་དང་བུ་མོ་དེ་དག་ཐམས་ཅད་ནི། བསྒྲུབ་པ་པོས་འདོད་ཆགས་
ཆེན་པོའི་སེམས་དགའ་བ་བསྐྱེད་ནས།
གཉིས་སུ་མེད་པར་འཁྱུད་པའི་སྦྱོར་་
བས་སྤྱད་པར་བྱ་བ་ཡིན་ནོ། །དེ་ནས་དངོས་པོ་གསུམ་དུ་མིང་བཏགས་པ་ནི།
46-444