७२०
བསྟན་འགྱུར། རྒྱུད། ༼༽ ༨༨ 67
དང་ལྡན་པའི་མེ་ཏོག་ཐམས་ཅད་དཀྱིལ་འཁོར་གྱི་སྟེང་དུ་དགྲམ་པར་བྱའོ། །དེ་
ལྟར་བྱས་མ་ཐག་ཏུ་བསྒྲུབ་པ་པོས་དཀྱིལ་འཁོར་སྟེང་གི་དབུས་གནས་སུ་མོས་པའི་
དཀྱིལ་མོས་འདུག་པར་བྱའོ། ། དེ་མ་ཐག་ཏུ་སངས་རྒྱས་སུ་མིང་བཏགས་པ་སྐུ་རྡོ་
རྗེ་རྣམ་པར་སྣང་མཛད་ཀྱི་མདུན་དུ་སྨོས་པའི་ཆོ་ག་བཞིའི་ཚུལ་གྱིས། སྐུ་ཕྱག་་་
རྒྱར་གྱུར་པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་ཅད།
ཇི་ལྟར་ལེའུ་བཞི་པ་ལས།• ཐུགས་ཀྱི་དཀྱིལ་འཁོར་གྱི་དུས་སུ་ཇི་ལྟར་
བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཀྱི་
སྐུ་ཕྱག་རྒྱ་མ་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་་་
བྱའོ།༑ ། །དེའི་དུས་སུ་ཕྱིའི་སྐུའི་རིགས་ཀྱི་བྱེ་བྲག་བྲམ་ཟེའི་རིགས་ཀྱི་བུ་མོ་བླང་ངོ་། །
དེ་ནི་མདུན་དུ་སྨོས་པའི་ཚུལ་གྱིས་མཚན་དང་ཡོན་ཏན་ཕུན་སུམ་ཚོགས་པ་ཐམས་
ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་ཅན་•དང་
གཉིས་སུ་མེད་པའི་ངོ་བོར་བྱིན་གྱིས་རླབས་པར་བྱ་བ་ཡིན་ནོ། །དེའི་འོག་ཏུ་
སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དེ་དང་གཉིས་
སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་
པས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་
གནས་སུ་འོ་མའི་རྒྱུན་བཞིན་དུ་བྱང་ཆུབ་སེམས་འོད་དུ་ཞུའོ། །དེ་བྱང་ཆུབ་
སེམས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་
ས་བོན་བྲུམ་བསམ་མོ། །དེའི་ཚད་•དང་ཁ་དོག་དང་ཡེ་ཤེས་ཀྱི་ངོ་བོ་ཇི་ལྟར་
ལེའུ་བརྒྱད་པ་ལས་གསུངས་པ་ལ་སོགས་པའི་དེའི་བཞིན་དུ་འདིར་བརྟ
དེ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་་
ཁུ་བའི་ངོ་བོ་གསེར་གྱི་ཁ་དོག་ལྟ་བུ་རྒྱ་མཚོ་དང་མཉམ་པར་འགྱུར་བར་བསམ་མོ། །
46-620