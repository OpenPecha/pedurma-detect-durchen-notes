རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༤༢༩
མེད་པ་དེ་དག་ཐམས་ཅད་ནི་ཇི་ལྟར་སྨོས་པའི་ཚུལ་གྱིས་རྡོ་རྗེ་འཛིན་དུ་མིང་་་་
བཏགས་པ་ཡིན་ནོ། །དེ་དག་གི་ཐུགས་དོན་དམ་པར་མེ་ལོང་ལྟ་བུའི་ཡེ་ཤེས་་
ཡིན་ཏེ། དེ་དང་གཉིས་སུ་མེད་པའི་ངོ་བོ་རྡོ་རྗེ་འཛིན་དུ་མིང་བཏགས་པ་ཐུགས་
རྡོ་རྗེ་སྟོན་པ་ཉིད་ཡིན་ནོ། །འདི་མིང་བཏགས་པ་དེའི་དམ་ཚིག་འོག་ནས་འབྱུང་
བའི་བསྒྲུབ་པ་བྱ་བའི་རྫས་སུ་བསྟནན་ཏོ། །དེ་ལྟར་རྡོ་རྗེ་འཛིན་ཐམས་ཅད་ཀྱི་་་་
དམ་ཚིག་འདིའི་དོན་དུ་གསུངས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་
ནི༑ སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་ནི་་་་་
གཅིག་པའི་ངོ་བོར་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་
གཉིས་སུ་མེད་པའི་ངོ་བོ་དམ་རྫས་སུ་སྨོས་སོ། །དེ་ལྟར་ཉིད་ཀྱི་སྐུ་དང་གསུང་་་
དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་་་
གསུང་རྡོ་རྗེ་དང་ཐུགས་རྡོ་རྗེ་གསུམ་དང་གཉིས་སུ་མེད་པ་བཤད་པའི་དེ་བཞིན་དུ་
འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་། །
ཞེས་པ་སྟོན་པ་ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་གྱི་རྡོ་རྗེ་འཛིན་དུ་མིང་་་་
བཏགས་པ་ཐུགས་རྡོ་རྗེ་སྟོན་པ་ཉིད་ཀྱིས་བསྒྲུབ་པར་བྱ་བའི་རྫས་ཕྱུང་བའི་་་
ཕྱིར་མིང་བཏགས་པར་གསུངས་པར་སྨོས་སོ། །དེ་ལྟར་ལས་ཕྱུང་ངོའི་དོན་
དུ་གསུངས་སོ། །ད་ནི་གཞན་ཡང་དམ་རྫས་ཉིད་ཀྱི་ངོ་བོ་བསྟན་པར་བྱ་སྟེ།
དམ་ཚིག་འདི་ནི་བསྲུང་བར་བྱ། །རྡོ་རྗེ་སེམས་དཔའ་བརྟུལ་ཞུགས་ཆེ། །ཁྲག་
དང་ཁུ་བ་སྦྱར་བ་དག །བརྟུལ་ཞུགས་བསྟན་པས་རྟག་ཏུ་བཟའ། ཞེས་བྱ་་་་
བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དམ་ཚིག་བཞི་ནི་བསྲུང་བར་བྱ་་
ནི་དེའི་དོན་མདུན་དུ་བཤད་པས་བདེ་སྟེ། འདིར་བཤད་མི་དགོས་སོ། །རྡོ་རྗེ་
སེམས་དཔའ་རྫུ་འཕྲུལ་ཆེ་ཞེས་པ་ནི། འོག་ནས་འབྱུང་བའི་ཚུལ་གྱིས་དམ་རྫས་
46-429