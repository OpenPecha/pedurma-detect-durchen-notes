१२०
བསྟན་འགྱུར། རྒྱུད། ༼༽ ༨༨ 873
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཐེ་ཚོམ་གཅོད་པའི་རྡོ་རྗེ་་་
སེམས་དཔའ་ལ་ཞུས་པ་ཞེས་པ་ནི། སྟོན་པ་རྡོ་རྗེ་སེམས་དཔའ་ཁྱོད་ཅི་ལྟར་སྨོས་
པའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་དོན་་་་་
དམ་པར་གཉིས་སུ་མེད་པའི་ངོ་བོ་ཡིན་ཏེ། དེ་དག་ཐམས་ཅད་དང་གཉིས་སུ་་་
མེད་པའི་བདག་ཉིད་རྡོ་རྗེ་སེམས་དཔའ། ཕྱི་ནང་གི་ཆོས་ཐམས་ཅད་ཀྱི་དོན་མི་
ཤེས་པའི་ཐེ་ཚོམ་གཅོད་པར་མཛད་མཁན་ཁྱོད་ལ། འོག་ནས་འབྱུང་བའི་ཚུལ།
དེ་བཞིན་གཤེགས་པ་ཐམས་ཅད་ཀྱིས་དུས་གཅིག་མགྲིན་གཅིག་གིས་ཞུ་བར་བསྟན་
འདི་ཅི་བཅོམ་ལྡན་འདས་ཀྱིས་ནི། །ཆོས་རྣམས་ངོ་བོར་མེད་
ཏོ༑ །ད་ནི་དེ་བཞིན་གཤེགས་པ་ཐམས་ཅད་ཀྱིས་ཐེ་ཚོམ་སྐྱེས་པའི་དོན་ཞུས་པ་
བསྟན་པ་བྱ་སྟེ།
པ་ལ། །ཆོས་ཀྱི་དེ་ཉིད་ཀུན་བཤད་པར། །ཨེ་མའོ་ངོ་མཚར་ལས་བྱུང་བ། །
ནམ་མཁའ་ལ་ནི་ནམ་མཁའ་བསྒོམ། །ཞེས་བྱ་བའི་དོན་བཤད་པར་བྱ་སྟེ་ཅི་ལྟར་
ཡིན་ན། འདི་ཅི་ཞེས་པ་གོང་དུ་སྨོས་པའི་ཚུལ་གྱི་དེ་བཞིན་གཤེགས་པ་ཐམས་་་
ཅད་ཀྱིས་རྨི་ལམ་གྱི་ཆོས་ཀྱི་དོན་ཐོས་མ་ཐག་ཏུ་ཐུགས་ལ་ངོ་མཚར་སྐྱེས་པའོ། །
བཅོམ་ལྡན་འདས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱི་ཡོན་ཏན་གྱི་་
བསྟན་པའི་མཚན་བཅོམ་ལྡན་འདས་ཡིན་པ་སྡུད་པ་པོས་སྨོས་སོ། །དེའི་དོན་་་་
མདུན་དུ་ཅི་ལྟར་སྨོས་པ་བཞིན་དུ་འདིར་སྦྱར་རོ། །ཆོས་རྣམས་ངོ་བོ་མེད་པ་ལ། །
ཆོས་ཀྱི་དེ་ཉིད་ཀུན་བཤད་པ་ནི། སྟོན་པ་མི་བསྐྱོད་རྡོ་རྗེ་འཛིན་གྱིས་གོང་དུ་
ཕྱི་ནང་གི་ཆོས་ཐམས་ཅད་དོན་དམ་པར་མ་སྐྱེས་པ་དངོས་པོ་མེད་པ་ནམ་མཁའ་
ལྟ་བུ་ཡིན་ཏེ། ཆོས་ཀྱི་དེ་ཉིད་ཀུན་བཤད་པ། །རྨི་ལམ་གྱི་ཆོས་ཐམས་ཅད་
དངོས་པོ་མེད་པར་བཤད་དེ། དེ་ཁོ་ན་ཉིད་དུ་མིང་བཏགས་པ་རྨི་ལམ་མཐོང་
བའི་ཕྱིར་འབྲས་བུར་འགྱུར་བར་བསྟན་ཏོ། །མདོར་བསྡུ་བ་དེ་ལྟར། ཆོས་
46-120