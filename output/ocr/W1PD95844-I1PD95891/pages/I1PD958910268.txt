རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२३९
སྦྱིན་པའི་ཕྱིར་ཐེག་པ་ཆེན་པོ་གསང་སྔགས་ཀྱི་ཆོས་སྤྱོད་པའི་སྣོད་དུ་གྱུར་པར་བྱ་
བའི་རྡོ་རྗེ་ཆུ་སྐུ་དང་གསུང་དང་ཐུགས་རིགས་གསུམ་གྱི་སྔགས་བཟླ་ཞིང་གཏོར་
བས་བྱིན་གྱིས་བརླབ་པ་ཐུགས་ཀྱི་དཀྱིལ་འཁོར་དུ་ཇི་ལྟར་སྨོས་པ་དེ་བཞིན་དུ་་་
དུས་འདིར་བྱ་བར་བསྟནན་ཏོ། ། རྡོ་རྗེ་ཆུས་སློབ་མ་ལ་གཏོར་མ་ཐག་ཏུ་ལངས་ཏེ།
རྡོ་རྗེ་སློབ་དཔོན་ལ་བཀའ་དྲིན་ཆེ་ཞེས་ཚིག་བརྗོད་ཅིང་ཕྱག་བྱའོ། །དེའི་སློབ་མ་
དཀྱིལ་འཁོར་ནས་སྐད་ཅིག་ཙམ་ཕྱིར་བཏང་བར་བྱའོ། །དེའི་སྐབས་སུ་དཀྱིལ་་
འཁོར་གྱི་ཕྱོགས་བཞིའི་ཡོལ་བ་དགྲོལ་བར་བྱའོ། །དེའི་འོག་ཏུ་དཀྱིལ་འཁོར་གྱི་
ཤར་ཕྱོགས་ཀྱི་སྒོ་ནས་གཡས་སུ་བསྐོར་ཏེ། བསྒོ་བཞི་ག་རྡོ་རྗེ་སློབ་དཔོན་གྱིས་
ཁྲོ་བོའི་རྒྱལ་པོ་ཡ་མན་ཏ་ཀ་ལ་སོགས་པ་སྒོ་སྲུངས་ཀྱི་ཁྲོ་བོའི་རྒྱལ་པོ་བཞི་དང་།
རིམ་པ་གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བ་དང་། སྔགས་རིངས་བཟླས་
པ་བྱ་ཞིང་ཁྲོ་བོའི་སྟང་ཐབས་ཀྱི་ཚུལ་གྱིས་སྒོ་དབྱེ་བའི་ཆོ་ག་བྱ་བ་ཐུགས་ཀྱི་དཀྱིལ་
འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་དུས་འདིར་བྱ་བར་བསྟན་ཏོ། །དེ་
ལྟར་ཁྲོ་བོའི་སྟང་ཐབས་ཀྱི་ཚུལ་གྱིས་རྡོ་རྗེ་སྒོ་བཞི་ཕྱེ་བའི་འོག་ཏུ། རྡོ་རྗེ་སློབ་་་
དཔོན་གྱིས་དཀྱིལ་འཁོར་གྱི་བདག་པོ་གང་ཡིན་པ་དེ་དང་གཉིས་སུ་མེད་པའི་ང་་་
ལ་དུ་བསྒོམ་པས་ཐུགས་རྗེ་ཆེན་པོ་བསྐྱེད་ནས། སེམས་དགའ་བས་མདུན་དུ་་
སྨོས་པའི་གནས་སུ་སྟན་ལ་འདུག་གོ། །དེ་མ་ཐག་ཏུ་རྡོ་རྗེ་སློབ་དཔོན་གྱིས་ལས་
ཀྱི་རྡོ་རྗེ་ལ་བཀའ་སྩལ་པ། ཐུགས་ཀྱི་དཀྱིལ་འཁོར་གྱི་དུས་ཀྱི་ཆོ་གའི་ཚུལ་གྱིས་
དབང་མནོད་པའི་ཕྱིར་སློབ་མ་དཀྱིལ་འཁོར་དུ་གཞུག་པར་ཇི་ལྟར་སྨོས་པ་དེ་་་
བཞིན་དུ་དུས་འདིར་བྱ་བར་བསྟན་ཏོ། །གཞན་ཡང་གོང་དུ་སྨོས་པའི་ཚུལ་དུ་
སློབ་མ་བཅུག་མ་ཐག་ཏུ། རྡོ་རྗེ་སློབ་དཔོན་གྱི་ཞབས་གཉིས་ལ་མེ་ཏོག་དང་རིན་
པོ་ཆེར་བཅས་པ་ཐལ་མོས་གཏོར་བར་བྱའོ། །དེའི་འོག་ཏུ་ལན་མང་པོར་ཕྱག་
46-239