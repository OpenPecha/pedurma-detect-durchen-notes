རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༣༥
ཕྱག་རྒྱ་སྤྲིན་ལྟ་བུ་དེ་སྤྲོ་བའི་གནས་སུ་སླར་བསྡུ་བར་བྱའོ། །མདོར་བསྡུ་བ་དེ་་་
ལྟར་བྷི་སངས་རྒྱས་དཀྱིལ་འཁོར་འོད་བཟང་པོ། །ནམ་མཁའི་རྡོ་རྗེའི་དབུས་སུ་
བསམ་གྱི་དོན་དུ་གསུངས་སོ། ། རྡོ་རྗེ་སྐུ་གསུམ་སྦྱོར་བ་ཡིས། །འདི་ནི་འགྲུབ་
པར་རྣམ་པར་བསམ་ཞེས་པ་ནི། གོང་དུ་སྨོས་པའི་སྐུ་རྡོ་རྗེ་རྣམ་པར་སྣང་མཛད་
ལ་སོགས་འཁོར་གྱི་ངོ་བོ་དེ་བཞིན་གཤེགས་པ་དེ་བཞིའི་སྐུ་ཕྱག་རྒྱའི་གནས་ཐམས་
ཅད་ནས་རྡོ་རྗེ་སྐུ་གསུམ་སྦྱོར་བར་མིང་བཏགས་པར་སྐུ་རྡོ་རྗེ་རྣམ་པར་སྣང་མཛད་
དང་། གསུང་རྡོ་རྗེ་སྣང་བ་མཐའ་ཡས་དང་། ཐུགས་རྡོ་རྗེ་མི་བསྐྱོད་པ་དང་།
དེ་ལྟར་རྡོ་རྗེ་སྐུ་གསུམ་གྱི་སྐུ་ཕྱག་རྒྱ་ཅི་ལྟར་སྨོས་པའི་ཆ་ལུགས་ཕུན་སུམ་ཚོགས་པ་
ཐམས་ཅད་དང་ལྡན་པ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་
བྱའོ།༑ །དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་ཐམས་ཅད་ལ་རེག་པའི་
ཚུལ་གྱི་བྱིན་གྱིས་བརླབ་པ་ཉིད་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་་་་
བསྡུ་བར་བྱའོ། །དེ་ལྟར་བྱས་ནས་སྐུ་གསུང་ཐུགས་རྡོ་རྗེ་གསུམ་གྱི་སྐུ་ཕྱག་རྒྱ་་་་
སེམས་ཅན་ཐམས་ཅད་དང་གཉིས་སུ་མེད་པའི་ངོ་བོ་སྤྲོ་བའི་གནས་སུ་བསྡུ་བར་་་
བྱའོ།༑ །དེ་ལྟར་སྐུ་གསུམ་རྡོ་རྗེ་སྦྱོར་བ་ཡིས། །འདི་ནི་གྲུབ་པར་རྣམ་པར་
བསམ་གྱི་དོན་དུ་གསུངས་སོ། །རྒྱན་རྣམས་ཐམས་ཅད་ཡོངས་རྫོགས་པ། །
སེར་པོ་རྡོ་རྗེ་བསྒྱིངས་པ་ནི། །ཞི་བ་ཐོར་ཚུགས་དབུ་རྒྱན་ཅན། །བསྒོམས་ནས་
ཐམས་ཅད་བརྩམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་
ན༑ རྒྱན་རྣམས་ཐམས་ཅད་ཡོངས་རྫོགས་པ། །སེར་པོ་རྡོ་རྗེ་བསྒྱིངས་པ་ནི། །
མདུན་དུ་སྨོས་པ་བསྒྲུབ་པའི་བདག་པོ་ཞེ་སྡང་རྡོ་རྗེ་དེའི་སྐུ་ཡན་ལག་དང་ཉིང་་་་་
ལག་ལ་ཞི་བ་དང་ཁྲོ་བོའི་རྒྱན་ཐམས་ཅད་རྫོགས་པར་བསམ་མོ། །དེའི་སྐུ་མདོག་
ནི་གོང་དུ་སྨོས་པའི་སེར་པོའོ། །དེ་ལྟ་བུའི་ངོ་བོ་ཞེ་སྡང་རྡོ་རྗེ་བསྒྱིངས་པ་ཞེས་པ།
46-335