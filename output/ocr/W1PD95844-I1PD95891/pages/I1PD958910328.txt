རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१९९
བཤད་པ་དང་། གཞན་ཡང་འོག་ནས་འབྱུང་བའི་ཚུལ་གྱི་བསྒོམ་པའི་དོན་དེ་
ཉིད་མདོར་བསྡུས་པ་གསང་བ་ཡིན་་ནོ།
།དེ་ལྟ་བུའི་གསང་བ་དེ་ནི་སྐུ་གསུང་
ཐུགས་རྡོ་རྗེའི་རིགས་གསུམ་ལ་སོགས་པ། དེ་བཞིན་གཤེགས་པ་ཐམས་ཅད་ཀྱི་་
ཅི་ལྟར་སྨོས་པའི་དོན་གྱི་ཡེ་ཤེས་ཀྱི་གསང་བ་པ་ཡིན་ཏེ། །དོན་དེས་གསང་བའི་
གསང་བར་སྨོས་ཏེ། དེ་ལྟར་མདོར་བསྡུས་པ། དེ་ལ་འདི་ནི་ཕྱག་བརྙན་ཐམས་
ཅད་ཀྱི་གསང་བའི་གསང་བ་པོའི་དོན་དུ་གསུངས་སོ། །རྡོ་རྗེ་སེམས་དཔའི་ཡེ་་་
ཤེས་ཆེ། །དེ་བཞིན་གསུང་གི་རྡོ་རྗེ་འཛིན། །ཞེས་པ་ནི། མདུན་དུ་སྨོས་་་་་
པའི་ཚུལ་གྱི་བསྒོམ་པའི་སྦྱོར་བ་དང་། སྔགས་ཀྱི་བཟླས་པ་བྱས་པས། རྡོ་རྗེ་་
ཕྱག་བརྙན་གྱི་དངོས་གྲུབ་ཀྱི་འབྲས་བུ་གལ་ཏེ། ཟླ་བ་ཕྱེད་རྫོགས་པས་མ་གྲུབ་ན་
དེའི་ཕྱིར་བསྒོམ་པའི་སྦྱོར་བའི་ཆོ་ག་འདི་ལྟར་བྱ་སྟེ། རྡོ་རྗེ་ཕྱག་བརྙན་སྙིང་གའི་
ནང་དུ། ཕྱག་ན་རྡོ་རྗེ་དང་། ཕྱག་ན་པད་མ་དང༌་། གཞན་གྱིས་མི་ཐུབ་པ་
དང་།
གསུམ་གང་ལ་མོས་པའི་སྐུ་ཕྱག་རྒྱའི་གཟུགས་ཇི་ལྟར་སྨོས་པའི་ཚུལ་གྱིས་
བསྐྱེད་མ་ཐག་ཏུ་གཞག་པར་བྱའོ། །སྐུ་ཕྱག་རྒྱ་དེའི་སྙིང་གའི་དབུས་སུ་རྡོ་རྗེ་
སེམས་དཔའི་ཡེ་ཤེས་ཆེ་ཞེས་པ།
སྔགས་ཀྱི་ས་བོན་ཡིག་འབྲུ་ཧཱུཾ་དགོད་པར་་
བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་་
པོའི་འབར་བའི་འོད་ཀྱིས་འབར་བའི་སྙིང་གའི་ནང་དུ་ཐིམ་པར་གྱུར་པར་བསམ་
མོ༑ །དེ་ལྟར་སྔགས་དང་ཡེ་ཤེས་བཀོད་པའི་བསྒོམ་པའི་སྦྱོར་བ་བྱས་པས་སྔགས་
ཀྱི་ཡེ་ཤེས་ཀྱི་མེའི་སྟོབས་ཀྱི་ཐབས་ཀྱིས་རྡོ་རྗེའི་ཕྱག་བརྙན་བསྐུལ་བར་འགྱུར་རོ། །
དེ་བསྐུལ་བས་ཅི་ལྟར་སྨོས་པའི་ཚུལ་གྱི་ལྷ་དང་མི་ལ་སོགས་པ་སེམས་ཅན་མ་ལུས་
པ་ཀུན་བསྐུལ་བར་བྱེད་དོ། །དེའི་དོན་བསྟན་པར་བྱ་སྟེ། མདུན་དུ་སྨོས་པའི་
ཚུལ་གྱིས་སྙིང་གའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་ཐིམ་པར་བྱས་མ་ཐག་་
46-299