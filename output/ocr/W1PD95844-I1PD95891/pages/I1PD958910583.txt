५५०
བསྟན་འགྱུར། རྒྱུད། ༨༨
ལ་ལ་ཆོ་འཕྲུལ་འཕྲུལ་ནས། སྤྲོས་པའི་བྱེ་བྲག་བྱིན་གྱིས་བརླབས་ཀྱིས། བྲན་
བཞིན་དུ་འདུལ་བ་དང་། སེམས་ཅན་ལ་ལ་ཆོ་འཕྲུལ་སྤྲུལ་པའི་བྱིན་གྱིས་་་
བརླབས་ཀྱིས་མོས་པར་མཛད་པ་དང་། སེམས་ཅན་ལ་ལ་ཆོ་འཕྲུལ་སྤྲུལ་པའི་་
ཕྱིར་བྱིན་གྱིས་བརླབས་ཀྱིས། གནོན་པར་མཛད་པ་དང་། སེམས་ཅན་ལ་ལ་
ཅོ་འཕྲུལ་སྤྲུལ་ནས་སྤྲོས་པའི་བྱིན་གྱིས་བརླབས་ཀྱིས་འགུགས་པར་མཛད་པ་དང་།
སེམས་ཅན་ལ་ལ་ཆོ་འཕྲུལ་སྤྲུལ་ནས། སྤྲོས་པའི་བྱིན་གྱིས་བརླབས་ཀྱིས་བསྐྲད་་
པར་མཛད་པ་དང་། སེམས་ཅན་ལ་ལ་ཆོ་འཕྲུལ་སྤྲུལ་ནས་སྤྲོས་པའི་བྱིན་གྱིས་་་
བརླབས་ཀྱིས། གསོད་•པར་མཛད་པ་དང་སེམས་ཅན་ལ་ལ་ཆོ་འཕྲུལ་སྤྲུལ་ནས་
སྤྲོས་པའི་བྱིན་གྱིས་བརླབས་ཀྱིས་ཉོན་མོངས་པ་ཐམས་ཅད་ཀྱི་●སྡིག་པའི་དྲི་མ་་་་
སྡུག་བསྔལ་འཇོམས་པར་མཛད་པ་དང་། སེམས་ཅན་ལ་ལ་ཆོ་འཕྲུལ་སྤྲུལ་ནས་
སྤྲོས་པའི་བྱིན་གྱིས་བརླབས་ཀྱིས་བསྒྲུབ་པར་བྱེད་པ་དེའི་དོན་དམ་པ་སྐུ་དང་་་
གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་འབྲས་བུ་འགྲུབ་པར་་་་
མཛད་པ་ཡིན་ནོ། །དེ་དག་ལ་ལ་སོགས་པ་བྱེ་བྲག་སྣ་ཚོགས་ཀྱིས་སྐུ་དང་གསུང་
དང་ཐུགས་གསུམ་གྱི་ཡེ་ཤེས་ཀྱི་ངོ་བོའི་ཆོ་འཕྲུལ་གྱི་སྤྲུལ་པ་སྤྲོས་ནི་ཐུགས་རྗེའི་་
འཕྲིན་ལས་དུས་གསུམ་གྱི་ཚུལ་དུ་མཛད་པ་ཡིན་་ནོ། །སྟོན་པ་རྡོ་རྗེ་འཛིན་ཉིད་
ཀྱི་སྐུ་ཕྱག་རྒྱ་ཇི་ལྟར་ཡིད་བཞིན་ནོར་བུ་རིན་པོ་ཆེ་ལ། རིན་པོ་ཆེ་ལ་སོགས་པ་
བྱེ་བྲག་སྣ་ཚོགས་ཀྱིས་དངོས་གྲུབ་རྫོགས་པའོ། །དེ་བཞིན་དུ། སྐུ་དང་གསུང་
དང་ཐུགས་རྡོ་རྗེའི་ཡེ་ཤེས་རིན་པོ་ཆེ་གཉིས་སུ་མེད་པའི་ངོ་བོའི་གནས་ཡིན་ནོ། །
ཚུལ་དེ་ལྟར་སྟོན་པ་རྡོ་རྗེ་འཛིན་དེ་ནི། རྡོ་རྗེ་གསུམ་གྱི་དབང་ཕྱུག་གི་ངོ་བོར་་་
སྨོས་སོ། །མདོར་བསྡུས་པ་དེ་ལྟར་རྡོ་རྗེ་གསུམ་མཆོག་ཆེན་པོའི་མཆོག །རྡོ་
རྗེ་གསུམ་གྱི་དབང་ཕྱུག་མཆོག་གི་དོན་དུ་གསུངས་སོ། །རིག་པའི་སྐྱེས་བུ་བསྒོམ་
46-554