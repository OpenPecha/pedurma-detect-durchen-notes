རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
43
ཅད་ཕམ་པར་བྱེ་བྲག་ཡིན་ནོ། །དེ་ལྟ་བུའི་ངོ་བོར་ལྷ་ཁྱབ་འཇུག་དེ་ནི་སྒྲུབ་པ་་
པོས་མདུན་དུ་སྨོས་པའི་སྒོམ་པ་བྱ་བའི་དུས་སུ། ཉིད་ཀྱི་སྙིང་གའི་གནས་ནས་་་
ཐུགས་རྡོ་རྗེའི་མི་བསྐྱོད་པའི་སྐུ་ཕྱག་རྒྱ་ཇི་ལྟར་སྨོས་པའི་ཆ་ལུགས་ཕུན་སུམ་ཚོགས་
པ་དང་ལྡན་པར་སྤྲོ་བར་བྱའོ། །དེ་མ་ཐག་ཏུ་ལྷ་ཁྱབ་འཇུག་བྱིན་གྱིས་བརླབས་་
ནས་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་འདུས་པར་བྱ་བར་བསམ་མོ།
དེའི་འོག་ཏུ་ཐུགས་རྡོ་རྗེ་མི་བསྐྱོད་པ་དང་ལྷ་ཁྱབ་འཇུག་གཉིས་སུ་མེད་པར་བསྒྲུབ་
པ་པོས་གཉིས་སུ་མེད་པའི་ངོ་བོར་ཉིད་ཀྱི་སྙིང་གའི་གནས་སུ་སྡུ་བར་བསམ་མོ། །
མན་ངག་གི་དོན་གྱི་བྱེ་བྲག་གཞན་ཡང་བསྟན་པར་བྱའོ། །མདུན་དུ་སྨོས་པའི་
ཚུལ་དུ་བསྒོམ་པ་བྱ་ཞིང་སྐུ་དང་གསུང་དང་ཐུགས་རྡོ་རྗེ་གསུམ་གྱིས་དམ་རྫས་་་
གསུམ་ནི་ཅི་ལྟར་མོས་པའི་སྔགས་བྱིན་གྱིས་བརླབས་ནས་བཟའ་བར་བྱའོ།
བཤང་བ་དང་བྱང་ཆུབ་སེམས་དང་དྲི་ཆུ་དང་དེ་དག་རིམ་པ་མ་ནོར་བས་སྒྲུབ་པ་
པོས་བསྒོམས་པས། ཕྱིན་ཅི་ལོག་པའི་གཏི་མུག་དང་འདོད་ཆགས་དང་ཞེ་སྡང་་
དང་དེ་ལྟར་ཉོན་མོངས་པའི་དུག་གསུམ་མེད་པར་འགྱུར་རོ། །དེའི་དུས་སུ་སྐུ་་་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བླ་ན་མེད་པའི་་
ཡེ་ཤེས་ཀྱི་འབྲས་བུ་འགྲུབ་པར་འགྱུར་བར་སྨོས་སོ། །མདོར་བསྡུ་བ་དེ་ལྟར་སྐུ་་
དང་གསུང་དང་ཐུགས་རྡོ་རྗེ་གསུམ་གྱིས་བསྒྲུབ་པ་བྱ་བའི་དོན་དུ་ཤེས་པར་བྱའོ། །
ད་ནི་གཞན་ཡང་ཕྱིའི་གནོད་སྦྱིན་ཐམས་ཅད་ཀྱིས་བསྒྲུབ་པ་བྱ་བའི་དམ་ཚིག་གི་
དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་
ཀྱི་བདག་པོ། གནོད་སྦྱིན་མོ་ཐམས་ཅད་ཀྱི་དམ་ཚིག་འདི། ཉིད་ཀྱི་སྐུ་དང་
གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཅི་
ལྟར་ཡིནན་ན། དེས་ན་མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་གསུམ་
1
46-453