རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
474
རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་
ལ་བྱང་ཆུབ་སེམས་དཔའ་བྱམས་པ་ལ་སོགས་པ་འཁོར་གྱི་ངོ་བོའི་བྱང་ཆུབ་སེམས་
དཔའ་སེམས་དཔའ་ཆེན་པོ་དེ་དག་ཐམས་ཅད་ཀྱིས་ཇི་ལྟར་སྨོས་པའི་ཚུལ་དུ་ཕྱག་
འཚལ་ནས་དེ་མ་ཐག་ཏུ། འདི་•ཅེས་གསོལ་ཏོ། །ཞེས་པ་མིང་བཏགས་པ་་་་
འོག་ནས་འབྱུང་བའི་དོན་གྱི་ཕྱིར་གསོལ་བ་བཏབ་པར་སྨོས་སོ། ། །དེ་ལྟར་བྱང་་་
ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་སོགས་པས་དེ་བཞིན་གཤེགས་
པ་ཐམས་ཅད་ལ་ཕྱག་འཚལ་ནས་འདི་སྐད་ཅེས་གསོལ་ཏོའི་དོན་དུ་གསུངས་སོ། །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཉིད་ཀྱི་སྐུ་དང་གསུང་དང་་་་་
ཐུགས་རྡོ་རྗེ་གསང་བ་འདུས་པ་ཞེས་བྱ་བ་ནི། དེ་ནི་རྒྱུད་ཀྱི་ངོ་བོ་ཡིན་ནོ། །
དོན་གཞན་ནི་བདེ་སྟེ་བཤད་མི་དགོས་སོ། །མངོན་པར་དབང་བསྐུར་བའི་སློབ་
དཔོན་ལ་ཞེས་པ་ནི། བཅོམ་ལྡན་འདས་ནི། རྣམ་པར་སྣང་མཛད་ལ་་
སོགས་པ་འཁོར་གྱི་ངོ་བོའི་དེ་བཞིན་གཤེགས་པ་དེ་དག་ཐམས་ཅད་ལ་ཡོན་ཏན་གྱི་
བསྐྱོད་པའི་མཚན་བཅོམ་ལྡན་འདས་ཡིན་པར་སྡུད་པ་པོས་སྨོས་སོ། །དེའི་དོན་
མདུན་དུ་བཤད་པས་བདེ་སྟེ་བཤད་མི་དགོས་སོ། །དེ་ལྟར་ཡོན་ཏན་གྱི་བསྟོད་
པའི་མཚན་བརྗོད་ཅིང་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་་
སོགས་པ་བྱང་ཆུབ་སེམས་དཔའ་ཐམས་ཅད་ཀྱིས་ཅི་ལྟར་བལྟ་བར་བགྱི་ཞེས་པ་ནི།
སློབ་དཔོན་ཡོན་ཏན་གྱི་ངོ་བོའི་དོན་དྲིས་པའི་ཚིག་ཡིན་ནོ། །དེའི་དོན་མདུན་
དུ་བཤད་པས་བདེ་སྟེ་བཤད་མི་དགོས་སོ། །ད་ནི་གཞན་ཡང་བྱང་ཆུབ་སེམས་་་
དཔའ་བྱམས་པ་ལ་སོགས་པ་ཐམས་ཅད་ཀྱི་སློབ་དཔོན་གྱི་ངོ་བོའི་དོན་ཤེས་པར་བྱ་
བའི་ཕྱིར་གསོལ་བ་བཏབ་པ་དེ་གསན་མ་ཐག་ཏུ། མདུན་དུ་སྨོས་པའི་ཚུལ་དུ་་་
རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་པ་ཐམས་་་་
46-595