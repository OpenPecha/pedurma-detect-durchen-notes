བསྟན་འགྱུར། རྒྱུད། ༨༨ p
དུ་འདིར་བྱ་བ་བསྟན་ཏོ། །བཤད་པར་བྱ་སྟེ། དམ་རྫས་ཀྱི་མཆོད་པ་ཕུལ་བས་
གོང་དུ་སྨོས་པའི་དཀྱིལ་འཁོར་གྱི་དངོས་གྲུབ་ཀྱི་འབྲས་བུ་འཐོབ་པར་འགྱུར་རོ། །
དེ་ལྟར་བཤང་གཅི་ཁུ་བའི་དམ་ཚིག་གིས། མཆོད་ན་དངོས་གྲུབ་ཐོབ་པར་འགྱུར་
གྱི་དོན་དུ་གསུངས་སོ། །འདི་ནི་སངས་རྒྱས་ཐམས་ཅད་ཀྱི། །དམ་ཚིག་ཤིན་་
ཏུ་འདའ་དཀའ་བའོ། །ཞེས་པའི་དོན་ནི་གོང་དུ་བཤད་ཟིན་ཏེ། བདེ་སྟེ་བཤད་
བཤད བཤ ༡
མི་དགོས་སོ། །དེ་བཞིན་གཤེགས་པ་ཐམས་ཅད་ཀྱི་གསུང་གི་དཀྱིལ་འཁོར་རོ། །
ཞེས་བྱ་བ་ནི།
དེ་བཞིན་གཤེགས་པ་ཐམས་ཅད་ནི་སྟོན་པ་ཕྱག་ན་རྡོ་རྗེ་ཉིད་ལ་
སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་པ་ཐམས་ཅད་་་་
ཡིན་ནོ། །མདོར་བསྡུས་པ་དེ་བཞིན་གཤེགས་པ་ཐམས་ཅད་ཀྱི་དོན་དུ་གསུངས་
སོ༑ །གསུང་གི་དཀྱིལ་འཁོར་རོ་ཞེས་པ་ནི། གོང་དུ་སྨོས་པའི་དེ་བཞིན་གཤེགས་
པ་དེ་དག་ཐམས་ཅད་ཀྱི་གསུང་དོན་དམ་པར་གཉིས་སུ་མེད་པར་སྨོས་པ་དེ་དང་
གཉིས་སུ་མེད་པའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་ཡིནནོ། །གོང་དུ་་
སྨོས་པའི་དཀྱིལ་འཁོར་དེ་གསུང་རྡོ་རྗེ་སྣང་བ་མཐའ་ཡས་ཀྱི་དཀྱིལ་འཁོར་ཡིན་ཏེ།
དོན་དེས་དེ་བཞིན་གཤེགས་པ་ཐམས་ཅད་ཀྱི་གསུང་གི་དཀྱིལ་འཁོར་དུ་སྨོས་སོ། །
མདོར་བསྡུ་བ་དེ་ལྟར་གསུང་གི་དཀྱིལ་འཁོར་གྱི་དོན་དུ་གསུངས་སོ། །
གཞན་ཡང་ད་ནི་ལྷ་ཐམས་ཅད་མཉམ་པ་མཆོག་ཏུ་གསང་བའི་རྒྱལ་པོའི་་
དཀྱིལ་འཁོར་གྱི་དོན་བསྟན་པར་བྱ་སྟེ། དེ་ནས་བཅོམ་ལྡན་འདས་ཕྱག་ན་རྡོ་
རྗེ་དེ་བཞིན་གཤེགས་པ་ཀུན་ཏུ་སྤྲིན་རྡོ་རྗེ་བཀོད་པ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས། ཞེས་བྱ་བ་ནི། དེ་ནས་ནི་སྟོན་པ་ཕྱག་ན་རྡོ་རྗེ་གོང་
དུ་སྨོས་པའི་ཚུལ་གྱི་གསུང་རྡོ་རྗེ་སྣང་བ་མཐའ་ཡས་ཀྱི་དཀྱིལ་འཁོར་གྱི་དོན་བཤད་
46-184