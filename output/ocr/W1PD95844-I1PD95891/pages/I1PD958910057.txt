२८
བསྟན་འགྱུར། རྒྱུད། ༼༽ ༨༨ 67
དང་ས་དང་། དེ་དག་ཐམས་ཅད་བླངས་ལ་གཅིག་ཏུ་བསྲེས་ནས་བཏགས་ཏེ།
བོང་བུའི་ཆུ་དང་དཀྲུགས་ཏེ། རྫས་དེ་ལས་དགྲའི་གཟུགས་བརྙན་ཧཱུཾ་ཕཊ་ཨ་་
མོ་ཀཾ་མ་ར་ནཾ་ཀ་རུ་སྔགས་འདི་ཁྲོ་བོ་ཆེན་པོའི་སེམས་བསྐྱེད་ནས་བཟླ་ཞིང་བྱའོ། །
དེའི་འོག་ཏུ་ཁྲོ་བོ་ཆེན་པོའི་སྟབས་ཀྱིས་རྐང་པ་གཡོན་པ་བརྐྱང་བའི་ཚུལ་གྱིས་་་
དགྲའི་གཟུགས་བརྙན་གྱི་སྙིང་གར་བཞག་གོ། །གཡས་བསྐུམ་པའི་ཚུལ་གྱིས་རྐེད་
པར་བཞག་གོ། །གཞན་ཡང་སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་་་
སེམས་པའི་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་
བན་དུ་ཀའི་མེ་ཏོག་ལྟ་བུ་སོ་སོར་རྟོག་པའི་ཡེ་ཤེས་ཀྱི་ཁྲོ་•བོ་གཟི་བརྗིད་ཆེན་པོའི་
འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་པར་བསམ་མོ། །
ས་བོན་དེ་ལས་ཁྲོ་བོའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱའོ། །ཕྱག་གཡས་དང་་
པོ་ན་རྡོ་རྗེའི་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། གཞན་་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་ཁྲོ་བོའི་རྒྱལ་པོ་པད་མན་་
ཏ་ཀ་ཉིད་ཀྱི་ཅི་ལྟར་སྨོས་པ། དེ་ལྟ་བུ་འབར་བ་ཆེན་པོའི་འོད་ཀྱིས་འབར་བ།
ནམ་མཁའི་དབྱིངས་ཐམས་ཅད་དུ་སྤྲོ་བར་བྱའོ། ། དེ་མ་ཐག་ཏུ་སྐད་ཅིག་ཙམ་་་
གྱིས་དགྲ་གང་གསད་པར་བྱ་བ་རྡོ་རྗེ་ཀྱོ་བས་སྙིང་ག་ནས་བཟུངང་།
རྡོ་རྗེ་ཞགས་
པས་མགུལ་པ་ནས་བཅིངས་ཏེ། ཚུལ་དེ་ལྟར་དགུག་པར་བྱའོ། ། དེ་མ་ཐག་ཏུ་
དགྲ་རྫས་ཀྱི་གཟུགས་བརྙན་དེ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ༎
དེའི་འོག་ཏུ་འགུགས་པར་མཛད་མཁན་གྱི་ཁྲོ་བོའི་རྒྱལ་པོའི་སྐུ་ཕྱག་རྒྱ་སྒྲུབ་པ་པོ་་
ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བྱའོ། །དེ་ལྟར་སྦྱོར་བའི་་
ཆོ་གའི་ཚུལ་གྱིས་ཞེ་སྡང་ཆེན་པོའི་སེམས་བསྐྱེད་ནས། ཁྲོ་བོའི་རྒྱལ་པོའི་བསྒོམ་
པ་དང་ལྡན་པར་སྔགས་ཧཱུཾ་ཕཊ་ཨ་མོ་ཀཾ་མ་ར་ནཾ་ཀུ་རུ་ཞེས་འབུམ་ཕྲག་གསུམ་གྱི་་་
46-28