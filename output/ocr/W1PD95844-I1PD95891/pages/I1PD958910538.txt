རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०९
པ་ཆེན་པོའི་སྡོམ་པ་བྱ་བ། ཁྱད་པར་གྱི་ལྟ་བ་ཆེན་པོས་བཤང་གཅི་ལ་སོགས་
པའི་བདུད་རྩི་ལྔའི་དམ་ཚིག་གི་བསྒྲུབ་པ་བྱ་བའི་དོན་བཤད་པར་མཛད་པའི་འོག་
ཏུ༑༑ རྡོ་རྗེ་ཐམས་ཅད་མི་སྣང་བའི་དམ་ཚིག་གི་བསྒྲུབ་པ་བྱ་བའི་དོན་བཤད་་
པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱིས་•དོན་དུ་་
གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་
ནི༑ དེའི་དོན་མདུན་དུ་བཤད་པས་བདེ་སྟེ། འདིར་བཤད་མི་དགོས་སོ། །
རྡོ་རྗེ་ཐམས་ཅད་ཀྱི་མི་སྣང་བའི་དམ་ཚིག་ཅེས་པ་ནི། རྡོ་རྗེ་ཐམས་ཅད་དུ་མིང་
བཏགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་སྨོས་པ་དེའི་དམ་རྫས་ལྔ་་་
ཡིན་ཏེ་དམ་རྫས་དེའི་སྦྱོར་བ་བསྒོམ་པས་མི་སྣང་བའི་བསྒྲུབ་པ་བྱ་བར་སྨོས་སོ། །
དེ་ལྟར་རྡོ་རྗེ་ཐམས་ཅད་ཀྱི་མི་སྣང་བའི་དམ་ཚིག་གི་དོན་དུ་གསུངས་སོ།
།ཉིད་
ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་
སྐུ་དང་གསུང་དང་ཐུགས་རྡོ་རྗེའི་ངོ་བོ་གཅིག་པར་སྨོས་སོ། །དེ་ལྟར་སྐུ་དང་་་་
གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་འོག་ནས་འབྱུང་བའི་
ཚུལ་དུ་བསྒྲུབ་པ་པོས་དེ་བཞིན་གཤེགས་པ་ལྔའི་གང་གི་བསྒོམ་པ་བྱེད་པའི་དུས་སུ་
གཉིས་སུ་མེད་པར་བསྒོམ་པར་བྱ་བར་སྨོས། དེ་ལྟར་ཉིད་ཀྱི་སྐུ་དང་གསུང་དང་
ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་གསུང་
རྡོ་རྗེ་དང་ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །
དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ༌་། །ཞེས་པའི་ནི། སྟོན་པ་
ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་དུ་བསྒྲུབ་པ་པོས་རྡོ་རྗེ་ཐམས་ཅད་ཀྱི་མི་སྣང་
བའི་དམ་ཚིག་གིས་བསྒྲུབ་པ་བྱས་པ་དེའི་དོན་ཕྱུང་བའམ་བཤད་པར་སྨོས་སོ། །
དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་ནི་གཞན་ཡང་རྡོ་རྗེ་སྣང་བ་་
46-509