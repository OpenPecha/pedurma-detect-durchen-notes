༧༢
བསྟན་འགྱུར། རྒྱུད། ༨༨
པ་དེའི་ནང་ནས་གང་གིས་སེམས་ཅན་དག་དུག་གིས་བཟུང་བ་དེའི་དུས་སུ། ཅི་
ལྟར་སྨོས་པའི་ཆོ་ག་ཁྲོ་བོའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱའོ།
།དེ་མ་ཐག་ཏུ་
སྒྲུབ་པ་པོ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།དེའི་འོག་ཏུ་
ལག་པ་གཡས་པར་པད་མ་དཀར་པོ་རྩ་བ་དང་ལོ་མར་བཅས་པ་གཟུང་བར་བྱའོ། །
པད་མ་དེའི་ལྟེ་བའི་དབུས་སུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །ཡང་
ན་པད་མ་མ་རྙེད་ན་སྒྲུབ་པ་པོ་ཉིད་ཀྱི་ལག་པ་གཡས་པའི་དབུས་སུ་སྔགས་ཀྱི་ས་
བོན་ཡིག་འབྲུ་པཾ་བསམ་མོ། །དེ་དུས་འདིར་ཁ་དོག་དཀར་པོ་སོ་སོར་རྟོག་པའི་
ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་
དུ་གྱུར་པར་ས་བོན་དེ་ལས་རང་གི་ལག་པ་གཡས་པ་པད་མ་དཀར་པོ་འདབ་མ་་
བརྒྱད་པའི་ངོ་བོར་གྱུར་པར་རྟག་གོ། །དེའི་དབུས་སུ་སྔགས་ཀྱི་ས་བོན་ཡིག་འབྲུ་
ཨོཾ་བསམ་མོ། །དེ་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་ཡིན་
ནོ༑ །དེའི་ནང་ནས་ཁ་དོག་དཀར་པོ་དང་། སྔོན་པོ་དང་། སེར་པོ་དང་།
དམར་པོ་དང་། ལྗང་གུ་དང་། དེ་ལྟར་རིགས་ལྔའི་ཡེ་ཤེས་ཀྱི་ཁ་དོག་གི་ངོ་བོ་
འོད་གཟེར་གྱི་ཚོགས་གྲངས་མེད་པ་སྤྲོ་བར་བྱའོ། །བསྟན་པར་བྱ་སྟེ། ལྟ་བའི་
རྡོ་རྗེ་ཞེས་པ་གོང་དུ་སྨོས་པའི་སྒོམ་པའི་ཚུལ་གྱིས་འོད་གཟེར་གྱི་ཚོགས་གྲངས་མེད་
པ་སྤྲོ་བར་བྱ་བའི་དུས་སུ་སྒྲུབ་པ་པོས་ཁྲོ་བོའི་རྒྱལ་པོ་པད་མན་ཏ་ཀ་དང་གཉིས་སུ་
མེད་པའི་ང་རྒྱལ་དུ་སྒོམ་པས་རང་གི་མིག་སོ་སོར་རྟོག་པའི་ཡེ་ཤེས་རྡོ་རྗེའི་མིག་་་་
ཡིན་པ་དེས་ཐུགས་རྗེ་ཆེན་པོའི་སེམས་ཁྲོ་བ་བསྐྱེད་ནས་དུག་གིས་ཟིན་པའི་སེམས་
ཅན་ལ་ལྟ་ཞིང་ཅི་ལྟར་སྨོས་པའི་འོད་གཟེར་གྱི་ཚོགས་གྲངས་མེད་པ་ལུས་ལ་ཐིམ་་
པར་གྱུར་པར་བསམ་མོ། །དེ་ཐིམ་པའི་འོག་ཏུ་འོད་ཟེར་ཐམས་ཅད་རིགས་་་
ལྔའི་ཡེ་ཤེས་ཀྱི་ཀྱོ་བའི་ངོ་བོར་རྟོག་གོ། །ཐབས་དེས་དུག་མ་ལུས་པར་བཀུག་
46-72