کالا
བསྟན་འགྱུར། རྒྱུད། ༼༽ ༨༨edr
པའི་མཚན་དང་ལྡན་པའི་བན་དྷའི་ནང་དུ་མདུན་དུ་སྨོས་པའི་དམ་རྫས་དང་།
དེ་བཞིན་དུ་ཕྱིའི་རྫས་དྲི་དང་ལྡན་པ་ཐམས་ཅད་གཅིག་ཏུ་བསྲེས་ལ་བཞག་▪གོ། །
རྫས་དེ་ཆུ་དང་དཀྲུགས་པས་བསྐུ་བའི་དཀྱིལ་འཁོར་གྲུ་བཞི་ཀུན་ཏུ་ཁྲུ་གང་བ་བྱའོ། །
དཀྱིལ་འཁོར་དེའི་སྟེང་དུ་སྟན་བདེ་བ་འཇམ་པ་ལ་སྒྲུབ་པ་པོ་མོས་པའི་སྐྱིལ་མོས་་
འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་རྗེ་་
སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་སྐུ་མདོག་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། དེ་ལྟར་ཕྱག་་་་
རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལེའུ་བཞི་པ་ཐུགས་ཀྱི་དཀྱིལ་འཁོར་
གྱི་དུས་སུ་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟ་བུའི་ངོ་བོའི་སྐུ་ཕྱག་རྒྱར་
གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་་་་
དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་རིགས་ཀྱི་བུ་མོ་ལོ་བཅུ་གཉིས་ལོན་
པ་མཚན་དང་ཡོན་ཏན་ཐམས་ཅད་དང་ལྡན་པ་བླང་ངོ་། །དེ་ཡེ་ཤེས་ཀྱི་ལྷ་མོ་མཱ་
མ་ཀཱི་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་
ཆགས་ཆེན་པོའི་སེམས་དགའ་བས་ཤེས་རབ་མ་གཉིས་སུ་མེད་པར་འཁྱུད་པའི་་་་་
སྦྱོར་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་
དུ་འོད་དུ་ཞུ་ནས་རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་་་་
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་ནག་པོ་མེ་ལོང་ལྟ་བུའི་ཡེ་་
ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་
བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །
46-376