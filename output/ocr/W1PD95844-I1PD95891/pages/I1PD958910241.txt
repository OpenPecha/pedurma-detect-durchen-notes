२१२
བསྟན་འགྱུར། ། རྒྱུད། ༼༽ ༨༨ 07
བུའི་ངོ་བོའི་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ་རྡུལ་ཚོན་གྱི་དཀྱིལ་འཁོར་
དུ་བདག་པོ་ལ་སོགས་པ་རིགས་ལྔའི་དེ་བཞིན་གཤེགས་པ་རྣམས་ཀྱི་ཉིད་ཉིད་ཀྱི་
གནས་སུ་གདན་ལ་ཕྱག་མཚན་ལ་གཉིས་སུ་མེད་པར་ཐིམ་པར་གྱུར་པར་བསམ་མོ༎
དེ་ལྟར་བྱེ་བྲག་ཏུ་ཕྱི་དང་གསང་བ་མཉམ་པ་བསྒོམ་པ་བྱ་བའི་དོན་དུ་ཤེས་པར་་་་
བྱའོ།༑ །གཞན་ཡང་གོང་དུ་སྨོས་པའི་བསྒོམ་པ་བྱས་མ་ཐག་ཏུ། འཕགས་པ་
ཡེ་ཤེས་ཞབས་ཀྱིས་བཤད་པའི་གསང་བའི་མཆོད་པ་བྱ་བའི་དོན་བསྟན་པར་བྱ་སྟེ།
ཅི་ལྟར་སྨོས་པའི་རིགས་ལྔའི་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་ཚུལ་
མ་ནོར་བར་རྡུལ་ཚོན་གྱིས་དཀྱིལ་འཁོར་ལ་གཉིས་སུ་མེད་པར་ཐིམ་པར་བྱས་པའི་
འོག་ཏུ། དཀྱིལ་འཁོར་གྱི་རྡོ་རྗེ་སློབ་དཔོན་གྱིས་འདོད་ཆགས་ཆེན་པོའི་སེམས་་
དགའ་བས། ཐབས་དང་ཤེས་རབ་རོལ་པར་བྱས་ནས་བདེ་བར་གྱུར་པའི་དུས་སུ།
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་
བཞིན་དུ་འོད་དུ་ཞུའོ། _ །བྱང་ཆུབ་སེམས་དེ་ཤེས་རབ་མའི་བྷ་གའི་ནང་ནས་་
བླངས་ནས་ཇི་ལྟར་སྨོས་པའི་བན་དྷའི་ནང་དུ་གཞག་གོ། །དེ་ལྟར་བྱས་ནས་བན་
དྷའི་ནང་དུ་བྱང་ཆུབ་སེམས་གཞག་པ་དེ། ཨོཾ་སྭ་བྷཱ་བ་ཤུད་དྷ་སརྦ་དྷརྨ་སྭ་བྷཱ་བ་
ཤུད་དྷོ་ཧཾ། ཞེས་སྔགས་ཀྱི་ཚིག་བརྗོད་ཅིང་བཟའ་བར་བྱའོ། །དེ་ལྟར་བྱས་་་
པས་སངས་རྒྱས་ཐམས་ཅད་མཆོད་པར་འགྱུར་རོ། །དེ་ལྟར་མཆོད་པ་བྱས་པས་
སངས་རྒྱས་ཐམས་ཅད་ཀྱིས་དཀྱིལ་འཁོར་གྱི་རྡོ་རྗེ་སློབ་དཔོན་སློབ་མ་དང་བཅས་
པ་བྱིན་གྱིས་བརློབ་པར་མཛད་པས་དཀྱིལ་འཁོར་གྱི་•དངོས་གྲུབ་ངེས་པར་ཐོབ་
པར་འགྱུར་རོ། །དེ་ལྟར་སངས་རྒྱས་ཐམས་ཅད་མཆོད་པ་བྱ་བའི་དོན་དུ་་་་
གསུངས་སོ། །ད་ནི་གཞན་ཡང་གསང་བའི་མཆོད་པ་བྱ་བའི་བྱེ་བྲག་གི་དོན་་
བསྟན་པར་བྱ་སྟེ། རྡོ་རྗེ་དྲི་མེད་གསུམ་དག་གི། །དམ་ཚིག་མཆོད་པ་དུས་
46-212