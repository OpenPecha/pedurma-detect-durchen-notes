རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
འཁོར་ལོ་འམ་ནི་རྡོ་རྗེའང་རུང་།
།བསྒོམ་ནས་རྡོ་རྗེའི་ནི་གནས།
།ལུས་
དང་ངག་སེམས་དམ་ཚིག་རྣམས། །དེས་ཕྱེ་མར་བརླག་•པར་བསྒོམ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། འཁོར་ལོ་འམ་རྡོ་རྗེའང་རུང་།
བསྒོམས་ནས་རྡོ་རྗེ་ཡི་ནི་གནས་ནི། གོང་དུ་སྨོས་པའི་ཚུལ་གྱི་ཁྲོ་བོའི་ངོ་བོ་སྤྲེའུ་
ཡི་གཟུགས་སམ། ཡང་ན་ཁྱིའི་གཟུགས་ལུས་ངག་ཡིད་གསུམ་གྱི་གནས་གསུམ་དུ་
རིགས་གསུམ་གྱི་བྱེ་བྲག་གི་ས་བོན་དང་ཡེ་ཤེས་ལས་སྐྱེད་ནས་སྤྲོས་པ་དེ་དག་གི་་་་
ལག་པ་གཡས་པ་ན་འཁོར་ལོ་རྩིབས་བརྒྱད་པ་འཛིན་པར་བསྒོམ་པ་ཡིན་ནོ། །
ཡང་ན་རྡོ་རྗེ་རྩེ་ལྔ་གདེངས་པར་འཛིན་པར་བསྒོམ་ཡང་མི་འགལ་ལོ།
།དེའི་དོན་
གསལ་བར་བསྟན་པར་བྱསྟེ། སྤྲེའུ་འམ་ཡང་ན་ཁྱིའི་ལག་པ་གཡས་པའི་དབུས་
སུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་གཟི་བརྗིད་ཀྱིས་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་པའི་ས་བོན་དེ་ལས་་
འཁོར་ལོ་རྩིབས་བརྒྱད་པ་བསྐྱེད་དེ། དེ་གཟི་བརྗིད་འབར་བ་འཛིན་པར་བསྒོམ་
མོ༑ །ཡང་ན་ལག་པ་གཡས་པའི་དབུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་
མོ༑
།དེ་ཁ་དོག་སྔོན་པོ་གཟི་བརྗིད་ཀྱིས་འབར་ཞིང་འོད་དུ་ཞུའོ། །ས་བོན་
དེ་ལས་རྡོ་རྗེ་རྩེ་ལྔ་པ་གདེངས་པ་བསྐྱེད་དོ། །དེ་གཟི་བརྗིད་ཀྱིས་འབར་བ་་
འཛིན་པར་བསྒོམ་པ་ཡིན་ནོ། །དེ་ལྟར་བསྒོམ་པ་བྱས་པའི་འོག་ཏུ་རྡོ་རྗེ་གནས་་
པར་མིང་བཏགས་པ་རྡོ་རྗེའི་སྤྲེའུ་ཡི་ལུས་ཀྱི་གཟུགས་སམ། ཡང་ན་རྡོ་རྗེ་ཁྱིའི་་་
གཟུགས་ཡིན་ནོ། །དེ་ལྟ་བུའི་རྡོ་རྗེ་གནས་ཀྱི་ངོ་བོ་གཉིས་གང་ལ་སྒྲུབ་པ་པོ་ཉིད་
མོས་པའི་ང་རྒྱལ་འཆང་བར་བསྟནན་ཏོ། །མདོར་བསྡུ་བ་དེ་ལྟར་འཁོར་ལོའམ།
རྡོ་རྗེ་འང་རུང༌་། བསྒོམ་ནས་རྡོ་རྗེ་གནས་ཀྱི་དོན་དུ་གསུངས་སོ། །ལུས་དང་
ངག་སེམས་དམ་ཚིག་རྣམས། །དེས་ནི་ཕྱེ་མར་བརླག་•པར་བསྒོམ་ཞེས་པ་ནི།
46-87