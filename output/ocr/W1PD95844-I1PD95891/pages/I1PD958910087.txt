५५
བསྟན་འགྱུར། རྒྱུད། งา ༨༨
ཅན་དཀྱིལ་འཁོར་གནས་པ་ལ་ནི། མདུན་དུ་སྨོས་པའི་ཚུལ་གྱིས་ཞེ་སྡང་རྡོ་རྗེའི་
སྐུ་ཕྱག་རྒྱར་གྱུར་པར་བྱའོ། །དེ་མ་ཐག་ཏུ་བསྒྲུབ་པ་པོས་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཉིད་ཀྱི་གསང་བའི་ཐུགས་ཀ་ཡེ་་
ཤེས་སེམས་དཔའི་གནས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ།
།དེ་ཁ་དོག་་་
སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་གྱུར་པར་བསམ་མོ། །
ས་བོན་དེ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་བྱའོ། །
ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན།
གཞན་ཡང་མཚོན་ཆ་ལ་སོགས་པ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་
ཅད་ཅི་ལྟར་མདུན་དུ་སྨོས་པ་བཞིན་དུ་འདིར་བྱའོ། །དེ་འབར་བ་ཆེན་པོའི་འོད་
ཀྱིས་འབར་ཞིང་འཇིག་རྟེན་གྱི་ཁམས་ཐམས་ཅད་ལ་དཀྱིལ་འཁོར་དུ་མིང་བཏགས་
པ་དེར་ཁྱབ་པར་སྤྲིན་བཞིན་དུ་སྤྲོ་བར་བྱའོ། །དེ་མ་ཐག་ཏུ་སྐད་ཅིག་ཙམ་གྱིས་
རྡོ་རྗེ་ཕུང་པོར་མིང་བཏགས་པ་མི་དང་མི་མ་ཡིན་པ་སེམས་ཅན་མ་རུངས་པ་ཅི་་་་
སྙེད་པ་ཐམས་ཅད་ཀྱི་ཕུང་པོ་མ་རུངས་པ་ཆེན་པོའི་ས་བོན་གྱིས་སྐྱེད་མི་བཟད་•པ།
རྡོ་རྗེའི་ངོ་བོར་གནས་པ་དེ་དག་ཐམས་ཅད་དུས་གཅིག་ཏུ།
རྡོ་རྗེ་ཀྱོ་བས་སྙིང་་
ག་ནས་བཟུང་། རྡོ་རྗེ་ཞགས་པས་མགུལ་པ་བཅིངས་ནས་བཀུག་ཏེ། སྒྲུབ་པ་
པོ་ཉིད་ཀྱི་མདུན་དུ་བཞག་པར་བསམ་མོ། །དེའི་དུས་སུ་འགུགས་པར་མཛད་་་་
མཁན་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་སྤྲིན་ལྟ་བུ་སྒྲུབ་པ་པོས་ཉིད་་
ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བྱ་བར་བསྟན་་ཏོ། །མདོར་བསྡུ་
བ་དེ་ལྟར་རྡོ་རྗེའི་ཕུང་པོ་ཅི་ཙམ་པ། སེམས་ཅན་དཀྱིལ་འཁོར་གནས་པ་ལའི་་་
དོན་དུ་གསུངས་སོ། །བདག་ཉིད་གསོད་པར་བསམས་ན་ནི། །མཉེས་པར་
འགྱུར་ཏེ་གཞན་དུ་མིན་ཞེས་པ་ནི། གོང་དུ་སྨོས་པའི་ཚུལ་གྱི་འཇིག་རྟེན་གྱི་་
46-58