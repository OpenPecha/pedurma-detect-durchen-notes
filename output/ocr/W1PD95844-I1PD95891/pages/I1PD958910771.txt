༧༤༢
བསྟན་འགྱུར། རྒྱུད། ༨༨༩
བཤད་པར་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟར་གཟུགས་ཀྱི་ཕུང་པོ་མ་
ཡིན་ནས་ཚོར་བའི་ཕུང་པོ་མ་ཡིན་གྱི་དོན་དུ་གསུངས་སོ། །འདོད་ཆགས་མ་ཡིན་
ཞེ་སྡང་མ་ཡིན་གཏི་མུག་མ་ཡིན་ཞེས་པ་ནི་མདུན་དུ་སྨོས་པའི་ཚུལ་དུ་དོན་དམ་
པའི་ངོ་བོ་ཕུང་པོ་དང་ཁམས་དང་སྐྱེ་མཆེད་མ་སྐྱེས་པ་ཡིན་ནོ་དོན་དེས་འདོད་་
ཆགས་དང་ཞེ་སྡང་དང་གཏི་མུག་ལ་སོགས་པ་ཉོན་མོངས་པ་ཐམས་ཅད་ཀྱི་སྒྲིབ་
པ་མེད་པར་སྨོས་སོ། །གཞན་ཡང་ཆོས་མ་ཡིན་ཆོས་མ་ཡིན་པ་ཡང་མ་ཡིན་ཞེས་
པ་ནི་དེ་ལྟར་བྱེ་བྲག་གཉིས་ཀྱི་དོན་དམ་པར་ངོ་བོ་མ་སྐྱེས་པའི་ངོ་བོར་སྨོས་སོ། །
མདོར་བསྡུ་བ་དེ་ལྟར་འདོད་ཆགས་མ་ཡིན་ཞེ་སྡང་མ་ཡིན་གཏི་མུག་མ་ཡིན་ཆོས་
མ་ཡིན་ཆོས་མ་ཡིན་པ་ཡང་མ་ཡིན་གྱི་དོན་དུ་གསུངས་སོ། །ད་ནི་གཞན་ཡང་•
མདུན་དུ་སྨོས་པའི་དོན་མདོར་བསྡུས་པའི་ངོ་བོ་ཐོས་མ་ཐག་ཏུ་འཁོར་གྱི་ངོ་བོ་་
གྲངས་མེད་པའི་དེ་བཞིན་གཤེགས་པ་ཐམས་ཅད་ཅི་ལྟར་གྱུར་པས་•དེའི་དོན་་
བསྟན་པར་བྱ་སྟེ། དེ་ནས་དེ་བཞིན་གཤེགས་པ་ཐམས་ཅད་ཅང་མི་གསུང་བར་
གྱུར་ཏོ། །ཞེས་བྱ་བ་ནི་དེ་ནས་ནི་མདུན་དུ་སྨོས་པའི་སྟོན་པ་ཕྱག་ན་རྡོ་རྗེ་དེ་
བཞིན་གཤེགས་པ་ཐམས་ཅད་ཀྱི་བདག་པོ་དེས་ཆོས་ཐམས་ཅད་དོན་དམ་པ་མ་
སྐྱེས་པ་རང་བཞིན་གྱིས་ངོ་བོ་མེད་པར་བསྟན་པ་དེའི་དོན་ཐོས་མ་ཐག་ཏུ་ཅི་ལྟར་
སྨོས་པའི་དེ་བཞིན་གཤེགས་པ་ཐམས་ཅད་དོན་དམ་པའི་བསྒོམ་པའི་སྟོང་པ་ཆེན་
པོའི་ངོ་བོ་གཉིས་སུ་མེད་པ་ལ་ཞུགས་པ་ཡིན་ནོ། །དེའི་ཚུལ་མཚོན་པར་བསྟན་
ཏོ་དེ་ལྟར་དེ་ནས་ཀྱི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཅང་
མི་གསུང་བར་གྱུར་ཏོ་ཞེས་པའི་དོན་ནི་བདེ་སྟེ་བཤད་མི་དགོ་སོ། །ད་ནི་་
གཞན་ཡང་མདུན་དུ་སྨོས་པའི་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་་
ཀྱིས་ཅི་ལྟར་སྨོས་པའི་དོན་གྱི་ཕྱིར་ཅི་ཡང་མི་གསུང་བར་གྱུར་པས་གནས་པ་དེའི་
46-742