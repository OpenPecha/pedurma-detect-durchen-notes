३५२
____ བསྟན་འགྱུར།། རྒྱུད། ༼ཤུ༽ ༨
འཁོར་དང་བཅས་པར་འདུལ་བར་བྱེད་པའི་རྒྱལ་པོར་གྱུར་པས་དོན་དེས་གནོད་་
སྦྱིན་ཆེན་པོའོ། །དེ་ལྟ་བུའི་རྡོ་རྗེ་གནོད་སྦྱིན་ཆེན་པོ་ཛམ་བྷ་ལའི་སྐུ་ཕྱག་རྒྱ་སྒྲུབ་
པ་པོས་བསྐྱེད་ནས་བསྒོམ་པར་བྱ་བ་ཡིན་ནོ།
།མདོར་བསྡུ་བ་དེ་ལྟར་ཛམ་བྷ་ལ་
ནི་ནོར་སྒྲུབ་པ། །གནོད་སྦྱིན་ཆེན་པོ་བསྐྱེད་པར་བྱའི་དོན་དུ་གསུངས་སོ། །
ཞི་བ་གནོད་སྦྱིན་གཟུགས་འཛིན་པ། །ཐོར་ཚུགས་དབུ་རྒྱན་རྡོ་རྗེ་ཅན་ཞེས་པ་ནི།
ཇི་ལྟར་སྨོས་པའི་ཚུལ་གྱི་ཐོར་ཚུགས་དབུ་རྒྱན་འཛིན་པའོ། །གནོད་སྦྱིན་གྱི་་
གཟུགས་ཞེས་པ། ཕྱིའི་གནོད་སྦྱིན་གྱི་ལུས་སྦོམ་དེ་ལྟ་བུ་རྡོ་རྗེ་གནོད་སྦྱིན་ཛམ་
བྷ་ལས་སྐུ་ཕྱག་རྒྱ་འཛིན་ཏོ། །ཞི་བ་ནི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་ཀུན་མཛེས་པའོ། །ཡོན་ཏན་དེས་ཞི་བར་སྨོས་སོ། ། རྡོ་རྗེ་ཅན་དུ་མིང་
བཏགས་པ་ནི། རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཛཾ་བྷ་ལ་ཡིན་ཏེ།
དོན་དེས་རྡོ་རྗེ་ཅན་དུ་སྨོས་སོ། །དེ་ལྟར་མདོར་བསྡུས་པ་ཞི་བ་གནོད་སྦྱིན་་་
གཟུགས་མཛེས་པ་ཐོར་ཚུགས་དབུ་རྒྱན་རྡོ་རྗེ་ཅན་གྱི་དོན་དུ་གསུངས་སོ། །
ད་ནི་གཞན་ཡང་ཁྱད་པར་དུ་བསྒོམ་པའི་མན་ངག་གི་དོན་བསྟན་པར་བྱ་སྟེ།
སངས་རྒྱས་ལྔའི་ཆོ་ག་ཡིས། །གནས་ལྔ་དག་ཏུ་བསྒོམ་པར་བྱ། །རྡོ་རྗེ་བདུད་
རྩི་ཆུ་དག་ནི། །དེའི་བསམ་གཏན་གནས་ནས་སྦྱིན། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། སངས་རྒྱས་ལྔའི་ཆོ་གའི་ཡིས། །གནས་ལྔ་དག་
ཏུ་བསྒོམ་པར་བྱ་ནི། སྒྲུབ་པ་པོས་རང་གི་སྙིང་གའི་ནང་གི་གནས་སུ། སྔགས་
ཀྱི་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་་་
ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་
ཁུ་བ་བཞིན་དུ་གྱུར་ཏོ། །ས་བོན་དེ་ལས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་
རྒྱ་བསྐྱེད་པར་བྱའོ། །དེའི་སྐུ་མདོག་དང་། ཞལ་དང་། ཕྱག་དང་། ཕྱག་
46-352