१२२
བསྟན་འགྱུར། རྒྱུད། ༼༽ ༨༨
ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལེའུ་བཞི་པ་ཐུགས་ཀྱི་དཀྱིལ་་
འཁོར་དུ་བསྲུང་བའི་འཁོར་ལོ་བྱ་བའི་དུས་སུ་ཇི་ལྟར་སྨོས་པ་དེ་བཞིན་དུ་དུས་་
འདིར་བྱ་བར་བསྟན་ཏོ། །དེ་ལྟར་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་
རྒྱ་བསྐྱེད་མ་ཐག་ཏུ་དེ་འབར་བ་ཆེན་པོའི་འོད་ཀྱིས་འབར་བ་གྲངས་མེད་པ་སྤྲིན་
བཞིན་དུ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། ། དེ་མ་ཐག་
ཏུ་གོང་དུ་སྨོས་པའི་བདུད་དང་བགེགས་ཀྱི་ཚོགས་མ་རུངས་པ་ཐམས་ཅད་བྱིན་་
གྱིས་བརླབས་པས་དེ་དག་གི་ལུས་འབར་བ་ཆེན་པོའི་འོད་ཀྱིས་བསྲེགས་པར་་་་
བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱའི་སྐུ་ཕྱག་་
རྒྱ་གྲངས་མེད་པ་སྤྲིན་ལྟ་བུ་དེ་སྤྲོ་བའི་གནས་ཡེ་ཤེས་སེམས་པ་ལ་གཉིས་སུ་མེད་
པར་བསྡུ་བར་བྱའོ། ___ །བསྟན་པར་བྱ་སྟེ། དེ་ལྟར་བྱེ་བྲག་རྣམ་པ་གསུམ་གྱི་
སྤྲོ་བ་དང་བསྡུ་བ་བྱ་བའི་དུས་སུ་སྔགས་ཀྱི་ས་བོན་ཡིག་འབྲུ་ཧཱུཾ་དང་རྡོ་རྗེའི་མཚོན་
ཆ་དང་སྐུ་ཕྱག་རྒྱ་དང༌་། དེ་ནི་རྡོ་རྗེ་གསུམ་དུ་མིང་བཏགས་པ་རྡོ་རྗེ་སྐུ་དང་།
གསུང་རྡོ་རྗེ་དང་༌་། ཐུགས་རྡོ་རྗེ་གསུམ་དང་། གཉིས་སུ་མེད་པའི་ངོ་བོར་
བསྒྲུབ་པ་པོས་རབ་ཏུ་བྱ་བར་སྨོས་སོ། །དེ་དག་རྡོ་རྗེ་སྔགས་ལ་སོགས་པས་ཧཱུཾ།
རྡོ་རྗེ་གསུམ་སོགས་རབ་བསྒོམ་པའི་དོན་དུ་གསུངས་སོ། །ད་ནི་ཁྱད་པར་དུ་་
སྔགས་ཀྱི་བསྒོམ་པའི་སྦྱོར་བའི་ཆོ་ག་བྱ་བའི་དོན་བསྟན་པར་བྱ་སྟེ། ཨོཾ་ནི་མིག་་
ཏུ་བསམས་ནས་ནི། །དེ་དག་ཆོ་ག་བཞིན་དུ་བསྟན། །སྔགས་རྣམས་ཀུན་གྱི་་
གཟུགས་དག་ནི། །སྐུ་གསུམ་རྡོ་རྗེ་ཅན་དུ་མཐོང་། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། ཨོཾ་ནི་མིག་ཏུ་བསམས་ནས་ནི། །འདི་དག་
ཆོ་ག་བཞིན་དུ་བསྟན་ནི། སྔར་སྨོས་པའི་སྤྲོ་བ་དང་བསྡུ་བ་བྱས་པའི་འོག་ཏུ།
སྒྲུབ་པ་པོས་རང་གི་མིག་གཉིས་གའི་●དཀྱིལ་གྱི་སྟེང་དུ་སྔགས་ཀྱི་ས་བོན་ཡིག་འབྲུ་
46-322