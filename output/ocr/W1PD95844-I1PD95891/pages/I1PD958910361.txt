३३२
བསྟན་འགྱུར། རྒྱུད། ༨༨༠
སེམས་འོ་མའི་རྒྱུན་བཞིན་དུ་ཞུ་ནས། དེ་ཟླ་བའི་དཀྱིལ་འཁོར་གྱི་ངོ་བོར་གྱུར་་་
པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་
དོག་སྔོན་པོ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་གཟི་བརྗིད་ཆེན་
པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ་མོ། །ས་བོན་
དེ་ལས་གདན་རྡོ་རྗེ་རྒྱ་གྲམ་བསྐྱེད་པར་བྱའོ། །དེ་ཁ་དོག་སྔོན་པོ་འབར་བ་ཆེན་
པོའི་འོད་ཀྱིས་འབར་བའོ། །དེ་ལྟ་བུའི་གདན་རྡོ་རྗེ་རྒྱ་གྲམ་བསྐྱེད་མ་ཐག་ཏུ་དེའི་
སྟེང་གི་བུམ་པའི་དབུས་སུ་བསྒྲུབ་པ་པོ་ཉིད་འདུག་པར་བརྟག་གོ། ། དེའི་འོག་
ཏུ་མདུན་དུ་སྨོས་པའི་ཤེས་རབ་མ་དང་ལྡན་པར་འདོད་ཆགས་ཆེན་པོའི་སེམས་་་་
དགའ་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་
ལམ་གྱི་སྒོ་ནས། ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་་་
བཞིན་དུ་འོད་དུ་ཞུ་ནས་དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་
ཞུ་ནས་ཡེ་ཤེས་ཀྱི་ཁུ་བ་བཞིན་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་་
སུ་མེད་པར་ཐིམ་པར་བསམ་མོ། །ས་བོན་དེ་ལས་སངས་རྒྱས་ཞེས་པ། སྐུ་རྡོ་
རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་དང་།
ཞལ་དང་། ཕྱག་དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། དེ་
ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་་
ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་བྱའོ། །དེ་ལྟ་བུའི་
46-332