རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
47
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་དེ་ནི།
ནམ་མཁའ་ལྟ་བུ་སྟོང་པ་ཆེན་པོའི་ཡེ་ཤེས་དང་།
དོན་དམ་པ་བྱང་ཆུབ་སེམས་་
དང་། རྡོ་རྗེའི་སྙིང་པོ་དེ་ནི་དོན་དམ་པ་གསང་བའི་ཡེ་ཤེས་ཀྱི་འབྲས་བུའོ། །
མདོར་བསྡུས་ནས་སྨོས་པའི་ཚུལ་དེ་དག་ཐམས་ཅད་ནི་དུས་འདིར་ཆོས་ཀྱི་་་་
དབྱིངས་ཀྱི་ངོ་བོ་ཡིན་ནོ། །བསྟན་པར་བྱ་སྟེ། ཆོས་ཀྱི་དབྱིངས་ཀྱི་གདོད་མའི་
དུས་ནས་ཉོན་མོངས་པ་ཐམས་ཅད་ཀྱི་རྣམ་པར་རྟོག་པའི་སྡིག་པ་དྲི་མ་དང་བྲལ་་
བ་ཡིན་ནོ། །དོན་དེས་ཆོས་ཀྱི་དབྱིངས་རང་བཞིན་གྱིས་དག་པར་སྨོས་སོ། །
བདག་མེད་པ་དང་གནས་མེད་པ་ནི། ངོ་བོ་མེད་པ་སྟོང་པ་དེ་ཆོས་ཀྱི་དབྱིངས་་
ཀྱི་ངོ་བོ་ཡིན་ནོ། །མདུན་དུ་སྨོས་པའི་དོན་གྱི་ཆོས་ཀྱི་དབྱིངས་ནི་གནས་མེད་་་་
པར་སྨོས་སོ། །དེ་བསྟན་པར་བྱ་སྟེ། ཕྱོགས་གཅིག་དང་། རྫས་གཅིག་དང་
སེམས་ཅན་གཅིག་དང་། འཇིག་རྟེན་གྱི་ཁམས་གཅིག་དང་།
དེ་དག་ལ་
སོགས་པ་གནས་ཀྱི་ངོ་བོ་དེ་དག་ལ་ཆོས་ཀྱི་དབྱིངས་མི་གནས་པའོ། །དེ་ཅིའི་
ཕྱིར་ཞེ་ན། མདུན་དུ་སྨོས་པའི་ཆོས་ཀྱི་དབྱིངས་བདག་མེད་པ་དང་། ངོ་བོ་
མེད་པ་སྟོང་པ་ཡིན་ནོ། །དོན་དེས་ཆོས་ཀྱི་དབྱིངས་བདག་མེད་པ་གནས་མེད་
པར་སྨོས་སོ། །མདོར་བསྡུ་བ་དེ་ལྟར་རང་བཞིན་དག་པ་བདག་མེད་ཅིང་།
ཆོས་ཀྱི་དབྱིངས་ནི་གནས་མེད་པའི་དོན་དུ་གསུངས་སོ། །རྡོ་རྗེ་ལས་བྱུང་རྟོག་པ་
ནི༑ ཡང་དག་སྨྲ་བ་མ་ཡིན་ནོ། །ཞེས་པ་ནི། སྟོན་པ་ཉིད་ལ་སོགས་པའི་་
འཁོར་ཕུན་སུམ་ཚོགས་པ་ཐམས་ཅད་དང་། གཞན་ཡང་ཡེ་ཤེས་ཀྱི་ཆོ་འཕྲུལ་་་་
སྤྲུལ་པ་སྣང་བའི་ངོ་བོ་སྨོས་པ་དེ་དག་ཐམས་ཅད་ནི། སེམས་ཅན་ཐམས་ཅད་ཀྱི་
དོན་གྱི་ཕྱིར། དོན་དམ་པ་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་
མེད་པའི་ངོ་བོ་དེ་ལས་བྱུང་བ་ཡིན་ནོ། །མདུན་དུ་སྨོས་པའི་དོན་གྱིས་དེའི་རང་
46-541