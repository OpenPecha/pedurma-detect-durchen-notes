२
བསྟན་འགྱུར། རྒྱུད། ༼ཤུ༽ ༨༨ 07
བ་དེ་ལྟར། རྡོ་རྗེ་རྣམ་པར་སྣང་མཛད་བསམ། །སློབ་མ་དེ་བཞིན་བློ་བརྟན་་
ལ་དོན་དུ་གསུངས་སོ། །སྐུ་གསུང་ཐུགས་ནི་རྡོ་རྗེ་ཅན། །སྔགས་ཤེས་པས་ནི་
དགོད་པར་བྱ་ཞེས་པའི་དོན་ནི་མདུན་དུ་བཤད་པ་བཞིན་དུ་འདིར་བདེ་སྟེ་བཤད་
མི་དགོསས་སོ། །ད་ནི་གཞན་ཡང་མདུན་དུ་སྨོས་པའི་ཚུལ་དུ་སློབ་མ་རྒན་པ་ལ་་་
སོགས་པ་དཀྱིལ་འཁོར་དུ་གཞུག་པར་བྱ་བ་རྣམས་རིམ་པ་ནས། ལུས་སྔགས་་་་་
ཀྱིས་བྱིན་གྱིས་བརླབ་པ་བྱས་པས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱའི་་་་་
གཟུགས་དང་གཉིས་སུ་མེད་པའི་ངོ་བོར་གྱུར་མ་ཐག་ཏུ་སློབ་མ་རྒན་པ་ལ་སོགས་་
པ་སློབ་མ་ཀུན་གྱིས་ལྷན་ཅིག་ཏུ། ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་
དུས་སུ་ཕྱག་འཚལ་བ་དང་། བསྟོད་པ་བྱ་བ་དང༌། མཆོད་པ་བྱ་བའི་ཚུལ་་་་
གྱིས་གསང་བའི་སྡོམ་པའི་མཆོག་གི་བྱེ་བྲག་བཞི་མནོད་པའི་ཕྱིར་རྡོ་རྗེ་སློབ་དཔོན་
ལ་གསོལ་བ་གདབ་པར་སྨོས་པ་དེ་བཞིན་དུ་དུས་འདིར་བྱ་བར་བསྟན་ཏོ། །
གཞན་ཡང་ཇི་ལྟར་སྨོས་པའི་ཚུལ་གྱི་ཆོ་གས་གསོལ་བ་གདབ་པ་རྫོགས་པའི་འོག་ཏུ་
སློབ་དཔོན་ཐམས་ཅད་ཅེས་པ་གང་གི་སྤྱན་སྔར་དབང་ནོད་པའི་སློབ་དཔོན་དེས་
ཐུགས་རྗེ་ཆེན་པོའི་ཐུགས་སྐྱེད་ནས་དཀྱིལ་འཁོར་གྱི་བདག་པོ་དང་། གཉིས་སུ་
མེད་པའི་ང་རྒྱལ་དུ་སྒོམ་པས་སེམས་བརྟན་པས་འགྱིང་བག་གི་ཚུལ་གྱིས་རྡོ་རྗེ་་་
གསོར་ཞིང་། རྒྱུད་འདིའི་ནང་ནས་སྨོས་པའི་དབང་རྣམས་ཀྱི་གསང་བའི་དོན་་
སྦྱིན་པའི་ཡོན་ཏན་དང་ལྡན་པའི་ཚིག་བརྗོད་པར་བྱ་བ་དེའི་དོན་བསྟན་པར་བྱ་སྟེ།
དེ་ལ་འདི་ནི་དབང་བསྐུར་བ་ཐམས་ཅད་ཀྱི་གསང་བ། སློབ་དཔོན་ཐམས་ཅད་
ཀྱིས་རྡོ་རྗེའི་ཚིག་ཏུ་སྨྲ་བར་བྱའོ། །སངས་རྒྱས་རྣམས་ནི་ཐམས་ཅད་ཀྱི།
།རྡོ་
རྗེ་གསང་བ་གསུམ་ལས་བྱུང་། །ཁམས་གསུམ་རྣམས་ཀྱི་ཕྱག་བྱས་པས། །
འཁོར་ལོའི་དབང་བསྐུར་ཆེན་པོ་སྦྱིན། ། །ཞེས་བྱ་བའི་དོན་བཤད་པར་བྱ་སྟེ།
46-248