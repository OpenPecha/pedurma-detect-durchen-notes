རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༣༣
པའི་དཀྱིལ་འཁོར་ནི། །ནམ་མཁའི་དབྱིངས་ཀྱི་དབུས་སུ་བསམ་ནི། བསྒྲུབ་་
པ་པོས་མདུན་དུ་སྨོས་པའི་ཆོ་གའི་ཚུལ་དུ་དཔལ་རྡོ་རྗེ་སེམས་དཔའ་•དང་གཉིས་
སུ་མེད་པའི་ང་རྒྱལ་དུ་བསྒོམས་•ནས་མི་གཡོ་བའི་ཚུལ་གྱིས་དང་པོ་ནི་གསང་བའི་
ཐུགས་ཀ་ཡེ་ཤེས་སེམས་དཔའི་གནས་སུ་དཔལ་རྡོ་རྗེ་སེམས་དཔའ་ཉིད་ཀྱི་སྔགས་
ས་བོན་ཡིག་འབྲུ་ཧཱུཾ་བསམ་མོ། ། །དེ་ཁ་དོག་མཐིང་ག་མེ་ལོང་ལྟ་བུའི་ཡེ་ཤེས་ཀྱི་
ངོ་བོ་གཟི་བརྗིད་ཀྱིས་འབར་བ་འོད་ཟེར་གྱི་ཚོགས་སྤྲོ་ཞིང་དེ་ལྟ་བུའི་ངོ་བོ་རྡོ་རྗེ་་་
སེམས་དཔའི་ངོ་བོ་སྙིང་པོ་སྔགས་ས་བོན་ཡིག་འབྲུ་ཧཱུཾ་དེ་ནི། གྲངས་མེད་པ་སྤྲིན་
བཞིན་དུ་སྤྲོ་བར་བྱས་ནས། ནམ་མཁའི་དབྱིངས་ཀྱི་དབུས་གནས་སུ་ཁྱབ་པར་་
བསམ་པ་ཡིན་ནོ། །དེ་ལྟར་སྤྲོ་བར་བྱས་པའི་འོག་ཏུ། སྣང་བ་མཐའ་ཡས་ཀྱི་
སྙིང་པོ་སྔགས་ས་བོན་ཡིག་འབྲུ་ཧྲི་དེ་ནི་ཁ་དོག་དམར་པོ་སོ་སོར་རྟོག་པའི་ཡེ་ཤེས་
ཀྱི་ངོ་བོ་གཟི་བརྗིད་ཀྱི་འབར་ཞིང་འོད་ཟེར་ཚོགས་སྤྲོ་ཞིང་། དེ་ལྟ་བུའི་ངོ་བོར་
སྣང་བ་མཐའ་ཡས་ཀྱི་སྙིང་པོ་སྔགས་ས་བོན་ཡིག་འབྲུ་ཧྲི་དེ་གྲངས་མེད་པའི་སྤྲིན་་
བཞིན་དུ་སྤྲོ་བར་བྱས་ནས། ནམ་མཁའི་དབྱིངས་ཀྱི་དབུས་གནས་སུ་ཁྱབ་པར་་
བསམ་པ་ཡིན་ནོ། །དེ་ལྟར་སྤྲོ་བར་བྱས་པའི་འོག་ཏུ་རྣམ་པར་སྣང་མཛད་ཀྱི་
སྙིང་པོ་སྔགས་ས་བོན་ཡིག་འབྲུ་ཁཾ་དེ་ནི་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་
ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་ཟེར་གྱི་ཚོགས་སྤྲོ་ཞིང་། དེ་ལྟར་•
བུའི་ངོ་བོ་རྣམ་པར་སྣང་མཛད་ཀྱི་སྙིང་པོ་སྔགས་ས་བོན་ཡིག་འབྲུ་ཁཾ་དེ་གྲངས་་
མེད་པར་སྤྲིན་བཞིན་དུ་སྤྲོ་བར་བྱས་ནས་ནམ་མཁའི་དབྱིངས་ཀྱི་དབུས་གནས་སུ་
ཁྱབ་པར་བསམ་མོ། །ཚུལ་དེ་ལྟ་བུའི་ངོ་བོ་དེ་བཞིན་གཤེགས་པ་ཐམས་ཅད་ཀྱི་་
རྡོ་རྗེའི་སྙིང་པོ་སྐུ་དང་གསུང་དང་ཐུགས་དེ་ནི་དོན་དམ་པར་གསང་བ་ཡིན་ནོ། །
སྔགས་ཀྱི་ས་བོན་ཡིག་འབྲུ་གསུམ་པོ་དེ་གྲངས་མེད་པ་སྤྲིན་བཞིན་་དུ། ཇི་ལྟར་་་
46-633