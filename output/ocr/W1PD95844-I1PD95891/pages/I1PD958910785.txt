བསྟན་འགྱུར། རྒྱུད། ༼༽༨༨ 7
བསྟནན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་་་
གཤེགས་པ་ཁམས་གསུམ་པ་ཐམས་ཅད་ཀྱི་ཐུགས་རྡོ་རྗེ་ལ་ཞུགས་ཤིང་ཞེས་པ་ནི་་་
མདུན་དུ་སྨོས་པའི་ཚུལ་དུ་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་དེའི་སྐུ་ཕྱག་
རྒྱ་དེའི་གནས་སུ་འཁོར་གྱི་ངོ་བོ་གྲངས་མེད་པ་སྟོན་པ་རྡོ་རྗེ་དེ་བཞིན་གཤེགས་པ་་་
ཉིད་ཀྱི་རིགས་དང་གཉིས་སུ་མེད་པའི་སྐུ་ཕྱག་རྒྱར་སྨོས་པ་དེ་དག་ཐམས་ཅད་་་
གཉིས་སུ་མེད་པའི་སྐུ་ཕྱག་རྒྱར་སྨོས་པ་དེ་དག་ཐམས་ཅད་གཉིས་སུ་མེད་པར་་་
འདུས་པར་མཛད་པ་ཡིན་ནོ། །དེའི་འོག་ཏུ་སྟོན་པ་ཕྱག་ན་རྡོ་རྗེ་དེ་བཞིན་་་
གཤེགས་པ་དེ་ཉིད་སྐུ་ཕྱག་རྒྱ་དེ་ནི་སྔགས་ས་བོན་ཡིག་འབྲུ་ཧཱུཾ་གྲངས་མེད་པའི་་
ཚུལ་དུ་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་འབར་བའི་འོད་ཀྱིས་
འབར་བར་གྱུར་པ་ཡིན་ནོ། །དེ་མ་ཐག་ཏུ་སྔགས་ས་བོན་ཡིག་འབྲུ་ཧཱུཾ་གྲངས་མེད་
པ་དེ་ནི་དུས་མཉམ་པར་ཁམས་གསུམ་ཐམས་ཅད་ཐུགས་རྡོ་རྗེར་མིང་བཏགས་པ་
མདུན་དུ་སྨོས་པའི་ཚུལ་དུ་འཁོར་གྱི་ངོ་བོ་གྲངས་མེད་པའི་དེ་བཞིན་གཤེགས་པ་དེ་
དག་གི་སྐུ་ཕྱག་རྒྱར་ཁམས་གསུམ་དང་གཉིས་སུ་མེད་པའི་ངོ་བོར་མིང་བཏགས་པ་
ཡིན་ནོ། །ཁམས་གསུམ་གྱི་དོན་དེ་ཅི་ལྟར་རྣམ་པར་སྣང་མཛད་དེ་བཞིན་གཤེགས་
པ་དང་། གསུང་རྡོ་རྗེ་སྣང་བ་མཐའ་ཡས་ལ་སྨོས་པ་དེ་བཞིན་དུ་དུས་འདིར་་་་
བསྟན་ཏོ། །དེ་ཅི་ལྟར་སྨོས་པའི་ངོ་བོ་ཁམས་གསུམ་ཐམས་ཅད་ཀྱི་གནས་སུ་དོན་
དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་
དང་གཉིས་སུ་མེད་པར་ཅི་ལྟར་མདུན་དུ་སྨོས་པའི་སྟོང་པ་ཆེན་པོའི་ཡེ་ཤེས་བླ་ན་
མེད་པའི་འབྲས་བུ་དེ་ནི་ཆོས་ཀྱི་སྐུའོ། །དེས་•ཁྱབ་ནས་གནས་པ་ཡིན་ནོ། །དེ་
ནི་སེམས་ཅན་ཐམས་ཅད་ཀྱི་དོན་གྱི་ཕྱིར། འཁོར་གྱི་ངོ་བོ་དེ་བཞིན་གཤེགས་པ་
ཐམས་ཅད་ཀྱི་སྐུ་ཕྱག་རྒྱའི་གཟུགས་ཀྱི་བདག་ཉིད་དུ་གནས་པ་ཡིན་་ནོ། །དེ་ལྟ་་
46-756