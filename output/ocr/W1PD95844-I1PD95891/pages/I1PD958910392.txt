རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༦༣
བྱང་ཆུབ་སེམས་དཔའ་འཇམ་དཔལ་གྱི་སྤྱི་བོར་དབང་བསྐུར་བའི་ཚུལ་དུ་བསམ་མོ། །
དེ་ལྟ་བུའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་མ་ཐག་
ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ།དེའི་འོག་ཏུ་སྒྲུབ་པ་
པོས་ཉིད་ཀྱི་གསང་བའི་ཐུགས་ཀ་ནམ་མཁའི་རྡོ་རྗེའི་དབྱིངས་སུ་སྨོས་པ་དེའི་་
དབུས་སུ་ཚུལ་ཇི་ལྟར་སྨོས་པའི་ཡེ་ཤེས་སེམས་དཔའ་གནས་པ་དེའི་གནས་སུ་་
སྔགས་ཀྱི་ས་བོན་ཡི་གེ་ཁྲྀ་བསམ་མོ། །དེ་ཁ་དོག་དམར་པོ་ཆུང་ཟད་སེར་བ་མེ་་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་ནས། ཡེ་ཤེས་
ཀྱི་ཁུ་བ་བཞིན་དུ་འགྱུར་རོ། །ས་བོན་དེ་ལས་རྡོ་རྗེ་གནོད་སྦྱིན་མོའི་སྐུ་ཕྱག་རྒྱ་་
བསྐྱེད་པར་བྱའོ། །དེ་ཁ་དོག་དམར་པོ་ཅུང་ཟད་སེར་བ། ཞལ་གཅིག་པ་སྐྲ་་
འཁྲིལ་པ། སྐུ་འགྱིང་བ། ལྷའི་ན་བཟའ་བསྣམས་པ་ཕྱག་གཉིས་པ། ཕྱག་་
གཡས་ན་པད་མའི་ཀྱོ་བ་འཛིན། གཡོན་ན་སྡིགས་མཛུབ་ལ་ཞགས་པ་བཀྲིས་པ་
ཁྲོ་བོའི་སྟོབས་ཀྱིས་སྙིང་གར་གཞག་པ། གཞན་ཡང་རྒྱན་སྣ་ཚོགས་ཀྱི་བྱེ་བྲག་་་་
གིས་བརྒྱན་པ། ཅུང་ཟད་བཞད་པ། གཟི་བརྗིད་ཀྱི་ཕུང་པོ་བཞིན་དུ་འབར་
བའོ། །དེ་ལྟ་བུའི་ངོ་བོ་རྡོ་རྗེ་གནོད་སྦྱིན་མོའི་སྐུ་ཕྱག་རྒྱ་བསྐྱེད་མ་ཐག་ཏུ་་་
གྲངས་མེད་པར་སྤྲིན་བཞིན་དུ་ནམ་མཁའི་དབྱིངས་ཁྱབ་པར་གང་བས་སྤྲོ་བར་བྱའོ། །
དེ་སྤྲོས་མ་ཐག་ཏུ་གནོད་སྦྱིན་མོ་ཐམས་ཅད་བྱིན་གྱིས་བརླབ་པར་བསམ་མོ། །དེ་
་་གྱིས་རླབས་•པས་སྒྱུ་མ་དང་། ཆོ་འཕྲུལ་གྱི་ཐབས་ཀྱི་སྟོབས་ལ་སོགས་པ་་་
ཀུན་བཅོམ་པས་གྱུར་ཏོ། །དེ་ལྟར་བྱས་ནས་རྡོ་རྗེ་གནོད་སྦྱིན་མོའི་སྐུ་ཕྱག་རྒྱ་་་་
གྲངས་མེད་པ་སྤྲིན་ལྟ་བུ་དེ་སྤྲོ་བའི་གནས་གཟུགས་གཅིག་ལ་བསྡུ་བར་བྱའོ། །
བསྟན་པར་བྱ་སྟེ། རྡོ་རྗེ་གནོད་སྦྱིན་མོའི་སྐུ་ཕྱག་རྒྱའི་གཟུགས་གཅིག་ཏུ་གྱུར་མ་
ཐག་ཏུ་གཟུགས་དེ།
རྡོ་རྗེ་གསུམ་གྱི་སྦྱོར་བར་མིང་བཏགས་པའི་སྐུ་རྡོ་རྗེ་དང་་་
46-363