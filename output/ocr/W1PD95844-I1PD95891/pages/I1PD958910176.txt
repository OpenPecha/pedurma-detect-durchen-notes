རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
72
ཐམས་ཅད་ཀྱི་རྡོ་རྗེ་རིན་ཆེན་གྱི་མཆོད་པ་བཀོད་པས་མཆོད་པར་བྱའོ། །ཞེས་པ་
ནི༑ རྣམ་པར་སྣང་མཛད་ལ་སོགས་པ་འཁོར་གྱི་དེ་བཞིན་•པ་དེ་དག་ཐམས་་
ཅད་ཀྱི་སེམས་དགའ་བ་ཆེན་པོ་བསྐྱེད་ནས་བྱེ་བྲག་རྣམ་པ་གཉིས་ཀྱི་མཆོད་པ་ཆེན་
པོ་བྱས་ཏེ། ནང་དང་གསང་བའོ། །དེ་ལ་ནང་གི་རྣམ་པར་སྣང་མཛད་ལ་་་་་
སོགས་པ་དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱིས་གསང་བའི་ཐུགས་་
ཀ་ཡེ་ཤེས་སེམས་པའི་●གནས་ནས་ཉིད་ཉིད་ཀྱི་ཁ་དོག་དང་། ཡེ་ཤེས་དང་ལྡན་
པའི་སྔགས་ཀྱི་ས་བོན་ཡིག་འབྲུ་རྣམས་གཟི་བརྗིད་ཀྱིས་འབར་བ་སྤྲུལ་ནས། དེ་
དག་ཡེ་ཤེས་ཀྱི་ཁུ་བ་བཞིན་དུ་འོད་དུ་ཞུ་བར་འགྱུར་རོ། །ས་བོན་དེ་ལས་རིགས་
ལྔའི་བྱེ་བྲག་གི་ཡེ་ཤེས་ཀྱི་རིན་པོ་ཆེའི་མེ་ཏོག་གི་སྤྲིན་བཀོད་པ་སྤྲོ་བར་བྱས་སོ། །
གཞན་ཡང་ཡེ་ཤེས་ཀྱི་རིན་པོ་ཆེ་རྣམས་ཀྱི་སོ་སོའི་རིགས་བྱེ་བྲག་གི་ཁ་དོག་དང་ཡེ་
ཤེས་དང་ལྡན་པ་གསལ་བ་བསྟན་པར་བྱ་སྟེ། སྐུའི་རིགས་ཀྱི་བྱེ་བྲག་གི་ཁ་དོག་
དཀར་པོ།
རིན་པོ་ཆེ་ཤེལ་ལྟ་བུའོ། །དེ་ཟླ་བ་བཞིན་དུ་གཟི་བརྗིད་ཀྱིས་་
འབར་བ། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་སྨོས་སོ། །ཐུགས་ཀྱི་རིགས་་
ཀྱི་བྱེ་བྲག་གི་ཁ་དོག་སྔོན་པོ། རིན་པོ་ཆེ་ཨིནྡྲ་ནཱི་ལ་ལྟ་བུ། །དེ་ཉི་མ་ལྟ་བུ་་་
གཟི་བརྗིད་ཀྱིས་འབར་བ་མེ་ལོང་ལྟ་བུའི་ཡེ་ཤེས་ཀྱི་ངོ་་བོ། ། རིན་པོ་ཆེའི་རིགས་
ཀྱི་བྱེ་བྲག་གི་ཁ་དོག་སེར་པོ་རིན་པོ་ཆེ་འཛམ་བུ་ན་ད་ལྟ་བུའོ། །དེ་ཉི་མ་ལྟ་བུ་་
གཟི་བརྗིད་ཀྱིས་འབར་བ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོའོ། །གསུང་གི་རིགས་
ཀྱི་བྱེ་བྲག་གི་ཁ་དོག་དམར་པོ། རིན་པོ་ཆེ་པད་མ་ར་ག་ལྟ་བུའོ། །དེ་ཉི་མ་་་་
བཞིན་དུ་གཟི་བརྗིད་ཀྱིས་འབར་བ་སོ་སོར་རྟོག་པའི་ཡེ་ཤེས་ཀྱི་ངོ་བོ། ལས་ཀྱི་་
བྱེ་བྲག་གི་ཁ་དོག་ལྗང་གུ་རིན་པོ་ཆེ་བཻ་ཌཱུརྱ་ལྟ་བུའོ། །དེ་ཉི་མ་བཞིན་དུ་གཟི་་་་
7རྗིད་ཀྱི་འབར་བ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ།
ཚུལ་དེ་ལྟར་རིགས་ལྔའི་
46-147