རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གསུམ་གྱི་ཚུལ་དུ། དུས་རྟག་ཏུ་ཕྱོགས་བཅུའི་ཞིང་ཁམས་རབ་འབྱམས་ན།
443
གནས་པའི་སངས་རྒྱས་གྲངས་མེད་པ་སྨོས་པ་དེ་དག་ཐམས་ཅད་ཀྱིས་སྟོན་པ་རྡོ་
རྗེ་འཛིན་ལ་ཕྱག་བྱེད་པའོ། །གཞན་ཡང་བདག་ཅག་འཁོར་ཕུན་སུམ་ཚོགས་པ་
ཐམས་ཅད་ཀྱིས་ཕྱག་བྱེད་པ་ནི་ངོ་མཚར་མི་ཆེ་བར་སྨོས་སོ། །དེ་ལྟར་སངས་
རྒྱས་ཀུན་གྱི་ཕྱག་བྱས་པའི་དོན་དུ་གསུངས་སོ། །རྡོ་རྗེ་གསུམ་མཆོག་ཆེན་པོའི་
མཆོག །རྡོ་རྗེ་གསུམ་གྱི་དབང་ཕྱུག་མཆོག
།ཅེས་པ་ནི་མདུན་དུ་སྨོས་པའི་
ཚུལ་གྱི་དོན་དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེ་གསུམ་དེ་ནི་མཆོག་གི་ངོ་བོ་ཡིན་ནོ། །དེ་ནས་ཆེན་པོའི་མཆོག་ཏུ་མིང་་་
བཏགས་པ་རྒྱུད་འདི་ལ་སོགས་པ་རྒྱུད་ཐམས་ཅད་ཀྱི་ནང་ན་སྔགས་དང་། སྦྱོར་
བ་དང་། དཀྱིལ་འཁོར་གྱི་སྒོམ་པ་དང་། བསྒྲུབ་པའི་དངོས་གྲུབ་ཀྱི་འབྲས་བུ་
དང་། དེ་དག་ལ་སོགས་པའི་མཆོག་མང་པོ་སྨོས་པའི་ངོ་བོ་ཡིན་ཏེ། དེ་ལྟར་
སྨོས་པའི་སྐུ་དང་གསུང་དང་ཐུགས་རྡོ་རྗེ་གསུམ་མཆོག་ཡིན་ནོ། །དོན་དེས་ཆེན་
པོའི་མཆོག་ཏུ་གསུངས་སོ། །དེ་ནས་མཆོག་ཏུ་མིང་བཏགས་པ་ནི། མདུན་དུ་
སྨོས་པའི་དོན་གྱིས་མཆོག་ཆེན་པོ་ཡིན་པ་དེ་ནི། དེ་བཞིན་གཤེགས་པ་ཐམས་་་་
ཅད་ཀྱི་བདག་པོ་སྟོན་པ་རྡོ་རྗེ་འཛིན་ཉིད་བདག་པོ་ཡིན་ནོ། །དོན་དེས་ཆེན་་་་
པོའི་མཆོག་གི་མཆོག་གི་མཚན་དུ་སྨོས་སོ། ། རྡོ་རྗེ་གསུམ་གྱི་དབང་ཕྱུག་ནི་མདུན་
དུ་སྨོས་པའི་ཚུལ་གྱིས། དོན་དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེ་གསུམ་ཡིན་པ་དེ་དང་གཉིས་སུ་མེད་པའོ། །བདག་ཉིད་
སྟོན་པ་རྡོ་རྗེ་འཛིན་དེ་ནི། དུས་རྟག་ཏུ་སྐུ་དང་གསུང་དང་ཐུགས་རྡོ་རྗེའི་ཡེ་
ཤེས་ཀྱི་ངོ་བོའི་ཆོ་འཕྲུལ་ནས། སྤྲོས་པས་བྱེ་བྲག་སྣ་ཚོགས་ཀྱིས་ཐུགས་རྗེའི་་
འཕྲིན་ལས་མཛད་པ་ཡིན་ནོ། །དེ་གསལ་བར་བསྟན་པར་བྱ་སྟེ། སེམས་ཅན་
46-553