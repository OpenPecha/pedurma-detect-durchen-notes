५१२
_____ བསྟན་འགྱུར།། རྒྱུད། ༼ ༨g
རྟོག་•པ་སྤངས་ནས་མདུན་དུ་སྨོས་པའི་ཚུལ་དུ་རང་གི་ལྕེ་ནི་ཐུགས་རྡོ་རྗེ་མི་བསྐྱོད་
པའི་ལྗགས་ཀྱི་ངོ་བོར་བརྟག་གོ། །ལྗགས་དེའི་ཐབས་ཀྱི་ཚུལ་གྱི། ཨོཾ་སྭ་བྷཱ་ཝ་
བི་ཤུད་དྷ་སརྦ་དྷརྨ་སྭ་བྷཱ་ཝ་བི་ཤུད་དྷོ྅ཧཾ། དེ་ལྟར་སྔགས་ཀྱི་ཚིག་བརྗོད་ཅིང་།
ཤེས་རབ་མའི་བྷ་གའི་ནང་ནས་བྱང་ཆུབ་སེམས་དེ་བླངས་ནས་བཟའ་བར་བྱའོ། །
དེ་ལྟར་བྱས་པས་རྡོ་རྗེ་དམ་ཚིག་ཏུ་མིང་བཏགས་པའི་མདུན་དུ་སྨོས་པའི་རིགས་་་
གསུམ་གྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་། ན་བཟའ་དཀར་་
མོ་དང་། མཱ་མ་ཀཱི་དང་། དེ་དག་དགའ་ཞིང་མགུ་བར་འགྱུར་རོ། །དེའི་་་་
ཡོན་ཏན་གྱིས་ཅི་ལྟར་སྨོས་པའི་ཚུལ་དུ་ཕྱིའི་དམ་ཚིག་ཐམས་ཅད་དུ་མིང་བཏགས་
པ་སེམས་ཅན་ཐམས་ཅད་ཀྱི་ཆུང་མ་བྲན་མོ་བཞིན་དུ་འགྲུབ་པར་འགྱུར་རོ། །
དེའི་དུས་སུ་མཚན་མ་གཉིས་འབྱུང་ངོ་། །དང་པོ་ནི་སྒྲུབ་•པ་པོའི་གནས་ནས་་
ཕྱོགས་ཐམས་ཅད་ཀུན་དུ་དཔག་ཚད་བརྒྱ་ཕྲག་གཅིག་གི་ཚད་དུ་ས་གཞི་གཡོ་བར་
འགྱུར་རོ། །དེའི་འོག་ཏུ་སྟེང་གི་ནམ་མཁའི་ཕྱོགས་ནས་སྔགས་ས་བོན་ཡིག་འབྲུ་
ཧཱུཾ་གི་སྒྲ་ལན་མང་པོར་གྲགས་པ་ཡིན་ནོ། །དེ་མ་ཐག་ཏུ་དམ་ཚིག་ཐམས་ཅད་དུ་
མིང་བཏགས་པ་སེམས་ཅན་ཐམས་ཅད་ཀྱི་ཆུང་མ་འཇིག་རྟེན་གྱི་ཁམས་ཐམས་་་་་
ཅད་ན་གནས་པ་དེ་དག་ཐམས་ཅད་ཐལ་མོ་སྦྱར་ནས་འོང་བར་འགྱུར་རོ། །དེའི་
དུས་སུ་སྒྲུབ་པ་པོས་ཧཱུཾ་ཕཊ། སྔགས་ལན་མང་པོར་བརྗོད་པར་བྱའོ།
བར བཇད
།དེའི་་་
འོག་ཏུ་རྡོ་རྗེའི་རིགས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་་
པའི་ངོ་བོར་བྱིན་གྱིས་བརླབ་པར་བྱ་བ་ཡིན་ནོ། །དེ་མ་ཐག་ཏུ་མདུན་དུ་སྨོས་་་
པའི་ཆོ་གའི་སྒོམ་པས་ཐམས་ཅད་རིམ་པས་བརྟན་པས་འདོད་ཆགས་ཆེན་པོའི་་་་་
སེམས་དགའ་བ་སྐྱེད་ནས། ཁྲོ་བོ་ཆེན་པོས་མདུན་དུ་སྨོས་པའི་སྔགས་བརྗོད་་
ཅིང་རིམ་པ་ནས་གཉིས་སུ་མེད་པར་འཁྱུད་པའི་སྦྱོར་བས་སྤྱད་པར་བྱའོ། །དེའི་
46-582