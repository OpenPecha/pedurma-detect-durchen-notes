५५२
བསྟན་འགྱུར། རྒྱུད། ༼༽ ༨༨
པར་བྱ་བར་མ་གཏོགས་པར་ཕྱི་དང་ནང་གི་ཚུལ་གྱི་གཟུགས་མི་བསྒོམ་པར་སྨོས་སོ། །
མདོར་སྡུས་པ་དེ་ལྟར་གང་ལ་སྐུ་དང་གསུང་དང་ཐུགས་མེད་དེ།
གཟུགས་ནི་
མི་བསྒོམ་པའི་དོན་དུ་གསུངས་སོ། །ད་ནི་གཞན་ཡང་རྣམ་པར་སྣང་མཛད་ལ་
སོགས་པའི་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་དང་། བྱང་ཆུབ་
སེམས་དཔའ་དེ་དག་ཐམས་ཅད་ཀྱིས་དུས་གཅིག་ཏུ་མགྲིན་གཅིག་གིས་ཐུགས་རྗེ་་
ཆེན་པོའི་ཐུགས་བསྐྱེད་ནས། སེམས་ཅན་ཐམས་ཅད་ཀྱི་དོན་གྱི་ཕྱིར་འོག་ནས་་
འབྱུང་བའི་བསྒོམ་པ་བྱ་བའི་དོན་བཤད་པར་མཛད་པའི་འོག་ཏུ་བསྟོད་པའི་ཚིག་
གི་ཚུལ་གྱིས་གསོལ་བ་བཏབ་པ་དེའི་དོན་བསྟན་པར་བྱ་སྟེ། དེ་ནས་སྟོན་པ་རྡོ་་
རྗེ་འཛིན། །སངས་རྒྱས་ཀུན་གྱིས་ཕྱག་བྱས་པ། །རྡོ་རྗེ་གསུམ་མཆོག་ཆེན་པོའི་
མཆོག །རྡོ་རྗེ་གསུམ་གྱི་དབང་ཕྱུག་མཆོག །རིག་པའི་སྐྱེས་བུ་བསྒོམ་པའི་ཕྱིར༎
དངོས་གྲུབ་ཐམས་ཅད་བཤད་དུ་གསོལ། །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་པ། དེ་ནས་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་་་
པའི་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་
དཔའ་དེ་དག་ཐམས་ཅད་ཀྱིས་མདུན་དུ་སྨོས་པའི་ཆོས་རབ་ཏུ་ཤེས་པར་གྱུར་ནས།
ཐུགས་ངོ་མཚར་དང་རྨད་དུ་གྱུར་པའི་ཚིག་གི་ངོ་བོ་བརྗོད་མ་ཐག་ཏུ། འོག་ནས་
འབྱུང་བའི་ཚུལ་གྱི་དོན་བཤད་པར་མཛད་པའི་ཕྱིར། སྟོན་པ་ལ་གསོལ་བ་་
བཏབ་པའི་དེའི་དོན་གྱི་ངོ་བོའི་ཚིག་བཤད་པ་དེའི་དོན་མཚོན་པར་བསྟན་ཏོ། །
དེ་ལྟར་དེ་ནས་ཀྱི་དོན་དུ་གསུངས་སོ། །སྟོན་པ་རྡོ་རྗེ་འཛིན་པ་ཞེས་པ་ནི།
དེའི་དོན་ཇི་ལྟར་ལེའུ་བཅུ་བཞི་པ་•ལ་སོགས་པ་ལས་མདུན་དུ་བཤད་པ་དེ་བཞིན་
དུ་འདིར་བསྟན་ཏོ། །དེ་ལྟར་སྟོན་པ་རྡོ་རྗེ་འཛིན་གྱི་དོན་དུ་གསུངས་སོ། །
སངས་རྒྱས་ཀུན་གྱིས་ཕྱག་བྱས་པ་ཞེས་པ་ནི། ཐོག་མ་མེད་པའི་དུས་ནས་དུས་
46-552