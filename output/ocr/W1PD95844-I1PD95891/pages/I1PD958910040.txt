རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
77
འདི་སྐད་བཀའ་སྩལ་ཏོ། །ཞེས་པ་ནི། ཅི་ལྟར་སྨོས་པའི་ཡོན་ཏན་གྱི་ངོ་བོ་་་་
སྟོན་པ་མི་བསྐྱོད་པ་རྡོ་རྗེ་འཛིན་གྱིས་འོག་ནས་འབྱུང་བའི་དོན་བཀའ་སྩལ་པ་ཞེས་
བཤད་དུ་གསོལ་ཞེས་པའོ། །ད་ནི་དེ་བཞིན་གཤེགས་པ་ཐམས་ཅད་ཀྱི་བསྟོད་་་་
པའི་ཚུལ་གྱིས་གསོལ་བ་བཏབ་པ་དེ་སྟོན་པ་མི་བསྐྱོད་•པ་རྡོ་རྗེ་འཛིན་གྱིས་གསན་
མ་ཐག་ཏུ། ཐུགས་རྗེ་ཆེན་པོ་བསྐྱེད་ནས་ལྷ་དང་མི་ལ་སོགས་པ་མ་རུངས་པ་་་་
ཐམས་ཅད་གཞོམ་པར་མཛད་པའི་དོན་བཤད་པར་བསྟན་པར་བྱ་སྟེ། རྩེ་གཅིག་
མ་གྱུར་པ་ཡིས་ནི། །བརྟུལ་ཞུགས་བརྟན་པས་འདི་དག་བྱ། །ལས་རྣམས་གཞན་
དུ་མི་བྱ་བ། །གདུག་པ་ཐམས་ཅད་གཞོམ་པའོ། །ཞེས་བྱ་བའི་དོན་བཤད་་་་་
པར་བྱ་སྟེ། ཅི་ལྟར་ཡིན་ན། རྩེ་གཅིག་མ་གྱུར་པ་ཡིས་ནི། །བརྟུལ་ཞུགས་་
བརྟན་པས་འདི་དག་བྱ་ནི་སྒྲུབ་པ་པོས་སེམས་རྩེ་གཅིག་པས་མ་རུངས་པ་ཐམས་་་
ཅད་བརྟུལ་ཞུགས་བརྟན་པ་ཞེས་པ་ཐེག་པ་ཆེན་པོ་གསང་སྔགས་ཀྱི་སྤྱོད་པ་སྤྱད་་་
ཅིང་གཞོམ་པ་ཞེས་པ་གསད་པར་བྱ་བའི་ལས་སྨོས་སོ།
།ལས་རྣམས་གཞན་དུ་མི་
བྱ་བ། །གདུག་པ་ཐམས་ཅད་གཞོམ་པའོ་ཞེས་པ་ནི། བསྒྲུབ་པ་པོས་མི་དང་མི་
མ་ཡིན་པ་མ་རུངས་པ་ཅི་སྙེད་ཡོད་པ་དེ་དག་ཐམས་ཅད་གཞོམ་པ་ཞེས་པ་གསད་
པའི་ལས་གོང་དུ་སྨོས་པའི་ཐེག་པ་ཆེན་པོ་གསང་སྔགས་ཀྱི་སྤྱོད་པ་སྤྱད་ཅིང་བྱའོ། །
གཞན་ཡང་ཁྲོ་བོའི་རྒྱལ་པོ་ཨ་མྲྀ་●ཏ་ཀུཎྜ་ལི་ལ་སོགས་པ་གང་ལ་མོས་པ་དང་་་
གཉིས་སུ་མེད་པའི་ང་རྒྱལ་དུ་བསྒོམ་པ་དང་། སྔགས་ཀྱི་བཟླས་པའི་བསྙེན་པའི་
ལས་ཀྱི་སྦྱོར་བས་གསད་པར་བྱའོ། །བསྟན་པར་བྱ་སྟེ། ཅི་ལྟར་སྨོས་པའི་སྦྱོར་
བ་མ་གཏོགས་པ་གཞན་གྱི་སྦྱོར་བས་“བྱེད་ན། དེ་སྐྱོན་གྱིས་གསད་པའི་ལས་ཀྱི་
འབྲས་བུ་མི་འགྲུབ་པར་བསྟན་ཏོ། །མདོར་བསྡུ་བ་དེ་ལྟར་ལས་རྣམས་གཞན་དུ་
མི་བྱ་བ། _ གདུག་པ་ཐམས་ཅད་གཞོམ་པའི་དོན་དུ་གསུངས་སོ། །དགྲའི་་་
46-11