བསྟན་འགྱུར། རྒྱུད། rude
བཞིན་གཤེགས་པ་ཐམས་ཅད་ནི་སྟོན་པ་ཕྱག་ན་རྡོ་རྗེ་ཉིད་ལ་སོགས་པ་རིགས་ལྔའི་
བྱེ་བྲག་གི་དེ་བཞིན་གཤེགས་པ་གྲངས་མེད་པ་ཐམས་ཅད་དུ་སྨོས་སོ། །སྐུའི་་་
དཀྱིལ་འཁོར་རོ་ཞེས་པ་ནི། གོང་དུ་སྨོས་པ་དེ་བཞིན་གཤེགས་པ་དེ་དག་ཐམས་
ཅད་སྐུ་དོན་དམ་པར་གཉིས་སུ་མེད་པ་ཡིན་ནོ། །དེ་གཉིས་སུ་མེད་པར་རྣམ་་་
པར་སྣང་མཛད་ཀྱི་སྐུ་ཕྱག་རྒྱ་ཡིནན་ནོ། །གོང་དུ་སྨོས་པའི་དཀྱིལ་འཁོར་དེ་སྐུ་རྡོ་
རྗེ་རྣམ་པར་སྣང་མཛད་ཀྱི་དཀྱིལ་འཁོར་ཡིན་ཏེ། དོན་དེས་དེ་བཞིན་གཤེགས་་
པ་ཐམས་ཅད་ཀྱི་སྐུའི་དཀྱིལ་འཁོར་དུ་སྨོས་སོ། །
གཞན་ཡང་ད་ནི་གསུང་རྡོ་རྗེ་སྣང་བ་མཐའ་ཡས་ཀྱི་དཀྱིལ་འཁོར་གྱི་དོན་་་
བསྟན་པར་བྱ་སྟེ། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ།
གསུང་རྡོ་རྗེ་ཐམས་ཅད་ཀྱི་དམ་ཚིག་སྤྲིན་བཀོད་པ་ཞེས་བྱ་བའི་ཏིང་ངེ་འཛིན་་
ལ་སྙོམས་པར་ཞུགས་ནས་ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིན་ན།
དེ་ནས་ནི་སྟོན་པ་ཕྱག་ན་རྡོ་རྗེས་གོང་དུ་སྐུ་རྡོ་རྗེ་རྣམ་པར་སྣང་མཛད་ཀྱི་དཀྱིལ་
འཁོར་གྱི་དོན་བཤད་པར་མཛད་པ་རྫོགས་མ་ཐག་ཏུ། གསུང་རྡོ་རྗེ་སྣང་བ་མཐའ་
ཡས་ཀྱི་དཀྱིལ་འཁོར་གྱི་དོན་བཤད་པར་བྱ་བའི་ཕྱིར་ཏིང་ངེ་འཛིན་ལ་སྙོམས་པར་
ཞུགས་པ་མཚོན་པར་སྨོས་སོ། །དེ་ལྟར་དེ་ནས་དེའི་དོན་དུ་གསུངས་སོ། །
བཅོམ་ལྡན་འདས་ཞེས་པ་ནི། སྟོན་པ་ཉིད་ཀྱི་ཡོན་ཏན་གྱི་བསྟོད་པའི་མཚན་་་་
བཅོམ་ལྡན་འདས་ཡིན་པ་སྡུད་པ་པོས་སྨོས་སོ། །དེའི་དོན་མདུན་དུ་བཤད་པ་་་
འདིར་བཤད་མི་དགོས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཞེས་པ་ནི་མདུན་
དུ་བཤད་པ་བཞིན་དུ་འདིར་བསྟན་ཏོ། །གསུང་རྡོ་རྗེ་ཐམས་ཅད་ཅེས་པ་ནི།
སྟོན་པ་ཕྱག་ན་རྡོ་རྗེ་ཉིད་ལ་སོགས་པ་དེ་བཞིན་གཤེགས་པ་གྲངས་མེད་པར་སྨོས་
46-170