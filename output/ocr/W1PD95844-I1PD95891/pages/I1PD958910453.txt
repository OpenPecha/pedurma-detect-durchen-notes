བསྟན་འགྱུར། རྒྱུད། ༨༨
སོ༑ །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི།
དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །སངས་རྒྱས་
ཐམས་ཅད་ཀྱི་སྐུ་རྡོ་རྗེའི་དམ་ཚིག་འདིར་•ཞེས་པ་ནི་རྣམ་པར་སྣང་མཛད་ལ་་
སོགས་པ་སངས་རྒྱས་གྲངས་མེད་པ་ཐམས་ཅད་ཡིན་ནོ། །དེ་དག་དོན་དམ་་་
པར་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་བོའི་སྐུ་རྡོ་རྗེའོ། །དེ་
དང་གཉིས་སུ་མེད་པའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཡིན་ནོ། །འདི་མིང་
བཏགས་པ་དེའི་དམ་ཚིག་འོག་ནས་འབྱུང་བའི་ཚུལ་བསྒྲུབ་པའི་རྫས་སུ་སྨོས་སོ། །
དེ་ལྟར་སངས་རྒྱས་ཀྱི་སྐུ་རྡོ་རྗེའི་དམ་ཚིག་གི་དོན་དུ་གསུངས་སོ། །ཉིད་ཀྱི་སྐུ་་་
དང་གསུང་དང་ཐུགས་ཞེས་པ་ནི་སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱའི་སྐུ་དང་
གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་ལྟར་སྐུ་དང་་་་་
གསུང་དང་ཐུགས་རྡོ་རྗེ་གསུམ་དང་གཅིག་པའི་ངོ་བོ་དམ་ཚིག་གི་དམ་རྫས་སུ་སྨོས་
སོ༑ །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་་
རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་དང་གཉིས་སུ་
མེད་པར་བཤད་པ་དེ་བཞིན་དུ། འདིར་བསྟན་ཏོ། །དེ་ལྟར་རྡོ་རྗེའི་དོན་དུ་་
གསུངས་སོ། །ལས་ཕྱུང་ངོ་། །ཞེས་པ་ནི། སྟོན་པ་ཕྱག་ན་རྡོ་རྗེས་ཇི་ལྟར་་་
མོས་པའི་ཚུལ་གྱི་སྐུ་རྣམ་པར་སྣང་མཛད་ཀྱི་བསྒྲུབ་པ་བྱ་བའི་རྫས་ཕྱུང་བའི་མིང་་
བཏགས་པ་གསུངས་པར་སྨོས་སོ། །དེ་ལྟར་ལས་ཕྱུང་བའི་དོན་དུ་གསུངས་སོ། །
གཞན་ཡང་ད་ནི་དམ་རྫས་ཀྱི་ངོ་བོ་བསྟན་པར་བྱ་སྟེ། དམ་ཚིག་བཞི་ནི་བསྲུང་་
བར་བྱ། །སངས་རྒྱས་ཡེ་ཤེས་རྒྱ་མཚོའི་འོད། །ཤ་ཆེན་དག་ནི་རྟག་ཏུ་བཟའ། །
འདི་ནི་དམ་ཚིག་དམ་པའོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་
ན༑ དམ་ཚིག་བཞི་ནི་བསྲུང་བར་བྱ། །སངས་རྒྱས་ཡེ་ཤེས་རྒྱ་མཚོའི་འོད་ནི།
46-424