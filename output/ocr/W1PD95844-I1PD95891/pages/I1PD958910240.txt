རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ব
२११
དོན་ནི་གོང་དུ་སྨོས་བཤད་པས་འདིར་བདེ་སྟེ། བཤད་མི་དགོས་སོ། །སངས་
རྒྱས་ཐམས་ཅད་མཆོད་པར་བྱ་ཞེས་པ་ནི། གོང་དུ་སྨོས་པའི་ཚུལ་གྱི་སངས་རྒྱས་
ཐམས་ཅད་གསང་བའི་གནས་སུ་བསྡུས་མ་ཐག་ཏུ། ཇི་ལྟར་སྨོས་པའི་ཚུལ་དུ་་་་
དཀྱིལ་འཁོར་གྱི་རྡོ་རྗེ་སློབ་དཔོན་གྱིས་འདོད་ཆགས་ཆེན་པོའི་སེམས་དགའ་བའི་་
བརྩོན་འགྲུས་ཀྱིས་སྔགས་ཧཱུཾ་ཕཊ་ཅེས་བརྗོད་ཅིང་དལ་ནས་དལ་ནས་རྡོ་རྗེ་དང་་་་
པད་མ་བསྐྱོད་པས་ཐབས་དང་ཤེས་རབ་རོལ་པ་བྱས་ནས། བདེ་བར་གྱུར་པའི་
དུས་སུ་རྡོ་རྗེ་ལམ་གྱི་སྒོ་ནས། སངས་རྒྱས་ཐམས་ཅད་ཀྱི་སྤྱི་བོའི་སྟེང་དུ་བྱང་་་་
ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་བར་བྱ་བ་ཡིན་ནོ། །མཆོད་པ་དེ་་་
བྱས་མ་ཐག་ཏུ་ཕྱི་དང་གསང་བའི་ཚུལ་དུ་མཉམ་པའི་བསྒོམ་པ་བྱ་བའོ། །དེ་་་་
གསལ་བ་•བསྟན་པར་བྱ་སྟེ། ཚུལ་ཇི་ལྟར་སྨོས་པའི་ཕྱི་དང་གསང་བའི་མཆོད་
པ་བྱས་པའི་འོག་ཏུ་རྡོ་རྗེ་དང་པད་མའི་གནས་གཉིས་ནས་ཡེ་ཤེས་ལྔའི་ངོ་བོའི་་་་་
འབར་བ་ཆེན་པོའི་འོད་འབྱུང་བར་བསམ་མོ། །དེའི་ཚ་བས་སངས་རྒྱས་ཐམས་
ཅད་ཀྱི་སྐུ་ཕྱག་རྒྱ་དུས་གཅིག་ཏུ་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་རྒྱ་མཚོ་་
ཆེན་པོ་དང་མཉམ་པར་གྱུར་པར་བསམ་མོ། །ཡེ་ཤེས་ཁུ་བའི་རྒྱ་མཚོ་དེ་ཡེ་ཤེས་
ལྔའི་ངོ་བོ་གཟི་བརྗིད་ཀྱི་གང་• དུ་ཁ་དོག་ལྔ་དང་ལྡན་པར་གྱུར་པར་བཏག་གོ། །
གཟི་བརྗིད་ཀྱི་གོང་བུ་•དེ་རྡོ་རྗེ་མི་བསྐྱོད་པ་ལ་སོགས་པ་རིགས་ལྔའི་ས་བོན་ཡིག་
འབྲུ་ཉིད་ཉིད་ཀྱི་ཁ་དོག་དང་ཡེ་ཤེས་དང་ལྡན་པར་ལྔར[གྱུར་ཏོ∶། །ཧཱུཾ་ཨོཾ་ཨ་
སྭཱ་ཧཱ། སྔགས་ཀྱི་ས་བོན་ཡིག་འབྲུ་དེ་དག་ལས་རྡོ་རྗེ་མི་བསྐྱོད་པ་ལ་སོགས་པ་
རིགས་ལྔའི་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །སྐུ་
ཕྱག་རྒྱ་དེ་དག་གི་ཆ་ལ་ཕུན་སུམ་ཚོགས་པ་ནི། ལེའུ་བཞི་པ་ཐུགས་ཀྱི་དཀྱིལ་
འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་འདིར་བྱ་བར་བསྟན་ཏོ། །དེ་ལྟ་
46-211