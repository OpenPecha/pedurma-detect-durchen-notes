རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
국국민
ད་ནི་གཞན་ཡང་རྡོ་རྗེ་རིགས་ཡེ་ཤེས་ཀྱི་ལྷ་མོ་ཙུན་ད་ཞེས་བྱ་བའི་བསྐྱེད་་་་
པའི་སྔགས་ཀྱི་ས་བོན་ཡིག་འབྲུ་དང་བསྒྲུབ་པ་བྱ་བའི་ཚུལ་གྱི་ཆོ་གའི་དོན་བསྟན་་
པར་བྱ་སྟེ། ཙུཾ། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་•
ཐམས་ཅད་ཀྱི་དབྱངས་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་
ཞེས་བྱ་བ་ནི། དེ་ནས་ནི་སྟོན་པ་ཕྱག་ན་རྡོ་རྗེས་གོང་དུ་སྨོས་པའི་བསྒྲུབ་པ་ཀུན་
བྱ་བའི་ཐབས་ཀྱིས་ངོ་བོ་ཞེ་སྡང་རྡོ་རྗེ་བསྒོམ་པར་བྱ་བའི་དོན་དེ་རྫོགས་མ་ཐག་ཏུ་
ཡེ་ཤེས་ཀྱི་ལྷ་མོ་ཙུན་དའི་བསྒྲུབ་པ་བཤད་པའི་ཕྱིར་ཏིང་ངེ་འཛིན་ལ་སྙོམས་པར་་
ཞུགས་པ་མཚོན་པའོ། །དེ་ལྟར་དེ་ནས་ཀྱི་དོན་དུ་གསུངས་སོ། །བཅོམ་ལྡན་་
འདས་ཞེས་པ་ནི་སྟོན་པ་ཉིད་ཀྱི་ཡོན་ཏན་གྱི་བསྟོད་པའི་མཚན་བཅོམ་ལྡན་འདས་
ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་འདིར་བདེ་སྟེ་་་
བཤད་མི་དགོས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཞེས་པ་ནི། མདུན་་
དུ་ཇི་ལྟར་བཤད་པ་བཞིན་དུ་འདིར་སྟོནན་ཏོ། །ཐམས་ཅད་དུ་དབྱངས་ཞེས་པ་ནི།
སྟོན་པ་ཕྱག་ན་རྡོ་རྗེས་ཡེ་ཤེས་ཀྱི་ལྷ་མོ་ཙུན་དའི་བསྒྲུབ་པ་བྱ་བ་བཤད་པའི་དོན་ཅི་
ལྟར་སྨོས་པའི་འཁོར་ཐམས་ཅད་ཀྱི་ནང་དུ་ཏིང་ངེ་འཛིན་ལ་སྙོམས་པར་ཞུགས་་་་
པའི་དོན་སྨོས་པའོ། །དེ་གསལ་བར་བསྟན་པར་བྱ་སྟེ། སྟོན་པ་ཕྱག་ན་རྡོ་རྗེ་
ཐུགས་རྗེ་ཆེན་པོའི་ཐུགས་དགྱེས་པས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་•ཀཱི་
དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པས་ཐུགས་རྩེ་གཅིག་པར་་་་
གྱུར་ནས་གནས་པ་དེ་མ་ཐག་ཏུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་ནས། རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་སྐུ་ཕྱག་རྒྱ་
གྲངས་མེད་པ་སྤྲིན་བཞིན་དུ་ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཐམས་་་
46-337