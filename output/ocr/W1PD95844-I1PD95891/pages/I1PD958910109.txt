人。
བསྟན་འགྱུར། རྒྱུད། ༼༽ ༨
ཀྱི་རྩེ་མོར་འདུས་པར་བསམ་མོ། །ཕོལ་མིག་འབྱུང་བ་ནི་མིག་གི་རྩེ་མོར་འདུས་་
པར་བསམ་མོ། །གས་པ་ནི་གསང་བའི་གནས་སུ་འདུས་པར་བསམ་མོ། །
གཞན་ཡང་བད་ཀན་དང་། མཁྲིས་པ་དང་། མི་འཇུ་བ་དང་། སྐེམས་པར་
བྱེད་པ་དང་། རིམས་ལ་སོགས་པའི་ཅི་སྙེད་འབྱུང་བ་དེ་ནི་ཁར་འདུས་པར་་་་་
བསམ་མོ། །ཡང་ན་གཤང་བའི་སྒོར་འདུས་པར་བསམ་ཡང་མི་འགལ་ལོ། །དེ་
ལྟར་གནས་ཀྱི་བྱེ་བྲག་ལ་ནད་ཀྱིས་གནོད་པའི་དུག་དམ་ཚིག་ཅེས་པ་འདུས་མ་ཐག་
ཏུ་ཁ་དོག་ནག་པོར་གྱུར་པར་བསྒོམ་པ་ཡིན་ནོ། །བསྟན་པར་བྱ་སྟེ། མདུན་་
དུ་སྨོས་པའི་ཚུལ་གྱི་རིགས་ལྔའི་ཡེ་ཤེས་ཀྱི་འོད་གཟེར་གྱི་ཚོགས་ནད་པའི་ལུས་ཀུན་
ལ་ཐིམ་པར་བསྒོམ་པའི་དུས་སུ། འོད་གཟེར་ཡེ་ཤེས་ཀྱི་ཀྱོ་བའི་ངོ་བོས་གནོད་་་
པའི་ནད་ཀྱི་དུག་བསྐུལ་བར་བསམ་མོ། །དེའི་དུས་སུ་དུག་དེ་ཁ་དོག་དཀར་པོར་
གྱུར་པར་བསྒོམ་པར་བྱ་བར་བསྟན་ཏོ། །དེ་བསྒོམ་པ་བྱས་པའི་དུས་སུ་ཁྲོ་བོའི་་
རྒྱལ་པོ་པད་མན་ཏ་ཀའི་སྔགས་རིངས་བསྒོམས་•པ་དང་བཟླས་པ་བྱ་བར་བསྟན་ཏོ། །
མདོར་བསྡུ་བ་དེ་ལྟར་སྡུད་པ་ན་ནི་དམ་ཚིག་གནག །བསྐུལ་བ་ན་ནི་དཀར་པོའི་
མདོག་གི་དོན་དུ་གསུངས་སོ། །འདི་ནི་ཡེ་ཤེས་དྲི་མེད་ཀྱི། །བསམ་གཏན་་་་་
གནས་ནི་གསང་བའི་ཞེས་པའོ། །མདུན་དུ་སྨོས་པའི་ཚུལ་གྱི་ནད་ཀྱི་གནོད་པའི་
དུག་མེད་པར་བྱ་བའི་བསྒོམ་པའི་སྦྱོར་བ་དེ་ནི་གསུང་གི་རིགས་སྣང་བ་མཐའ་ཡས་
ལ་སོགས་པ་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་གསང་བའི་གནས་
ཡིན་ཏེ། དེ་ལྟར་མན་ངག་གི་བསྒོམ་པ་ནི་ཐེག་པ་འོག་མ་པའི་སེམས་ཅན་ལ་མི་
བསྟན་པ་ཡིན་་ཏེ། དོན་དེས་གསང་བར་སྨོས་སོ། །བསྟན་པར་བྱ་སྟེ། མདུན་
དུ་སྨོས་པའི་སྒོམ་པའི་སྦྱོར་བའི་ཡེ་ཤེས་དེ་ནི་རང་བཞིན་གྱིས་ཕྱིན་ཅི་ལོག་གི་རྣམ་
པར་རྟོག་པའི་གནོད་པའི་དུག་དང་། སྡིག་པའི་དྲི་མ་ཙམ་གོས་པའི་དོན་དེས་ཡེ་
46-80