རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०१
གསང་སྔགས་སྒྲུབ་པར་བྱེད་པའི་སྒྲུབ་པ་པོ་ཡིན་ནོ། །དེ་ཉིད་ཀྱི་ལུས་དང་ངག་་
་ཡིང་གས
དང་ཡིད་གསུམ་མདུན་དུ་སྨོས་པའི་དཔལ་རྡོ་རྗེ་སེམས་དཔའི་སྐུ་དང་གསུང་དང་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་བསྒོམ་པར་བྱ་བ་ཡིན་ནོ། _ །
དོན་དེས་མཉམ་པར་སྦྱོར་བའི་བསྒོམ་པས་དམ་ཚིག་གི་བསྒྲུབ་པར་སྨོས་སོ།
བསྟན་པར་བྱ་སྟེ། མདུན་དུ་སྨོས་པའི་སྒོམ་པ་བྱས་པས་སྒྲུབ་པ་པོས་དཔལ་རྡོ་རྗེ་
སེམས་དཔའི་དོན་དམ་པའི་སྐུ་དང་གསུང་དང་ཐུགས་རྡོ་རྗེ་གསུམ་གཉིས་སུ་མེད་
པའི་ངོ་བོར་ཡེ་ཤེས་ཀྱི་འབྲས་བུ་དེ་འགྲུབ་པར་འགྱུར་བར་སྨོས་སོ། །མདོར་སྡུས་
པ་དེ་ལྟར་བསམ་གཏན་རྡོ་རྗེ་གསུམ་སྦྱོར་བ། སྔགས་ཀྱི་འཁོར་ལོ་ཅན་གྱི་བསྒོམ་
གྱི་དོན་དུ་གསུངས་སོ། །ད་ནི་གཞན་ཡང་རྡོ་རྗེ་སྔགས་སྒྲུབ་པའི་དམ་ཚིག་གི་་་་
སྡོམ་པའི་ངོ་བོའི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་
པ་ཐམས་ཅད་ཀྱི་བདག་པོས། རྡོ་རྗེ་སྔགས་བསྒྲུབ་པའི་དམ་ཚིག་གི་སྡོམ་པའི་•
ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་
པར་བྱ་སྟེ། ཅི་ལྟར་ཡིན་ན། དེ་ནས་མདུན་དུ་སྨོས་པའི་དཔལ་རྡོ་རྗེ་སེམས་
དཔའི་དོན་དམ་པའི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་་
པའི་མཉམ་པར་སྦྱོར་བའི་བསྒོམ་པའི་བསྒྲུབ་པ་བྱ་བའི་དམ་ཚིག་གི་དོན་བཤད་་
པར་མཛད་པའི་འོག་ཏུ། རྡོ་རྗེ་སྔགས་བསྒྲུབ་པའི་དམ་ཚིག་བསྲུང་བར་བྱ་བའི་
དོན་བཤད་པར་བརྩམས་པའི་དོན་མཚོན་པར་བསྟན་ཏོ། །དེ་ལྟར་དེ་ནས་ཀྱི་
དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པས་ཐམས་ཅད་ཀྱི་བདག་
པོས་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ། འདིར་བཤད་
མི་དགོས་སོ། ། རྡོ་རྗེ་སྔགས་བསྒྲུབ་པའི་དམ་ཚིག་གི་སྡོམ་པའི་འདི་ཞེས་པ་ནི།
རྡོ་རྗེ་སྔགས་བསྒྲུབ་པ་བཏགས་པ་སྐུ་དང་གསུང་དང་ཐུགས་ཞེས་པ་ནི། རྡོ་རྗེ་་་
46-501