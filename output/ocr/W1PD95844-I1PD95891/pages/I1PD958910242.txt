རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२१३
གསུམ་དུ། །རྡོ་རྗེ་གསུམ་གྱི་སྦྱོར་བས་བྱ། །སྔགས་ཀྱི་དངོས་གྲུབ་ཐོབ་པར་བྱེད༎
ཅེས་བྱ་བའི་དོན་བཤད་•པར་བྱ་སྟེ། ཅི་ལྟར་ཡིན་ན་རྡོ་རྗེ་དྲི་མེད་གསུམ་དག་གི།
དམ་ཚིག་མཆོད་པ་དུས་གསུམ་དུ་ནི། གོང་དུ་སྨོས་པའི་ཚུལ་གྱི་གསང་བའི་་
མཆོད་པ་བསྟན་པར་བྱ་ཏེ་རྡུལ་ཚོན་གྱི་དཀྱིལ་འཁོར་གྱི་ལས་ཀུན་མ་རྫོགས་པའི་་་
བར་དུ་ཉིན་མཚན་དུ་ལན་གསུམ་གསུམ་མཆོད་པ་བྱང་ཆུབ་སེམས་བཟའ་བར་བྱའོ། །
དེ་བྱ་བའི་དུས་སུ་བསྒོམ་པའི་ཆོ་གའི་ཚུལ་བསྟན་པར་བྱ་སྟེ། གསང་བའི་མཆོད་
པའི་རྫས་བྱང་ཆུབ་སེམས་དེ་ནི་རྡོ་རྗེ་གསུམ་དུ་མིང་བཏགས་པ་སྐུ་རྡོ་རྗེ་དང་།
གསུང་རྡོ་རྗེ་དང་། ཐུགས་རྡོ་རྗེ་གསུམ་དངང་། གཉིས་སུ་མེད་པའི་ངོ་བོར་
བསྒོམ་པར་བྱའོ། །སྐུ་དང་གསུང་དང་ཐུགས་རྡོ་རྗེ་གསུམ་དེ་ནི་རྡོ་རྗེ་ཅན་དུ་
མིང་བཏགས་པ་ཡེ་ཤེས་གསུམ་དོན་དམ་པར་ཕྱིན་ཅི་ལོག་གི་རྣམ་པར་རྟོག་པའི་་་
ཉོན་མོངས་པའི་དྲི་མ་དང་བྲལ་བ་ཡིན་ནོ། །དོན་དེས་གསང་བའི་དམ་ཚིག་གི་་
མཆོད་པའི་རྫས་བྱང་ཆུབ་སེམས་དྲི་མ་མེད་པ་ཡིན་ནོ། །མདོར་བསྡུ་བ་དེ་ལྟར་་
རྡོ་རྗེ་དྲི་མེད་གསུམ་དག་གི། དམ་ཚིག་མཆོད་པ་དུས་གསུམ་གྱི་དོན་དུ་གསུངས་
སོ༑ ། རྡོ་རྗེ་གསུམ་གྱི་སྦྱོར་བས་བྱ། །སྔགས་ཀྱི་དངོས་གྲུབ་ཐོབ་པར་བྱེད་ཅེས་
པ་ནི། གོང་དུ་སྨོས་པའི་ཚུལ་གྱི་གསང་བའི་མཆོད་པ་བྱ་བའི་དུས་སུ་དཀྱིལ་
འཁོར་གྱི་རྡོ་རྗེ་སློབ་དཔོན་གྱིས་དཀྱིལ་འཁོར་གྱི་བདག་པོ་གང་ལ་བྱ་བ་དེ་དང་།
གཉིས་སུ་མེད་པའི་ང་རྒྱལ་དུ་བསྒོམ་པས་དེའི་སྐུ་ཕྱག་རྒྱ་རྡོ་རྗེ་གསུམ་གྱི་སྦྱོར་བར་
མིང་བཏགས་པ། སྐུ་རྡོ་རྗེ་དང་གསུང་རྡོ་རྗེ་དང་།
ཐུགས་རྡོ་རྗེ་གསུམ་དང་་
གཉིས་སུ་མེད་པའི་ངོ་བོར་བསྒོམ་པར་བྱ་བ་བསྟན་ཏོ། །སྔགས་ཀྱི་དངོས་གྲུབ་་་
ཐོབ་པར་འགྱུར་ཞེས་པ། ཅི་ལྟར་སྨོས་པའི་ཚུལ་གྱི་གསང་བའི་སྤྱོད་པ་སྤྱད་པས།
དཀྱིལ་འཁོར་གྱི་དངོས་གྲུབ་ཀྱི་འབྲས་བུ་ཐོབ་པའམ་འགྲུབ་པར་འགྱུར་བར་བསྟན་
46-213