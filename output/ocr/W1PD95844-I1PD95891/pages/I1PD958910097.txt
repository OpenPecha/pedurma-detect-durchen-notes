७५
___བསྟན་འགྱུར། རྒྱུད།
བྱས་པས། ཅི་ལྟར་སྨོས་པའི་བསྒྲུབ་པའི་རྫས་ཀྱིས་ས་ལ་སྦྲུལ་བྲིས་པ་དེ་སྲོག་དང་
ལྡན་ནས་ངེས་པར་འགུལ་པར་འགྱུར་བར་བསྟན་ཏོ། །མདོར་བསྡུ་བ་དེ་ལྟར་སྲེག་
པའི་མེའི་ཁ་དོག་བཞིན་བསྒོམས་ན་འགུལ་པར་གདོན་མི་ཟའི་དོན་དུ་གསུངས་
སོ༑ །ད་ནི་ཐུགས་རྗེ་ཆེན་པོའི་ཐུགས་བསྐྱེད་ནས་སེམས་ཅན་ཐམས་ཅད་ལ་
དུག་གི་གནོད་པ་མེད་པར་བྱ་བའི་ཕྱིར་ཁམས་གསུམ་ན་གནས་པའི་དུག་ཐམས་
ཅད་དགུག་པའི་སྒོམ་པའི་སྦྱོར་བ་བྱ་བའི་དོན་བསྟན་པར་བྱ་སྟེ།
དེ་ལ་འདི་ནི་་
དུག་ཐམས་ཅད་དགུག་པའི་སྙིང་པོའོ། ། ཧྲི་རྣམ་པ་སྣ་ཚོགས་ལས་བྱུང་དུག །
ཁམས་གསུམ་ན་ནི་གནས་པ་ཀུན། །དེ་ཡིས་ཕྲོགས་པར་བསྒོམས་པ་ནི། །དེའི་
ཁ་ལ་འདུས་པར་བསམ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟ་ཡིན་ན།
དེ་ལ་འདི་ནི་དུག་ཐམས་ཅད་དགུག་པའི་སྙིང་པོའོ་ནི་འོག་ནས་འབྱུང་བའི་ཁམས་
གསུམ་ན་གནས་པའི་དུག་ཐམས་ཅད་དགུག་པར་བྱ་བའི་ཕྱིར་ཐམས་ཅད་ཀྱི་ངོ་་་་
བོར་སྟབས་ངོ་བོར་སྔགས་ཀྱི་ས་བོན་ཡིག་འབྲུ་ཧྲི་བསམ་མོ། ། ཏྲི་རྣམ་པ་སྣ་ཚོགས་
ལས་བྱུང་དུག །ཁམས་གསུམ་ལ་ནི་གནས་པ་ཀུན་ཞེས་པ་ནི། མདུན་དུ་སྨོས་་
པའི་སྦྲུལ་དེའི་ཁ་ནང་གི་ལྕེ་གཉིས་ཀྱི་རྩེ་མོའི་དབུས་སུ་སྔགས་ཀྱི་ས་བོན་ཡིག་འབྲུ་
ཧྲི་བསམ་མོ། །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་
ཀྱིས་འབར་བའོ། །དེའི་འབར་བའི་འོད་ཀྱིས་ནང་ན་ཟླ་བ་སྟོང་དང་མཉམ་པའི་
འོད་ཟེར་གྱི་ཚོགས་གྲངས་མེད་པ་ཀྱོ་བའི་ངོ་བོས་འཇིག་རྟེན་གྱི་ཁམས་ཐམས་ཅད་
དུ་ཁྱབ་པར་སྤྲོའོ། ། དེ་མ་ཐག་ཏུ་རྩ་བ་དང་། སེམས་ཅན་གྱི་དུག་གི་བྱེ་བྲག་་
སྣ་ཚོགས་གནས་པ་ལ་རེག་པའི་ཚུལ་གྱིས་འོད་གཟེར་གྱི་ཚོགས་དང་གཉིས་སུ་མེད་
པར་བསྡུ་བར་བྱའོ། །དེ་ལྟར་བྱས་པའི་འོག་ཏུ་འོད་གཟེར་གྱི་ཚོགས་དུག་དང་་་
གཉིས་སུ་མེད་པའི་ངོ་བོ་དེ། སླར་སྔགས་ཀྱི་ས་བོན་ཡིག་འབྲུ་ཧྲི་སྤྲོ་བའི་གནས་་
46-68