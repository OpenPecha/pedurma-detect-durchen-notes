५१७
བསྟན་འགྱུར། རྒྱུད། ༼༽ ༨༨
སྨོས་པའི་སྟོན་པ་ཕྱག་ན་རྡོ་རྗེ་ཉིད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་་་་
གཤེགས་པ་ཐམས་ཅད་ཀྱི་སྐུ་ཕྱག་རྒྱ་རྡོ་རྗེ་ཡེ་ཤེས་གཉིས་སུ་མེད་པ་དཀྱིལ་འཁོར་་
གྱི་ངོ་བོ་ཡིན་ནོ། །དོན་དེས་དཀྱིལ་འཁོར་མཆོག་ཏུ་སྨོས་སོ། །བསྟན་པར་བྱ་
སྟེ་མདུན་དུ་སྨོས་པའི་དཀྱིལ་འཁོར་མཆོག་གི་ངོ་བོ་སྐུ་ཕྱག་རྒྱ་དེའི་རྡོ་རྗེ་སྐྱེ་མཆེད་
ཀྱི་གནས་སུ་གཉིས་སུ་མེད་པའི་ངོ་བོར་བྱང་ཆུབ་སེམས་དཔའི་• སའི་སྙིང་པོ་ལ་་་
སོགས་པ་དྲུག་ཡིན་ནོ། །གཞན་ཡང་དེའི་དོན་རྒྱས་པར་ལེའུ་བཅུ་གཉིས་པའི་ནང་
ནས་བསྙེན་པ་ལ་སོགས་པ་ཡན་ལག་བཞིའི་དུས་སུ་ཇི་ལྟར་བཤད་པ་དེ་བཞིན་དུ་་
འདིར་བསྟན་ཏོ། །དེ་ལྟར་རྡོ་རྗེའི་སྐྱེ་མཆེད་རྣམ་དག་ཀྱང་། །བྱང་ཆུབ་སེམས་
དཔའི་དཀྱིལ་འཁོར་མཆོག་གི་དོན་དུ་གསུངས་སོ།
།ད་ནི་གཞན་ཡང་ཁམས་
གསུམ་གྱི་འགྲོ་དང་མི་འགྲོ་བའི་ཚུལ་གྱིས་ཕྱི་དང་ནང་གི་ངོ་བོ་འབྱུང་བ་ལྔར་མིང་
བཏགས་པ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བཞིའི་ཤེས་་
རབ་མ་ཡེ་ཤེས་ཀྱི་ལྷ་མོ་དམ་ཚིག་གི་འཁོར་ལོ་ནི། བསྒོམ་པར་བྱ་བའི་དོན་བསྟན་
པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
ཁམས་གསུམ་གྱི་དམ་ཚིག་འཁོར་ལོ་འདི། ཉིད་ཀྱི་སྐུ་དང་གསུང་དང་ཐུགས་རྡོ་
རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་
ནས་ནི་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་གསང་བའི་རྡོ་རྗེའི་
ངོ་བོར་མིང་བཏགས་པ་སྐུ་ཕྱག་རྒྱ་གཉིས་སུ་མེད་པའི་གཟུགས་དེ་བསྒོམ་པར་བྱ་
བའི་དོན་བཤད་པར་མཛད་པའི་འོག་ཏུ། ཅི་ལྟར་སྨོས་པའི་ཚུལ་གྱི་ཁམས་་
གསུམ་གྱི་དམ་ཚིག་གི་འཁོར་ལོ་•མིང་བཏགས་པ་རྣམ་པར་སྣང་མཛད་ལ་སོགས་་
པ་དེ་བཞིན་གཤེགས་པ་བཞིའི་ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱི་བསྒོམ་པ་བྱ་
བ་དེའི་དོན་བཤད་པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་
46-586