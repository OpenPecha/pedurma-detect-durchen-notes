རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५
པ་བཤད་པར་བྱ་བའི་འོག་ཏུ་གོང་དུ་སྨོས་པའི་དབང་གི་བྱེ་བྲག་རྣམ་པ་བཞི་སློབ་
མ་ལ་བསྐུར་བར་བྱ་བའི་ཆོ་གའི་ཚུལ་གྱི་དོན་བསྟན་པར་བྱ་སྟེ། བུམ་པའི་དབང་
ནི་དང་པོ་སྟེ། །གཉིས་པ་ལ་ནི་གསང་བའི་དབང་། །གསུམ་པ་ཤེས་རབ་དབང་
ཡིན་ཏེ། །ཡེ་ཤེས་དབང་ནི་བཞི་པའོ། །དེ་ལྟར་དབང་གི་ཆོ་ག་བཞི་བྱ་བ་དང་།
གཞན་ཡང་དེའི་དོན་བཤད་པ། ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་
ཇི་ལྟར་བསྟན་པ་དེ་བཞིན་དུ་འདིར་བསྟན་ཏོ། །རྡོ་རྗེ་ལམ་ནི་དེ་དག་གིས། །
སེམས་ཅན་ཐམས་ཅད་བསྐུར་བར་བྱ། །འདི་ནི་སངས་རྒྱས་ཐམས་ཅད་ཀྱི།
།
དམ་ཚིག་ཡང་དག་རྨད་པོ་ཆེ། །ཞེས་བྱ་བའི་དོན་བཤད་པ་•བྱ་སྟེ།
ཅི་ལྟར་་
ཡིན་ན། འདི་ནི་ཞེས་པ་མདུན་དུ་སྨོས་པའི་ཚུལ་གྱི་གསང་བའི་དམ་ཚིག་གི་སྡོམ་
པའི་བྱེ་བྲག་བཞི་ཡིན་ཏེ། དེ་ནི་དོན་དམ་པར་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ལྔ་དང་གཉིས་སུ་མེད་པའི་ངོ་བོ་སྟེ། དོན་དེས་རྡོ་རྗེའི་ལམ་དུ་སྨོས་སོ།།
སེམས་ཅན་ཐམས་ཅད་བསྐུལ་བར་བྱ་ཞེས་པ། རང་གི་ལུས་ལ་གནས་པའི་སེམས་
ཅན་གྱི་ངོ་བོ་མ་རུངས་པ་ཐམས་ཅད་བསྐུལ་བ། བསྐྲད་པ་གཞོམ་པར་བྱ་བ་ཡིན་
ནོ༑ །དེའི་དོན་གསལ་བར་བྱ་བ་བསྟན་པར་བྱ་སྟེ། ཕྱིན་ཅི་ལོག་གི་ཞེ་སྡང་་
མ་རུངས་པ་སེམས་ཅན་གྱི་ངོ་བོ་དེ་ནི་ཉོན་མོངས་པར་མིང་བཏགས་པ་ཡིན་ནོ། །
ཕྱིན་ཅི་ལོག་གི་གཏི་མུག་མ་རུངས་ལ་སེམས་ཅན་གྱི་ངོ་བོ་དེ་ནི་ཉོན་མོངས་པར་་་་
མིང་བཏགས་པ་ཡིན་ནོ། །ཕྱིན་ཅི་ལོག་གི་འདོད་ཆགས་མ་རུངས་པ་སེམས་ཅན་
གྱི་ངོ་བོ་དེ་ཉོན་མོངས་པར་མིང་བཏགས་པ་ཡིན་ནོ། ། ཕྱིན་ཅི་ལོག་གི་ང་རྒྱལ་མ་
རུངས་པ་སེམས་ཅན་གྱི་ངོ་བོ་དེ་ཉོན་མོངས་པར་མིང་བཏགས་པ་ཡིན་ནོ། ། ཕྱིན་
ཅི་ལོག་པའི་ཕྲག་དོག་མ་རུངས་པ་སེམས་ཅན་གྱི་ངོ་བོ་ནི་ཉོན་མོངས་པར་མིང་་
བཏགས་པ་ཡིན་ནོ། །ཚུལ་དེ་ལྟར་ཉོན་མོངས་པ་ལྔ་གཙོར་སྨོས་པ་ལ་སོགས་་
46-257