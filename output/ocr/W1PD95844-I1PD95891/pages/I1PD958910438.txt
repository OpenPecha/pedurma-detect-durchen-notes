རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བྱང་ཆུབ་རབ་འཇུག་པའོ་ཞེས་པ་ནི། གོང་དུ་སྨོས་པ་ནི་བླ་ན་མེད་པའི་འབྲས་་
བུ་དེ། འཁོར་ལོ་རྡོ་རྗེ་གསུམ་ཞེས་པ།
སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེ་དང་གཉིས་སུ་མེད་པའི་སྒོམ་པ་བྱས་པ་སངས་རྒྱས་བྱང་ཆུབ་ཅེས་པ།
དོན་དམ་པར་རྡོ་རྗེ་གསུམ་གྱི་ཡེ་ཤེས་ཀྱི་ངོ་བོ་ཡིན་ཏེ། འཇུག་པ་ཞེས་པ། གོང་
དུ་སྨོས་པའི་གསུམ་གྱིས་འཁོར་ལོའི་སྒོམ་པ་བྱས་པས། བསྒྲུབ་པ་པོ་འབྱུང་་
བ་འགྲུབ་པ་འགྱུར་བར་བསྟན་ཏོ། །དེ་ལྟར་འཁོར་ལོ་གསུམ་ལས་བྱུང་།
1
སངས་རྒྱས་བྱང་ཆུབ་རབ་འཇུག་པའི་དོན་དུ་གསུངས་སོ།
།བཅོམ་ལྡན་འདས་་
དེ་བཞིན་གཤེགས་པ་ཐམས་ཅད་ཀྱི་རིག་པའི་བརྟུལ་ཞུགས་ཀྱི་དམ་ཚིག་དེ་ཁོ་ན་
ཉིད་ཀྱི་རྡོ་རྗེས་དེ་སྐད་ཅེས་བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་
འདས་ནི་སྟོན་པ་ཕྱག་ན་རྡོ་རྗེ་ཉིད་ཀྱི་ཡོན་ཏན་བསྟོད་པའི་མཚན་བཅོམ་ལྡན་་་
འདས་ཡིན་པ་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་འདིར་བདེ་
སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ཀྱི་རིག་པའི་བརྟུལ་
ཞུགས་ཞེས་པ་ནི། རྣམ་པར་སྣང་མཛད་ལ་སོགས་པ་གྲངས་མེད་པ་དེ་དག་་
ཐམས་ཅད་དོན་དམ་པར་གཉིས་སུ་མེད་པའི་ངོ་བོ་སྟོན་པ་ཕྱག་ན་རྡོ་རྗེའི་ཕྱག་་
རྒྱར་བསྟན་ཏོ། །རིག་པ་ཞེས་པ། གོང་དུ་སྨོས་པའི་རྣམ་པར་སྣང་མཛད་
ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དོན་
དམ་པར་གཉིས་སུ་མེད་པའི་ངོ་བོ་མཱ་མ་ཀཱི་ཡིན་ཏེ། དེ་ནི་སྟོན་པ་ཕྱག་ན་རྡོ་རྗེ་
ཉིད་ཀྱི་ཤེས་རབ་མ་ལྷ་མོའོ། །གཞན་ཡང་དེ་ནི་དཀྱིལ་འཁོར་གྱི་ལྷ་མོ་ཐམས་་་་
ཅད་བསྐྱེད་པའི་གནས་ཡུམ་གྱི་ངོ་བོ་ཡིན་ནོ། །གཞན་ཡང་རིག་པའི་དོན་ལེའུ་་་
དང་པོ་ལས་ཇི་ལྟར་སྨོས་པ་དེ་བཞིན་དུ་འདིར་བསྟན་ཏོ། །བརྟུལ་ཞུགས་ཞེས་པ་
ནི༑ སྟོན་པ་ཕྱག་ན་རྡོ་རྗེ་དང་ལྷ་མོ་མཱ་མ་ཀཱི་གཉིས་དུས་རྟག་ཏུ་གཉིས་སུ་མེད་
46-409