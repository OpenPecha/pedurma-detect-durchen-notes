७३०
བསྟན་འགྱུར། རྒྱུད། ༨༨
མཚར་ཆེན་པོ་ཐམས་ཅད་འགྲུབ་ནི། ཞི་བ་དང་རྒྱས་པ་ལ་སོགས་པའི་རྒྱུད་འདིའི་
ནང་ནས་དངོས་གྲུབ་ཅི་སྙེད་སྨོས་པའི་ཐམས་ཅད་དེའི་ནང་ན་སྐུ་དང་གསུང་དང་
ཐུགས་རྡོ་རྗེ་གསུམ་གྱི་ཡེ་ཤེས་དང་གཉིས་སུ་མེད་པའི་ངོ་བོ་བདུན་•དུ་སྨོས་པའི་བླ་
ན་མེད་པའི་བྱང་ཆུབ་ཀྱི་འབྲས་བུ་དེ་ནི་ངོ་མཚར་ཆེ་བ་ཡིན་ནོ། །དེ་ལྟར་ཡེ་ཤེས་
་པོའི་འབྲས་བུ་དེ་ནི་མདུན་དུ་སྨོས་པའི་ཚུལ་གྱིས་གསང་བའི་ཡེ་ཤེས་ཀྱི་དབང་
བསྐུར་བའི་བསྒོམ་པ་བྱས་པས་འགྲུབ་པར་འགྱུར་བར་སྨོས་སོ། །དེ་ལྟར་སྐུ་་
གསུང་ཐུགས་ཀྱི་དངོས་གྲུབ་ནི། ངོ་མཚར་ཆེན་པོའི་ཐམས་ཅད་འགྲུབ་ཀྱི་དོན་
དུ་གསུངས་སོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་འཁོར་
ལོ་ཞེས་བྱ་བ་བསམ་གཏན་གྱི་དཀྱིལ་འཁོར་རོ་ཞེས་བྱ་བ་ནི། ཅི་ལྟར་སྨོས་པའི་
སྒྲུབ་•པ་པོ་ཉིད་རྡོ་རྗེ་སེམས་དཔའ་དང་གཉིས་སུ་མེད་པར་བདག་པོའི་ངོ་བོ་་
ཐབས་དང་ཤེས་རབ་རོལ་པ་བྱས་ནསས། ཇི་ལྟར་སྨོས་པའི་ཆོ་གའི་རྒྱུའི་ས་བོན་
ལས༑ རྡོ་རྗེ་སེམས་དཔའ་ཉིད་ལ་སོགས་པའི་རིགས་ལྔའི་བྱེ་བྲག་གི་དེ་བཞིན་་
གཤེགས་པ་གྲངས་མེད་པ་ཐམས་ཅད་སྤྲིན་བཞིན་དུ་སྤྲོས་པའི་སངས་རྒྱས་ཡིན་ནོ། །
དེ་ནས་བྱང་ཆུབ་སེམས་དཔའ་ཐམས་ཅད་ནི་མདུན་དུ་སྨོས་པའི་ཚུལ་གྱི་སངས་་་་
རྒྱས་ཐམས་ཅད་སྤྲོ་བར་བྱས་པ་དེ་དག་ཐམས་ཅད་ཀྱི་སྐུ་ཕྱག་རྒྱའི་གནས་ནས་ཉིད་
ཉིད་རིགས་ཀྱི་བྱེ་བྲག་གི་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་
ལ་སོགས་པ་ཅི་ལྟར་སྨོས་པའི་བྱང་ཆུབ་སེམས་དཔའ་ཐམས་ཅད་སྤྲོ་བར་བྱས་པའི་
བྱང་ཆུབ་སེམས་དཔའ་ཡིན་ནོ། །དེ་ནས་འཁོར་ལོའི་ཞེས་བྱ་བར་མིང་བཏགས་
པ་མདུན་དུ་སྨོས་པའི་དཀྱིལ་འཁོར་ཆེན་པོ་དེ་ནི་བསམ་གཏན་གྱིས་བསྐྱེད་པར་་
བྱའོ༑ །བསྟན་པར་བྱ་སྟེ། འཁོར་ལོར་མིང་བཏགས་པ་བསམ་གཏན་གྱི་
དཀྱིལ་འཁོར་དེ་ནི་ཡེ་ཤེས་ཀྱི་གཞལ་ཡས་ཁང་གི་ངོ་བོ་གསང་བའི་ཡེ་ཤེས་ཀྱི་་་
46-630