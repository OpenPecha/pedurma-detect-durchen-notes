རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०१
མའི་དཀྱིལ་འཁོར་དབུས་གནས་པར། མི་བསྐྱོད་པ་ནི་རབ་ཏུ་བརྟག་གི་དོན་དུ་
གསུངས་སོ། །ཚེ་དཔག་མེད་པའི་འཁོར་ལོ་ཆེ་ཞེས་པ་ནི་སྔར་སྨོས་པའི་ཉིད་ཀྱི་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཨོཾ་
བསམ་མོ། །ཡང་ནི་སྔགས་ཀྱི་ས་བོན་ཡིག་འབྲུ་ཧཱུཾ་བསམ་ཡང་མི་འགལ་ལོ། །
དེ་དུས་འདིར་ཁ་དོག་དཀར་པོ་ཆུང་ཟད་སེར་བ།
ཆོས་ཀྱི་དབྱིངས་ཀྱི་ངོ་བོ་་
གཟི་བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་
དུ་གྱུར་པར་བསམ་མོ། །ས་བོན་འདི་ལས་འཁོར་ལོ་ཆེན་པོ་རྩིབས་བརྒྱད་པ།
གཟི་བརྗིད་ཀྱི་འབར་བས་འབར་ཞིང་ཁ་དོག་དཀར་པོ་ཅུང་ཟད་སེར་པོར་གྱུར་་
པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཨཱ་བསམ་མོ། །དེ་ཁ་དོག་
དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་བཞིན་དུ་འབར་
ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་འབར་བར་བསམ་མོ། །ས་བོན་དེ་
ལས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱའོ། །དེ་དུས་འདིར་ཕྱག་་་་་
གཡས་དང་པོ་ན་རྡོ་རྗེ་ཀྱོ་བ་འཛིན། གཞན་སྐུ་མདོག་དང་ཞལ་དང་། ཕྱག་་
དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། དེ་ལྟར་སྐུ་ཕྱག་རྒྱའི་་
ཆ་ལུགས་ཕུན་སུམ་ཚོགས་པ་ཐམས་ཅད། ལེའུ་བཞི་པ་ཐུགས་ཀྱི་དཀྱིལ་འཁོར་་
གྱི་དུས་སུ་ཇི་ལྟར་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟར་ཚེ་དཔག་མེད་
པའི་འཁོར་ལོ་ཆེའི་དོན་དུ་གསུངས་སོ། །རྡོ་རྗེ་སྣང་མཛད་དེ་བཞིན་ཏེ། །ཞེས་
པ་ནི། མདུན་དུ་སྨོས་པ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་
གནས་སུ་ཆོ་གའི་ཚུལ་ཇི་ལྟར་སྨོས་པས་གདན་འཁོར་ལོ་རྩིབས་བརྒྱད་པ། གཟི་
བརྗིད་ཀྱིས་འབར་བའི་འོད་ཀྱིས་འབར་བར་གྱུར་པར་བྱའོ། །དེའི་སྟེང་དུ་་་
46-291