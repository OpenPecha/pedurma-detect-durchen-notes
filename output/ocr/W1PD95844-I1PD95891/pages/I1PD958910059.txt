१०
བསྟན་འགྱུར། ། རྒྱུད། ༼༽ ༨༨
ཅི་ལྟར་ཡིན་ན། སོལ་ཁུས་གཤེར་བའི་གོས་དག་ནི། །གྱོན་ཏེ་སེམས་ནི་ཁྲོས་
ནས་སུ། །གོང་དུ་ཁྲོ་བོའི་རྒྱལ་པོ་ཨ་མྲི་ཏ【ཀུན་ཌ་•ལིའི་བསྙེན་པ་དང་སྦྱོར་
བས་གསད་པའི་ལས་ཀྱི་བསྒྲུབ་པ་བྱ་བའི་དུས་སུ། ཕྱིའི་གནས་ཅི་ལྟར་སྨོས་པ་
དེར་དུས་འདིར་ཡང་བྱ་བར་བསྟན་ཏོ། །གཞན་ཡང་ཁྲོ་བོའི་རྒྱལ་པོ་ཨ་མྲི་ཏ་
ཀུཎྜ་ལིའི་སྐུ་ཕྱག་རྒྱ་བསྐྱེད་པའི་ཆོ་གའི་ཚུལ་ཅི་ལྟར་སྨོས་པའི་དེ་བཞིན་དུ་དུས་་
འདིར་ཁྲོ་བོ་འདོད་པའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱའོ། །དེ་ཁྲོ་མོ་འདོད་་
པའི་དབང་ཕྱུག་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་ཡང་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་ལེའུ་བཅུ་བཞི་
པའི་ནང་ནས་སྔགས་རིངས་ཀྱི་ཚུལ་གྱིས་སྔགས་ཐམས་ཅད་དགུག་པའི་ལས་བྱ་་་་་
བའི་དུས་སུ་ཅི་ལྟར་སྨོས་པ་དེ་བཞིན་དུ་དུས་འདིར་བསྟན་། །དེ་ལྟ་བུའི་ངོ་བོ་
ཁྲོ་བོ་འདོད་པའི་རྒྱལ་པོའི་སྐུ་ཕྱག་རྒྱ་བསྐྱེད་པའི་འོག་ཏུ། སྒྲུབ་པ་པོས་དེ་དང་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཆུ་འགྲམ་གཉིས་ཀྱི་
ས་དང་། གྲོག་མཁར་གྱི་ས་དང་། དུར་ཁྲོད་ཀྱི་ཐལ་བ་ས་དང་བཅས་པ་
བླངས་ལ་གཅིག་ཏུ་བསྲེས་ཏེ། བོང་བུའི་ཆུ་དང་དཀྲུགས་ཏེ་རྫས་དེ་ལ་དགྲའི་
གཟུགས་བརྙན་ཊ་ཀི་ཧཱུཾ་ཛ་ཧཱུཾ་ཕཊ་ཨ་མོ་ཀཾ་མ་ར་ནཾ་ཀུ་རུ། སྔགས་དེ་ཁྲོ་བོ་ཆེན་
པོའི་ཞེ་སྡང་གི་སེམས་བསྐྱེད་ནས་བཟླ་ཞིང་བྱའོ། །དེའི་འོག་ཏུ་སྒྲུབ་པ་པོས་ཁྲོ་
བོ་ཆེན་པོའི་སྟབས་ཀྱིས་རྐང་པ་གཡས་བསྐུམ་པས་མཚན་མ་མནན། གཡོན་
བརྐྱང་བས་སྙིང་གར་མནན་ནོ། །དེའི་དུས་སུ་དུར་ཁྲོད་ཀྱི་གོས་སམ་ཡང་ན་བུད་
མེད་བུ་བྱུང་བའི་དུས་ཀྱི་གོས་བླངས་ཀྱང་མི་འགལ་ལོ། _ །དུར་ཁྲོད་ཀྱི་སོལ་བ་་
བླངས་ལ་བཏགས་ཏེ། རྡོ་རྗེའི་ཆུ་དང་དཀྲུགས་ལ་གོས་དེ་གཤེར་བར་བྱས་ལ།
ཁྲོ་བོ་ཆེན་པོའི་སེམས་བསྐྱེད་ནས་རྒྱབ་དུ་གོན་ལ་ཐུ་བ་གཉིས་མགུལ་པར་མདུད་དོ། །
46-30