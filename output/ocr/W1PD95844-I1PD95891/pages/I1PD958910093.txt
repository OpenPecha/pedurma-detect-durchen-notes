७८
__ བསྟན་འགྱུར།། རྒྱུད། ༼༽ ༨༨
པས་རྒྱལ་བ་ཐོབ་པ་ཡིན་ནོ། །དོན་དེས་རྒྱལ་བར་སྨོས་སོ། །དོན་གཞན་ཡང་
མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །ད་ནི་མདུན་དུ་སྨོས་་་
པའི་ཚུལ་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་་་
མེད་པའི་འཁོར་གྱི་ངོ་བོའི་སངས་རྒྱས་ཐམས་ཅད་ཀྱིས་གསོལ་བ་བཏབ་མ་ཐག་ཏུ་
དེའི་དོན་སྟོན་པ་མི་བསྐྱོད་པ་རྡོ་རྗེ་འཛིན་གྱིས་གསན་མ་ཐག་ཏུ་འོག་ནས་འབྱུང་་
བའི་དོན་བཤད་པར་མཛད་པའི་དོན་བསྟན་པར་བྱ་སྟེ། དེ་འདི་ནི་ལས་ཕྲན་
ཚེགས་ཀྱི་གསང་བའོ། །རྡོ་རྒྱུས་དག་གམ་སོལ་བས་བྲི།། །སྦྲུལ་ནི་མི་སྡུག་
འཇིགས་བྱེད་པ། །ནག་པོ་འབར་བ་འཁྲུག་ཅིང་ཁྲོ། །ལྕེ་གཉིས་མཆེ་བའི་ཕྲེང་
བ་ཅན་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ལ་འདི་ནི་་་་
ལས་ཕྲན་ཚེགས་ཀྱི་གསང་བའོ། །ནི་འོག་ནས་འབྱུང་བའི་སྒྲུབ་པའི་དོན་མཚོན་
པར་སྨོས་སོ། །རྡོ་རྒྱུས་དག་གམ་སོལ་བས་བྲི། ། སྦྲུལ་ནི་མི་སྡུག་འཇིགས་བྱེད་
པ་ཞེས་པ་ནི། གསུང་གི་རིགས་ཀྱི་•བྱེ་བྲག་གི་ཕྱིའི་གནས་ཆུ་འགྲམ་དུ་སྒོམ་པའི་
སྦྱོར་བ་དང་སྔགས་ཀྱི་བཟླས་པའི་བསྙེན་པ་བྱའོ། །ཡང་ན་ཁང་སྟོང་དུ་བྱ་ཡང་་
མི་འགལ་ལོ། །གནས་དེར་དང་པོ་དཀྱིལ་འཁོར་གསུམ་པ་ཀུན་ཏུ་ཁྲུ་གང་བདུད་
རྩི་ལྔས་བསྐུ་བར་བྱའོ། །དེའི་འོག་ཏུ་སྒྲུབ་པ་པོས་དེའི་སྟེང་དུ་བརྩོན་འགྲུས་ཆེན་
པོའི་སེམས་བརྟན་•པ་བསྐྱེད་ནས་འདུག་གོ། །དེའི་འོག་ཏུ་མདུན་དུ་སྨོས་པའི་
ཆོ་ག་བཞིའི་ཚུལ་གྱིས་གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་པར་
བྱའོ།༑ །དེ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་་
པའི་སྦྱོར་བ་དང་ལྡན་པའོ། །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་
ཐམས་ཅད་མདུན་དུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་་
གསུང་གི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱར་གྱུར་མ་ཐག་དུ། དེ་དང་་་
46-64