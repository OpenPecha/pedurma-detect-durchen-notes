རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१५९
ཏོ༑ །དེ་ལྟར་བྱས་ནས་ཡེ་ཤེས་ཀྱི་འོད་ཟེར་གྲངས་མེད་པར་གཉིས་སུ་མེད་པར་
སླར་བསྡུ་བར་མཛད་དོ། །དེ་འོད་ཟེར་གྱི་གོང་བུར་གྱུར་པར་མཛད་དོ། །
འོད་ཟེར་གྱི་གོང་བུ་དེ་སྔགས་ཀྱི་ས་བོན་ཡིག་འབྲུ་གྲྭ་དུ་གྱུར་པར་མཛད་དོ། །དེ་
གཟི་བརྗིད་ཆེན་པོའི་འབར་བའོ། །ས་བོན་དེ་ལས་རྡོ་རྗེ་གནོད་སྦྱིན་མོའི་སྐུ་ཕྱག་
རྒྱ་གྲངས་མེད་པ་སྤྲིན་བཞིན་དུ་ནམ་མཁའི་དབྱིངས་ཐམས་ཅད་ཁྱབ་པར་གང་་
བར་སྤྲོ་བར་མཛད་དོ། །དེ་སྤྲོས་མ་ཐག་ཏུ་གོང་དུ་སྨོས་པའི་གནོད་སྦྱིན་གྱི་་
རིགས་ཐམས་ཅད་མ་ལུས་པར་བྱིན་གྱིས་བརླབ་པར་མཛད་པས། དེ་དག་གི་ཆོ་
འཕྲུལ་དང་སྒྱུ་མའི་ཐབས་ཀྱི་སྟོབས་ལ་སོགས་པ་སྦྱོར་བ་ཐམས་ཅད་མེད་པར་གྱུར་
ཏོ༑ །གཞན་ཡང་གོང་དུ་སྨོས་པའི་རྡོ་རྗེ་གནོད་སྦྱིན་མོའི་སྐུ་ཕྱག་རྒྱ་གྲངས་མེད་
པ་སྤྲིན་ལྟ་བུ་སྤྲོས་པ་དེ་དག་ཐམས་ཅད་ཀྱི་སྐུ་ཕྱག་རྒྱའི་གནས་ནས་འདོད་པའི་་་་་
ཡོན་ཏན་ལྔའི་མཆོད་པའི་ལེའུ་གསུམ་པ་ལས་འབྱུང་བའི་ཚུལ་གྱི་མཆོད་པ་བྱ་བ་་་
དཔལ་གྱི་ངོ་བོ་སྤྲོ་བར་བསྟན་ཏོ། །དེ་ལྟར་འདོད་པ་ལྔ་ཉེ་བར་ལོངས་སྤྱོད་པའི་
དཔལ་གྱི་དོན་དུ་གསུངས་སོ། །ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་
ནི༑ གོང་དུ་སྨོས་པའི་ཚུལ་གྱི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཆོ་འཕྲུལ་སྤྲོ་བ་་་
དང་བསྡུ་བའི་དོན་དེ་ཏིང་འཛིན་དུ་སྨོས་སོ། །དེ་ལྟར་ཏིང་ངེ་འཛིན་ལ་སྙོམས་་
པར་ཞུགས་ཀྱི་དོན་དུ་གསུངས་སོ། །
ཏིང་ངེ་འཛིན་མཛད་པའི་འོག་ཏུ། ད་ནི་རྡོ་རྗེ་གནོད་སྦྱིན་མོའི་ངོ་བོའི་ཆོ་
གའི་དོན་བསྟན་པར་བྱ་སྟེ། གནོད་སྦྱིན་མོ་ཐམས་ཅད་ཀྱི་རྡོ་རྗེ་དམ་ཚིག་གི་ཚིག་
འདི་ཉིད་ཀྱི། སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བ་ནི།
ཕྱིའི་འཇིག་རྟེན་གྱི་ཁམས་ཐམས་ཅད་ན་གནས་པའི་གནོད་སྦྱིན་མོ་དེ་དག་ཐམས་
ཅད་གཅིག་གམ་ཀུན་བསྒྲུབ་པར་བྱའོ། ། དེའི་དམ་ཚིག་གི་རྡོ་རྗེའི་ཚིག་ཅེས་པ།
46-359