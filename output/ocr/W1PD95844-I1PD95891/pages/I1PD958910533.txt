५००
བསྟན་འགྱུར། རྒྱུད།། ༼༽ ༨༨
གསུང་དང་ཐུགས་ཀྱི་རིགས་གསུམ་གྱི་ངོ་བོའི་སྐུ་ཕྱག་རྒྱ་གྲངས་མེད་པར་སྤྲིན་་་
བཞིན་དུ་འཇིག་རྟེན་གྱི་ཁམས་ཐམས་ཅད་ཀྱི་གནས་སུ་ཁྱབ་པར་སྤྲོ་བ་ཡིན་ནོ། །
དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་གྱི་ཁམས་ཐམས་ཅད་མ་ལུས་པ་ལ་
རིག་པའི་ཚུལ་གྱིས་བྱིན་གྱིས་བརླབས་•པར་བྱའོ། །དེ་མ་ཐག་ཏུ་ཅི་ལྟར་སྨོས་་་
པའི་ཚུལ་གྱིས་སེམས་ཅན་ཐམས་ཅད་དུས་མཉམ་པར་བསམ་གཏན་རྡོ་རྗེར་མིང་་
བཏགས་པ་སྤྲུལ་ནས་སྤྲོ་བའི་སྐུ་ཕྱག་རྒྱ་དེས་དགའ་བ་ཆེན་པོའི་བརྩོན་འགྲུས་ཀྱི་་་
འཁྲུགས་པར་བསྐུལ་བར་གྱུར་པར་བསམ་མོ། །མདོར་སྡུ་བ་དེ་ལྟར་སེམས་ཅན་
ཁམས་རྣམས་རིམ་བཞིན་དུ་བསམ་གཏན་རྡོ་རྗེས་བསྐུལ་བར་བྱའི་དོན་དུ་གསུངས་
སོ༑ །རྡོ་རྗེ་གསུམ་གྱི་ཕྱག་འཚལ་མཆོག །དམ་ཚིག་རྡོ་རྗེ་ལས་ཕྱུང་བའོ། །
ཞེས་པ་ནི། མདུན་དུ་སྨོས་པའི་བསམ་གཏན་རྡོ་རྗེས་མིང་བཏགས་པ་སྤྲུལ་་
ནས་སྤྲུལ་པའི་སྐུ་ཕྱག་རྒྱ་དེས་ཅི་ལྟར་སྨོས་པའི་ཚུལ་གྱིས་སེམས་ཅན་གྱི་ཁམས་་་
ཐམས་ཅད་བསྐུལ་བར་གྱུར་མ་ཐག་ཏུ་མཆོག་ཏུ་མིང་བཏགས་པ་བརྒྱ་བྱིན་དང་།
ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་དང་གཞན་ཡང་ཀླུའི་
རྒྱལ་པོ་ཐམས་ཅད་དང་། གནོད་སྦྱིན་གྱི་རྒྱལ་པོ་ཐམས་ཅད་དང་། དྲི་ཟའི་་
རྒྱལ་པོ་ཐམས་ཅད་དང་མིའམ་ཅིའི་རྒྱལ་པོ་ཐམས་ཅད་དང་། རིག་པ་འཛིན་གྱི་
རྒྱལ་པོ་ཐམས་ཅད་དང་། ལྷ་མ་ཡིན་གྱི་རྒྱལ་པོ་ཐམས་ཅད་དང་། སྲིན་པོའི་
རྒྱལ་པོ་ཐམས་ཅད་དང་། གྲུལ་བུམ་གྱི་རྒྱལ་པོ་ཐམས་ཅད་དང་། མཁའ་འགྲོ་
མའི་རྒྱལ་པོ་ཐམས་ཅད་དང་། མིའི་རྒྱལ་པོ་ཐམས་ཅད་དང་། དེ་དག་ལ་་
སོགས་པ་སེམས་ཅན་གྱི་རིགས་ཐམས་ཅད་ཀྱི་རྒྱལ་པོ་ཐམས་ཅད་མཆོག་ཡིན་པར་
སྨོས་སོ། །དེ་དག་ཐམས་ཅད་ཀྱི་མཆོག་གི་མཆོག་ཏུ་མདུན་དུ་སྨོས་པའི་སྐུ་དང་་
གསུང་དང་ཐུགས་རྡོ་རྗེའི་རིགས་གསུམ་གྱི་ཕྱག་རྒྱ་དེ་ནི། ཅི་ལྟར་སྨོས་པའི་ཚུལ་
46-504