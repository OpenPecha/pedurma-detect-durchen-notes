५९
བསྟན་འགྱུར། རྒྱུད།།1༨༨
པར་སྨོས་སོ། །མདོར་བསྡུ་བ་དེ་ལྟར་སྙོམས་པར་ཞུགས་ནས་ཀྱངང་། དེ་བཞིན་
གཤེགས་པ་ཐམས་ཅད་ཀྱི་དཀྱིལ་འཁོར་ལ་གཟིགས་ནས་ཅང་མི་གསུང་བར་གྱུར་་
ཏོའི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་ཚུལ་གྱི་ངོ་བོ་་་་
སྟོན་པ་ཕྱག་ན་རྡོ་རྗེ་ཉིད་ཅང་མི་གསུང་བར་གྱུར་པའི་དུས་སྐབས་དེ་མ་ཐག་ཏུ་་་་
བྱང་ཆུབ་སེམས་དཔའ་བྱམས་པ་ལ་སོགས་པ་འཁོར་གྱི་ངོ་བོའི་བྱང་ཆུབ་སེམས་་་་
དཔའ་ཐམས་ཅད་ཀྱིས། རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་དེ་
བཞིན་གཤེགས་པ་ཐམས་ཅད་ལ་གསོལ་བ་བཏབ་པའི་དེའི་དོན་བསྟན་པར་བྱ་སྟེ།
དེ་ནས་ཡང་དེའི་སྐབས་སུ་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་
ལ་སོགས་པས། དེ་བཞིན་གཤེགས་པ་ཐམས་ཅད་ལ་ཕྱག་འཚལ་ནས་འདི་སྐད་་
ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཉིད་ཀྱི་སྐུ་
དང་གསུང་དང་ཐུགས་རྡོ་རྗེ་གསང་བ་འདུས་པ་མངོན་པར་དབང་བསྐུར་བའི་་
སློབ་དཔོན་ལ། དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་
དཔའ་ཐམས་ཅད་ཀྱིས། ཇི་ལྟར་བལྟ་བར་བགྱི་ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིནན་ན། དེ་ནས་ཡང་དེའི་སྐབས་སུ་ནི། མདུན་དུ་སྨོས་པའི་ཚུལ་གྱི་
ངོ་བོའི་ཏིང་ངེ་འཛིན་མཛད་པའི་ཕྱིར་སྟོན་པ་ཕྱག་ན་རྡོ་རྗེ་ཅི་ཡང་མི【གསུངས་
པར་གྱུར་པར་•ཡིན་ནོ། །དུས་དང་སྐབས་དེ་མ་ཐག་ཏུ་བྱང་ཆུབ་སེམས་དཔའ་
སེམས་དཔའ་ཆེན་པོ་བྱམས་པ་ལ་སོགས་པ་འཁོར་གྱི་ངོ་བོའི་བྱང་ཆུབ་སེམས་་་
དཔའ་ཐམས་ཅད་ཀྱིས་དུས་མཉམ་པར་སེམས་ཐེ་ཚོམ་སྐྱེས་པ་དེ་ནི། དེ་ནས་སུ་
མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ།
།བྱང་ཆུབ་
སེམས་དཔའ་སེམས་དཔའ་ཆེན་པོ་བྱམས་པ་ལ་སོགས་པ། དེ་བཞིན་གཤེགས་
པ་ཐམས་ཅད་ལ་ཕྱག་འཚལ་ནས་འདི་སྐད་ཅེས་གསོལ་ཏོ། །ཞེས་པར་•ནི།
46-594