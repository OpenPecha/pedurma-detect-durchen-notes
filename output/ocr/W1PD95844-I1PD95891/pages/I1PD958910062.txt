རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣ ༣
སུམ་ཚོགས་པ་ཐམས་ཅད་ཁྲོ་བོ་འདོད་པའི་རྒྱལ་པོ་ཉིད་ཀྱི་སྐུ་ཕྱག་རྒྱ་ཇི་ལྟར་སྨོས་
པ་དེ་ལྟ་བུའི་སྐུ་ཕྱག་རྒྱ་འབར་བ་ཆེན་པོའི་འོད་ཀྱིས་འབར་བ་ནམ་མཁའི་དབྱིངས་
ཐམས་ཅད་དུ་སྤྲོ་བར་བྱའོ། །དེ་མ་ཐག་ཏུ་སྐད་ཅིག་ཙམ་གྱིས་དགྲ་གསད་པར་བྱ་
བ་རྡོ་རྗེ་ཀྱོ་བས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་ཏེ།
ཚུལ་དེ་ལྟར་དགུག་པར་བྱའོ། །དེ་མ་ཐག་ཏུ་དགྲ་རྫས་ཀྱི་གཟུགས་བརྙན་ལ་
གཉིས་སུ་མེད་པར་ཐིམ་པར་བསམ་མོ། །དེའི་དུས་སུ་དགུག་པར་མཛད་མཁན་
ས་ས་མེད་པར་ཐིམ་པར་བས
ཁྲོ་བོའི་རྒྱལ་པོའི་སྐུ་ཕྱག་རྒྱ་སྒྲུབ་པ་པོས་ཉིད་ཀྱི་སྤྲོ་བའི་གནས་སུ་གཉིས་སུ་མེད་་་་
པར་བསྡུ་བར་བྱའོ། །དེ་ལྟར་སྦྱོར་བའི་ཆོ་གའི་ཚུལ་གྱིས་ཞེ་སྡང་ཆེན་པོའི་སེམས་
བསྐྱེད་ནས། ཁྲོ་བོ་འདོད་པའི་རྒྱལ་པོའི་སྔགས་རིངས་སྒོམ་པ་དང་ལྡན་པར།
ཊ་ཀི་ཧཱུཾ་ཛ་ཧཱུཾ་ཕཊ་ཨ་མོ་ཀཾ་མ་ར་ནཾ་ཀུ་རུ་ཞེས་གྲངས་ཀྱི་ཚད་འབུམ་ཕྲག་གསུམ་གྱི་
བཟླས་པའི་བསྙེན་པ་བྱ་བར་བསྟན་ཏོ།
།དེ་ལྟར་བྱས་པས་གསད་པའི་ལས་གྲུབ་
པའི་དུས་སུ་མཚན་མ་གཉིས་འབྱུང་སྟེ། དང་པོ་ནི་དགྲའི་གཟུགས་བརྙན་འབར་
བ་ཡིན་ནོ། །དེའི་འོག་ཏུ་ནི་འགུལ་ལོ། །བསྟན་པར་བྱ་སྟེ། དེ་ལྟར་གསད་
པའི་ལས་ཀྱི་སྦྱོར་བ་བྱས་པ་གོང་དུ་སྨོས་པ་དྲག་པོར་མིང་བཏགས་པ་གྲུབ་མ་ཐག་
ཏུ་དཔལ་རྡོ་རྗེ་སེམས་དཔའ་ཉིད་ཀྱང་བཟུང་ཞེས་པ་འཆི་བ་ཡིན་ནོ། །དེ་ནི་ལ་
དོར་བའི་ཚིག་ཏུ་སྨོས་སོ། །མདུན་དུ་སྨོས་པའི་དགྲ་གཟུང་བར་མིང་བཏགས་པ།
སྲིན་པོའི་གདོན་གྱིས་གསོད་པར་འགྱུར་བ་ནི་ངོ་མཚར་མི་ཆེ་བར་བསྟན་ཏོ། །
མདོར་བསྡུ་བ་དེ་ལྟར་རུས་ཕྱེ་ཁྲག་དང་དུག་རྣམས་ཀྱི། །གཟུགས་བརྙན་རབ་ཏུ་
བྱས་ན་ནིའི་དོན་དུ་གསུངས་སོ། །དྲག་པོས་རྡོ་རྗེ་སེམས་དཔའ་ཡང་། །མྱུར་
བ་དག་ཏུ་བཟུང་བར་འགྱུར་ཞེས་པའི་དོན་ནི་གོང་དུ་བཤད་པས་འདིར་བཤད་མི་
དགོས་སོ། །ད་ནི་གཞན་ཡང་ཚ་བའི་རྫས་ཀྱི་སྦྱོར་བས་དགྲ་གསད་པར་བྱ་བའི་་
46-33