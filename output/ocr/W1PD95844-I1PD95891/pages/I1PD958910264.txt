རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२३५
ཀྱིས་བཟུང་•བ་ཞེས་པ་གྱུར་པར་བསྒོམ་པ་ཡིན་ནོ། །དེ་ལྟར་ཨ་ནི་ལུས་དང་་་
ངག་སེམས་ལ། །བསྒོམས་ནས་རྡོ་རྗེས་གཟུང་བར་བྱའི་དོན་དུ་གསུངས་སོ། །
གཞན་ཡང་མདུན་དུ་སྨོས་པའི་ཚོགས་ཐུགས་ཀྱི་རིགས་རྡོ་རྗེ་སེམས་དཔའ་ལ་་་
སོགས་པ་རིམ་པ་མ་ནོར་བར་དཀྱིལ་འཁོར་ཐམས་ཅད་སྨོས་པ་དེ་དག་ཉིད་ཉིད་ཀྱི་
དཀྱིལ་འཁོར་བྲིས་པའི་དུས་སུ་དཀྱིལ་འཁོར་གྱི་བདག་པོ་ཉིད་ཀྱི་སྐུ་ཕྱག་རྒྱ་བསྐྱེད་
པའི་སྔགས་ཀྱི་ས་བོན་གྱི་ཡིག་འབྲུས། སློབ་མའི་ལུས་བྱིན་གྱིས་བརླབ་པ་བྱས་་་་
ནས་མདུན་དུ་སྨོས་པའི་ཚུལ་གྱི་སྐུ་དང་གསུང་དང་ཐུགས་རྡོ་རྗེ་གསུང་དང་གཉིས་་
སུ་མེད་པའི་ངོ་བོར་གྱུར་པར་བྱ་བར་བསྒོམ་པར་བྱ་བར་བསྟན་ཏོ། །ད་ནི་
མདུན་དུ་སྨོས་པའི་ཚུལ་གྱི་སློབ་མ་སྔགས་ཀྱི་བྱིན་གྱིས་བརླབ་པ་བྱས་པས་འབྲས་
བུར་འགྱུར་བའི་དོན་བསྟན་པར་བྱ་སྟེ། རྒྱལ་ཆེན་རྡོ་རྗེ་སེམས་དཔའ་དང་། །
གྲགས་ཆེན་རྣམ་པར་སྣང་མཛད་དག །སྐུ་གསུང་ཐུགས་ཀྱི་དམ་ཚིག་དུ།
བྱིན་གྱིས་བརླབས་ནི་རབ་ཏུ་སྩོལ། །ཞེས་བྱ་བའི་དོན་བཤད་པར་བྱ་སྟེ། ཅི་་
ལྟ་༠ཡིན་ན། རྒྱལ་ཆེན་རྡོ་རྗེ་སེམས་དཔའ་དང་། །གྲགས་ཆེན་རྣམ་པར་སྣང་
མཛད་ནི། །དཀྱིལ་འཁོར་བདག་པོ་དེ་དག་ཐམས་ཅད་ཀྱི་བདག་པོ་བསྐྱེད་པར་
མཛད་མཁན་རྒྱལ་པོའི་ངོ་བོ་རྒྱུད་འདི་ལ་རྡོ་རྗེ་སེམས་དཔའ་ཡིནན་ཏེ། དོན་དེས་
རྒྱལ་པོ་ཆེན་པོར་སྨོས་སོ། །གཞན་ཡང་དཔལ་རྡོ་རྗེ་སེམས་དཔའ་ཉིད་ལ་སོགས་
།
པ་དེ་བཞིན་གཤེགས་པ་དེ་དག་ཐམས་ཅད་ཀྱི་སྐུ་རྡོ་རྗེ་དོན་དམ་པར་གཉིས་སུ་་་་་
མེད་པའི་ངོ་བོ་རྣམ་པར་སྣང་མཛད་ཡིན་ནོ། །དེས་སེམས་ཅན་ཐམས་ཅད་ཆོས་
ཀྱི་དབྱིངས་ཀྱི་ཡེ་ཤེས་ཀྱིས་བྱིན་གྱིས་བརླབ་པ་མཛད་པས་ཉོན་མོངས་པ་ཐམས་་་་
ཅད་ཀྱི་སྡུག་བསྔལ་གྱི་ནད་མེད་དེ། དེའི་འོག་དུ་བདེ་བ་ཞི་བ་ཐམས་ཅད་ཀྱི་
ངོ་བོར་འགྱུར་རོ། །དོན་དེས་རྣམ་པར་སྣང་མཛད་གྲགས་ཆེན་པོར་སྨོས་སོ། །
46-235