٩٢٥
བསྟན་འགྱུར། རྒྱུད། ༼ ༨༨E673
མེད་པའི་ང་རྒྱལ་དུ་བསྒོམས་པས་སངས་རྒྱས་སྤྱན་གྱི་ངོ་བོ་ཤེས་རབ་མ་དང་གསང་
བའི་ལོངས་སྤྱོད་རོལ་པ་བྱ་བར་སྨོས། རྡོ་རྗེ་ཞེས་པ་ནི། སྐུ་རྡོ་རྗེ་རྣམ་པར་་་་
སྣང་མཛད་ཡིན་ནོ། །མཚན་མ་ཞེས་པ་དེ། ཡེ་ཤེས་ཀྱི་ལྷ་མོ་སངས་རྒྱས་སྤྱན་
ཡིན་ནོ། །དེ་དང་གཉིས་སུ་མེད་པའི་ངོ་བོར་གོང་དུ་སྨོས་པའི་རོལ་པ་བྱ་བའི་
དུས་སུ། བསྒོམ་པའི་བྱ་བར་སྨོས་སོ། །མདོར་བསྡུ་བ་དེ་ལྟར་སྤྱན་གྱི་གོ་
འཕང་ལོངས་སྤྱོད་ཅིང་། རྡོ་རྗེའི་མཚན་རྣམས་བསྒོམ་པར་བྱའི་དོན་དུ་གསུངས་
སོ༑
།ཕྱག་རྒྱ་སྔགས་ཀྱི་ཆོ་ག་ཤེས། སྔགས་ཀྱི་སྦྱོར་བ་ལེགས་པར་བསླབ་ཅེས་
པ་ནི། གོང་དུ་སྨོས་པའི་ཤེས་རབ་མ་དེ་རང་དགའ་བའི་ལྷའི་སྐུ་ཕྱག་རྒྱར་གཉིས་
སུ་མེད་པར་བསྒོམ་པའི་ཆོ་གའི་ཚུལ་རབ་ཏུ་ཤེས་པ་དང་། དེ་བཞིན་དུ་རང་་་་
དགའ་བའི་ལྷའི་སྐྱེད་པའི་སྔགས་ཀྱི་ཡིག་འབྲུ་དང༌་། བཟླས་པའི་སྔགས་ཤེས་པ་
དང་གཞན་ཡང་བསྒྲུབ་པ་བྱ་བའི་སྔགས་ཐམས་ཅད་ཤེས་པ་དང་། དེ་བཞིན་དུ་
བསྒྲུབ་པ་ཐམས་ཅད་བྱ་བའི་ཆོ་གའི་ཚུལ་རྒྱུད་ལས་འབྱུང་བ།
རྡོ་རྗེ་སློབ་དཔོན་
གྱི་སྤྱན་སྔར་བཟླས་པའོ། །དོན་མདོར་བསྡུ་བ་ཤེས་རབ་མ་དེ་དེ་ལྟར་ཡོན་ཏན་་
དང་ལྡན་པ་བླངས་ནས། བསྒྲུབ་པ་པོས་སྤྱད་པར་བྱ་བར་བསྟན་ཏོ། །དེ་ལྟར་
ཕྱག་རྒྱ་སྔགས་ཀྱི་ཆོ་ག་ཤེས། སྔགས་ཀྱི་སྦྱོར་བ་ལེགས་པར་བསླབས་ཀྱི་དོན་དུ་་་
གསུངས་སོ། །དེ་བཞིན་གཤེགས་པའི་བཙུན་མོ་ནི། །སངས་རྒྱས་བྱང་ཆུབ་་་་
རབ་གནས་ལ། །རྟུལ་ཞུགས་ཆེན་པོར་དུས་བཞིར་ནི། །གསང་བའི་མཆོད་
པ་རབ་ཏུ་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་
བཞིན་གཤེགས་པའི་བཙུན་མོ་ནི། །སངས་རྒྱས་བྱང་ཆུབ་རབ་གནས་ལ། །
གོང་དུ་སྨོས་པའི་ཡོན་ཏན་དང་ལྡན་པའི་ཤེས་རབ་མ་དེ་བླངས་པའི་འོག་ཏུ། དེ་
དང་ཐབས་དང་ཤེས་རབ་རོལ་པ་བྱ་བའི་དུས་སུ། དེ་བཞིན་གཤེགས་པ་ཞེས་པ་
46-384