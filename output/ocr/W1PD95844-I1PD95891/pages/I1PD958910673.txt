བསྟན་འགྱུར། རྒྱུད།༽ ༨༨g 75
བཟའ་བའི་དུས་སུ་མཆོད་པའི་ཡོ་བྱད་ལྔར་མིང་བཏགས་པ་འདོད་པའི་ཡོན་ཏན་
་པའི་བྱ་བའི་ངོ་བོ་དེའི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་
རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཡང་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་མཆོད་པའི་མཆོག་འདི་ཉིད་ཀྱི་སྐུ་
དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན་དེ་ནས་ནི་མདུན་དུ་སྨོས་པའི་དམ་རྫས་བཅུ་བཟའ་བར་བྱ་བའི་་
སྔགས་ཀྱིས་བྱིན་གྱིས་བརླབས་པ་དང་། བསྒོམ་པའི་དོན་བཤད་པར་མཛད་པའི་
འོག་ཏུ། མཆོད་པའི་ཡོ་བྱད་ལྔར་མིང་བཏགས་པ་འདོད་པའི་ཡོན་ཏན་ལྔའི་
མཆོད་པ་བྱ་བ་དེའི་དོན་བཤད་པར་བརྩམས་པ་དེ་མཚོན་པར་བསྟན་ཏོ། །དེ་
ལྟར་དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་་
ཅད་ཀྱི་བདག་པོས་ཞེས་པ་ནི། དེའི་དོན་དུ་བཤད་པས་བདེ་སྟེ་འདིར་བཤད་མི་
དགོས་སོ། །ཡང་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེ་མཆོད་པའི་མཆོག་ཅེས་པ་ནི་སྟོན་པ་ཕྱག་ན་རྡོ་རྗེ་ཉིད་ལ་སོགས་པ་རིགས་་་་
ལྔའི་བྱེ་བྲག་གི་དེ་བཞིན་གཤེགས་པ་སྨོས་པ་དེ་ཐམས་ཅད། དོན་དམ་པར་སྐུ་་་
དང་གསུང་རྡོ་རྗེ་གསུམ་གཉིས་སུ་མེད་པའི་ངོ་བོ་རྡོ་རྗེའི་མཆོད་པར་མིང་བཏགས་
པ་གསང་བའི་རོལ་པའི་བྱས་ནས། འདོད་པའི་ཡོན་ཏན་ལྔའི་མཆོད་པ་སྤྲོ་བར་
བྱའོ།༑ །མཆོད་པའི་དེའི་ཕྱིར་མཆོད་པ་བྱ་བ་ཐམས་ཅད་ཀྱི་ནང་ན། གསང་
བའི་རོལ་པ་བྱ་བའི་ཐབས་ཀྱི་མདུན་དུ་སྨོས་པའི་མཆོད་པ་སྤྲོ་བར་བྱས་པ་འདི་ནི་
མཆོག་ཡིན་ནོ། །དེ་ལྟར་ཡང་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་
དང་ཐུགས་རྡོ་རྗེའི་མཆོད་པའི་མཆོག་འདིའི་དོན་དུ་གསུངས་སོ། །ཉིད་ཀྱི་སྐུ་་་་
དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་་་
46-644