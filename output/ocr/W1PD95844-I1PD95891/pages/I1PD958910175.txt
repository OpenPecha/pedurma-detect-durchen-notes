746
བསྟན་འགྱུར། རྒྱུད། ༨༨
བསྟོད་•པའི་མཚན་བཅོམ་ལྡན་འདས་ཡིན་པར་སྡུད་པ་པོས་སྨོས་སོ། །དེའི་་་
དོན་མདུན་དུ་བཤད་པ་བཞིན་དུ་སྦྱར་རོ། །དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་རྡོ་རྗེ་དེ་བཞིན་གཤེགས་པ་ལ་ཞེས་པ་ནི། རྣམ་པར་་་
སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་དོན་དམ་པར་སྐུ་དང་་་་
གསུང་དང་ཐུགས་རྡོ་རྗེ་གསུམ་གཉིས་སུ་མེད་པའི་ངོ་བོ་ཡིན་ནོ། །དེ་དང་གཉིས་
སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་གྱིས་སྐུ་ཕྱག་རྒྱ་ཡིན་ནོ། །དེ་
ནི་དེ་བཞིན་གཤེགས་པ་ཐམས་ཅད་སྐྱེད་པར་མཛད་མཁན་བདག་པོའོ།
།དོན་་
དེས་སྟོན་པའི་མཚན་སྐུ་དང་གསུང་དང་ཐུགས་རྡོ་རྗེ་དེ་བཞིན་གཤེགས་པ་ཡིན་་་་
པར་སྨོས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་
རྗེའི་ཚིག་གིས་གསོལ་བ་བཏབ་ནསས། ཞེས་པ་ནི་གོང་དུ་སྨོས་པའི་རྣམ་པར་སྣང་
མཛད་ལ་སོགས་པ་འཁོར་གྱི་དེ་བཞིན་གཤེགས་པ་ཐམས་ཅད་གཅིག་ཏུ་འདུས་་་་་
ནས་ཐལ་མོ་སྦྱར་ནས། པུས་མོ་གཡས་པའི་ལྷ་ང་ས་ལ་བཙུགས་ནས། ལན་མང་
པོར་ཕྱག་འཚལ་ནས། ལེའུ་བཞི་པ་ལས་སྨོས་པའི་ཚུལ་གྱི་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེར་མིང་བཏགས་པའི་སྟོན་པའི་ཚིག་
གིས་སྟོན་པ་མི་བསྐྱོད་པ་རྡོ་རྗེ་འཛིན་ལ་གསོལ་བ་བཏབ་པའོ། །དེ་ནས་ལེའུ་་་་
བཞི་པ་ལས་འབྱུང་བའི་བསྟོད་པའི་ཚིག་བསྟན་པར་བྱ་སྟེ།
དེ་བཞིན་གཤེགས་་
པ་ཀུན་ཞི་བ། །དེ་བཞིན་གཤེགས་པ་ཀུན་གྱི་གནས།
།ཆོས་ཀུན་བདག་མེད་་
པ་ཡི་མཆོག
།དཀྱིལ་འཁོར་དམ་པ་བཤད་དུ་གསོལ། །དེའི་དོན་ནི་ལེའུ་བཞི་
པ་ལས་རྒྱས་པར་ཇི་ལྟར་བཤད་པ་བཞིན་དུ་འདིར་སྦྱར་རོ། །མདོར་སྡུ་བ་དེ་
ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་། _ གསུང་དང་ཐུགས་རྡོ་རྗེའི་
ཚིག་གིས་གསོལ་བ་བཏབ་པའི་དོན་དུ་གསུངས་སོ།
།དེ་བཞིན་གཤེགས་པ་་་
46-146