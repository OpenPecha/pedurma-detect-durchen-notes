༧༣༢
བསྟན་འགྱུར། རྒྱུད། ། ༨༨re
བཏགས་པ་སྐུ་རྡོ་རྗེའི་ཡེ་ཤེས་དང་། གསུང་རྡོ་རྗེའི་ཡེ་ཤེས་དང་། ཐུགས་
རྡོ་རྗེའི་ཡེ་ཤེས་སོ། །དེ་ལྟར་རྡོ་རྗེ་གསུམ་གྱི་ཡེ་ཤེས་དང་གཉིས་སུ་མེད་པའི་ངོ་
བོ་དོན་དམ་པ་དེ་བཞིན་གཤེགས་པ་ཐམས་ཅད་གཉིས་སུ་མེད་པའི་བདག་ཉིད་་་
རྫོགས་པའི་སངས་རྒྱས་སྟོན་པ་ཕྱག་ན་རྡོ་རྗེ་ཉིད་ཡིན་པར་སྨོས་སོ། །དེ་དང་
མཉམ་པའམ་འདྲ་བར་གྱུར་པར་བསྟན་ཏོ། །གཞན་ཡང་འཕགས་པ་ན་ག་་་
རྫུ་ནས་ཉིད་ཀྱི་འགྲེལ་པ་ལས་ཐུགས་རྗེ་ཆེན་པོའི་ངོ་བོར་འགྱུར་བར་མཛད་པས།
བཤད་པ་དེའི་དོན་འདིར་བསྟན་པར་བྱ་སྟེ། མདུན་དུ་སྨོས་པའི་ཚུལ་ཏུ་སེམས་
ཅན་ཆེན་པོར་མིང་བཏགས་པ་འཁོར་ཕུན་སུམ་ཚོགས་པ་ཐམས་ཅད་ལ་རྡོ་རྗེའི་
དཔལ་ཏུ་མིང་དུ་བཏགས་པའི་ངོ་བོ་འབར་བ་ཆེན་པོ་འོད་དེས། རེག་པའི་ཚུལ་
གྱིས་བྱིན་གྱིས་བརླབས་པར་མཛད་པ་དེའི་ཚུལ་གྱིས་འཇིག་རྟེན་གྱི་ཁམས་ཐམས་
ཅད་ཀྱི་གནས་སུ་ཅི་ལྟར་སྨོས་པའི་འབར་བ་ཆེན་པོའི་འོད་ཁྱབ་པར་སྤྲོའོ། ། དེ་
མ་ཐག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་ལ་རེག་པར་
མཛད་པས། བྱིན་གྱིས་བརླབས་པ་དེའི་ཐབས་ཀྱིས། རྡོ་རྗེ་ནམ་མཁའི་་
དབྱིངས་ཡེ་ཤེས་ཀྱི་གཞལ་ཡས་ཁང་གི་གནས་སུ་བསྡུས་ནས་གཞག་པ་དེའི་དུས་སུ་
དེ་དག་ཐམས་ཅད་ཅི་ལྟར་མདུན་དུ་འཁོར་ཕུན་སུམ་ཚོགས་པ་སྨོས་པ་དེ་བཞིན་དུ་
མཛད་པར་སྨོས་སོ། །དེ་ལྟར་རྡོ་རྗེ་དཔལ་གྱིས་རེག་ནས་ཐམས་ཅད་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་གྱུར་ཏོའི་དོན་
དུ་གསུངས་སོ། །དེའི་དུས་ནས་སེམས་ཅན་ཐམས་ཅད་ཀུན་ཏུ་བཟང་པོའི་ཀུན་
ཏུ་བཟང་པོ་ཞེས་གྲགས་པ་ཞེས་པ་ནི་མདུན་དུ་སྨོས་པའི་ཚུལ་དུ་ཡེ་ཤེས་ཀྱི་ཆོ་་་
འཕྲུལ་སྤྲུལ་ནས་སྤྲོ་བར་མཛད་ནས་བྱིན་གྱིས་བརླབས་པ་དེའི་ཐབས་ཀྱིས་རྡོ་རྗེ་་
ནམ་མཁའི་དབྱིངས་སུ་མིང་བཏགས་པའི་ཡེ་ཤེས་ཀྱི་གཞལ་ཡས་ཁང་གི་གནས་སུ་
46-732