རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཕྱུང་བ་འམ་བཤད་པར་སྨོས་སོ། །དེ་ལྟར་ལས་ཕྱུང་ངོ་བོའི་དོན་དུ་གསུངས་སོ། །
ད་ནི་མཁའ་འགྲོ་མའི་བསྒྲུབ་པ་བྱ་བའི་དམ་ཚིག་གི་ངོ་བོའི་དོན་བསྟན་པར་བྱ་སྟེ།
བཤང་གཅི་དང་ནི་ཁྲག་དག་བཟའ། །ཆང་ལ་སོགས་པ་རྟག་ཏུ་བཏུང་། །
བསྒྲུབ་པ་པོས་མཁའ་འགྲོ་མའི་བསྒྲུབ་པ་བྱ་བའི་དུས་སུ་ཉིད་ཀྱི་བཤང་•གཅི་བླང་
ངོ་། །གཞན་ཡང་ཕྱིའི་ཁྲག་ནི་གཡུལ་བཀྱེ་བའི་གནས་ནས། བླང་ངོ་། །
རྫས་དེ་དག་གཅིག་ཏུ་བསྲེ་བ་ཡིན་ནོ། །དེ་ནི་ཇི་ལྟར་སྨོས་པའི་སྣོད་བན་དྷ་་
མཚན་དང་ལྡན་པའི་ནང་དུ་གཞག་གོ།
།དེའི་འོག་ཏུ་མདུན་དུ་སྨོས་པའི་རྫས་་་
ལེའུ་ལྔ་པ་ལས་སྨོས་པའི་ཚུལ་གྱིས་སྒོམ་པའི་ཆོ་ག་བྱས་ནས་བཟའ་བར་བྱའོ། །
གཞན་ཡང་མ་གྲུབ་ཀྱི་བར་གྱི་དུས་དེ་ཙམ་དུ་རྟག་དུ་བུ་རམ་གྱི་ཆང་དང་རྒུན་ཆང་
ལ་སོགས་པའི་བྱེ་བྲག་སྣ་ཚོགས་ཀྱི་ཆང་བཏུང་བར་བྱ་བར་སྨོས་སོ། །དེ་ལྟར་་་
བཤང་གཅི་དང་ནི་ཁྲག་དག་བཟའ། །ཆང་ལ་སོགས་པའི་རྟག་ཏུ་བཏུང་གི་དོན་
དུ་གསུངས་སོ། །རྡོ་རྗེ་མཁའ་འགྲོའི་སྦྱོར་བ་ཡིས། །གནས་ཀྱི་མཚན་ཉིད་་
བཤད་པར་བྱ་ཞེས་པ་ནི། སྒྲུབ་པ་•པོས་ཕྱིའི་མཚན་མ་གཅིག་པའི་གནས་སུ་་
མཁའ་འགྲོ་མའི་བསྒྲུབ་པ་བྱའོ། །ཡང་ན་མ་མོའི་ཁང་པའི་གནས་སུ་བྱ་བ་ཡང་་
མི་འགལ་ལོ། །གནས་དེས་མཉམ་པར་གཞག་པར་བྱའོ། །དེའི་འོག་ཏུ་བཤང་•
གཅི་དང༌་། མིའི་ཁྲག་དང་། དེ་དག་སྣོད་བན་དྷ་དུམ་བུ་ལྔ་པའི་ནང་དུ་
གཞག་གོ། །རྫས་དེས་དཀྱིལ་འཁོར་ཁྲུ་གང་གི་ཚད་དུ་ཟུར་གསུམ་གྱི་ངོ་བོར་བསྐུ་
བར་བྱའོ། །མེ་ཏོག་ཀེ་ཏ་ཀི་དང་། མེ་ཏོག་པ་ཏ་ལི་དང་། དེ་དག་ལ་
སོགས་པའི་མེ་ཏོག་དཀྱིལ་འཁོར་གྱི་སྟེང་དུ་དགྲམ་པར་བྱའོ། །དེའི་འོག་ཏུ་་
དཀྱིལ་འཁོར་གྱི་མདུན་དུ་དུར་ཁྲོད་ཀྱི་ཐལ་བའི་ས་དང་བཅས་པ་དང་། གྲོག་
མཁར་གྱི་ས་དང་། མིའི་རུས་པའི་ཕྱེ་མ་དང་། སེམས་ཅན་ཐམས་ཅད་ཀྱི་
46-473