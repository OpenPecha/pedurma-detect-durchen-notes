རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གསུངས་སོ། །དེ་ནས་སྟོན་པ་རྡོ་རྗེ་འཛིན།
༤༢ ༡
།སངས་རྒྱས་ཀུན་ལ་ཐུགས་བརྩེ་
བས༑ །རྡོ་རྗེ་གསང་བའི་གསུང་དག་པས། །རྡོ་རྗེའི་གསུང་ནི་ཡང་དག་
གསུངས་སོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་་
ནི་རྣམ་པར་སྣང་མཛད་ལ་སོགས་པའི་མདུན་དུ་སྨོས་པའི་དེ་བཞིན་གཤེགས་པ་་་་
ཐམས་ཅད་ཀྱིས་བསྟོད་པ་བྱ་བའི་འོག་ཏུ་སླར་ལེའུ་བཅུ་བདུན་པ་བཤད་པར་བྱ་་་
བའི་ཕྱིར་སྟོན་པ་རྡོ་རྗེ་འཛིན་དེ་ལ་ཡོན་ཏན་གྱི་ངོ་བོའི་བསྟོད་པ་བརྗོད་པའི་ཚུལ་
གྱིས་གསོལ་བ་བཏབ་པར་བྱས་པ་དེ་མཚོན་པ་ཡིན་ནོ། །དེ་ལྟར་དེས་ནས་ཀྱི་་་་
དོན་དུ་གསུངས་སོ། །སྟོན་པ་རྡོ་རྗེ་འཛིན་ཞེས་པ་ནི། དེའི་དོན་ཅི་ལྟར་ལེའུ་
བཅུ་གཉིས་པའི་ནང་ནས་བཤད་པ་དེ་བཞིན་དུ་དུས་འདིར་བསྟན་ཏོ། །དེ་ལྟར་
སྟོན་པའི་རྡོ་རྗེ་འཛིན་གྱི་དོན་དུ་གསུངས་སོ། །སངས་རྒྱས་ཀུན་ལ་ཐུགས་བརྩེ་བ་
ཞེས་པ་ནི། དུས་འདིར་སངས་རྒྱས་ཀུན་གྱི་རྣམ་པར་སྣང་མཛད་ལ་སོགས་པ་
འཁོར་གྱི་ངོ་བོ་སངས་རྒྱས་གྲངས་མེད་པ་ཀུན་ཡིན་ཏེ། ཐུགས་བརྩེ་བར་མིང་
བཏགས་པ་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་དེ་དག་ལ་ཅི་ལྟ་བུ་་་
འདོད་པའི་དོན་སེམས་བརྩེ་བ་བསྐྱེད་ནས་སྒྲུབ་པར་བྱེད་པ་སྨོས་པ་དེ་བཞིན་དུ་་་
བསྟན་ཏོ། །དེ་ལྟར་སངས་རྒྱས་ཀུན་ལ་ཐུགས་བརྩེ་བའི་དོན་དུ་གསུངས་སོ། །
རྡོ་རྗེ་གསང་བའི་གནས་དག་པས་ཞེས་པ་ནི། རྡོ་རྗེར་མིང་བཏགས་པ་དུས་འདིར་
དོན་དམ་པ་སྟོང་པ་ཆེན་པོའི་ཡེ་ཤེས་ཡིན་ནོ། །དེ་ནི་དོན་དམ་པའི་གསང་བའི་
ངོ་བོ་མདུན་དུ་སྨོས་པའི་དོན་གྱིས་སོ། །གནས་སུ་མིང་བཏགས་པ་ཇི་ལྟར་སྨོས་་
པའི་སྟོང་པ་ཆེན་པོའི་ཡེ་ཤེས་དོན་དམ་པ་གསང་བ་དེ་ནི་ཆོས་ཀྱི་སྐུའི་ངོ་བོའོ། །
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་འབྲས་བུ་འབྱུང་བའི་གནས་ཡིན་ནོ༎
དེ་དག་པར་མིང་བཏགས་པ་མདུན་དུ་སྨོས་པའི་ཆོས་ཀྱི་སྐུའི་ངོ་བོ་དེ་ནི་དོན་་་
46-421