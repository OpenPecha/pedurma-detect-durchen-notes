_____བསྟན་འགྱུར། རྒྱུད།
སུ་མེད་པར་ཐིམ་པར་གྱུར་པར་བསམ་མོ། །ཚུལ་དེ་ལྟར་བསྒོམ་པ་བྱ་ཞིང་ཁྲོ་
མོའི་རྒྱལ་མོ་རལ་པ་གཅིག་མའི་སྔགས་རིངས་དམ་ཚིག་ཐམས་ཅད་ཀྱི་མིང་དང་
སྤེལ་བའི་ཚུལ་གྱིས་ཁྲོ་བོའི་སྟབས་ཀྱིས་སྒྲ་ཆེན་པོས་འབུམ་ཕྲག་གསུམ་གྱིས་གྲངས་
ཀྱི་ཚད་དུ་བཟླས་པའི་བསྙེན་པ་བྱ་བ་ཡིན་ནོ།
།གཞན་ཡང་སྔགས་ཀྱི་ངོ་བོ་་
བསྟན་པར་བྱ་སྟེ། ཨོཾ་ཤུ་ལི་ནི་སརྦ་ས་མ་ཡཾ༔། ཨ་ཀར་ཤ་ནཾ་ཀུ་རུ་སྭཱ་ཧཱ།
དེ་ལྟར་སྦྱོར་བ་དང་། སྒོམ་པ་དང་། སྔགས་ཀྱི་བཟླས་པའི་བསྙེན་པ་བྱས་
པས་བསྒྲུབ་པ་པོས་སེམས་ཅན་གྱི་རིགས་གང་ཡང་རུང་བའི་ཆུང་མ་བསྒྲུབ་པར་
བྱས་པ།
དེ་ནི་འགྲུབ་པར་འགྱུར་བའི་དུས་སུ་མཚན་མ་གཉིས་འབྱུང་བ་འགྱུར་
བ་ཡིན་ནོ། །དང་པོ་ནི་རྫས་ལ་སོགས་པ་སེམས་ཅན་ཆུང་མའི་གཟུགས་བརྙན་དེ་
དག་འགུལ་བར་འགྱུར་རོ། །དེའི་འོག་ཏུ་གཟུགས་བརྙན་དེ་འབར་བར་འགྱུ
བ་ཡིན་ནོ། །དེ་མ་ཐག་ཏུ་སེམས་ཅན་གང་གི་ཆུང་མ་བསྒྲུབ་པར་བྱས་པ་དེ་སྐྲག་
པ་ཆེན་པོས་འདར་ཞིང་ཐལ་མོ་སྦྱར་ནས་འོང་བར་འགྱུར་རོ། །དེའི་དུས་སུ་་་་་
བསྒྲུབ་པ་པོས་སྔགས་ཧཱུཾ་ཕཊ་ཅེས་ལན་མང་པོར་བརྗོད་པར་བྱའོ། །དེའི་འོག་ཏུ་
རྡོ་རྗེ་རིགས་ཀྱི་ཤེས་རབ་མ་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་སེམས་
5ན་གྱི་ཆུང་མ་བྱིན་གྱིས་བརླབ་པ་ཡིན་ནོ། །དེ་མ་ཐག་ཏུ་སེམས་ཅན་བརྟན་
པས་རྣམ་པར་རྟོག་པ་སྤངས་ཏེ། འདོད་ཆགས་ཆེན་པོའི་སེམས་དགའ་བ་སྐྱེད་
ནས་ཁྲོ་བ་ཆེན་པོས་མདུན་དུ་སྨོས་པའི་སྔགས་བརྗོད་ཅིག་●དགུག་པར་བྱ་བའི་
ཆུང་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་སེམས་ཅན་ཀུན་ལ་ཕན་
འདོད་པར་མིང་བཏགས་པའི་བསྒྲུབ་པ་པོས་ཡིན་ཏེ། ངེས་པར་སྤྱད་པར་བྱའོ། །
ཚུལ་དེ་ལྟ་བུའི་གྲུབ་པའི་འོག་ཏུ་སེམས་ཅན་གྱི་ཆུང་མ་དེས། ཅི་ལྟར་རང་གི་་་་
ཆུང་མས་དོན་ཐམས་ཅད་སྒྲུབ་པར་བྱེད་པ་བཞིན་དུ་འགྱུར་བར་བསྟན་ཏོ། །
46-478