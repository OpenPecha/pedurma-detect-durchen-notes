امی
__བསྟན་འགྱུར། རྒྱུད། ༨༨ 78
དང་པོ་ནི་མིའི་མཐོན་པོར་སྐྱེ་བར་དཀའ་བར་འགྱུར་བ་སྟེ། སྡུག་བསྔལ་གྱི་ངོ་བོ་
བསྒོམ་པ་དང་པོའོ། །གཞན་ཡང་དེར་སྐྱེས་པའི་འོག་ཏུ་སངས་རྒྱས་དང་ཆོས་་་་
དང་དགེ་འདུན་ལ་སྐྱབས་སུ་གསོལ་བ་དང་། བྱང་ཆུབ་ཏུ་སེམས་བསྐྱེད་པ་དང་།
བྱང་ཆུབ་སེམས་དཔའི་སྤྱོད་པ་མི་ཉམས་པར་སྤྱོད་པ་དང་། དེ་དག་པར་གྱུར་པ་
སྡུག་བསྔལ་གྱི་ངོ་བོ་བསྒོམ་པ་གཉིས་པའོ། །གཞན་ཡང་ཐེག་པ་འོག་མ་རྣམས་་་
སྤངས་ནས་ཐེག་པ་ཆེན་པོ་གསང་སྔགས་ཀྱི་ཆོས་ཀྱིས་བསྒྲུབ་པ་མདུན་དུ་སྨོས་པའི་
གསང་བའི་ཡི་གེ་གསུམ་གྱི་བསྒོམ་པ་ཐོབ་པ་དང་། ཤེས་རབ་གྱུར་པ་དཀའ་བ་་
སྡུག་བསྔལ་གྱི་ངོ་བོ་སྒོམ་པ་གསུམ་པར་སྨོས་སོ། །དེ་ལྟར་སྡུག་བསྔལ་གྱི་བྱེ་བྲག་
གསུམ་ཡིན་ནོ། །མ་ངུ་ཞིག་སྡུག་བསྔལ་གསུམ་མ་བསྒོམ་ཞིག་ཅེས་པའི་ཚིག་གི་་་
དོན་ཅི་ལྟར་སྨོས་པའི་ཚུལ་གྱིས་མ་འོངས་པའི་སེམས་ཅན་གྱི་དོན་དུ་བསྟན་ཏོ། །
མདོར་བསྡུ་བ་དེ་ལྟར་བྱང་ཆུབ་སེམས་དཔའ་རྣམས་མ་ངུ་ཞིག །སྡུག་བསྔལ་་་་་
གསུམ་གྱི་དོན་མ་སྒོམ་ཞིག་གི་དོན་དུ་གསུངས་སོ། །གཞན་ཡང་སྟོན་པ་དེ་བཞིན་
གཤེགས་པ་ཐམས་ཅད་ཀྱི་བདག་པོ་དེས་མདུན་དུ་སྨོས་པའི་ཚིག་གི་དོན་བཤད་་་་
པར་མཛད་པ་དེ་ཐོས་མ་ཐག་ཏུ། ཅི་ལྟར་སྨོས་པའི་འཁོར་གྱི་ངོ་བོ་བྱང་ཆུབ་་་་
སེམས་དཔའ་ཐམས་ཅད་ཀྱི་ཅི་ལྟར་གསོལ་བ་བཏབ་པ་དེའི་དོན་བསྟན་པར་བྱ་སྟེ།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ལ། བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ཀྱིས་འདི་སྐད་ཅེས་གསོལ་ཏོ། །བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོས་ཅི་ལྟར་མི་ངུ་བར་གྱི།
ཅི་ལྟར་སྡུག་བསྔལ་གསུམ་སྒོམ་པར་མི་བགྱི། དེ་ཅིའི་སླད་དུ་ཞེ་ན། བཅོམ་་་
ལྡན་འདས་སྐལ་བ་མ་མཆིས། གསང་བའི་ཡི་གེ་གསུམ་གྱི་མིང་ཙམ་ཐོས【སྐལ་བ་•
ཡང་མ་མཆིས་ན་ཅི་ལྟར་བགྱི་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
46-698