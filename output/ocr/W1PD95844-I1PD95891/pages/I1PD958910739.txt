___བསྟན་འགྱུར། རྒྱུད། ༼༽ re670
མཛད་པ་དང་། དེ་དག་ལ་ལ་བདེ་བ་དང་ཡིད་བདེ་བ་འཐོབ་པར་མཛད་པ་
དང་དེ་དག་ལ་ལ་ཞི་བར་གྱུར་པར་མཛད་པ་དང་། དེ་དག་ལ་ལ་རྒྱས་པར་་
འགྱུར་བར་མཛད་པ་དང་། དེ་དག་ལ་སོགས་པ་བྱེ་བྲག་སྣ་ཚོགས་ཀྱིས་རེ་བ་
རྫོགས་པར་མཛད་པ་ཡིན་ནོ།
།བསྟན་པར་བྱ་སྟེ། གནས་ནི་དུས་འདིར་
ཁམས་གསུམ་གྱི་ངོ་བོའི་འཇིག་རྟེན་གྱི་ཁམས་ཐམས་ཅད་ཀྱི་གནས་ཡིན་ནོ། །
དབང་ཕྱུག་ནི་མདུན་དུ་སྨོས་པའི་ཚུལ་གྱིས། འཇིག་རྟེན་གྱི་ཁམས་ཐམས་ཅད་་
ཀྱི་གནས་ན་གནས་པའི་ལྷ་དང་མི་ལ་སོགས་པའི་སེམས་ཅན་དེ་དག་ཐམས་ཅད་ཇི་
ལྟར་སྨོས་པའི་ཚུལ་གྱིས་འདུལ་བའམ་བྲན་བཞིན་དུ་འདུལ་བའི་འོག་ཏུ། བདག་
ངོ་བོའི་•སྟོན་པ་རྡོ་རྗེ་འཛིན་པ་ཆེན་པོས་སེམས་ཅན་གྱི་ཁམས་དེ་་
དག་མཛད་པ་ཡིན་ནོ། །མདོར་སྡུ་བ་དེ་ལྟར་ན་བྱེ་བྲག་གསུམ་གྱིས་སེམས་ཅན་་
ཁམས་ན་གནས་ཀྱི་དབང་ཕྱུག་གི་དོན་དུ་སྨོས་སོ། །དེ་ལྟར་སེམས་ཅན་ཁམས་ན་
གནས་ཀྱི་དབང་ཕྱུག་མ་ཁྱོད་ནི་རྡོ་རྗེའི་དོན་དུ་གསུངས་སོ། །དགའ་བ་ཡིད་འོང་
དོན་ཆེན་འདོད་པས་བདག་ལ་སྐྱབས་སུ་གསོལ། །ཞེས་པ་ནི། བདག་ལ་
སྐྱབས་སུ་གསོལ་ཞེས་པ་མིང་བཏགས་པ་རྡོ་རྗེ་ཐུགས་ཉིད་གནས་ཀྱི་དབང་ཕྱུག་གི་
ངོ་བོ་དེ་ནི་སྟོན་པ་རྡོ་རྗེ་འཛིན་པ་ཆེན་པོ་ཡིན་ནོ། །དེ་ལ་ཉིད་ཀྱི་རིགས་ཀྱིས་
བཙུན་མོ་ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དེ་ནི། སེམས་ཅན་ཐམས་ཅད་
་ཅི་ལོག་གི་འདོད་ཆགས་སྤངས་ནས་བླ་ན་མེད་པའི་འདོད་ཆགས་སྤྱད་པའི་
ཐབས་ཀྱིས་བླ་ན་མེད་པའི་འབྲས་བུ་འགྲུབ་པར་བྱ་བའི་ཕྱིར། ཐུགས་རྗེ་ཆེན་
པོའི་འདོད་ཆགས་ཀྱི་ཀྱོ་བས་བསྐུལ་བར་གྱུར་པ་དེའི་ཚུལ་གྱིས་མྱུར་བ་མྱུར་བར་
བདག་ལ་སྐྱབས་སུ་གསོལ་བའི་ཚིག་གི་བརྗོད་ནས། གླུ་ཤ་རྫའི་དབྱངས་ཀྱིས་་
གསོལ་བ་བཏབ་པ་ཡིན་ནོ། །བསྟན་པར་བྱ་སྟེ་དགའ་བ་ཡིད་འོང་དོན་ཆེན་་
46-710