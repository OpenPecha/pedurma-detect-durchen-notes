རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བར་སྨོས་སོ། །དེ་ལྟར་བྱས་པའི་འོག་ཏུ་སྟོང་ཆེན་པོ་འཇིག་རྟེན་གྱི་ཁམས་ཐམས་
ཅད་ཀྱི་ལྷ་དང་མི་ལ་སོགས་པ་སེམས་ཅན་ཐམས་ཅད་སྟོབས་ཇི་སྙེད་ཡོད་པ་དེ་་་་་
དེའི་སྟོང་འགྱུར་དང་། ཁྲོ་བོའི་རྒྱལ་པོ་གཞན་གྱིས་མི་ཐུབ་པ་གཅིག་པུ་རྡོ་རྗེའི་་
སྟོབས་དང་ལྡན་པ་ཡིན་ནོ། །དེ་ལྟ་བུའི་རྡོ་རྗེའི་སྟོབས་དང་མཉམ་ཞིང་གཉིས་སུ་
མེད་པར་བསྒྲུབ་པ་པོ་འགྲུབ་པར་འགྱུར་རོ། །དེའི་འོག་ཏུ་བསྒྲུབ་པ་པོས་བདུད་
ཀྱི་སྟོབས་ཐམས་ཅད་མེད་པར་བྱེད་དོ། །དེའི་འོག་ཏུ་ཚུལ་ཇི་ལྟར་སྨོས་པའི་བླ་་
ན་མེད་པའི་བྱང་ཆུབ་ཀྱི་འབྲས་བུ་འཐོབ་པར་བསྟན་ཏོ། །མདོར་བསྡུ་བ་དེ་ལྟར་
སྟོབས་ཀྱི་དོན་དུ་གསུངས་སོ། །དེ་ནས་བརྩོན་འགྲུས་ཞེས་པ་ནི། གོང་དུ་་
དགུག་པའི་བསྒྲུབ་པ་དང་། རྡོ་རྗེའི་སྟོབས་བསྒྲུབ་པར་བྱ་བའི་དུས་སུ་རྡུལ་ཚོན་
གྱི་དཀྱིལ་འཁོར་གྱི་ཤར་ཕྱོགས་ཀྱི་གནས་སུ་ཕྱི་ནང་གི་རྫས་ཕུན་སུམ་ཚོགས་པ་བན་
དྷ་དུམ་བུ་ལྔ་པའི་ནང་དུ་བཞག་པ་དང་། རྫས་དེ་ཆུ་དང་དཀྲུགས་པས་དཀྱིལ་་
འཁོར་གྲུ་བཞི་པ་ཁྲུ་གང་བར་བྱ་བར་སྨོས་པ་དེ་བཞིན་དུ་དུས་འདིར་བྱ་བར་་་
བསྟན་ཏོ། །དེའི་འོག་ཏུ་མདུན་དུ་སྨོས་པའི་ཚུལ་དུ་མེ་ཏོག་ཕུན་སུམ་ཚོགས་པ་
དཀྱིལ་འཁོར་དུ་བཀྲམ་ནས། དེའི་སྟེང་དུ་བསྒྲུབ་པ་པོ་བསྟན་•བདེ་བ་འཇམ་
པ་ལ་མོས་པའི་སྐྱིལ་མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་་
བཞིའི་ཚུལ་གྱི་•བདག་པོའི་སྐུ་ཕྱག་རྒྱར་གྱུར་པར་བྱའོ། །དེའི་འོག་ཏུ་དེ་དང
གཉིས་སུ་མེད་པའི་ང་རྒྱལ་དུ་བསྒོམ་པ་བྱའོ། །དཀྱིལ་འཁོར་གྱི་བདག་པོའི་་
རིགས་ཀྱི་བྱེ་བྲག་གི་ཤེས་རབ་མ་བླང་ངོ་། །དེ་མདུན་དུ་སྨོས་པའི་ཚུལ་གྱིས་་
མཚན་དང་ཡོན་ཏན་ཐམས་ཅད་དང་ལྡན་པའོ། །དེ་ལྟར་ཤེས་རབ་མ་བླངས་
པའི་འོག་ཏུ་དཀྱིལ་འཁོར་གྱི་བདག་པོའི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་་
སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་ཤེས་རབ་མ་དང་་
46-277