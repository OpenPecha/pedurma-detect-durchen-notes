༣༩༨
བསྟན་འགྱུར། རྒྱུད། ༨༨
པའི་ཚུལ་དུ་ཞེ་སྡང་རྡོ་རྗེ་དང་གཉིས་སུ་མེད་པར་བསྒོམ་པས་གནས་པ་ཐབས་དང་
ཤེས་རབ་གཉིས་སུ་མེད་པར་དབང་པོ་གཉིས་སུ་མཉམ་པར་བྱ་བའི་གསང་བའི་ས་
གཞིར་མིང་བཏགས་པ་དེའི་གནས་སུ་གཞག་པར་བརྟག་གོ། །དེ།དེའི་འོག་ཏུ་མ་་་་
ཏང་ཀ་རུ་ཏྲ་མེད་པར་བྱ་བའི་ལས་ཀྱི་ཆོ་གའི་ཚུལ་བསྟན་པར་བྱ་སྟེ། རྡོ་རྗེ་རུ་་
ཏྲས་ཁྲོ་བོ་ཆེན་པོའི་སྟབས་ཀྱིས། མ་ཏང་ཀ་རུ་ཏྲ་བཟུང་ནས་བསྐྱུར་བ་དང་།
དེའི་འོག་ཏུ་མ་ཏང་ཀ་རུ་ཏྲའི་འོང་བ་དང་འགྲོ་བའི་ཆོ་འཕྲུལ་རྡོ་རྗེ་ཞགས་པས་་་་
བཅིངས་པ་དང་། དེའི་འོག་ཏུ་རྡོ་རྗེ་ཐོ་བས་བརྡུངས་པ་དང་། དེའི་འོག་ཏུ་
རྡོ་རྗེ་དབྱུག་པས་བརྡེགས་པ་དང་། དེའི་འོག་ཏུ་རྡོ་རྗེ་གཏུན་ཤིང་གིས་བརྡུངས་
པ་དང་དེའི་འོག་དུ་རྡོ་རྗེ་རལ་གྲིས་བཅད་པ་དང་། རྡོ་རྗེ་མེ་དཔུང་གིས་བསྲེག་
པ་དང་། དེ་ལྟ་བུའི་ཚུལ་གྱིས་ཡེ་ཤེས་ཀྱི་མཚོན་ཆའི་བྱེ་བྲག་སྣ་ཚོགས་ཀྱིས་བསད་
པའི་ལས་བྱ་བ་ཡིན་་ནོ། །དེ་ལྟར་བསད་པའི་ལས་བྱས་མ་ཐག་ཏུ། སྒྲུབ་པ་
པོས་སྙིང་རྗེ་ཆེན་པོའི་སེམས་བསྐྱེད་ནས་ཞི་བའི་ཚུལ་གྱིས་ཐབས་དང་ཤེས་རབ་
རོལ་པ་བྱས་ནས་བདེ་བར་གྱུར་པའི་དུས་སུསུ། རྡོ་རྗེ་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་སུ་མ་ཏང་ཀ་རུ་ཏྲ་བསད་པའི་རོའི་སྟེང་དུ་བྱང་ཆུབ་སེམས་་
ཆར་གྱི་རྒྱུན་བཞིན་འོད་དུ་ཞུ་ནས་དེ་རྒྱ་མཚོ་དང་མཉམ་པར་གྱུར་པར་བསམ་མོ། །
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་སོ་སོར་རྟོག་པའི་ཡེ་
ཤེས་ལ་སོགས་པ་ཡེ་ཤེས་ལྔ་དང་། གཉིས་སུ་མེད་པའི་ངོ་བོ་ཁ་དོག་དམར་པོ་
བསྐལ་པའི་མེ་བཞིན་རབ་ཏུ་འབར་བའོ། །ས་བོན་དེ་ལས་རྡོ་རྗེ་ཉི་མར་གྱུར་
པར་བསམ་མོ། །དེའི་ཆེ་བའི་བྱིན་གྱིས་བརླབས་ཀྱིས་མ་ཏང་ཀ་རུ་ཏྲའི་རོ་འོད་
དུ་ཞུ་ནས་བྱང་ཆུབ་སེམས་ཀྱི་རྒྱ་མཚོ་ལས་གཉིས་སུ་མེད་པར་ཐིམ་པར་གྱུར་པར་
བརྟག་གོ། །དེ་དམ་ཚིག་གི་རྡོ་རྗེ་བདུད་རྩི་ཁུ་བའི་ངོ་བོ་དེ་ཤེས་རབ་མ་ཞེ་་
46-398