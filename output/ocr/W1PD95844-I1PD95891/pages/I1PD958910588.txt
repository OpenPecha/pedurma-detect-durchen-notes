རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५५
པས་བསྐྱེད་ནས་བསྒོམ་པ་བྱ་བ་སྨོས་པ་དེ་བཞིན་དུ་རིན་ཆེན་འབྱུང་ལྡན་དང་།
སྣང་བ་མཐའ་ཡས་དང་།
དོན་ཡོད་གྲུབ་པ་ལ་སོགས་པ་ཉིད་ཉིད་ཀྱི་སྐུ་སྔགས་
ས་བོན་ཡིག་འབྲུ་དང་། ཁ་དོག་དང་ཡེ་ཤེས་ཀྱི་ངོ་བོ་དང་། ཞལ་དང་།
ཕྱག་དང་། ཕྱག་མཚན་དང་། རྒྱན་དང་། ཉིད་ཉིད་ཀྱི་ཤེས་རབ་མ་ཡེ་ཤེས་
ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། ཚུལ་དེ་
ལྟར་རིམ་པ་མ་ནོར་བར་ཆ་ལུགས་ཕུན་སུམ་ཚོགས་པའི་ཐམས་ཅད་དང་ལྡན་པའི་
སྐུ་ཕྱག་རྒྱ་བསྐྱེད་ནས་གཉིས་སུ་མེད་པའི་ང་རྒྱལ་དུ་བསྒོམ་པར་བྱ་བ་ཡིན་ནོ། །
གཞན་ཡང་དེ་དག་ཐམས་ཅད་ཀྱི་སྤྱི་བོའི་གནས་སུ་བསྐྱེད་པར་མཛད་མཁན་རྡོ་རྗེ་
མི་བསྐྱོད་པའི་སྐུ་ཕྱག་རྒྱར་དབང་བསྐུར་བའི་ཚུལ་དུ་གནས་པར་བསྒོམ་པར་བྱའོ། །
གསང་བ་འདི་ནི་རྣམ་པར་བསམ་དུ་མིང་བཏགས་པ་སྐུ་ཕྱག་རྒྱར་སྐྱེད་ནས།
བསྒོམ་པར་བྱ་བར་སྨོས་སོ། །དེ་ལྟར་རིགས་ཀྱི་བྱེ་བྲག་ཐམས་ཅད་ནི། གསང་
བ་འདི་ནི་རྣམ་པར་བསམ་གྱི་དོན་དུ་གསུངས་སོ། །གཞན་དུ་རྣམ་པར་བསྒོམས་
ན་ནི། །དམ་པའི་དངོས་གྲུབ་གྲུབ་མི་འགྱུར་ཞེས་པ་ནི། མདུན་དུ་སྨོས་པའི་་
ཆོ་གའི་ཚུལ་དུ་བསྒོམ་པ་མ་རྟོགས་པ། གལ་ཏེ་བསྒྲུབ་པ་པོས་རང་མོས་པའི་ཚུལ་
དུ་སྒོམ་པར་བྱེད་ན། དེའི་སྐྱོན་གྱི་དམ་པའི་དངོས་གྲུབ་ཕྱག་རྒྱ་ཆེན་པོ་ནི་ངོ་་་་
བོའི་ཚུལ་བླ་ན་མེད་པའི་བྱང་ཆུབ་ཀྱི་འབྲས་བུ་མི་འཐོབ་པར་སྨོས་སོ། །དེ་ལྟར་
གཞན་དུ་རྣམ་པར་བསྒོམས་ནས་ནི། དམ་པའི་དངོས་གྲུབ་འགྲུབ་མི་འགྱུར་གྱི་
དོན་དུ་གསུངས་སོ། །བཅོམ་ལྡན་འདས་རིགས་པའི་སྐྱེས་བུ་རྡོ་རྗེ་གསང་བས་
བཀའ་སྩལ་ཏོ། །ཞེས་བྱ་བ་ནི། བཅོམ་ལྡན་འདས་ནི་སྟོན་པ་རྡོ་རྗེ་འཛིན་
ཉིད་ཡིན་ནོ། །དེའི་ཡོན་ཏན་གྱིས་བསྟོད་པའི་མཚན་བཅོམ་ལྡན་འདས་ཡིན་་
པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་བདེ་སྟེ་འདིར་བཤད་
46-559