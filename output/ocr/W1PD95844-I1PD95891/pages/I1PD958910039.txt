१०
བསྟན་འགྱུར། རྒྱུད། ༼ ༨༨
ཐམས་ཅད་དང་གཉིས་སུ་མེད་པའི་འབྲས་བུའི་ངོ་བོ་ཡིན་ཏེ། བླ་ན་མེད་པའི་
འབྲས་བུ་ཡིན་པར་འགྱུར་བར་བསྟན་ཏོ།
།དེ་ལྟར་འདི་ནི་གསང་བ་ཐོབ་པའི་
དོན་དུ་གསུངས་སོ། །པྲ་དབབ་པའི་བསྒྲུབ་•པའི་དོན་བཤད་པའི་འོག་ཏུ།
ད་ནི་འོག་ནས་འབྱུང་བའི་དགྲ་གསད་པར་བྱ་བའི་ཆོ་གའི་ལས་བཤད་པའི་ཕྱིར།
རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་
དགྱེས་པ་ཆེན་པོས་སྟོན་པ་མི་བསྐྱོད་•པ་རྡོ་རྗེ་འཛིན་ལ་བསྟོད་པའི་ཚུལ་གྱིས་་
གསོལ་བ་བཏབ་པའི་དོན་བསྟན་པར་བྱ་སྟེ། དེ་ནས་རྒྱལ་པོ་རྡོ་རྗེ་འཛིན། །
དེ་བཞིན་གཤེགས་པ་ཀུན་གྱི་བདག །སྐུ་གསུམ་གནས་ནི་ཡོངས་དག་པས།
།
གསུང་ནི་འདི་སྐད་བཀའ་སྩལ་ཏོ། །ཞེས་བྱ་བའི་དོན་བཤད་པར་བྱ་སྟེ། ཅི་་
ལྟར་ཡིན་ན། དེ་ནས་ནི་གོང་དུ་སྨོས་པའི་ཚུལ་གྱི་དེ་བཞིན་གཤེགས་པ་ཐམས་་་
ཅད་ཀྱིས་སྟོན་པ་མི་བསྐྱོད་པ་རྡོ་རྗེ་འཛིན་ལ་བསྟོད་པའི་ངོ་བོས་འོག་ནས་འབྱུང་་
བའི་དོན་ཐོས་པར་བྱ་བའི་ཕྱིར་གསོལ་བ་འདེབས་པའི་དོན་མཚོན་པར་སྨོས་སོ། །
རྡོ་རྗེ་འཛིན་ཞེས་པ་ནི། ལེའུ་བཞི་པའི་སྐབས་སུ་ཅི་ལྟར་བཤད་པ་བཞིན་དུ་
འདིར་སྦྱར་རོ། །རྒྱལ་པོ་དེ་བཞིན་གཤེགས་པ་ཀུན་གྱི་བདག་ཅེས་པ་ནི། གོང་
དུ་བཤད་པས་འདིར་བཤད་མི་དགོས་སོ། །སྐུ་གསུམ་གནས་ནི་ཡོངས་དག་་
པས་ཞེས་པ་ནི། ཆོས་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་སྟེ།
དེའི་དོན་གོང་དུ་རྒྱས་པར་བསྟན་ཏོ། །སྐུ་གསུམ་དེ་དོན་དམ་པར་གཉིས་སུ་མེད་
པའི་གནས་ཀྱི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་པ་ཉིད་ཡིན་ནོ། །བསྟན་་་
པར་བྱ་སྟེ། སྟོན་པ་མི་བསྐྱོད་རྡོ་རྗེ་འཛིན་དེ་ནི་ཐོག་མ་མེད་པའི་དུས་ནས་ཉོན་
མོངས་པ་ཐམས་ཅད་སྡིག་པ་དྲི་མ་དང་བྲལ་བའོ། །དོན་དེས་དག་པར་སྨོས་སོ། །
དེ་ལྟར་སྐུ་གསུམ་གནས་ནི་ཡོངས་སུ་དག་པའི་དོན་དུ་གསུངས་སོ། །གསུང་ནི་་་
46-10