རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༣༩
ཆེན་པོ་འདོད་ཆགས་ཀྱི་ཐུགས་བསྐྱེད་ནས་སེམས་ཅན་ཐམས་ཅད་ཀྱི་ཕྱིན་ཅི་ལོག་
གི་འདོད་ཆགས་ཀྱིས་སྤྱོད་པ་སྤངས་པར་བྱ་བ་དང་གཞན་ཡང་ཐེག་པ་ཆེན་པོ་་
གསང་སྔགས་ཀྱི་ཚུལ་དུ་བླ་ན་མེད་པའི་འདོད་ཆགས་སྤྱོད་པར་བྱ་འཇུག་པའི་་་
ཐབས་ཀྱིས། སངས་རྒྱས་དང་བྱང་ཆུབ་ཀྱི་ངོ་བོ་བླ་ན་མེད་པའི་འབྲས་བུ་འགྲུབ་
པར་བྱ་བའི་ཕྱིར་རྡོ་རྗེ་གླུས་བསྟོད་པའི་ཚུལ་གྱིས་གསོལ་བ་བཏབ་པའི་ཐབས་ཀྱིས་
ཐུགས་རྗེ་ཆེན་པོ་བླ་ན་མེད་པའི་འདོད་ཆགས་ཀྱི་ངོ་བོའི་སེམས་དང་ལྡན་པས་སྟོན་
པ་དེ་བཞིན་གཤེགས་པ་ཐམས་ཅད་ཀྱི་བདག་པོ་རྡོ་རྗེ་འཛིན་པ་ཆེན་པོ་དེ་སྐུལ་་་་་
བར་བྱས་པ་དེའི་དུས་བཟུང་ནས་ཡེ་ཤེས་གསང་བའི་དབང་བསྐུར་བས་ཅི་ལྟར་་་་
སྨོས་པའི་འཁོར་ཕུན་སུམ་ཚོགས་པ་ཐམས་ཅད་དང་སེམས་ཅན་ཐམས་ཅད་ཀུན་་
ཏུ་བཟང་པོའི་ངོ་བོ་སངས་རྒྱས་དང་བྱང་ཆུབ་གཉིས་སུ་མེད་པའི་ངོ་བོ་བླ་ན་མེད་
པའི་འབྲས་བུ་དེ་ནི་རྗེས་སུ་ཆུད་པར་མིང་བཏགས་པ་འགྲུབ་པར་འགྱུར་བ་ཡིན་ནོ། །
དེ་ལྟར་འདོད་ཆགས་ཀྱི་ཚུལ་གྱི་ཡི་གེའི་ཐབས་ཀྱིས་ཅི་ལྟར་སྨོས་པའི་འབྲས་བུ་་་
འགྲུབ་པར་འགྱུར་བའོ། །དོན་དེས་དེ་བཞིན་གཤེགས་པ་ཐམས་ཅད་ཐུགས་་
དགྱེས་པ་ཆེན་པོས་ངོ་མཚར་དུ་གྱུར་པའོ། །ཚུལ་དེ་ལྟར་བཅོམ་ལྡན་འདས་དང་
བདེ་བར་གཤེགས་པ་དང་ཡོན་ཏན་གྱི་བསྟོད་པའི་མཚན་གྱི་ངོ་བོ་བརྗོད་ནས་་་
མདུན་དུ་སྨོས་པའི་དོན་གྱི་ཕྱིར་གསོལ་བ་བཏབ་པར་སྨོས་སོ། །མདོར་བསྡུ་བ་དེ་
ལྟར་གང་འདོད་ཆགས་ཀྱི་ཡི་གེའི་ཚིག་ལ་སངས་རྒྱས་ཀྱི་བྱང་ཆུབ་རྗེས་སུ་ཆུད་པ་་
དེ་བཅོམ་ལྡན་འདས་ངོ་མཚར་ཏོ། །བདེ་བར་གཤེགས་པ་ངོ་མཚར་ཏོའི་དོན་དུ་
གསུངས་སོ། །དེ་ནི་གཞན་ཡང་མདུན་དུ་སྨོས་པའི་དོན་གྱི་ངོ་བོ་འཁོར་གྱི་ངོ་བོ་
གྲངས་མེད་པའི་དེ་བཞིན་གཤེགས་པ་ཐམས་ཅད་ཀྱིས་གསོལ་བ་དེ་གསན་མ་ཐག་
ཏུ༑ སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱིས་བདག་པོ་དེས་
46-739