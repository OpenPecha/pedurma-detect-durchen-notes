རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
རྗེ་གསུམ་དོན་དམ་པར་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་
ཉིད་ལ་སོགས་པ་དེ་བཞིན་གཤེགས་པ་ཐམས་ཅད་ཡིན་ཏེ། དེ་དག་གིས་སྒྲུབ་པ་
པོ་ལ་འདས་ན་ཞེས་པ། བསོད་སྙོམས་མ་སྟེར་ན་དེའི་སྐྱོན་གྱིས་རྡོ་རྗེའི་ཡི་གེ་་་་
ཞེས་པ། གོང་དུ་སྨོས་པའི་ཧཱུཾ་ཕཊ་ཡིན་ཏེ། རྡོ་རྗེའི་ཡི་གེའི་སྔགས་དེ་བརྗོད་་
པས་མ་རུངས་པར་འགྱུར་བ་ནི། ལ་དོར་བའི་ཚིག་ཏུ་སྨོས་སོ། །སྔགས་ཀྱི་ཡི་
གེ་ཧཱུཾ་ཕཊ་རྗོད་པས་ཤིང་གི་ལྷ་མོ་ངེས་པར་མ་རུངས་པར་འགྱུར་བ་ནི་ངོ་མཚར་མི་
ཆེ་བར་སྨོས་སོ། །དེ་ལྟར་འདས་ན་རྡོ་རྗེ་བདག་ཉིད་ཀྱང་། རྡོ་རྗེ་ཡི་གེས་མ་་
རུངས་པར་འགྱུར། ཞེས་པའི་དོན་དུ་གསུངས་སོ། །ད་ནི་གཞན་ཡང་གསང་
བའི་སྤྱོད་པ་སྤྱད་པའི་ཁྱད་པར་གྱིས་སྦྱོར་བའི་ཚུལ་སྟོན་པར་བྱ་སྟེ། ལྷ་མོ་ཀླུ་མོ་
གནོད་སྦྱིན་མོ། །ལྷ་མ་ཡིན་གྱི་མི་མོ་ནི། །རིག་མ་རྙེད་ནས་རྟུལ་ཤུགས་བྱ། །
རྡོ་རྗེ་གསུམ་གྱི་ཡེ་ཤེས་བསྟེན། །ཞེས་བྱ་བའི་དོན་བཤད་པར་བྱ་བར་བྱ་སྟེ།
ཅི་ལྟར་ཡིན་ན། ལྷ་མོ་ནི་ལྷའི་དབང་པོ་བརྒྱ་བྱིན་གྱི་ཆུང་མ་ཤ་ཙི་མ་ལ་སོགས་
པ་ལྷ་མོ་ཐམས་ཅད་དུ་སྨོས་སོ། །ཀླུ་མོ་ནི་པད་མ་དང་པད་མ་ཆེན་པོ་དང་།
ཏག་ཤ་ཀ་དང་། བ་སུ་ཀི་དང་། ཨ་ནན་ཏ་དང་། དེ་དག་ལ་སོགས་པ་
ཀླུའི་རྒྱལ་པོ་ཐམས་ཅད་ཀྱི་ཆུང་མ་ཀླུའི་རྒྱལ་པོ་ཐམས་ཅད་སྨོས་སོ། །གནོད་་
སྦྱིན་མོ་ཞེས་པ་ནི། བེ་ཤྲ་མ་དང་། ཧེ་དེ་མ་མ་དང་། འབར་བའི་གདོང་
ཅན་དང་། དེ་དག་ལ་སོགས་པ། གནོད་སྦྱིན་གྱི་རྒྱལ་པོ་ཐམས་ཅད་ཀྱི་ཆུང་མ།
གནོད་སྦྱིན་མོ་ཐམས་ཅད་སྨོས་སོ། །ལྷ་མ་ཡིན་མོ་ཞེས་པ་ནི། འབར་ལི་དང་།
ཛ་ར་སན་ཏི་དང་། ཀ་ན་ས་དང་། ཤི་ཤོ་བ་ལ་དང་། པྲ་ལ་ཏ་དང་། དེ་
དག་ལ་སོགས་པ། ལྷ་མ་ཡིན་གྱི་རྒྱལ་པོའི་ཆུང་མ་ལྷ་མ་ཡིན་མོ་ཐམས་ཅད་་
སྨོས་སོ། །མི་མོ་ཞེས་པ་ནི། བྲམ་ཟེའི་རིགས་དང་། རྗེའུ་རིགས་དང་།
46-407