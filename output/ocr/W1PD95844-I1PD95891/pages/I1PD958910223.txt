70
བསྟན་འགྱུར། རྒྱུད། ༨༨
རྒྱུན་མང་པོ་བཞིན་དུ་འོད་དུ་ཞུ་ནས་ཟླ་བའི་དཀྱིལ་འཁོར་གྱི་ངོ་བོ་གྱུར་པར་་་་
མཛད་དོ། །དེའི་སྟེང་དུ་ཐུགས་རྡོ་རྗེ་དང་། སྐུ་རྡོ་རྗེ་དངང་། གསུང་རྡོ་རྗེ་
དང་།
གཞན་ཡང་བྱང་ཆུབ་སེམས་དཔའ་སའི་སྙིང་པོ་དང་།
ཕྱག་ན་རྡོ་རྗེ་
དང་། འཇིག་རྟེན་དབང་ཕྱུག་ལ་སོགས་པ་རིགས་གསུམ་བྱེ་བྲག་གི་བྱང་ཆུབ་
སེམས་པ་བརྒྱད་དང་། གཞན་ཡང་ཁྲོ་བོའི་རྒྱལ་པོ་ཡ་མན་ཏ་ཀ་དང་། ཁྲོ་
བོའི་རྒྱལ་པོ་པྲད་ཉན་ཏ་ཀ་དང་། ཁྲོ་བོའི་རྒྱལ་པོ་པད་མན་ཏ་ཀ་ལ་སོགས་པ་
རིགས་གསུམ་གྱི་བྱེ་བྲག་གི་ཁྲོ་བོ་རྒྱལ་པོ་བཅུ་དངང་། དེ་ལྟར་དཀྱིལ་འཁོར་གྱི་
བདག་པོ་ཇི་ལྟར་སྨོས་པའི་ཚུལ་གྱི་འཁོར་གྱི་ལྷ་ཐམས་ཅད་དང་བཅས་པ་རིམ་པ་་
མ་ནོར་བར་སོ་སོར་སྔགས་ཀྱི་ས་བོན་ཡིག་འབྲུ་ཁ་དོག་དང་། ཡེ་ཤེས་དང་ལྡན་
པ་གཟི་བརྗིད་ཆེན་པོས་འབར་ཞིང་འོད་དུ་ཞུ་ནས་དེ་མ་ཐག་ཏུ་སྔགས་ཀྱི་ས་བོན་
ཡིག་འབྲུ་ཀུན་ཡེ་ཤེས་ཀྱི་ཁུ་བ་བཞིན་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལ་་
གཉིས་སུ་མེད་པར་ཐིམ་པར་གྱུར་པ་མཛད་དོ། །ས་བོན་དེ་ལས་ཐུགས་རྡོ་རྗེ་་་་
དང༌་། སྐུ་རྡོ་རྗེ་དང་༌། གསུང་རྡོ་རྗེ་ལ་སོགས་པ་གོང་དུ་སྨོས་པའི་ཚུལ་གྱིས་་་
དཀྱིལ་འཁོར་གྱི་བདག་པོ་ཐམས་ཅད་འཁོར་ཐམས་ཅད་དང་བཅས་པའི་སྐུ་ཕྱག་་
རྒྱ་རིམ་པ་མ་ནོར་བར་ཉིད་ཉིད་ཀྱི་ཡེ་ཤེས་དང་གཉིས་སུ་མེད་པའི་ངོ་བོ་དེ་བཞིན་
དུ་སྐུ་མདོག་དང་། ཞལ་དང་ཕྱག་དང་། ཕྱག་མཚན་དང་། རྒྱན་དང་།
ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པ་དང་།
དེ་ལྟར་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ཐུགས་ཀྱི་་
དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་ལྡན་པར་བསྟན་ཏོ། །དེ་ལྟ་
བུའི་དཀྱིལ་འཁོར་གྱི་བདག་པོ་རྣམས་འཁོར་ཐམས་ཅད་དང་བཅས་པའི་སྐུ་ཕྱག་
རྒྱ་གཟི་བརྗིད་ཀྱི་འབར་བའི་འོད་དང་ལྡན་པ་རིམ་པར་འཇིག་རྟེན་གྱི་ཁམས་་་
46-194