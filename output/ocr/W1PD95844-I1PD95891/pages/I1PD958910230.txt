རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२०१
རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབས་མ་ཐག་ཏུ། ཤེས་
རབ་མའི་ལུས་ལ་གནས་ལྔར་རིམ་པ་མ་ནོར་བར་རིགས་ལྔའི་དེ་བཞིན་གཤེགས་
པའི་སྔགས་ཀྱི་ས་བོན་ཡིག་འབྲུ་ལྔ་བཀོད་ནས་བྱིན་གྱིས་བརླབ་པར་བྱའོ། །ཚུལ་
དེ་ལྟར་བྱིན་གྱིས་བརླབ་པའི་བསྒོམ་པ་བྱས་མ་ཐག་ཏུ་དཀྱིལ་འཁོར་གྱི་རྡོ་རྗེ་སློབ་་
དཔོན་གྱིས་འདོད་ཆགས་ཆེན་པོའི་སེམས་དགའ་བས་ལག་པ་གཡོན་པས་གཟུང་་་
ནས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱས་་་་
ནས༑ བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་་་
དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས། ཟླ་བའི་དཀྱིལ་
འཁོར་གྱི་ངོ་བོར་གྱུར་པར་བསམ་མོ། །དེའི་འོག་ཏུ་ཇི་ལྟར་སྨོས་པའི་ཚུལ་དུ་་་་
ཤེས་རབ་མའི་བྷ་གའི་དབུས་སུ་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་པར་
བྱས་པ་དེ་བླངས་ལ། ཇི་ལྟར་སྨོས་པའི་མཚན་ཐམས་ཅད་དང་ལྡན་པའི་ནང་དུ་
གཞག་གོ། །བྱང་ཆུབ་སེམས་དེ་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་ཉིད་ཀྱི་་་
ལུས་གོང་དུ་སྨོས་པའི་ལོངས་སྤྱོད་རྫོགས་པའི་དཀྱིལ་འཁོར་དུ་བསམས་ནས། ཨོཾ་
སྭ་བྷ་བ་ཤུདྷ་སརྦ་དྷརྨ་སྭ་བྷ་བ་ཤུདྷོ་ཧཾ། ཞེས་སྔགས་ཀྱི་ཚིག་བརྗོད་ཅིང་བཟའ་་
བར་བྱའོ། །བྱང་ཆུབ་སེམས་དམ་ཚིག་གི་ངོ་བོར་མིང་བཏགས་པ་དེ་ལོངས་སྤྱོད་
རྫོགས་པའི་དཀྱིལ་འཁོར་ལ་ཐིམ་པར་གྱུར་པར་བརྟག་གོ། །མདོར་བསྡུ་བ་དེ་་་་
ལྟར་དེ་བས་དམ་ཚིག་ཚུལ་ཤེས་པས། སྔགས་ཀྱི་ལྷ་རྣམས་གཞུག་པར་བྱས་ཏེའི་
དོན་དུ་གསུངས་སོ། །བྱིན་གྱིས་བརླབས་གནས་ཀྱང་རབ་བསྒོམས་ལ་ཞེས་པ་ནི།
མདུན་དུ་སྨོས་པའི་ཤེས་རབ་མ་དེ་དཀྱིལ་འཁོར་གྱི་བདག་པོའི་ཤེས་རབ་མ་ཡེ་ཤེས་
ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་•མ་ཐག་ཏུ། ཤེས་་་
རབ་མའི་ལུས་ལ་ལེའུ་དང་པོ་དང་། ལེའུ་བརྒྱད་པའི་ནང་ནས་གནས་ལྔར་རིམ་
46-201