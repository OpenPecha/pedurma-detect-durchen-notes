རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
464
པའི་འོག་ནས་འབྱུང་བའི་ཚུལ་དུ་བསྒྲུབ་པ་པོས། དེ་བཞིན་གཤེགས་པ་རིགས་་
གང་གིས་བསྒོམ་པ་བྱེད་པའི་དེའི་དུས་སུ་གཉིས་སུ་མེད་པ་བསྒོམ་པར་བྱ་བར་སྨོས་
སོ།༑ ༑ །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་་
རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་། གསུང་རྡོ་རྗེ་དང༌་།
ཐུགས་རྡོ་རྗེ་
གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་
དུ་གསུངས་སོ། །ལས་ཕྱུང་ངོ་ཞེས་པ་ནི། སྟོན་པ་ཕྱག་ན་རྡོ་རྗེས་ཇི་ལྟར་སྨོས་
པའི་ཚུལ་དུ་བསྒྲུབ་པ་པོས་སྐུ་དང་གསུང་དང་ཐུགས་རྡོ་རྗེ་འདུས་པའི་གསང་བ་
སྒྲུབ་པར་བྱེད་པ་དེའི་དོན་ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་
ངོའི་དོན་དུ་གསུངས་སོ། །ད་ནི་གཞན་ཡང་སྐུ་དང་གསུང་དང་ཐུགས་རྡོ་རྗེ་
འདུས་པ་གསང་བའི་གསང་བ་བསྒྲུབ་པ་བྱ་བའི་ངོ་བོའི་དོན་བསྟན་པར་བྱ་སྟེ།
སྐུ་གསུང་ཐུགས་ཀྱི་དམ་ཚིག་གི། །ཕྱག་རྒྱ་ཆེན་པོར་བརྟག་པར་བྱ། །ཐམས་་
ཅད་ཆོ་ག་བཞིན་བསྒོམས་ནས། །མྱུར་དུ་སངས་རྒྱས་འཐོབ་པར་འགྱུར། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། སྐུ་གསུང་ཐུགས་ཀྱི་དམ་་
ཚིག་གི། །ཕྱག་རྒྱ་ཆེན་པོར་བརྟག་པར་བྱ་ནི་སྐུ་དང་གསུང་དང་ཐུགས་རིགས་་་
གསུམ་གྱི་དམ་ཚིག་སྟེ། བྱེབྲག་གཉིས་ཏེ། རྫས་ཀྱི་དམ་ཚིག་དང་། རོལ་པ་
བྱས་པའི་དམ་ཚིག་གོ། །དེ་གསལ་བར་བྱས་པར་བསྟན་ཏེ། མདུན་དུ་སྨོས་་་
པའི་ཚུལ་དུ་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྒོམ་པར་བྱ་བའི་དུས་སུ།
དམ་རྫས་བཤང་བ་དེ་ནི། ཅི་ལྟར་སྨོས་པའི་སྔགས་ཀྱིས་བྱིན་གྱིས་བརླབས་ནས་
བཟའ་བར་བྱ་བ་ཡིན་ནོ། །དེ་ལྟར་རྫས་ཀྱིས་དམ་ཚིག་ཏུ་སྨོས་སོ། །གཞན་་་་
ཡང་རོལ་པ་བྱས་པའི་དམ་ཚིག་ནི་མདུན་དུ་སྨོས་པའི་ཆོ་གའི་ཚུལ་དུ་བསྒོམ་•པས་
དམ་རྫས་བཤང་བ་བཟའ་བར་བྱ་བའི་དུས་སུ་ཕྱིར་སྐུའི་རིགས་ཀྱི་བྱེ་བྲག་བྲམ་ཟེའི་
46-565