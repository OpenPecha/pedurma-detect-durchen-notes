རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
74
ལྷ་མོ་ལྔའི་རིམ་པས་ཉིད་ཉིད་ཀྱི་ས་བོན་ཡིག་འབྲུ་ཡེ་ཤེས་དང་ཁ་དོག་དང་ལྡན་་་་
པས་བྱིན་གྱིས་བརླབས་སོ། །དེ་ནས་སྔགས་ཀྱི་ས་བོན་ཡིག་འབྲུ་རྣམས་བསྟན་་་་
པར་བྱ་སྟེ། ཛཱ་གཟུགས་རྡོ་རྗེའི་མའི་འོ། །ཧཱུཾ་སྒྲ་རྡོ་རྗེ་མའི་འོ། །བཾ་དྲི་རྡོ་རྗེ་
མའི་འོ། །ཧོ་རོ་རྡོ་རྗེ་མའི་འོ། །ཁ་རེག་རྡོ་རྗེ་མའི་འོ། ། །དེ་ལྟར་སྔགས་ཀྱི་་་་
ཡིག་འབྲུ་རྣམས་ཀྱིས་བྱིན་གྱིས་བརླབས་མ་ཐག་ཏུ། ཡེ་ཤེས་ཀྱི་ཁུ་བ་བཞིན་དུ་་་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་འགྱུར་རོ། །
ས་བོན་དེ་ལས་ཅི་ལྟར་ལེའུ་གསུམ་པའི་ནང་ནས་འདོད་པའི་ཡོན་ཏན་ལྔའི་ལྷ་མོའི་
སྐུ་ཕྱག་རྒྱ་ཁ་དོག་དང་། ཞལ་དང༌། ཕྱག་དང༌། རྒྱན་དང་ཉིད་ཀྱི་མཆོད་
པའི་རྫས་དང་ལྡན་པར་སྨོས་པ་དེ་བཞིན་དུ་དུས་འདིར་བསྟན་ཏོ། །དེ་ལྟ་བུའི་་
ངོ་བོ་རྡོ་རྗེར་མིང་བཏགས་པ་འདོད་པའི་ཡོན་ཏན་ལྔའི་མཆོད་པའི་ལྷ་མོ་ལྔའི་སྤྲིན་
བཀོད་པའི་སྤྲོས་ནས། སྟོན་པ་མི་བསྐྱོད་པ་རྡོ་རྗེ་འཛིན་ལ་མཆོད་པ་བྱས་པར་་་
སྨོས་སོ། །མདོར་བསྡུ་བ་དེ་ལྟར་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་རིན་་
ཆེན་གྱི་མཆོད་པ་བཀོད་པས་མཆོད་པ་བྱས་པའི་དོན་དུ་གསུངས་སོ། །ད་ནི་རྣམ་
པར་སྣང་མཛད་ལ་སོགས་པ་འཁོར་གྱི་དེ་བཞིན་གཤེགས་པ་ཐམས་ཅད་ཀྱི་གོང་དུ་
སྨོས་པའི་ཚུལ་གྱིས་སྟོན་པ་རྡོ་རྗེ་འཛིན་ལ་ནང་དང་གསང་བའི་བྱེ་བྲག་གི་མཆོད་་
པ་ཆེན་པོ་བྱས་མ་ཐག་ཏུ། སྟོན་པ་རྡོ་རྗེ་འཛིན་མི་བསྐྱོད་པ་ཐུགས་མཉེས་ཤིང་་
དགྱེས་པ་ཆེན་པོར་གྱུར་ནས་འོག་ནས་འབྱུང་བའི་དོན་བཤད་པའི་ཕྱིར། དང་
པོ་ཏིང་ངེ་འཛིན་ལ་སྙོམས་པར་ཞུགས་པའི་དོན་བསྟན་པར་བྱ་སྟེ། དེ་ནས་
བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ། རྡོ་རྗེའི་དཀྱིལ་འཁོར་
ཐམས་ཅད་ཀྱི་སེང་གེའི་དམ་ཚིག་གིས་རྒྱལ་པོ་བཀོད་པ་ཞེས་བྱ་བའི་ཏིང་ངེ་འཛིན་
ལ་སྙོམས་པར་ཞུགས་ནས། ཞེས་བྱ་བའི་དོན་བཤད་པར་བྱ་སྟེ། དེ་ནས་ནི་་་
46-149