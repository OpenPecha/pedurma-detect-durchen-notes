२०७
བསྟན་འགྱུར། རྒྱུད། ༼༽ ༨༨ 07
བཟླ་ཞིང་ཡུངས་ཀར་གྱིས་གདབ་པའི་འོག་ཏུ་སློབ་མ་དཀྱིལ་འཁོར་ཏུ་གཞུག་པ་་་་
དང་དབང་ནོད་པའི་དུས་སུ་བགེགས་ཀྱི་གནོད་པ་མེད་པར་འགྱུར་རོ། །མདོར་
བསྡུ་བ་དེ་ལྟར་རྡོ་རྗེ་གསུམ་སྔགས་དམ་ཚིག་གིས།
ཡུངས་ཀར་དག་གིས་གདབ་
པར་བྱའི་དོན་དུ་གསུངས་སོ། །དེ་ལ་དེའི་ཚེ་ན་ནི། བདག་གིས་དབང་བསྐུར་
རབ་ཏུ་གསོལ་ཞེས་པ་ནི་མདུན་དུ་སྨོས་པའི་ཚུལ་དུ་སྔགས་ཞིང་ཡུངས་ཀར་གྱིས་་་
བཏབ་མ་ཐག་ཏུ་བུམ་པའི་དབང་ལ་སོགས་པ་ཇི་ལྟར་སྨོས་པའི་ཚུལ་གྱི་སློབ་མ་ལ་
དབང་རྣམས། བདག་ཉིད་དུ་མིང་བཏགས་པར་རྡོ་རྗེ་སློབ་དཔོན་གྱིས་དཀྱིལ་་་
འཁོར་གྱི་བདག་པོ་དང་གཉིས་སུ་མེད་པའི་ང་རྒྱལ་དུ་སྒོམས་པས་སྦྱིན་པར་བྱ་བར་
བསྟན་ཏོ། །དོན་གཞན་ཡང་བསྟན་པར་བྱ་སྟེ། དབང་མ་མནོས་པའི་འོག་ཏུ་
སློབ་མ་རྒན་པ་ལ་སོགས་པ་ཀུན་གྱིས་དབང་མནོད་པའི་ཕྱིར། རྡོ་རྗེ་སློབ་དཔོན་
ལ་གསོལ་བ་གདབ་པར་བྱ་བའི་ཆོ་ག །ལེའུ་བཞི་པ། ཐུགས་ཀྱི་དཀྱིལ་འཁོར་
གྱི་དུས་སུ་ཅི་ལྟར་སྨོས་པ་དེ་བཞིན་དུ་དུས་འདིར་བྱ་བར་གསུངས་སོ། །གཞན་་
ཡང་གསོལ་བ་བཏབ་པའི་འོག་ཏུ་རྡོ་རྗེ་སློབ་དཔོན་གྱི་ཐུགས་རྗེ་ཆེན་པོའི་སེམས་་་
བསྐྱེད་ནས། བྱེ་བྲག་བཞིའི་དམ་ཚིག་གི་སྡོམ་པའི་དོན་བཤད་པར་བྱ་བར་ཡང་
མི་འགལ་ལོ།
།དེའི་འོག་ཏུ་ཚུལ་ཇི་ལྟར་སྨོས་པའི་དབང་ཀུན་བསྐུར་བར་བྱའོ། །
མདོར་བསྡུ་བ་དེ་ལྟར།
དེ་ལ་དེའི་ཚེ་ན་ནི། བདག་ཉིད་དང་དབང་བསྐུར་་་
རབ་ཏུ་གསོལ་གྱི་དོན་དུ་གསུངས་སོ། །ད་ནི་ནང་གི་བུམ་པའི་དབང་སྦྱིན་པར་་
བྱ་བའི་ཆོ་གའི་དོན་བསྟན་པར་བྱ་སྟེ། རྡོ་རྗེ་སེམས་དཔའི་ཏིང་ངེ་●འཛིན་གྱིས།
སངས་རྒྱས་ཀྱང་ནི་བསྒོམ་པར་བྱ། །བུམ་པ་དམ་ཚིག་ལ་སོགས་མཆོག །
མཁས་པ་དག་གིས་གཟུང་བར་བྱ། །ཞེས་བྱ་བའི་ཚིག་འདི་བཞིའི་དོན་ལེའུ་བཞི་
པ༑ ཐུགས་ཀྱི་དཀྱིལ་འཁོར་གྱིས་དུས་སུ་རྒྱས་པར་ཅི་ལྟར་བཤད་པ་དེ་བཞིན་་
46-246