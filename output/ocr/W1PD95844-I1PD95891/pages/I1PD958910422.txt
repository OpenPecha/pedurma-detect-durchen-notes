གསུས་པ་ཆེ་བ།
ཀྱོ་བ་འཛིན།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༩༣
ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་ན་རྡོ་རྗེ་
གཡོན་དང་པོ་ན་རྡོ་རྗེ་ཞགས་པ་འཛིན། གཞན་ནི་དུས་འདིར་
མཚོན་ཆའི་བྱེ་བྲག་སྣ་ཚོགས་སུ་རྟག་●གོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཨ་མྲྀ་
ཏ་ཀུཎྜ་ལིའི་སྐུ་ཕྱག་རྒྱ་བསྐྱེད་མ་ཐག་དུ་གྲངས་མེད་པ་སྤྲིན་བཞིན་དུ་འཇིག་རྟེན་་
གྱི་ཁམས་ཐམས་ཅད་ཁྱབ་པར་སྤྲོ་བར་བྱའོ། ། དེ་མ་ཐག་དུ་གནོད་སྦྱིན་དང་སྲིན་
པོ་དང་འབྱུང་པོ་དང་། མཁའ་འགྲོ་ལ་སོགས་པ་བདུད་དང་བགེགས་མ་རུངས་
པའི་དཔུང་སྒྲུབ་པ་པོ་ལ་གནོད་པ་བྱེད་པ་ཐམས་ཅད་བཀུག་ནས་ཉིད་ཀྱི་མདུན་དུ་
གཞག་པར་བསམ་མོ། །དེའི་དུས་དུས་སུ་འགུགས་པར་མཛད་མཁན་ཁྲོ་བོའི་
རྒྱལ་པོ་གྲངས་མེད་པ་སྤྲིན་ལྟ་བུ་དེ་དག་གིས་རྡོ་རྗེ་མཚོན་ཆའི་བྱེ་བྲག་སྣ་ཚོགས་
ཀྱིས་བཏགས་ནས་བསད་པར་བསམ་མོ། །དེའི་འོག་ཏུ་དེ་དག་གི་སྲོག་གི་དབང་
པོ་སྲིན་བུ་མེ་ཁྱེར་ལྟ་བུ་སྒྲུབ་པ་པོས་ཉིད་ཀྱི་ལུས་ལ་ཐིམ་པར་གྱུར་པར་བསམ་མོ། །
དེའི་འོག་ཏུ་འགུགས་པར་མཛད་མཁན་ཁྲོ་བོའི་རྒྱལ་པོ་སྤྲིན་ལྟ་བུ་དེ་སྤྲོ་བའི་གནས་
སུ་བསྡུ་བར་བྱའོ། །དེ་ལྟར་ཕྱིའི་རྨད་དུ་བྱུང་བ་བསད་པར་བྱ་བའི་དོན་དུ་་་
གསུངས་སོ། །དེ་ནས་ནང་གི་རྨད་དུ་བྱུང་བའི་གསད་“པར་བྱ་བའི་དོན་བསྟན་
པར་བྱ་སྟེ། སྒྲུབ་པ་པོའི་རང་གི་ལུས་ཕུང་པོ་ལྔའི་ངོ་བོ་གནས་པའི་འདོད་ཆགས་
དང་། ཞེ་སྡང་ལ་སོགས་པ་ཉོན་མོངས་པ་ལྔ་དེ་རྨད་དུ་བྱུང་བ་ཞེས་པ་དགྲའི་ངོ་
བོ་ཡིན་ནོ། །དེ་རྣམས་སྤོང་དུ་མི་སྟེར་བ་ཕྱིའི་འཇིག་རྟེན་གྱི་ལྷ་ལྔས་ཆོ་འཕྲུལ་་་
དང་སྒྱུ་མས་བསྒྲུབ་པ་པོ་བྱིན་གྱིས་བརླབས་ནས་ཉོན་མོངས་པ་ལྔས་བྲན་བཞིན་དུ་
དབང་དུ་གྱུར་པ། དེ་ལྟ་བུའི་དགྲ་དེ་གསད་པར་བྱ་སྟེ། བསྒྲུབ་པ་པོས་དང་་
པོ་ཇི་ལྟར་སྨོས་པའི་ཚུལ་དུ་གཉིས་སུ་མེད་པའི་ང་རྒྱལ་དུ་བསྒོམས་པས་ཐབས་དང་
ཤེས་རབ་རོལ་པ་བྱ་ཞིང་བདུད་རྩི་ལྔ་བཟའ་བར་བྱའོ། །བདུད་རྩི་ལྔ་བཟའ་བའི་
46-393