རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३९१
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོད་དུ་ཞུའོ། །
བླ་ན་མེད་པའི་ནོར་དེ་ཇི་ལྟར་སྨོས་པའི་དགྲ་རྣམས་ལས་ཕྲོག་པ་ཞེས་པ། ཨོཾ་
སྭ་བྷཱ་བ་ཤུདྷ་སརྦ་དྷརྨ་སྭ་བྷཱ་བ་བི་ཤུད་དྷོ་ཧཾ།
ཞེས་སྔགས་ཀྱི་ཚིག་བརྗོད་ཅིང་་
བཟའ་བར་བྱའོ། །དེ་མ་གྲུབ་ཀྱི་བར་དུ་དུས་རྟག་ཏུ་སེམས་ཀྱི་རྣམ་པར་རྟོག་པ་
སྤངས་ནས་ཕྲོག་པ་ཞེས་པ། གསང་བའི་དམ་རྫས་བཟའ་བར་བྱ་བར་སྨོས་ཏེ།
མདོར་བསྡུ་•བ་དེ་ལྟར་རྟག་ཏུ་གཞན་གྱི་ནོར་དབྲོག་པའི་དོན་དུ་གསུངས་སོ།
རྨད་དུ་བྱུང་བ་གསང་བ་ཞེས་པ་བྱེ་བྲག་རྣམ་པ་གསུམ་སྟེ། ཕྱི་ནང་གསང་བའོ། །
དེ་ལ་ཕྱི་ནི་སྒྲུབ་པ་ལ་གནོད་པའི་བྱེ་བྲག་སྣ་ཚོགས་བྱེད་པའི་རྨད་དུ་བྱུང་བའི་་་
སེམས་ཅན་མ་རུངས་པ་ཐམས་ཅད་དེ་བསལ་•བར་བསྟན་པར་བྱ་སྟེ། གནོད་
སྦྱིན་དང་སྲིན་པོ་དང་། འབྱུང་པོ་དང་། གྲུལ་བུམ་དང་། དྲི་ཟ་དང་།
ལྷ་མ་ཡིན་དང་། མཁའ་འགྲོ་དང་། ཀླུ་དང་། དེ་དག་ལ་སོགས་པ་ཆུང་
མ་དང་བཅས་པ་སྒྲུབ་པ་པོས་གསང་བར་བྱའོ། །དེ་རྣམས་གསང་བར་བྱ་བའི་
ཐབས་ཀྱི་དོན་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་ཚུལ་དུ་ཞེ་སྡང་
རྡོ་རྗེ་དང་གཉིས་སུ་མེད་པའི་ང་རྒྱལ་དུ་སྒོམ་པས་ཐུགས་རྗེ་ཆེན་པོ་ཞེ་སྡང་གི་ཁྲོ་
བོའི་སེམས་བསྐྱེད་པར་བྱའོ། །དེའི་འོག་ཏུ་ཐབས་དང་། ཤེས་རབ་རོལ་པ་
བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་་
དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས། རྒྱ་མཚོ་དང་
མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་་
བསམ་མོ། །དེ་ཁ་དོག་ནག་པོ་གཟི་བརྗིད་ཀྱི་འབར་ཞིང་འོད་དུ་ཞུ་ནས་ཡེ་ཤེས་
ཀྱི་ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་
པར་བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་
46-391