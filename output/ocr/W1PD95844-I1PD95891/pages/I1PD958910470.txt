རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཅི་ལྟར་སྨོས་པའི་ཚུལ་གྱིས་ཚངས་པའི་དམ་ཚིག་གི་དོན་དུ་ཕྱུང་བ་འམ་བཤད་པར་
མཛད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་ནི་
གཞན་ཡང་གསང་སྔགས་ཀྱི་ཚུལ་གྱི་བརྡ་སྐད་ཀྱི་ཚངས་པ་ནི་སྐུ་རྡོ་རྗེ་རྣམ་པར་་
སྣང་མཛད་ཡིན་ཏེ་དེའི་དམ་ཚིག་གི་ངོ་བོའི་དོན་བསྟན་པར་བྱ་སྟེ། གཏི་མུག་
ལམ་གྱིས་ལམ་གང་རྣམས། །བྱེད་པ་འཇིགས་ཤིང་མི་སྡུག་པ།
།སངས་རྒྱས་
བྱང་ཆུབ་སྟོན་པ་སྟེ། །སྐུའི་རྡོ་རྗེ་ཉིད་དུ་འགྱུར། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། གཏི་མུག་ལམ་གྱི་ལམ་གང་རྣམས། །བྱེད་
པ་འཇིགས་ཤིང་མི་སྡུག་པ་ནི། ཕྱིན་ཅི་ལོག་པའི་གཏི་མུག་གི་དབང་གིས་མི་་
དགེ་བའི་ལམ་ཇི་སྙེད་བྱས་པ་དེའི་ས་བོན་གྱི་ངོ་བོའི་འབྲས་བུ་བསྐལ་པ་མང་པོར།
མནར་མེད་པ་ལ་སོགས་པ་དམྱལ་བ་ཐམས་ཅད་དུ་བྱེད་པ་འཇིགས་ཤིང་མི་སྡུག་
པར་མིང་བཏགས་པ་བྱེ་བྲག་སྣ་ཚོགས་ཀྱི་གྲང་བ་དང་ཚ་བའི་ངོ་བོའི་སྡུག་བསྔལ་་
དུ་འགྱུར་བ་ཡིན་ནོ། །དེ་ལྟ་བུའི་དམྱལ་བའི་སྡུག་བསྔལ་མེད་པར་བྱེད་པའི་དོན་
གྱི་ཆོ་གའི་ཚུལ་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་ཆོ་ག་བཞིའི་་
ཚུལ་གྱིས་●གཏི་མུག་གི་རིགས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་་
པར་བྱའོ། །དེའི་སྐུ་མདོག་དང་། ཞལ་དང་། ཕྱག་དང་། ཕྱག་མཚན་་
དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ལྷ་མོ་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པ་ཡིན་་ནོ། །དེ་ལྟ་བུའི་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་་་
སྨོས་པ་དེ་བཞིན་དུ་འདིར་སྦྱར་བ་ཡིན་ནོ། །དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་
མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །སྒོམ་པ་དེ་་་
བྱས་ཤིང་དམ་རྫས་བཤང་བ་དེ་མདུན་དུ་སྨོས་པའི་སྔགས་ཀྱི་བྱིན་གྱིས་བརླབས་་་་
46-441