རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
역
ཐམས་ཅད་ཀྱིས། །ཡོངས་སུ་གང་བར་རབ་ཏུ་བསྒོམ་གྱི་དོན་དུ་གསུངས་སོ། །
གདུག་པ་དེ་ཡིས་བརྡེག་པར་ནི། །བསམས་ན་དེ་མ་ཐག་ཏུ་འཆི་ཞེས་པ་ནི།
མདུན་དུ་སྨོས་པའི་ཚུལ་གྱིས་སངས་རྒྱས་ཐམས་ཅད་སྨོས་མ་ཐག་ཏུ་དེ་དག་གིས་་་
དུས་གཅིག་ཏུ་བསྒྲུབ་པ་པོའི་མདུན་ན་དགྲ་གནས་པ་དེའི་སྟེང་དུ་ཁྲོ་བོ་ཆེན་པོས་་
ཡེ་ཤེས་ཀྱི་མཚོན་ཆ་འབར་བ་ཕབ་པའི་ཚུལ་གྱིས་བརྡེག་པར་བསྒོམ་མོ། །བསྟན་
པར་བྱ་སྟེ། གོང་དུ་སྨོས་པའི་ཚུལ་གྱི་ཡེ་ཤེས་ཀྱི་མཚོན་ཆས་བརྡེག་མ་ཐག་ཏུ།
དགྲ་འཆི་བར་གྱུར་པ་ཡིན་ནོ། །བཤད་པར་བྱ་སྟེ། ཡུན་རིངས་པོར་བསྒོམས་
པས་འཆི་བར་འགྱུར་བ་ནི་ངོ་མཚར་མི་ཆེའོ། །དེ་ལྟར་གདུག་པ་དེ་ཡིས་བརྡེག་་
པར་ནི། བསམས་ན་དེ་མ་ཐག་ཏུ་འཆིའི་དོན་དུ་གསུངས་སོ། །དེ་ནི་གོང་་
དུ་སྨོས་པའི་བསད་པའི་ལས་བྱ་བའི་དུས་སུ་ཁྱད་པར་གྱི་བསྒོམ་པའི་སྦྱོར་བ་གཞན་
བྱ་བའི་དོན་བསྟན་པར་བྱ་སྟེ། སངས་རྒྱས་བྱང་ཆུབ་སེམས་དཔའ་ཡིས། །
ཡོངས་སུ་གང་བར་བསྒོམས་ནས་ནི། །གདུག་པ་ཐམས་ཅད་བརྡེགས་ན་ནི། །
རྡོ་རྗེ་འཛིན་པ་ཉིད་ཀྱང་འཆི། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། སངས་རྒྱས་བྱང་ཆུབ་སེམས་དཔའ་ཡིས། །ཡོངས་སུ་གང་བར་
བསྒོམས་ན་ནི། །གོང་དུ་སྨོས་པའི་ཚུལ་དུ་ཞེ་སྡང་རྡོ་རྗེ་སྐུ་ཕྱག་རྒྱ་བསྐྱེད་པར་
བྱའོ།༑ །དེའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་
པར་བྱའོ། །གསད་པའི་ལས་བྱ་བའི་དུས་སུ་བསྒོམ་པའི་སྦྱོར་བ་གཞན་ཡང་བྱ་
བའི་དོན་བསྟན་པར་བྱ་སྟེ། སངས་རྒྱས་གནོད་བྱེད་དགྲ་རྣམས་ནི། །སྔགས་
མཁན་གྱི་ནི་མདུན་དུ་ནི། །འཇིགས་སྐྲག་འཁྲུགས་པར་རབ་བསམས་ན། །རྡོ་
རྗེ་འཛིན་པ་ཉིད་ཀྱང་འཆི། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་
ན༑ གོང་དུ་སྨོས་པའི་བསད་པའི་ལས་བྱ་བའི་དུས་སུ་ཅི་ལྟར་སྨོས་པའི་མི་དང་
46-43