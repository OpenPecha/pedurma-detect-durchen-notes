اول
བསྟན་འགྱུར། རྒྱུད། ༨༨ C
བཞིན་གྱིས་མ་སྐྱེས་པ། ངོ་བོ་མེད་པ། སྟོང་པ་ཐམས་ཅད་ལ་ཁྱབ་ནས་གནས་
པ་དེ་ལ་བགེགས་དང་བདུད་ཀྱི་ཚོགས་གང་ཡང་རུང་བའི་གནོད་པས་ཅི་ལྟར་སྨོས་
པའི་རྡོ་རྗེའི་ཐུགས་དང་། རྡོ་རྗེའི་སྐུ་བསྟན་པ་དེ་བཞིན་དུ་ཐུགས་དང་སྐུ་གཉིས་
སུ་མེད་པར་མི་འགྱུར་བ་དེ་སོ་སོར་རྟོག་པའི་ཡེ་ཤེས་དང་གཉིས་སུ་མེད་པ་ཡིན་ནོ༎
དོན་དེས་རྡོ་རྗེའི་གསུམ་དེ་ནི་སྟོན་པ་ཕྱག་ན་རྡོ་རྗེ་ཉིད་ཀྱིས་སྐུ་ཕྱག་རྒྱ། ཆོས་
ཐམས་ཅད་ཀྱི་རིགས་●པ་དང་རབ་ཏུ་མཁྱེན་པ་དང་འབྱུང་བ་སྙིང་པོའི་ངོ་བོར་
གནས་པར་སྨོས་སོ། །དེ་ནས་ཀུན་ལ་ཐུགས་བརྩེ་བར་མཚན་བཏགས་པ་ཇི་ལྟར་
མདུན་དུ་སེམས་ཅན་ཐམས་ཅད་ལ། དོན་མཛད་པའི་ཐབས་ཀྱི་ངོ་བོའི་ཚུལ་
ཡིན་པ་དེ་བཞིན་དུ་འདིར་བསྟན་ཏོ། །དེ་ལྟར་ཁྱོད་ནི་རྡོ་རྗེ་གསུང་སྟེ། ཀུན་
ལ་ཕན་ཞིང་ཐུགས་བརྩེ་བའི་དོན་དུ་གསུངས་སོ། །འཇིག་རྟེན་དག་གི་དགོས་
པའི་དོན་མཛད་པ་ལ་རྟག་ཏུ་བརྩོན་ཞེས་པ་ནི། མདུན་དུ་སྨོས་པའི་མཱ་མ་ཀཱི་
དང་སངས་རྒྱས་སྤྱན་གྱིས་ཅི་ལྟར་རྡོ་རྗེ་གླུའི་བསྟོད་པའི་ཚུལ་གྱིས་གསོལ་བ་བཏབ་
པ་དེའི་དུས་སུ། ཅི་ལྟར་སྨོས་པའི་འཇིག་རྟེན་ཐམས་ཅད་ཀྱི་དོན་མཛད་པ་དེ་
བཞིན་དུ་དུས་འདིར་བཤད་པར་སྨོས་སོ། །དེ་ལྟར་འཇིག་རྟེན་དག་གི་དགོས་
པའི་དོན་མཛད་པ་ལ་རྟག་ཏུ་བརྩོན་གྱི་དོན་དུ་གསུངས། མགོན་པོ་གལ་ཏེ།
དེ་རིང་བདག་ནི་གསོན་པར་མཆིས་བཞེད་ནས། འདོད་པའི་སྤྱོད་པ་ཡང་དག་་
ཀུན་ཏུ་བཟང་པོས་བདག་ལ་དགྱེས་པ་མཛོད་ཅེས་པ་ནི། སྟོན་པ་རྡོ་རྗེ་འཛིན་པ་
ཆེན་པོ་དེ་ཉིད་ཀུན་ཏུ་བཟང་པོ་ཡིན་ནོ། །བསྟན་པར་བྱ་སྟེ། རྣམ་པར་སྣང་
མཛད་ལ་སོགས་པ་འཁོར་གྱི་ངོ་བོའི་ཡེ་ཤེས་ཀྱི་ལྷ་མ་ལུས་ཐམས་ཅད་ཀྱི་སྔགས་ས་
བོན་ཡིག་འབྲུ་དང་། སྐུ་ཕྱག་རྒྱ་དེ་དག་ཐམས་ཅད་ནི། ཉིད་ཉིད་ཀྱི་ཡེ་་
ཤེས་ཀྱི་ཆོ་འཕྲུལ་གྱིས་བསྒྱིངས་པ་དང་། གཞན་ཡང་ཡེ་ཤེས་དང་གསང་བ་དང་།
46-718