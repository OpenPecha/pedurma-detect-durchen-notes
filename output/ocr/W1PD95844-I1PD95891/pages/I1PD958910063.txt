བསྟན་འགྱུར། རྒྱུད། 887
ལས་ཀྱི་དོན་བསྟན་པར་བྱ་སྟེ། ལིང་ག་སྐེ་རྩེར་སྦྱར་བ་ལ། །བཤང་ཅིས་ཡོངས་
སུ་ཡོག་པར་ནི།
།བླུགས་ལ་རྐང་པས་རབ་མནན་ན། །རབ་ཏུ་ཚ་བས་བཏབ་
པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ལིང་ག་
སྐེ་རྩེ་སྦྱར་བ་ལ། །བཤང་ཅིས་ཡོངས་སུ་ཡོག་པར་ནི། །གོང་དུ་སྨོས་པའི་ཕྱིའི་
གནས་ཀྱི་ཆོ་ག་དང་། གཞན་ཡང་གོང་དུ་སྨོས་པའི་ཆོ་གའི་ཚུལ་གྱིས་ཁྲོ་བོའི་་་་
རྒྱལ་པོ་ཨ་མྲི་ཏ་ཀུཎྜ་ལིའི་སྐུ་ཕྱག་རྒྱ་•བསྐྱེད་པར་བྱའོ། །དེ་མ་ཐག་ཏུ་སྒྲུབ་པ་་་
པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཆུ་་་་
འགྲམ་གཉིས་ཀྱི་ས་དང་། གྲོག་འཁར་•གྱི་ས་དང་། དུར་ཁྲོད་ཀྱི་ཐལ་བ་དང་
བཅས་པ་དང་། དེ་དག་བླངས་ལ་གཅིག་ཏུ་བསྲེས་ལ་བོང་བུའི་ཆུ་དང་དཀྲུགས་
སྟེ༑ རྫས་དེས་དགྲའི་གཟུགས་བརྙན་འོག་ནས་འབྱུང་བའི་ཁྲོ་བོའི་རྒྱལ་པོ་ཨ་མྲི་
ཏ་ཀུཎྜ་ལིའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་སེམས་བསྐྱེད་ནས་བཟླ་ཞིང་་་
བྱའོ༑ །དེའི་འོག་ཏུ་དུར་ཁྲོད་ཀྱི་ཐལ་བ་ས་དང་བཅས་པ་བླངས་ལ་སྐེ་རྩེ་དང་་
བསྲེས་ནས་བཏགས་ཏེ། རྫས་དེ་ལ་མཚན་མ་བྱས་ཏེ། ཟླུམ་པོ་རིང་ཐུང་ཁྲུ་་་
གང་སྦོམ་ཕྲ་སོར་ཉི་ཤུ་རྩ་ལྔ་བྱའོ། ། དེ་མ་ཐག་ཏུ་སྒྲུབ་པ་པོས་རང་གི་བཤང་གཅི་
བན་དའི་ནང་དུ་བླངས་ལ་གོང་དུ་སྨོས་པའི་སྔགས་རིངས་བཟླ་ཞིང་སྤྱི་བོ་ནས་རྩ་་
བ་ཡན་ཆད་དགང་བར་བྱའོ། །དེའི་འོག་ཏུ་བསྒྲུབ་པ་པོས་ཁྲོ་བོ་ཆེན་པོའི་སྟབས་
ཀྱིས་རྐང་པ་གཡས་པ་བརྐྱང་བས་ལིང་ག་མནན། གཡོན་པ་སྐུམ་པས་དགྲའི་་་་་
ཀཟུགས་བརྙན་གྱི་སྙིང་གར་མནན་ནོ། །དེ་ལྟར་བྱས་པའི་འོག་ཏུ་སྒྲུབ་པ་པོས་་་
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ཁུ་བ་བཞིན་དུ་
གྱུར་པར་བསམ་མོ། །ས་བོན་དེ་ལས་ཁྲོ་བོའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱ་
46-34