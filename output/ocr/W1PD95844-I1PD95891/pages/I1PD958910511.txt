བསྟན་འགྱུར། རྒྱུད། fe70
དབུས་གནས་སུ་མོས་པའི་སྐྱིལ་མོས་འདུག་གོ། ། །དེ་མ་ཐག་ཏུ་མདུན་དུ་སྨོས་པའི་
ཆོ་ག་བཞིའི་ཚུལ་གྱིས་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་སྐུ་་
མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་དང་ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་་་་
ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་པ་ཐམས་ཅད་ཇི་●ལྟར་ལེའུ་བཞི་
པ་ལས་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་འདིར་ཡང་བྱ་བ་་
ཡིན་ནོ། །དེ་ལྟ་བུའི་ངོ་བོ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་
གཉིས་སུ་མེད་པའི་ང་རྒྱལ་དུ་བསྒོམ་པ་བྱ་བ་ཡིན་ནོ།
།དེའི་དུས་སུ་ཕྱིའི་རྡོ་རྗེའི་
རིགས་ཀྱི་བྱེ་བྲག་ཁྲུས་མཁན་གྱི་རིགས་ཀྱི་བུ་མོ་བླང་བའོ།
། །དེའི་མདུན་དུ་སྨོས་་
པའི་མཚན་ཉིད་དང་ཡོན་ཏན་ཐམས་ཅད་དང་ལྡན་པའོ། །དེ་ཡེ་ཤེས་ཀྱི་ལྷ་མོ་་
མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་•བརླབ་པར་བྱའོ། །དེའི་འོག་
ཏུ་བསྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དེ་གང་་་་
དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་ཀྱི་རོལ་པ་བྱའོ༎
དེ་བྱས་པས་བདེ་བར་འགྱུར་བའི་དུས་སུ་རྡོ་རྗེའི་ལམ་གྱིས་སྒོ་ནས་ཤེས་རབ་མའི་་
བྷ་གའི་དབུས་སུ་འོ་མའི་རྒྱུན་བཞིན་དུ་བྱང་ཆུབ་སེམས་འོད་དུ་ཞུའོ། །དེ་•ཟླ་་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེ་ནས་དེའི་སྟེང་དུ་སྔགས་ཀྱི་
ས་བོན་ཡིག་འབྲུ་ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ངོ་བོ་་་
གཟི་བརྗིད་ཀྱི་འབར་ཞིང་འོད་དུ་ཞུ་ནས། ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །
བྱང་ཆུབ་སེམས་དེ་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ་མོ༎
ས་བོན་དེར་ཡང་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱར་བསྐྱེད་པར་བྱའོ། །
དེའི་སྐུ་མདོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་་་
46-482