५७२
བསྟན་འགྱུར། རྒྱུད། ༨༨
མདུན་དུ་སྨོས་པའི་ཚུལ་གྱིས་ཡེ་ཤེས་ཀྱི་ལྷ་མོ་བཞི་དང་གཉིས་སུ་མེད་པའི་ངོ་བོར་
ཁྱབ་ནས་གནས་པར་བརྟག་གོ། །དེ་ལྟར་གསང་བའི་ཚུལ་གྱིས་ཡེ་ཤེས་ཀྱི་ལྷ་མོ་་
ལྔ་དང་གཉིས་སུ་མེད་པའི་ངོ་བོར་བསྒོམ་པར་བྱ་བའི་དོན་དུ་བསྟན་ཏོ། ། རྒྱལ་་
མོ་ཆེན་མོ་ནི་མདུན་དུ་སྨོས་པའི་སངས་རྒྱས་སྤྱན་ལ་སོགས་པ་དེ་བཞིན་གཤེགས་
པ་བཞིའི་ལྷ་མོ་སྨོས་པ་དེ་རྣམས་དུས་འདིར་བསྒོམ་པ་བྱ་བའི་རིགས་ཀྱི་དེ་བཞིན་
གཤེགས་པ་དེ་དག་གི་ཉིད་ཉིད་ཀྱི་ཡེ་ཤེས་ཀྱི་ལྷ་མོ་ལ་རིག་པའི་རྒྱལ་མོ་ཞེས་བྱ་བར་
སྨོས་སོ། །དོན་དེས་རྒྱལ་མོ་ཆེན་མོར་བསྟན་ཏོ། །མཉེས་བསམ་ནི་མདུན་དུ་
སྨོས་པའི་ངོ་བོའི་ཤེས་རབ་མ་རྒྱལ་མོ་ཆེན་མོར་སྨོས་པ་དེ་དང་གཉིས་སུ་མེད་པའི་
ངོ་བོར་བྱིན་གྱིས་བརླབས་ནས། ཅི་ལྟར་སྨོས་པའི་ཚུལ་གྱིས་ཐབས་དང་ཤེས་་
རབ་རོལ་པ་བྱ་བའི་ཚུལ་གྱིས། བསྒྲུབ་པ་པོས་ཤེས་རབ་མ་མཉེས་པར་བྱས་པ་
དེ་མཉེས་པས་ཉིད་བདེ་བར་གྱུར་པར་བསམ་མོ། །མདོར་བསྡུ་བ་དེ་ལྟར་རང་
བཞིན་དབྱིངས་ལས་གྱུར་པའི། རྒྱལ་མོ་ཆེན་མོར་མཉེས་པར་བྱའི་དོན་དུ་་་
གསུངས་སོ། །རྡོ་རྗེ་སྐུ་གསུང་གིས་མཚོན་པ། །ཁྱུ་མཆོག་འོན་ཏང་མཉེས་པར་
འགྱུར་ཞེས་པའི་ནི་འོན་ཏང་ཏུ་མིང་བཏགས་པ་ཤེས་རབ་མ་བྱིན་གྱིས་བརླབས་་་་
པའི་བསྒོམ་པ་བྱས་པས། །ཁྱུ་མཆོག་ཏུ་མིང་བཏགས་པ་སྐུ་རྡོ་རྗེ་རྣམ་པར་སྣང་་
མཛད་ལ་སོགས་པའི་རིགས་ལྔའི་བྱེ་བྲག་གི་དེ་བཞིན་གཤེགས་པ་ཡིན་ནོ། །དེ་་་
དག་གི་ནི་རྡོ་རྗེ་གསུམ་གྱིས་མཚན་པའི་སྐུ་རྡོ་རྗེའི་ངོ་བོ་དང་། གསུང་རྡོ་རྗེའི་ངོ་
བོ་དང་། ཐུགས་རྡོ་རྗེའི་ངོ་བོ་དངང་། ཚུལ་དེ་ལྟར་གསུམ་གྱིས་མཚན་པའི་སྐུ་
ཕྱག་རྒྱའི་ངོ་བོར་སྨོས་པ། དེ་དག་ཐམས་ཅད་ནི་མཉེས་པར་འགྱུར་རོ། །དེ་་
མཉེས་པར་འགྱུར་བའི་འོག་ཏུ་འོག་ནས་འབྱུང་བའི་ཚུལ་གྱི་དངོས་གྲུབ་ཀྱི་འབྲས་
བུ་གྱུར་པར་སྨོས་སོ། །མདོར་བསྡུ་བའི་དེ་ལྟར་རྡོ་རྗེ་སྐུ་གསུམ་གྱིས་མཚན་པའི།
46-562