བསྟན་འགྱུར། རྒྱུད། ༨༨
དམ་ཚིག་དེ་ཁོ་ན་ཉིད་འདི་ཟུང་ཞིག་གི་དོན་དུ་གསུངས་སོ། །ཁྱོད་ཀྱང་དེ་་
བཞིན་གཤེགས་པ་ཐམས་ཅད་ཀྱི་ཆོས་ཀྱི་དབང་ཕྱུག་རྡོ་རྗེ་ཞེས་བྱ་བར་དབང་་་
བསྐུར་རོ་ཞེས་པ་ནི་རྡོ་རྗེ་ཆོས་སུ་མིང་བཏགས་པ་སྡུད་པ་པོ་ཕྱག་ན་རྡོ་རྗེ་དེ་ལ་་
སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་དེས་དོན་དམ་་
པ་དེ་བཞིན་གཤེགས་པ་ཐམས་ཅད་ཀྱི་རྒྱུ་དང་འབྲས་བུ་གཉིས་སུ་མེད་པའི་ངོ་བོའི་
ཆོས་ཡེ་ཤེས་འདི། རྒྱུད་ཀྱི་རྒྱལ་པོ་ཆེན་པོ་གསང་བ་འདི་དང་གཉིས་སུ་མེད་པའི་
ངོ་བོར་ལྡན་པ་ཡིན་ནོ། །དོན་དེས་ཆོས་ཀྱི་དབང་ཕྱུག་སྟོན་པ་གཉིས་པར་སྨོས་སོ། །
རྡོ་རྗེར་མིང་བཏགས་པ་ཆོས་ཀྱི་རྡོ་རྗེ་དེ་ནི་ཕྱག་ན་རྡོ་རྗེ་སྟེ་སྡུད་པ་པོར་སྨོས་སོ།
གཞན་ཡང་རྡོ་རྗེའི་དོན་བསྟན་པར་བྱ་སྟེ། རྡོ་རྗེ་ནི་བརྟན་•པ་དང་མི་འཇིག་པ་
།
མི་འགྱུར་བ་དང་སྟོན་པ་ཕྱག་ན་རྡོ་རྗེ་ཉིད་དེ་བཞིན་གཤེགས་པ་ཐམས་ཅད་ཀྱི་་་་་
བདག་པོའོ། །བླ་ན་མེད་པའི་ཤེས་རབ་དེ་དང་མཉམ་པའམ་འདྲ་བར་འགྱུར་་་་
བའི་ཕྱིར་ཆོས་ཀྱི་དབང་ཕྱུག་ཁྱོད་ཅེས་ཚིག་བརྗོད་ཅིང་ཆོས་ལ་དབང་བའི་ངོ་བོ་དེ་
བསྐུར་བ་ཡིན་ནོ། །བསྟན་པར་བྱ་སྟེ་ཆོས་ཀྱི་དབང་གི་ངོ་བོ་དེའི་ཚིག་བརྗོད་་་་
ནས་རྒྱུད་འདི་སེམས་ཅན་ཐམས་ཅད་ཀྱི་དོན་གྱི་ཕྱིར་སྡུད་པ་པོ་ལ་བསྟོད་•པར་་་
སྨོས་སོ། །མདོར་བསྡུ་བ་དེ་ལྟར་ཁྱོད་ཀྱང་དེ་བཞིན་གཤེགས་པ་ཐམས་ཅད་ཀྱིས་
ཆོས་ཀྱི་དབང་ཕྱུག་རྡོ་རྗེ་ཞེས་བྱ་བར་དབང་བསྐུར་རོའི་དོན་དུ་གསུངས་སོ། །ད་
ནི་གཞན་ཡང་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་་
དེས་མདུན་དུ་སྨོས་པའི་ཚུལ་དུ་རྒྱུད་ཀྱི་རྒྱལ་པོ་གསང་བ་འདུས་པ་བསྡུ་བ་ལྟར་བྱ་
བའི་ཕྱིར་གཏད་པ་དེ་མ་ཐག་ཏུ་རྡོ་རྗེ་ཆོས་བྱང་ཆུབ་སེམས་དཔའ་ཕྱག་ན་རྡོ་རྗེ་་་་
དེས་ཅི་ལྟར་མཛད་པ་དེའི་དོན་བསྟན་པར་བྱ་སྟེ། དེ་ནས་རྡོ་རྗེ་ཆོས་བྱང་ཆུབ་་
སེམས་དཔའ་སེམས་དཔའ་ཆེན་པོས་དེ་བཞིན་དུ་བགྱིའོ་ཞེས་ནས་ཅང་མི་གསུང་་
46-748