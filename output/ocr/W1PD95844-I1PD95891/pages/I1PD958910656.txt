རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
གའི་དབུས་གནས་སུ་མདུན་དུ་སྨོས་པའི་ཆོ་གའི་ཚུལ་གྱིས་ངོ་བོས་དབང་བསྐུར་་་་
བར་མཛད་པ་རྡོ་རྗེ་སློབ་དཔོན་དེ་ནི་བསྒོམ་པར་བྱ་བར་སྨོས་སོ། །ཚུལ་དེ་ལྟར་
བྱེ་བྲག་གཉིས་ཀྱིས་རྡོ་རྗེ་སློབ་དཔོན་དེའི་སྙིང་གའི་དབུས་གནས་སུ་བསྒོམ་པར་བྱ་
བའི་དུས་སུ་དབང་བསྐུར་བར་བརྩམ་པར་བྱ་བར་སྨོས་སོ། །མདོར་བསྡུ་བ་དེ་་་
ལྟར་སློབ་དཔོན་སྙིང་གར་བསྒོམས་ནས་ནི། དབང་བསྐུར་བ་ནི་བརྩམས་པར་བྱ་
བའི་དོན་དུ་གསུངས་སོ། །སངས་རྒྱས་ཀུན་གྱི་ནམ་མཁའི་ཁམས། །ཡོངས་སུ་
གང་བར་རྣམ་པར་བསྒོམ་ཞེས་པ་ནི། མདུན་དུ་སྨོས་པའི་ཚུལ་གྱི་ངོ་བོས་དཀྱིལ་
འཁོར་ཆེན་པོར་མིང་བཏགས་པ་ཡེ་ཤེས་ཀྱི་གཞལ་ཡས་ཁང་ཡིན་ནོ། །དེའི་ནང་
གི་གནས་ཀུན་གྱི། ནམ་མཁའི་དབྱིངས་སུ་བསྟན་ཏོ། །དེ་ལྟར་ནམ་མཁའི་
དབྱིངས་ཀྱི་གནས་དེར་མདུན་དུ་སྨོས་པའི་རིགས་ལྔའི་བྱེ་བྲག་གི་སངས་རྒྱས་་་
ཐམས་ཅད་སྤྲོ་བར་བྱ་བ་དེ་ནི་གང་བའི་ཚུལ་གྱིས་གནས་པ་ཡིན་ནོ། །དེ་དག་
ནི་འདིར་བསམ་པར་བྱ་བར་སྨོས་སོ། །དེ་ལྟར་སངས་རྒྱས་ཀུན་གྱི་ནམ་མཁའི་
ཁམས༑ ཡོངས་སུ་གང་བར་རྣམ་པར་བསྒོམ་གྱི་དོན་དུ་གསུངས་སོ། །ད་ནི་
གཞན་ཡང་སྐུ་དང་། གསུང་དང་། ཐུགས་ཀྱི་རིགས་གསུམ་གྱི་བྱེ་བྲག་གིས་
ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་ལ་སོགས་པ་བཞི་སྤྲོ་བའི་•བསྒོམ་་་
པས་དབང་བསྐུར་བ་བྱ་བའི་ཆོ་གའི་ངོ་བོ་བསྟན་པར་བྱ་སྟེ། དབང་བསྐུར་བའི་
རིགས་གསུམ་གྱིས། །ཐམས་ཅད་ཆོ་ག་བཞིན་དུ་དབབ། །དེ་ཡི་བྱང་ཆུབ་ཐོབ་
པ་ནི། །སེམས་ཅན་ཀུན་ཕན་འདོད་པའོ། །ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན། དབང་བསྐུར་བའི་རིགས་གསུམ་གྱིས། །ཐམས་ཅད་ཆོ་ག་
བཞིན་དུ་དབབ་ནི། ཅི་ལྟར་སྨོས་པའི་ཚུལ་དུ་བསྒྲུབ་པ་པོས་ཉིད་རྡོ་རྗེ་སེམས་
དཔའ་དང་གཉིས་སུ་མེད་པ་བདག་པོའི་ངོ་བོ་དེ་དག་ལ་སོགས་པ་དངང་། གཞན་
46-627