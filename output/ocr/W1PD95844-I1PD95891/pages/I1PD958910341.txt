३१२
བསྟན་འགྱུར། རྒྱུད།༨༨70
ཚོགས་པ་ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་་་
བཞིན་དུ་དུས་འདིར་སྦྱར་རོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་
ཕྱག་རྒྱ་བསྐྱེད་མ་ཐག་ཏུ་བསྒྲུབ་པ་པོས་རང་གི་མདུན་གྱི་འཁོར་ལོའི་རྩིབས་ཀྱི་སྟེང་
གི་དབུས་སུ་གནས་པ་ཡིནན་ནོ། །དེའི་འོག་ཏུ་གོང་དུ་སྨོས་པའི་ཆོ་གའི་ཚུལ་གྱིས་
ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་གཉིས་པ་བསྐྱེད་པར་བྱའོ། །སྐུ་ཕྱག་རྒྱ་
དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་སྨོས་པའི་ཚུལ་དུ་བྱའོ། །དེ་
ལྟ་བུ་ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོ་་་་
ཉིད་ཀྱི་གཡས་སུ་འཁོར་ལོའི་རྩིབས་ཀྱི་སྟེང་གི་དབུས་སུ་གནས་པ་ཡིན་ནོ། །དེའི་
འོག་ཏུ་སྔར་སྨོས་པའི་ཆོ་གའི་ཚུལ་དེས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་་་
གསུམ་པ་བསྐྱེད་པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་
ཅད་ཇི་ལྟར་སྨོས་པའི་ཚུལ་དུ་བསྟན་ཏོ། །དེ་ལྟ་བུའི་ཁྲོ་བོའི་རྒྱལ་པོ་ཡ་མན་ཏ་་
ཀའི་སྐུ་ཕྱག་རྒྱ་བསྐྱེད་མ་ཐག་ཏུ་བསྒྲུབ་པ་པོ་ཉིད་ཀྱི་རྒྱབ་དུ་འཁོར་ལོའི་རྩིབས་ཀྱི་
སྟེང་གི་དབུས་སུ་གནས་པ་ཡིན∶། དེའི་འོག་ཏུ་མདུན་དུ་སྨོས་པའི་ཆོ་གའི་ཚུལ་
གྱིས་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བཞི་པ་བསྐྱེད་པར་བྱའོ། །ཕྱག་རྒྱ་
དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་སྨོས་པའི་ཚུལ་དུ་བྱའོ། །དེ་
ལྟ་བུའི་ངོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་བསྒྲུབ་པ་པོ་ཉིད་
ཀྱི་གཡོན་དུ་འཁོར་ལོའི་རྩིབས་ཀྱི་སྟེང་གི་དབུས་སུ་གནས་པ་ཡིན་ནོ། །དེ་ལྟ་་་་
བུའི་ཆོ་གའི་ཚུལ་གྱིས་བདག་པོ་ལ་སོགས་པ་ཕྱག་རྒྱ་ལྔའི་གཟུགས་དང་བཅས་པའི་
དཀྱིལ་འཁོར་གྱི་ངོ་བོ་བསྐྱེད་པའི་འོག་ཏུ་བསྒྲུབ་པ་པོས་རང་གི་མདུན་དུ་ཕྱིའི་དམ་
རྫས་བཤང་བ་བླངས་ལ་བན་དྷ་དུམ་བུ་ལྔ་པའི་ནང་དུ་གཞག་གོ། །རྫས་དེས་
དཀྱིལ་འཁོར་གྲུ་བཞི་ཀུན་ཏུ་ཁྲུ་རེ་བ་བསྐུ་བ་བྱའོ། །དེའི་སྟེང་དུ་ཕོ་མོ་གང་་
46-312