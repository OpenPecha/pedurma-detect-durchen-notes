५२
བསྟན་འགྱུར། རྒྱུད།
པར་སྣང་མཛད་ཀྱི་སྐུ་ཕྱག་རྒྱ་ཅི་ལྟར་སྨོས་པའི་ཆ་ལུགས་ཕུན་སུམ་ཚོགས་པ་དང་་
ལྡན་པའི་སྐུ་ཕྱག་རྒྱ་སྤྲོས་པར་བྱའོ། །དེ་མ་ཐག་ཏུ་ཚངས་པ་བྱིན་གྱིས་བརླབས་་
པར་བྱས་ནས་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་འདུས་པར་བསམ་མོ། །
དེའི་འོག་ཏུ་རྣམ་པར་སྣང་མཛད་དང་ལྷ་ཚངས་པ་གཉིས་སུ་མེད་པའི་ངོ་བོར་སྒྲུབ་
པ་པོས་ཉིད་ཀྱི་ལུས་སུ་གཉིས་སུ་མེད་པར་བསྡུ་བར་སྨོས་སོ། །དེ་ལྟར་བྱས་པའི་
འོག་ཏུ་ཕྱིའི་ལྷ་དབང་ཕྱུག་ཆེན་པོ་དེ་ནི་བྱེ་བྲག་སྣ་ཚོགས་ཀྱི་ཚུལ་གྱི་ཡེ་ཤེས་ཀྱི་སྒྱུ་་
མའི་ཆོ་འཕྲུལ་གྱི་སྟོབས་ཀྱི་ཐབས་དང་ལྡན་པའོ། །གཞན་ཡང་ལྷ་དང་མི་ལ་་་་་
སོགས་པ་སེམས་ཅན་ཐམས་ཅད་བྲན་བཞིན་དུ་དབང་དུ་མཛད་ནས། འཁོར་གྱི་
ངོ་བོར་བྱས་པའོ། །དེ་ལྟ་བུའི་ངོ་བོ་ལྷ་དབང་ཕྱུག་ཆེན་པོ་དེ་ནི་བསྒྲུབ་པ་པོས་་
མདུན་དུ་སྨོས་པའི་སྒོམ་པ་བྱ་བའི་དུས་སུ་ཉིད་ཀྱི་མགུལ་པའི་གནས་ནས་གསུང་རྡོ་
རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་ཅི་ལྟར་སྨོས་པའི་ཆ་ལུགས་ཕུན་སུམ་ཚོགས་པ་
དང་ལྡན་པའི་སྐུ་ཕྱག་རྒྱར་སྤྲོ་བར་བྱའོ། །དེ་མ་ཐག་ཏུ་དབང་ཕྱུག་ཆེན་པོ་བྱིན་
གྱིས་བརླབས་པ་བྱས་ནས་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་འདུས་པར་་
བསམ་མོ། །དེའི་འོག་ཏུ་གསུང་རྡོ་རྗེ་སྣང་བ་མཐའ་ཡས་དང་ལྷ་དབང་ཕྱུག་ཆེན་
པོ་གཉིས་སུ་མེད་པའི་ངོ་བོར་སྒྲུབ་པ་པོས་ཉིད་ཀྱིས་མགུལ་པ་གཉིས་སུ་མེད་པར་་
བསྡུ་བར་སྨོས་སོ། །དེ་ལྟར་བྱས་པའི་འོག་ཏུ་ཕྱིའི་ལྷ་ཁྱབ་འཇུག་དེ་ནི་རང་གི་་་
ཆོས་ཀྱི་བསྟན་པའི་དོན་ལས་སྨོས་པ་ཡེ་ཤེས་ཆེན་པོའི་ངོ་བོའི་ཡོན་ཏན་གྱིས་འགྲོ་་
བ་དང་མི་འགྲོ་བའི་འཇིག་རྟེན་གྱི་ཁམས་ཐམས་ཅད་ལ་ཁྱབ་ནས་གནས་པ་ཡིན་ནོ། །
ཡང་ན་འགྲོ་བ་དང་མི་འགྲོ་བའི་འཇིག་རྟེན་ཐམས་ཅད་དང་གཉིས་སུ་མེད་པའི་ངོ་
བོར་ཁྱབ་འཇུག་སྨོས་སོ། །བསྟན་པར་བྱ་སྟེ། ཁྱབ་འཇུག་ནི་སྒྱུ་འཕྲུལ་ཆེན་པོ་
དང་ལྡན་པའོ། །དེའི་སྟོབས་ཀྱིས་ཐབས་ཀྱི་ལྷ་ལ་སོགས་པ་མི་མ་ཡིན་པ་ཐམས་་
46-452