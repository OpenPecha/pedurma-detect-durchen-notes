རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། _
७०३
བཟའ་བ། །བཤང་གཅི་ཤའི་སྦྱོར་བ་ཡིས། །ཆོ་ག་བཞིན་དུ་ཡོངས་སུ་བརྟག །
ཅེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། བཟའ་བའམ་ཡང་ན་་་
བཏུང་བའང་རུང༌་། བརྟུལ་ཞུགས་ཅན་གྱིས་གང་བཟའ་བ་ནི་ཐེག་པ་ཆེན་པོ་་་་
གསང་སྔགས་ཀྱི་ཚུལ་གྱི་བསྒྲུབ་པ་པོས། བླ་ན་མེད་པའི་ཡེ་ཤེས་ཀྱི་འབྲས་བུའི་ངོ་
བོའི་ཕྱག་རྒྱ་ཆེན་པོ་གལ་ཏེ་སྒྲུབ་པར་འདོད་ན་དེ་མ་གྲུབ་ཀྱི་བར་དུ་རྟག་• ཏུ་་་
བཤང་གཅི་ལ་སོགས་པ་དམ་རྫས་བདུད་རྩི་ལྔ་དང༌་། གཞན་ཡང་ཤ་ཆེན་ལ་་
སོགས་པ་ཕྱིའི་ཤ་རྣམ་པ་ལྔ་དང་༌། དེ་ལྟར་དམ་རྫས་བཅུ་པོ། དེ་ཇི་ལྟར་
ལེའུ་ལྔ་པའི་ནང་ནས་སྨོས་པའི་ཚུལ་དུ་སྔགས་ཀྱིས་བྱིན་གྱིས་བརླབས་པ་དང་།
བསྒོམ་པ་བྱས་པས་བཟའ་བ་དེ་བཞིན་དུ་འདིར་བསྟན་ཏོ། །གཞན་ཡང་གལ་ཏེ་
ཤ་ཆེན་ལ་སོགས་པ་དམ་རྫས་ཤ་ལྔ་མི་རྙེད་ན་ཇི་ལྟར་བྱ་ཞེ་ན། བསྟན་པར་བྱ་སྟེ།
བསྒྲུབ་པ་པོས་ཁ་ཟས་གང་ཡང་རུང་བ་བཟའ་བར་བྱ་བ་དེ་ཕྱིའི་ཤ་ཆེན་ལ་སོགས་
པ་ཤ་རྣམ་པ་ལྔ་དང་གཉིས་སུ་མེད་པའི་ངོ་བོར་བརྟགས་ནས། ཇི་ལྟར་སྨོས་པའི་
ཆོ་གས་བཟའ་བར་བསྟན་ཏོ། །གཞན་ཡང་བཏུང་བའི་བྱེ་བྲག་གང་ཡང་རུང་བ་
དེ་ནི་བཤང་གཅི་ལ་སོགས་པ་བདུད་རྩི་ལྔའི་ངོ་བོ་ཡིན་པར་བརྟགས་ནས། ཇི་་་
ལྟར་སྨོས་པའི་ཚེ་བཏུང་བར་བྱ་བར་སྨོས་སོ། །ཆོ་ག་དེ་ལྟར་བསྒོམ་པ་བྱས་ནས།
བརྟུལ་ཞུགས་ཅན་དུ་མིང་བཏགས་པ་བསྒྲུབ་པ་པོ་དེས་བཟའ་བ་དང་བཏུང་བར་
བྱ་བར་བསྟན་ཏོ། །མདོར་བསྡུ་བ་དེ་ལྟར་བཟའ་བ་དང་བཏུང་བའང་རུང་།
བརྟུལ་ཞུགས་ཅན་གྱིས་གང་བཟའ་བའི་དོན་དུ་གསུངས་སོ། །བཤང་གཅི་ཤའི་
སྦྱོར་བ་ཡིས། །ཆོ་ག་བཞིན་དུ་ཡོངས་སུ་བརྟག་ཅེས་པ་ནི། དེའི་དོན་མདུན་
དུ་བཤད་པས་བདེ་སྟེ་བཤད་མི་དགོས་སོ། །ད་ནི་གཞན་ཡང་མདུན་དུ་སྨོས་་་
པའི་ཚུལ་དུ་དམ་རྫས་བཅུ་དེ་ནི་བཟའ་བའི་མཆོད་པའི་ངོ་བོར་བརྟགས་ནས།
46-643