ماده
བསྟན་འགྱུར།། རྒྱུད། ༼༽ ༨༨HE@75
བྱང་ཆུབ་སེམས་དཔའ་ཐོས་མ་ཐག་ཏུ། འོག་ནས་འབྱུང་བའི་སེམས་དང་གཉིས་
སུ་མེད་པའི་བསྒོམ་པའི་དོན་མཚོན་པར་སྨོས་སོ། །དེ་ལྟར་དེ་ནས་ཀྱི་དོན་དུ་་་་
གསུངས་སོ། །སངས་རྒྱས་དང་བྱང་ཆུབ་སེམས་དཔའ་དེ་དག་ཐམས་ཅད་ཅེས་་
པ་ནི། སངས་རྒྱས་ནི་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་་་
སངས་རྒྱས་ཐམས་ཅད་དང་། བྱང་ཆུབ་སེམས་དཔའ་ནི་ཕྱག་ན་རྡོ་རྗེ་ལ་སོགས་
པ་རིགས་གསུམ་གྱི་བྱང་ཆུབ་སེམས་དཔའ་ཐམས་ཅད་སྨོས་སོ། །ངོ་མཚར་དུ་་
གྱུར་རྨད་དུ་གྱུར་ནས་ཞེས་པ་ནི། སྟོན་པ་རྡོ་རྗེ་འཛིན་གྱིས་ཅི་ལྟར་སྨོས་པའི་་
ཆོས་ཐམས་ཅད་མ་སྐྱེས་པ། རང་བཞིན་མེད་པ་སྟོང་པ་ནམ་མཁའ་ལྟ་བུ་ཡིན་ཏེ།
དེ་ནི་དེ་བཞིན་གཤེགས་པ་ཐམས་ཅད་ཀྱི་དོན་དམ་པ་བྱང་ཆུབ་སེམས་དང་གཉིས་
སུ་མེད་པའི་ངོ་བོ་མ་སྐྱེས་པ། དངོས་པོ་མེད་པ་སྟོང་པ། ནམ་མཁའ་ལྟ་བུ་་་་
དོན་གྱི་ཚུལ་དེ་འཁོར་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་
ཐོས་མ་ཐག་ཏུ། སེམས་ངོ་མཚར་དུ་གྱུར། རྨད་དུ་གྱུར་པར་སྨོས་སོ། །རང་
གི་སེམས་ཀྱི་ཆོས་ཀྱི་གནས་སེམས་ཤིང་། །ཞེས་པ་ནི། སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ངོ་མཚར་རྨད་དུ་གྱུར་པའི་དུས་སུ། རང་གི་་་
སེམས་ཞེས་པ་དོན་དམ་པ་བྱང་ཆུབ་སེམས་དེ་ཅི་ལྟར་སྨོས་པའི་ཆོས་ཐམས་ཅད་
དང་གཉིས་སུ་མེད་པའི་ངོ་བོ་དེ་དང་གཉིས་སུ་མེད་པའི་སྒོམ་པས་གནས་པར་་་
སྨོས་སོ། །མདོར་བསྡུ་བ་དེ་ལྟར་རང་གི་སེམས་ཀྱི་ཆོས་ཀྱི་སེམས་དཔའི་དོན་དུ་་
གསུངས་སོ།
།ཅང་མི་སྨྲ་བར་གནས་པར་གྱུར་ཏོ། །ཞེས་པའི་དོན་ནི་བདེ་སྟེ་
བཤད་མི་དགོས་སོ། ། རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་
འགྲེལ་པ། མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་ཀུན་དགའི་སྙིང་པོས་
མཛད་པའི་ལེའུ་བཅོ་ལྔ་པ་རྫོགས་སྙོ།།།།ས་ཚོ་ཌོཥ་ཎབློ་ལྟའུ་བརྒྱ
46-144