७३२
བསྟན་འགྱུར། རྒྱུད། ༼༽ ༨༨ 63
འོག་ནས་འབྱུང་བའི་ཚུལ་ལ་སྨོས་སོ། །དེའི་ཕྱིར་བདེ་སྟེ་བཤད་མི་དགོས་སོ། །
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་་་
ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོར་གཅིག་པར་སྨོས་སོ། །
དེ་ལྟར་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་་
བོ་བསྒྲུབ་པ་པོས་འོག་ནས་འབྱུང་བའི་ཚུལ་ཏུ་རྡོ་རྗེ་སེམས་དཔའ་དང་གཉིས་སུ་་་
མེད་པའི་བསྒོམ་པ་བྱ་བར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་་
ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་གསུང་རྡོ་རྗེ་་
དང་། ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །
དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ཞེས་པ་ནི། སྟོན་པ་ཕྱག་ན་རྡོ་
རྗེས་ཇི་ལྟར་སྨོས་པའི་ཚུལ་ཏུ་རྡོ་རྗེ་སེམས་དཔའི་བསྒོམ་པས་སེམས་ཅན་མ་རུངས་
པའི་ཁམས་ཐམས་ཅད་དུས་མཉམ་པར་བྱེ་བྲག་གསུམ་གྱིས་དམ་ཚིག་གི་དཀྱིལ་་
འཁོར་དུ་མིང་བཏགས་པའི་ངོ་བོར་གྱུར་པར་བྱ་བ་དང་། བཟའ་བའི་ཚུལ་གྱིས་
བསྒྲུབ་པར་བྱ་བ་དེའི་དོན་གྱི་ངོ་བོ་སྔགས་ཀྱི་ཡིག་འབྲུ་གསུམ་ཕྱུང་བའམ་བཤད་
པར་སྨོས་སོ། །དེ་ལྟར་ལས་ཕྱུང་ངོ་བོའི་དོན་དུ་གསུངས་སོ། །ད་ནི་གཞན་
ཡང་སྐུ་དང་གསུང་དང་ཐུགས་ཀྱི་སྙིང་པོ་སྔགས་ཡིག་འབྲུ་གསུམ་གྱིས་བྱིན་གྱིས་
བརླབས་པས་མ་རུངས་པའི་སེམས་ཅན་ཐམས་ཅད་ཀྱི་ཁམས་དུས་མཉམ་དུ་བྱེ་་
བྲག་གསུམ་གྱིས་དམ་ཚིག་གི་དཀྱིལ་འཁོར་དུ་མིང་བཏགས་པས་གྱུར་པ་དེ་བཟའ་
བའི་ཚུལ་གྱིས་བསྒྲུབ་པར་བྱ་བ་དེའི་•དོན་བསྟན་པར་བྱ་སྟེ། ཧཱུཾ་ཧྲི་ཁཾ། ཤ་་་
རུས་ལ་སོགས་དཀྱིལ་འཁོར་ནི། །ནམ་མཁའི་དབྱིངས་ཀྱི་དབུས་སུ་བསམ། །
སྐུ་དང་གསུང་ཐུགས་གསུམ་སྙིང་པོ། ། རྡོ་རྗེ་སེམས་དཔའ་སྒོམ་པར་བྱ་ཞེས་བྱ་་་
བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། ཧཱུཾ་ཧུཾ་•ཁཾ། ཤ་རུས་ལ་སོགས་་་
46-632