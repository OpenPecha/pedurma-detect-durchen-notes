རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
377
སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེའི་དུས་འདིར་ཁ་དོག་དམར་
པོ་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔ་དང་གཉིས་སུ་མེད་པའི་ངོ་
བོ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི
ཁུ་བ་ལྟ་བུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་
བསམ་མོ། །ས་བོན་དེ་ལས་གདན་འཁོར་ལོ་རྩིབས་བཞི་བསྐྱེད་པར་བྱའོ། །དེ་
ཁ་དོག་དམར་མོ་འབར་བ་ཆེན་པོའི་འོད་ཀྱིས་འབར་བའོ། །དེ་ལྟ་བུའི་གདན་
འཁོར་ལོ་བསྐྱེད་མ་ཐག་ཏུ་སྒྲུབ་པ་པོ་ཉིད་དེའི་སྟེང་གི་ལྟེ་བའི་དབུས་སུ་འདུག་་
པར་བརྟག་གོ། །དེའི་འོག་ཏུ་སྔར་སྨོས་པའི་ཤེས་རབ་མ་དང་ལྡན་པར་འདོད་
ཆགས་ཆེན་པོའི་སེམས་དགའ་བས་ཁྲོས་ཏེ།
བརྩོན་འགྲུས་ཀྱི་ཐབས་དང་ཤེས་
རབ་རོལ་པ་བྱས་ནས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་སྒོ་ནས་ཤེས་
རབ་མའི་བྷ་གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས་་
རྒྱ་མཚོ་དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་
འབྲུ་ཧཱུཾ་བསམ་མོ། །དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་་
བརྗིད་ཀྱིས་འབར་བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་
བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །
ས་བོན་དེ་ལས་རྡོ་རྗེ་གཏུམ་པོར་མིང་བཏགས་པ་ཁྲོ་བོའི་རྒྱལ་པོ་ཡ་མན་ཏ་ཀ་ཡིན་
ཏེ༑ དེའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཕྱག་གཡས་དང་པོ་ན་དུས་་
འདིར་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། གཞན་སྐུ་
མདོག་དང་ཞལ་དང་། ཕྱག་དང་། ཕྱག་མཚན་དང་། རྒྱན་དང་། ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་ཁྲོ་མོའི་རྒྱལ་མོ་རོ་ལངས་མ་གཉིས་སུ་མེད་པར་
འཁྱུད་པའི་སྦྱོར་བ་དང་ལྡན་པ་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་་
46-311