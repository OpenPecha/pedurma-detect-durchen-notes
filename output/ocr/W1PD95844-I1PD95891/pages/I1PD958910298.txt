རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२७م
པའི་བན་དྷ་དམ་རྫས་དང་ལྡན་པ་དེ་མ་ཡིན་པའི་བན་དྷ་གཞན་མཚན་དང་ལྡན་
པ་ཞིག་མདུན་དུ་གཞག་ལ། དེའི་འོག་ཏུ་རྡོ་རྗེ་གསང་བའི་གནས་སུ་མིང་་་
བཏགས་པ་དཀྱིལ་འཁོར་གྱི་བདག་པོའི་རིགས་ཀྱི་བྱེ་བྲག་གི་ཤེས་རབ་མ་མཚན་
དང་ཡོན་ཏན་ཐམས་ཅད་དང་ལྡན་པ་བླང་ངོ་། །དེ་དཀྱིལ་འཁོར་དེ་དཀྱིལ་
འཁོར་གྱི་བདག་པོ་ཤེས་རབ་མ་ཡེ་ཤེས་ཀྱི་ལྷ་མོ་དག་དང་གཉིས་སུ་མེད་པའི་ངོ་
བོར་བྱིན་གྱིས་བརླབ་པར་བྱའོ། །དེ་ལྟར་བྱས་པའི་འོག་ཏུ་འདོད་ཆགས་ཆེན་
པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་་
རབ་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་་་་
མའི་བྷ་གའི་དབུས་སུ་བྱང་ཆུབ་སེམས་འོད་དུ་ཞུའོ། །བྱང་ཆུབ་སེམས་དེ་བྷ་གའི་
དབུས་ནས་བླངས་ལ་གོང་དུ་སྨོས་པའི་བན་དྷའི་ནང་གི་དམ་རྫས་བཤང་གཅི་དང་
ཤ་བཞག་•པ་དེ་དང་བསྲེ་བར་བྱའོ། །གཞན་ཡང་པད་མ་རགྷ་ཅི་ལྟར་སྨོས་པའི་
ཚུལ་གྱིས་བླངས་ལ་བསྲེ་བར་བྱའོ། །དེ་ལྟར་བདུད་རྩི་ལྔ་གཅིག་ཏུ་བསྲེས་མ་ཐག་
ཏུ་རྡོ་རྗེ་སློབ་དཔོན་གྱིས་བན་དྷ་ལག་པ་གཡོན་པས་བླངས་ལ་སྙིང་གར་གཟུང་།
ལག་པ་གཡས་པར་རྡོ་རྗེ་རྩེ་ལྔ་བཟུང་ནས་ཧཱུཾ་ཕཊ་ཅེས་ལན་གསུམ་བརྗོད་ནས།
དེའི་སློབ་མ་ཡིད་ཆེས་པར་བྱ་བ་དང་། དད་པ་བསྐྱེད་པར་བྱ་བ་དང་། རྣམ་
པར་རྟོག་པ་སྤང་བར་བྱ་བའི་ཕྱིར་རྡོ་རྗེ་སློབ་དཔོན་ཉིད་ཀྱིས་དང་པོ་བདུད་རྩི་་
ལྔའི་ཕྱེད་ཙམ། ཨོཾ་སྭ་བྷཱ་ཝ་བི་ཤུད་དྷ་སརྦ་དྷརྨ་སྭ་བྷ་*ཝ་བི་ཤུད་དྷོ་ཧཾ། ཞེས་
སྔགས་ཀྱི་ཚིག་བརྗོད་ཅིང་བཟའ་བར་བྱའོ། །དེའི་འོག་ཏུ་བདུད་རྩི་ལྔ་དེ་གོང་དུ་
སྨོས་པའི་ཕྱིའི་དམ་རྫས་གླང་པོ་ཆེའི་ཤ་དང་།
རྟ་ཤ་དང་། ཤ་ཆེན་གསུམ་་་་
བན་དྷའི་ནང་དུ་སྔགས་ཀྱིས་བྱིན་གྱིས་བརླབས་པའི་ཆོ་ག་བྱས་ནས་གཞག་པ་དེ་་་
དང་། འདིར་གཅིག་ཏུ་བསྲེ་བར་བྱའོ། །དེ་ནི་རྡུལ་ཚོན་གྱི་དཀྱིལ་འཁོར་དུ་་
46-269