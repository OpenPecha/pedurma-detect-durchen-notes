རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०१
དུ་ཐིམ་པར་གྱུར་པར་བསམ་མོ། །དེ་ལྟར་སྔགས་ཀྱི་ཡེ་ཤེས་བཀོད་པའི་བསྒོམ་་
པའི་སྦྱོར་བ་བྱས་པས་སྔགས་ཀྱི་ཡེ་ཤེས་ཀྱི་མེའི་སྟོབས་ཀྱི་ཐབས་ཀྱི་རྡོ་རྗེ་ཕྱག་་་་
བརྙན་བསྐུལ་བར་འགྱུར་རོ། །དེ་བསྐུལ་བས་ཅི་ལྟར་སྨོས་པའི་ཚུལ་གྱི་ལྷ་དང་མི་
ལ་སོགས་པ་སེམས་ཅན་མ་ལུས་ཐམས་ཅད་སྐུལ་བར་བྱེད་པ་ཡིན་ནོ། །དེའི་དོན་
བསྟན་པར་བྱ་སྟེ། གོང་དུ་སྨོས་པའི་ཚུལ་དུ་སྙིང་གའི་གནས་སུ་སྔགས་ཀྱི་ས་བོན་
ཡིག་འབྲུ་ཨ་ཐིམ་མ་ཐག་དུ་ས་བོན་དེ་ཉིད་ལས་མདུན་དུ་སྨོས་པའི་ཚུལ་གྱི་རྡོ་རྗེ་་་
ཕྱག་བརྙན་གྱི་སྐུ་ཕྱག་རྒྱའི་གཟུགས་གྲངས་མེད་པ་སྤྲིན་བཞིན་དུ་སྤྲོ་བར་
དེ་དག་ཐམས་ཅད་སྐུ་མདོག་དམར་པོ་ཞལ་གཅིག་པ། རལ་པ་གྱེན་དུ་བརྫེས་པ་
སྤྱན་ནག་པ། སྐུ་གཟི་བརྗིད་ཀྱིས་འབར་བ། རྒྱན་ཐམས་ཅད་ཀྱིས་བརྒྱན་པ།
ཕྱག་གཉིས་པ་གཡས་རྡོ་རྗེ་ཀྱོ་བ་འཛིན། གཡོན་ན་རྡོ་རྗེ་ཞགས་པ་འཛིན་པ།
ཁྲོ་བོ་ཆེན་པོའི་ངོ་བོའོ། །དེ་ལྟ་བུའི་རྡོ་རྗེ་ཕྱག་བརྙན་གྱི་སྐུ་ཕྱག་རྒྱའི་གཟུགས་་་
སྤྲོས་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་བོ། །དེ་མ་ཐག་ཏུ་མདུན་དུ་་
སྨོས་པའི་སེམས་ཅན་ཐམས་ཅད་རེ་རེའི་སྤྱི་བོའི་སྟེང་དུ་རྡོ་རྗེའི་ཕྱག་བརྙན་རེ་རེས་
མནན་ནོ། །དེའི་དུས་སུ་སེམས་ཅན་གྱི་སྙིང་ག་ནས་རྡོ་རྗེ་ཀྱོ་བས་བཟུང་རྡོ་རྗེ་་་
ཞགས་པས་མགུལ་པ་ནས་བཅིང་ངོ་། །དེ་ལྟར་བསྒོམ་པའི་སྦྱོར་བས་སེམས་ཅན་
ཐམས་ཅད་སྡུག་བསྔལ་གྱིས་ཉམ་ཐག་པར་སྙིང་གར་བསྐུལ་བར་འགྱུར་རོ། །
མདོར་བསྡུ་བ་དེ་ལྟར། རྡོ་རྗེ་སེམས་དཔའ་ཡེ་ཤེས་ཆེ། །དེ་བཞིན་གསུང་གི་
རྡོ་རྗེ་འཛིན་གྱི་དོན་དུ་གསུངས་སོ། །རྡོ་རྗེ་སྐུ་ཆེན་བཞག་•ནས་ནི། །ཕྱག་
བརྙན་རྟག་ཏུ་བསྐུལ་བར་བྱ་ཞེས་པ་ནི། སྐུ་རྡོ་རྗེ་རྣམ་པར་སྣང་མཛད་ཀྱིས།
ཡེ་ཤེས་ཆེན་པོར་མིང་བཏགས་པ། །སྔགས་ཀྱི་ས་བོན་ཡིག་འབྲུ་ཨོཾ་སྨོས་པ་དེ་
ནི་གོང་དུ་སྨོས་པའི་རྡོ་རྗེ་ཕྱག་བརྙན་གྱི་སྙིང་གའི་ནང་གི་དོན་དུ་གནས་སུ་སྐུ་ཕྱག་
46-301