རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༧༣
མཆོག་ཅེས་པ་ནི། གོང་དུ་སྨོས་པའི་ཚུལ་གྱི་རྣམ་པར་སྣང་མཛད་ལ་སོགས་པ་དེ་
བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་བདག་པོ་ཐུགས་རྡོ་རྗེ་ཡིན་ཏེ།
དོན་དེས་ཐུགས་ཀྱི་དཀྱིལ་འཁོར་མཆོག་ཏུ་སྨོས་སོ།
།དེ་དང་འདྲ་བ་གསུང་གི་
རིགས་སྣང་བ་མཐའ་ཡས་ཀྱི་དཀྱིལ་འཁོར་ཡིན་ནོ།
།དེ་ལྟར་དཀྱིལ་འཁོར་་
རྣམས་ནི་ཀུན་གྱི་མཆོག་གི་དོན་དུ་གསུངས་སོ།
།ལེགས་པར་རབ་ཏུ་བཤད་པར་
བྱ་ཞེས་པ་ནི། སྟོན་པ་ཕྱག་ན་རྡོ་རྗེ་དཀྱིལ་འཁོར་གྱི་དོན་ལེགས་པ་གསལ་བར་་
བཤད་པར་མཛད་པ་དང་པོ་འཁོར་ཕུན་སུམ་ཚོགས་པའི་ནང་དུ་བརྗོད་པའོ། །
ད་ནི་དཀྱིལ་འཁོར་གྱི་ཕྱི་ནང་གི་ཚད་ཀྱི་བྱེ་བྲག་དང་། དབྱིབས་ཀྱི་དོན་བཤད་་
པར་བྱ་སྟེ། ཁྲུ་ནི་ཉི་ཤུའི་ཚད་དུ་བྱ། །གྲུ་བཞི་ལྷམ་པ་ཆོ་ག་བཞིན། །གྲྭ་
བཞི་པ་ལ་སྒོ་བཞི་པ། །རྡོ་རྗེ་བསྒོམ་པས་ཐིག་གདབ་བོ། །ཞེས་བྱ་བའི་དོན་་་
བཤད་པར་བྱ་སྟེ། ཇི་ལྟར་ཡིན་ན། ཁྲུ་ནི་ཉི་ཤུའི་ཚད་དུ་བྱ། །དཀྱིལ་་་
འཁོར་གྱི་ནང་རེའུ་མིག་དགུའི་ཕྱོགས་བཞི་ག་ཁྲུ་ཉི་ཤུའི་ཚད་དུ་བྱ། དེ་ཟླུམ་པོར་
རྡོ་རྗེ་ར་བས་བསྐོར་བར་བྱའོ། །བཤད་པར་བྱ་སྟེ། ནང་གི་རེའུ་མིག་དགུ་པ་
རྡོ་རྗེ་ར་བས་བསྐོར་བ་དེའི་ཕྱི་དབྱིབས་གྲུ་བཞི། ལྡབ་དུ་ཁྲུ་བཞི་བཅུ་བྱའོ། །
དེའི་ཕྱི་གྲུ་བཞི་མཆོད་རྟེན་བཞིའི་རྩེ་མོའི་མཚམས་ནི་སུམ་ལྡབ་ཏེ་ཁྲུ་དྲུག་ཅུར་བྱའོ།
།
དེ་ནི་དཀྱིལ་འཁོར་ཆེན་པོའི་ཚད་དུ་བསྟན་ཏོ། །གཞན་ཡང་ཡོན་བདག་གིས་
དཀྱིལ་འཁོར་ཆེན་པོའི་མི་ལྕོགས་ན་ཅི་ལྟར་བྱ་བ་བསྟན་པར་བྱ་སྟེ། གོང་དུ་སྨོས་
པའི་ནང་གི་དཀྱིལ་འཁོར་རེའུ་མིག་དགུའི་ཕྱོགས་བཞི་ག་སོ་སོར་ཁྲུ་བརྒྱད་དམ།
བཞིའམ་གཉིས་གཉིས་སུ་བྱའོ། ། དེའི་ཕྱི་ཡང་གོང་དུ་སྨོས་པའི་ཚུལ་དུ་བྱའོ། །
ཚད་དེ་ལས་ཆུང་ན་འགལ་ཏེ་དངོས་གྲུབ་ཉམས་པར་འགྱུར་བར་བསྟན་ཏོ། །དེ་
ལྟར་ཁྲུ་ནི་ཉི་ཤུའི་ཚད་དུ་བྱ་བའི་དོན་དུ་གསུངས་སོ། །གྲུ་བཞི་ལྷམ་པ་ཆོ་ག་
46-173