རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२००
ཤེས་རབ་མ་བླངས་པའི་འོག་ཏུ། དེ་དཀྱིལ་འཁོར་གྱི་བདག་པོ་དཔལ་རྡོ་རྗེ་
སེམས་དཔའི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་
བྱིན་གྱིས་བརླབ་པར་བྱའོ། །དེ་ལྟར་བྱིན་གྱིས་བརླབ་པར་བྱས་ནས། ཅི་ལྟར་
སྨོས་པའི་ཚུལ་དུ་མཱ་མ་ཀཱི་ཞུགས་པར་འགྱུར་བར་བསྟན་ཏོ། །བསྟན་པར་བྱ་སྟེ།
གོང་དུ་སྨོས་པའི་དཀྱིལ་འཁོར་གྱི་བདག་པོ་དཔལ་རྡོ་རྗེ་སེམས་དཔའི་ཤེས་རབ་མ་
ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབས་མ་ཐག་
ཏུ་ཤེས་རབ་མའི་ལུས་ལ་གནས་ལྔར་མདུན་དུ་སྨོས་པ་བཞིན་དུ་རིམ་མ་ནོར་བར་་
དེ་བཞིན་གཤེགས་པ་རིགས་ལྔའི་ཡིག་འབྲུ་དགོད་པས་བྱིན་གྱིས་བརླབ་པར་བྱའོ། །
ཚུལ་དེ་ལྟར་བྱིན་གྱིས་བརླབ་པ་དང་བསྒོམ་པ་བྱས་མ་ཐག་ཏུ། དཀྱིལ་འཁོར་གྱི་
རྡོ་རྗེ་སློབ་དཔོན་གྱིས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་ལྷ་མོ་
ལག་པ་གཡོན་པས་གཟུང་•ནས་གཉིས་སུ་མེད་པར་འཁྱུད་པའི་སྦྱོར་བས་ཐབས་་་
དང་ཤེས་རབ་རོལ་པ་བྱས་ནས། བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་་་་
ནས་ཤེས་རབ་མའི་བྷ་གའི་དབུས་བྱང་ཆུབ་སེམས་འོ་མའི་རྒྱུན་བཞིན་དུ་ཞུ་ནས་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་འོག་ཏུ་ཇི་ལྟར་སྨོས་པའི་
ཤེས་རབ་མའི་བྷ་གའི་དབུས་སུ་བྱང་ཆུབ་ཀྱི་སེམས་ཟླ་བའི་དཀྱིལ་འཁོར་དུ་གྱུར་་་
པར་བྱས་ཏེ། བན་དྷ་མཚན་ཐམས་ཅད་དང་ལྡན་པའི་ནང་དུ་བླང་ལ་བཞག་གོ།།
དེ་དཀྱིལ་འཁོར་གྱི་རྡོ་རྗེ་སློབ་དཔོན་གྱིས། ཉིད་ཀྱི་ལུས་དེ་ལྟར་སྨོས་པའི་ཚུལ་དུ།
ལོངས་སྤྱོད་རྫོགས་པའི་དཀྱིལ་འཁོར་གྱི་ངོ་བོར་བསམས་ལ། ཨོཾ་སྭ་བྷཱ་བ་ཤུད་དྷ་
སརྦ་དྷརྨ་སྭ་བྷཱ་བ་ཤུད་དྷོ་ཧཾ། ཞེས་སྔགས་ཀྱི་ཚིག་བརྗོད་ཅིང་བཟའ་བར་བྱའོ། །
བྱང་ཆུབ་སེམས་དེ་ནི་མདུན་དུ་སྨོས་པའི་ཚུལ་གྱི་དམ་ཚིག་ཏུ་མིང་བཏགས་པ་་
ལོངས་སྤྱོད་རྫོགས་སྐུ་ལ་ཐིམ་པར་གྱུར་པར་བཏག་གོ། །མདོར་བསྡུ་བ་དེ་ལྟར་རྡོ་
46-207