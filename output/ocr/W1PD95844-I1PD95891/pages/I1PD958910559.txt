५१०
_______ བསྟན་འགྱུར། རྒྱུད། ༼༽ XC7
དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་དབྱིངས་ངོ་བོ་ཉིད་སྤྱོད་པའི་རྗེས་སུ་འགྲོ་
བའོ།༑ །དེ་ཅིའི་སླད་དུ་ཞེ་ན། དེ་བཞིན་གཤེགས་པ་ཐམས་ཅད་ཀྱི་བདག་པོ་
འདི་ནི་ཚངས་པ་ལ་སོགས་པ་བྱང་ཆུབ་སེམས་དཔའ་ཆེན་པོ་མངོན་པར་ཤེས་པ་
ཆེན་པོའི་ཡེ་ཤེས་ཐོབ་པ་རྣམས་ཆོས་ཐམས་ཅད་ཀྱི་མཚན་ཉིད་ཀྱི་ངོ་བོ་ཉིད་མི་
ཤེས་ནས་འདི་སྙམ་དུ་སྟོན་ཏོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་
ཡིན་ན། དེ་ནས་ནི་མདུན་དུ་▪སྨོས་པའི་བྱང་ཆུབ་སེམས་དཔའ་ཆེན་པོ་ཐམས་
ཅད་ཀྱིས་ཐེ་ཚོམ་དྲིས་པའི་དོན། རྣམ་པར་སྣང་མཛད་ལ་སོགས་པ་དེ་བཞིན་
གཤེགས་པ་ཐམས་ཅད་ཀྱིས་བཤད་པར་མཛད་པ་དེ་ཐོས་མ་ཐག་ཏུ་བྱང་ཆུབ་་་
སེམས་དཔའ་འཇམ་དཔལ་ལ་སོགས་པ་བྱང་ཆུབ་སེམས་དཔའ་ཐམས་ཅད་ཀྱིས་
སེམས་ཐེ་ཚོམ་སྐྱེས་པ་དྲི་བའི་ཕྱིར། རྣམ་པར་སྣང་མཛད་ལ་སོགས་པ་དེ་བཞིན་
གཤེགས་པ་ཐམས་ཅད་ལ་དྲིས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་་
དོན་དུ་གསུངས་སོ། །འཇམ་དཔལ་ལ་སོགས་པ་བྱང་ཆུབ་སེམས་དཔའ་ཆེན་པོ་
རྣམས་ཀྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ན། འདི་སྐད་ཅེས་་
གསོལ་ཏོ། །ཞེས་པ་ནི། མདུན་དུ་ཇི་ལྟར་སྨོས་པའི་ཚུལ་གྱི་བྱང་ཆུབ་སེམས་
དཔའ་འཇམ་དཔལ་ལ་སོགས་པ་འཁོར་གྱི་ངོ་བོའི་བྱང་ཆུབ་སེམས་དཔའ་ཐམས་
ཅད་ཡིན་ཏེ། དེ་དག་གིས་དུས་གཅིག་ཏུ་མགྲིན་གཅིག་གིས་རྣམ་པར་སྣང་་
མཛད་ལ་སོགས་པ་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་བར་
མིང་བཏགས་པ་ཐེ་ཚོམ་དྲིས་པར་སྨོས་སོ། །དེ་ལྟར་འཇམ་དཔལ་ལ་སོགས་པ་་་
བྱང་ཆུབ་སེམས་དཔའ་ཆེན་པོ་རྣམས་ཀྱིས། དེ་བཞིན་གཤེགས་པ་ཐམས་ཅད་ལ་
ཕྱག་འཚལ་ནས། འདི་སྐད་ཅེས་གསོལ་ཏོའི་དོན་དུ་གསུངས་སོ། །བཅོམ་་
ལྡན་འདས་གསུང་རྡོ་རྗེའི་ཚིག་ལ་ཕྱིན་ཅི་ལོག་ཀུན་འབྱུང་བ་མི་རྟག་ཏུ་གསོལ་ཞེས་
46-530