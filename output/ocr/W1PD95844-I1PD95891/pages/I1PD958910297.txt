२७५
___བསྟན་འགྱུར། རྒྱུད།
འཁོར་གྱི་ལྷ་ཀུན་གྱིས་ནང་ན་གང་སྒྲུབ་པར་བྱེད་པའི་བདག་པོ་ལ་སོགས་པ་འཁོར་
གྱི་ལྷ་ཐམས་ཅད་སྨོས་སོ། །བསྟན་པར་བྱ་སྟེ། དཀྱིལ་འཁོར་གྱི་བདག་པོ་ལ་་
སོགས་པ་ལྷ་དེ་དག་ཀུན་གྱི་སོ་སོའི་བསྐྱེད་པའི་སྔགས་ཀྱི་ས་བོན་ཡིག་འབྲུ་རྣམས་་
རིམ་པ་མ་ནོར་བར་ལན་གསུམ་གསུམ་གོང་དུ་སྨོས་པའི་བནྡྷ་དམ་རྫས་དང་བཅས་
པ་དེ་ལག་པ་གཡོན་པས་སྙིང་གར་བཟུང་•ལ་སྔགས་ཀུན་བཟླས་པ་བྱ་བ་ཡིན་ནོ། །
ཚུལ་དེ་ལྟར་སྔགས་ཐམས་ཅད་བཟླས་པ་བྱ་བ་རྫོགས་མ་ཐག་ཏུ་རྡོ་རྗེ་སློབ་དཔོན་་
གྱིས་ཐུགས་རྗེ་ཆེན་པོའི་ཐུགས་བསྐྱེད་ནས། སློབ་མ་ལ་དམ་རྫས་བྱིན་ལ་ཟར་་་་
གཞུག་པར་སྨོས་སོ། །དེ་ལྟར་སྔགས་རྣམས་ཀུན་ལ་དབུལ་བར་བྱ་བའི་དོན་དུ་་་
གསུངས་སོ། །དེ་ལྟར་བྱས་ན་བདག་པོ་མཉེས་ཞེས་པ་ནི། གོང་དུ་སྨོས་པའི་
ཆོ་གས་དམ་རྫས་སྔགས་ཀྱིས་བྱིན་གྱིས་བརླབས་•པ་དང་བསྒོམས་པས་ཚུལ་ཇི་་་
ལྟར་སྨོས་པའི་སྔགས་ཐམས་ཅད་ཀྱི་བཟླས་པས་སློབ་མ་ལ་དམ་རྫས་བྱིན་ནས་ཟར་
བཅུག་པས་དཀྱིལ་འཁོར་གྱི་བདག་པོ་མཉེས་པ་ཡིན་ནོ། ། །དེ་མཉེས་པས་ཚུལ་ཇི་
ལྟར་སྨོས་པའི་དཀྱིལ་འཁོར་གྱི་འབྲས་བུ་འཁོར་ཐམས་ཅད་དང་བཅས་པས་བྱིན་
གྱིས་བརླབས་པ་མཛད་པ་འགྲུབ་པར་འགྱུར་རོ། །དེ་ལྟར་བྱས་ན་བདག་པོ་་
མཉེས་ཀྱི་དོན་དུ་གསུངས་སོ། །རྡོ་རྗེ་སློབ་མའི་ཡིད་ཆེས་པ། །མཁས་པས་
དཀྱིལ་འཁོར་བསྟན་པར་བྱ། །བཤང་གཅི་ཤའི་སྤྱོད་པ་དང༌་། །རྡོ་རྗེ་གསང་་
བའི་གནས་དག་གིས། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
རྡོ་རྗེ་སློབ་མ་ཡིད་ཆེས་པ། །མཁས་པས་དཀྱིལ་འཁོར་བསྟན་པར་བྱ་ནི། གོང་
དུ་སྨོས་པའི་དཀྱིལ་འཁོར་གྱི། རྡོ་རྗེ་སློབ་དཔོན་གྱིས་དམ་རྫས་རྣམས་སྔགས་
ཀྱིས་བྱིན་གྱིས་བརླབ་པའི་བསྒོམ་པ་བྱས་ནས། སློབ་མ་ལ་མ་བྱིན་པའི་གོང་དུ།
རྡོ་རྗེ་སློབ་དཔོན་ཉིད་ཀྱིས་བཤང་གཅི་དང་། ནང་གི་ཤ་བླངས་ལ་གོང་དུ་སྨོས་
46-268