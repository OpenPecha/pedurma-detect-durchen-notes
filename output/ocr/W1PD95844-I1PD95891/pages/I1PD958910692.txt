རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७७३
པའི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བླ་ན་་
མེད་པའི་ཡེ་ཤེས་ཀྱི་འབྲས་བུ་བདེ་བར་གནས་པ་དོགས་•པ་མེད་པར་ངེས་པར་
འཐོབ་པ་འམ་འགྲུབ་པར་འགྱུར་བར་སྨོས་སོ། །དེ་ལྟར་ལུས་དང་ངག་དང་•
སེམས་བདེར་གནས་པར། འགྱུར་བར་འདིར་ནི་དོགས་●པ་མེད་ཀྱི་དོན་དུ་་་
གསུངས་སོ། །ད་ནི་གཞན་ཡང་བསྒྲུབ་པ་པོ་རྣམས་ལ་དོན་དམ་པའི་སྐུ་དང་
གསུང་དང་ཐུགས་ཀྱི་བསྒོམ་པ་བྱ་བའི་ངོ་བོའི་དོན་བསྟན་པར་བྱ་སྟེ། དེ་ནས་
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཡང་སྔགས་་
འཛིན་པའི་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་བ་འདི། ཉིད་ཀྱི་
སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་བཀྲེས་པ་དང་སྐོམ་པའི་སྐྱོན་དེ་་
དག་མེད་པར་བྱ་བའི་ཐབས་ཀྱིས་སྡོམ་པའི་ངོ་བོ་དེའི་དོན་བཤད་པར་བརྩམས་་་་
པའི་འོག་ཏུ་སྒྲུབ་པ་པོ་རྣམས་ལ་དོན་དམ་པའི་བསྒོམ་པ་བྱ་བའི་ངོ་བོའི་ཆོ་གའི་་་་
དོན་བཤད་པར་བརྩམས་པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་་་
གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བད
པ་ནི། དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །
ཡང་སྔགས་འཛིན་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་གསང་བ་འདི་་་་
ཞེས་པ་ནི། ཡེ་ཤེས་ཀྱི་ལྷ་ཐམས་ཅད་ཀྱི་བསྒྲུབ་པའི་སྔགས་ཐམས་ཅད་སྨོས་པ་དེ་
མདོར་བསྡུས་པ་དེ་བཞིན་གཤེགས་པ་ཐམས་ཅད་དོན་དམ་པར་སྐུ་དང་གསུང་་
དང་ཐུགས་གསུམ་དང་གཉིས་སུ་མེད་པའི་ངོ་བོ་དེ་ནི་སྟོང་པ་ཆེན་པོའི་ཡེ་ཤེས་
ཅི་ལྟར་སྨོས་པའི་ཚུལ་གྱིས་དོན་དམ་པར་བྱང་ཆུབ་སེམས་གསང་བ་ཡིན་ནོ། །
འཛིན་པར་མིང་བཏགས་པ་བསྒྲུབ་པ་པོས་གཉིས་སུ་མེད་པར་བསྒོམ་པ་དེ་ནི་་
46-663