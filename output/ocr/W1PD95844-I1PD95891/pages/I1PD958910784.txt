རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
2114
བ་མཐའ་ཡས་ལ་སོགས་པ་འཁོར་གྱི་ངོ་བོ་བརྗོད་དུ་ཡོད་པ་དེ་དག་གི་སྐུ་ཕྱག་རྒྱ་ཅི་
ལྟར་སྨོས་པར་གཉིས་སུ་མེད་པར་བསྡུས་པར་མཛད་པ་དེ་མ་ཐག་ཏུ་དོན་དམ་་་
པ་དེ་བཞིན་གཤེགས་པ་ཐམས་ཅད་ཀྱི་གསུང་མཉམ་པ་ཉིད་ལ་དམིགས་ནས་མི་་
གསུང་བར་གྱུར་པར་མིང་བཏགས་པ་རྒྱུད་ཀྱི་རྒྱལ་པོ་འདིའི་དོན་ཅི་ལྟར་རིམ་པ་མ་
ནོར་བར་ཐོས་པ་དེའི་དོན་ཅི་ཡང་མི་གསུང་བར་གྱུར་པར་མིང་བཏགས་པ་ཐུགས་
རྩེ་གཅིག་པས་མཉམ་པའི་ཏིང་ངེ་འཛིན་ལ་ཞུགས་པར་གྱུར་པར་སྨོས་སོ། །དེ་
ལྟར་དེ་བཞིན་གཤེགས་པ་ཐམས་ཅད་ཀྱི་གསུང་མཉམ་པ་ཉིད་ལ་དམིགས་ནས་་
ཅང་མི་གསུང་བར་གྱུར་ཏོའི་དོན་དུ་གསུངས་སོ། །ད་ནི་གཞན་ཡང་མདུན་དུ་
སྨོས་པའི་གསུང་རྡོ་རྗེ་སྣང་བ་མཐའ་ཡས་དེ་བཞིན་གཤེགས་པའི་འཁོར་གྱི་ངོ་བོ་
གྲངས་མེད་པ་དེས་ཅི་ལྟར་སྨོས་པའི་སྡུས་པའི་ཚུལ་གསུང་མཉམ་པའི་ངོ་བོ་ཏིང་ངེ་
འཛིན་མཛད་པ་དེའི་འོག་ཏུ་སྟོན་པ་ཕྱག་ན་རྡོ་རྗེ་དེ་ཉིད་དང་། གཞན་ཡང་
དེ་ཉིད་ཀྱི་རིགས་དང་གཉིས་སུ་མེད་པའི་ངོ་བོ་སྐུ་ཕྱག་རྒྱ་འཁོར་གྱི་ངོ་བོ་གྲངས་
མེད་པ་ཉིད་ཀྱི་རིགས་ཀྱི་གནས་སུ་ཞུགས་པར་མིང་བཏགས་པ་མཉམ་པའི་ཏིང་ངེ་
འཛིན་ལ་གནས་པར་མཛད་པ་དེའི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་
དེ་བཞིན་གཤེགས་པ་ཆེན་པོ་ཁམས་གསུམ་ཐམས་ཅད་ཀྱི་ཐུགས་རྡོ་རྗེ་ལ་ཞུགས་་
ཤིང་། དེ་བཞིན་གཤེགས་པ་ཐམས་ཅད་ཀྱི་ཐུགས་མཉམ་པ་ཉིད་ལ་དམིགས་་
ནས་ཅང་མི་གསུང་བར་གྱུར་ཏོ་ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་
ན༑ དེ་ནས་ནི་མདུན་དུ་སྨོས་པའི་ཚུལ་དུ་གསུང་རྡོ་རྗེ་སྣང་བ་མཐའ་ཡས་དེས།
གསུང་རྡོ་རྗེ་དང་གཉིས་སུ་མེད་པར་མཉམ་པའི་ཏིང་ངེ་འཛིན་མཛད་པ་དེའི་འོག་
ཏུ་དེ་བཞིན་དུ་སྟོན་པ་ཕྱག་ན་རྡོ་རྗེ་དང་། གཞན་ཡང་དེའི་རིགས་དང་གཉིས་་
སུ་མེད་པའི་ངོ་བོའི་སྐུ་ཕྱག་རྒྱ་དེ་དག་ཞུགས་པར་མཛད་པ་དེའི་དོན་མཚོན་པར་་
46-755