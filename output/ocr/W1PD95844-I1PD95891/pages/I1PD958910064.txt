རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१५
སྟེ། ༑ ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་
པ་འཛིན། གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཁྲོ་བོའི་རྒྱལ་པོ་ཨ་མྲི་
འབར་བ་ནམ་མཁའི་དབྱིངས་ཐམས་ཅད་སྤྲོ་བར་བྱའོ། །དེ་མ་ཐག་ཏུ་སྐད་ཅིག་
ཏ་ཀུཎྜ་ལི་●ཉིད་ཀྱི་ལྟར་སྨོས་པ་དེ་ལྟ་བུའི་སྐུ་ཕྱག་རྒྱ་འབར་བ་ཆེན་པོའི་འོད་ཀྱིས་
ཙམ་གྱིས་དགྲ་གང་གསད་པར་བྱ་བ་དེ་རྡོ་རྗེ་ཀྱོ་བས་སྙིང་ནས་བཟུང་།
རྡོ་རྗེ་་་
ཞགས་པས་མགུལ་•པ་ནས་བཅིངས་ཏེ། ཚུལ་དེ་ལྟར་དགུག་གོ། །དེ་མ་ཐག་
ཏུ་དགྲ་རྫས་ཀྱི་གཟུགས་བརྙན་ལ་གཉིས་སུ་མེད་པར་ཐིམ་པར་གྱུར་པར་བསམ་མོ༎
དེའི་དུས་སུ་དགུག་པར་མཛད་མཁན་ཁྲོ་བོའི་རྒྱལ་པོའི་སྐུ་ཕྱག་རྒྱ་སྒྲུབ་པ་པོ་ཉིད་་
ཀྱིས་སྤྲོ་བའི་གནས་སུ་གཉིས་སུ་མེད་པར་བསྡུ་བར་བྱའོ། །དེ་ལྟར་སྦྱོར་བའི་ཆོ་་
གའི་ཚུལ་གྱི་ཞེ་སྡང་ཆེན་པོའི་སེམས་བསྐྱེད་ནས། འོག་ནས་འབྱུང་བའི་ཁྲོ་བོའི་
རྒྱལ་པོ་ཨ་མྲི་ཏ་ཀུཎྜ་ལིའི་སྔགས་རིངས་བསྒོམ་པ་དང་ལྡན་པར་གྲངས་ཀྱི་ཚད་་་
འབུམ་ཕྲག་གསུམ་དུ་བཟླས་པའི་བསྙེན་པ་བྱའོ། །དེ་ལྟར་བྱས་པས་གསད་པའི་
ལས་གྲུབ་དུས་སུ་མཚན་མ་གཉིས་འབྱུང་སྟེ། དང་པོ་ནི་དགྲའི་གཟུགས་བརྙན་
དང་ལིང་ག་འབར་བའོ། །དེའི་འོག་ཏུ་ནི་དེ་གཉིས་འགུལ་བའོ། །དེ་ལྟར་
གསད་པའི་ལས་ཀྱི་སྦྱོར་བ་བྱས་པས་དགྲ་ཚ་བ་ཆེན་པོས་མྱུར་དུ་འཆི་བར་ངེས་་
པར་འགྱུར་རོ། །མདོར་སྡུ་བ་དེ་ལྟར་ལིངྒ་སྐེ་རྩེ་ལྡན་པ་ལ། བཤང་གཅིས་
ཡོངས་སུ་ཡོག་པའི་དོན་དུ་གསུངས་སོ། །བླུགས་ལ་རྐང་པ་རབ་མནན་ན། །
རབ་ཏུ་ཚ་བས་བཏབ་པར་འགྱུར་གྱི་དོན་ནི་གོང་དུ་བཤད་ཟིན་ཏོ། །ད་ནི་ཁྲོ་་་
བོའི་རྒྱལ་པོ་ཨ་མྲི་ཏ་ཀུན་ཌ་ལིའི་བསྒོམ་པས་གོང་དུ་དགྲ་གསད་པའི་ལས་ཅི་སྙེད་
བྱ་བའི་དུས་སུ་སྔགས་རིངས་བཟླ་བར་བསྟན་པ་དེ་བསྟན་པར་བྱ་སྟེ། དེ་ལ་འདི་
ནི་དེ་བཞིན་གཤེགས་པ་ཐམས་ཅད་ཀྱི་ཁྲོ་བོ་ཆེན་པོའི་དམ་ཚིག་གི་སྙིང་པོའོ། །
46-35