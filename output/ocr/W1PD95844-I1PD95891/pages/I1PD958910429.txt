བསྟན་འགྱུར། རྒྱུད།
དཔའ་ཐམས་ཅད་རིམ་པ་མ་ནོར་སོ་སོའི་སྔགས་ཀྱི་ས་བོན་ཡིག་འབྲུ་དང་། སོ་
སོའི་ཡེ་ཤེས་ཀྱི་ངོ་བོའི་སྐུ་ཕྱག་རྒྱ་དང་། སོ་སོའི་ཆ་ལུགས་ཕུན་སུམ་ཚོགས་པ་
ཐམས་ཅད་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་བཞིན་
དུ་ལྡན་པའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་གཟི་བརྗིད་ཀྱིས་འབར་བ་་་
འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །དེ་མ་ཐག་དུ་ལྷ་
དང་མི་ལ་སོགས་པའི་སེམས་ཅན་མ་ལུས་པ་ཐམས་ཅད་གཉིས་སུ་མེད་པའི་ངོ་་
བོར་བྱིན་གྱིས་བརླབ་པར་བསམ་མོ། །དེ་བྱིན་གྱིས་བརླབ་པ་བྱས་མ་ཐག་ཏུ།
སེམས་ཅན་ཐམས་ཅད་སངས་རྒྱས་དང་བྱང་ཆུབ་སེམས་དཔའི་ངོ་བོར་འགྱུར་བར་
བརྟག་གོ། །དེ་ལྟར་ནང་གི་འདོད་ཆགས་ཀྱི་དོན་དུ་བསྟན་ཏོ། །དེ་ནས་
གསང་བའི་འདོད་ཆགས་ཀྱི་དོན་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་
པའི་ཚུལ་དུ་ཞེ་སྡང་རྡོ་རྗེ་དང་གཉིས་སུ་མེད་པའི་ང་རྒྱལ་དུ་བསྒོམ་པའམ། ཡང་
ན་རང་དགའ་བའི་ལྷ་གང་ཡིན་པ་དང་། གཉིས་སུ་མེད་པའི་ང་རྒྱལ་དུ་བསྒོམ་་
པ་ཡང་མི་འགལ་ལོ། །དེ་བསྒོམ་པ་བྱ་ཞིང་ཇི་ལྟར་སྨོས་པའི་ཚུལ་གྱིས་འདོད་་་་
ཆགས་ཆེན་པོའི་སེམས་དགའ་བས་ཕྱག་རྒྱ་ཆེན་པོའི་འབྲས་བུའི་ངོ་བོ་མ་གྲུབ་ཀྱི་་་
བར་དུ་ཐབས་དང་ཤེས་རབ་རོལ་པ་བྱའོ། །དེ་ལས་བྱུང་བའི་བྱང་ཆུབ་སེམས་ནི་
མདུན་དུ་སྨོས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་སྔགས་ཀྱི་ས་
བོན་ཡིག་འབྲུ་གཉིས་སུ་མེད་པར་བྱིན་གྱིས་བརླབ་པར་བྱའོ། །ས་བོན་དེ་ལས་
སངས་རྒྱས་དང་བྱང་ཆུབ་སེམས་དཔའི་སྐུ་ཕྱག་རྒྱ་མདུན་དུ་སྨོས་པའི་ཆ་ལུགས་་
ཕུན་སུམ་ཚོགས་པ་དང་ལྡན་པ་གྲངས་མེད་པ་སྤྲིན་བཞིན་དུ་གཟི་བརྗིད་ཀྱིས་་་
འབར་བ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོའོ། །དེ་མ་ཐག་དུ་ལྷ་་
དང་མི་ལ་སོགས་པའི་སེམས་ཅན་མ་ལུས་པ་ཐམས་ཅད་གཉིས་སུ་མེད་པའི་ངོ་བོར་
46-400