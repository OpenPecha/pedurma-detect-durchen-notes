37
פים יתקתימן
ཁྲོ་བོའི་རྒྱལ་པོ་ཡ་མན་ཏ་ཀའི་གཟུགས་ཕྱོགས་བཞི་ན་ཅི་ལྟར་སྨོས་པའི་གདན་ལ་
གནས་དེ་དག་གི་སོ་སོའི་སྐུ་ཕྱག་རྒྱའི་གནས་སྤྲོ་བའི་གནས་ཀྱི་ངོ་བོ་བདག་པོའི་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ལྟ་བུ་སྤྲིན་བཞིན་དུ་འཇིག་རྟེན་གྱི་ཁམས་
ཐམས་ཅད་དུ་སྤྲོ་བར་བྱའོ། །དེ་མ་ཐག་ཏུ་འཆི་བདག་གཤིན་རྗེ་འཁོར་དང་་
བཅས་པ་བདུད་དང་བགེགས་ཀྱི་ཚོགས་མ་ལུས་པ་ཐམས་ཅད་རྡོ་རྗེ་ཀྱོ་བས་སྙིང་
ག་ནས་བཟུངང་། རྡོ་རྗེ་ཞགས་པས་མགུལ་པ་ནས་བཅིངས་ཏེ། ཚུལ་དེ་ལྟར་
དགུག་པར་བྱའོ། །དེ་བཀུག་མ་ཐག་ཏུ་འགུགས་པར་མཛད་མཁན་དང་།
བཀུག་པའི་སེམས་ཅན་དུ་བཅས་པར་སྤྲོ་བའི་གནས་བཞིར་གཉིས་སུ་མེད་པའི་ངོ་
བོར་བསྡུ་བར་བསམ་མོ། །མདོར་བསྡུ་བ་དེ་ལྟར་འཇམ་དཔལ་རྡོ་རྗེ་སྟོབས་པོ་ཆེ་
ནམ་མཁའི་རྡོ་རྗེ་དབུས་སུ་བསམ་གྱི་དོན་དུ་གསུངས་སོ། །མདའ་ལྔའི་སྦྱོར་བ་་་
དག་གིས་ནི། །དབུ་རྒྱན་རྩེ་མོར་སྤྲོ་བར་བྱ་ཞེས་པ་ནི།
སྔར་སྤྲོ་བ་སྨོས་པའི་སྤྲོ་
བ་དངང༌་། བསྡུ་བའི་བསྒོམ་པའི་ཆོ་ག་བྱས་པའི་འོག་ཏུ་སྒྲུབ་པ་པོ་ཉིད་སྒྲུབ་པའི་
བདག་པོ་འཇམ་དཔལ་རྡོ་རྗེ་དང་གཉིས་སུ་མེད་པའི་ང་རྒྱལ་དུ་སྒོམ་པའི་སྦྱོར་བས་
གནས་པའི་སྐུ་ཕྱག་རྒྱ་དེའི་དབུས་ཡེ་ཤེས་ཀྱི་རིན་པོ་ཆེའི་དབུ་རྒྱན་གྱིས་བརྒྱན་པའི་
དཔྲལ་བའི་ཐད་ཀ་དབུ་རྒྱན་བཅིངས་པའི་མཚམས་ནས། མདའི་སྦྱོར་བ་ཞེས་པ།
དུས་གཅིག་ཏུ་རྡོ་རྗེའི་མདའ་རྣོན་པོ་གཟི་བརྗིད་ཀྱིས་འབར་བ་སྤྲོ་བར་གསུངས་སོ༎
དེ་ལྟར་མདའ་ལྔའི་སྦྱོར་བ་དག་གིས་ནི། །དབུ་རྒྱན་རྩེ་མོར་སྤྲོ་བར་བྱའི་དོན་དུ་
གསུངས་སོ། །ད་ནི་གཞན་ཡང་རྡོ་རྗེའི་མདའ་དབབ་པའི་ཚུལ་གྱིས་བརྡེག་པའི་
གནས་བསྒོམ་པ་བྱ་བའི་ཆོ་གའི་ཚུལ་བསྟན་པར་བྱ་སྟེ། །སྔགས་ཤེས་པས་ནི་
གནས་ལྔ་རུ།
།རྡོ་རྗེ་གཏུམ་པོས་རབ་ཏུ་དབབ།
།སྔགས་ཤིང་བརྒྱལ་བར་
བསྒོམ་པ་ནི། །གཞོན་ནུའི་བློ་ན་གྲགས་ཆེན་གྱིས། །ཞེས་བྱ་བའི་དོན་བཤད་་
46-314