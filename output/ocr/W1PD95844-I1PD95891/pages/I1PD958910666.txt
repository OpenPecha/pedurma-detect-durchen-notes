རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༦༣༧
ཚུལ་དེ་ལྟར་ཁྲོ་བོ་རྡོ་རྗེ་མཁའ་འགྲོའི་ཕྱག་མཚན་བཞི་དང་ལྡན་པར་སྨོས་སོ། །
དེ་ལྟ་བུའི་ངོ་བོ་རྡོ་རྗེ་མཁའ་འགྲོའི་སྐུ་ཕྱག་རྒྱ་བསྐྱེད་མ་ཐག་ཏུ། སྐྱེད་པར་་
མཛད་མཁན་རྡོ་རྗེ་སེམས་དཔའི་སྐུ་ཕྱག་རྒྱ་ཁྲོ་བོ་རྡོ་རྗེ་མཁའ་འགྲོའི་སྐུ་ཕྱག་རྒྱ་སྤྱི་
བོའི་གནས་སུ་དབང་བསྐུར་བའི་ཚུལ་གྱིས་གནས་པར་བསམ་མོ། །དེ་ལྟ་བུའི་ངོ་
བོ་ཁྲོ་བོ་རྡོ་རྗེ་མཁའ་འགྲོའི་སྐུ་ཕྱག་རྒྱ་བསྐྱེད་མ་ཐག་ཏུ། དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །དེ་ལྟར་ཕྱག་བཞི་པ་ནི་ཆོ་ག་བཞིན། ཕྱག་
ན་བནྡྷ་བསྣམས་པར་བསྒོམ་གྱི་དོན་དུ་གསུངས་སོ། །ད་ནི་གཞན་ཡང་མདུན་
དུ་སྨོས་པའི་ཤ་དང་རུས་པ་དང་ཁྲག་དང་དེ་ལྟར་བྱེ་བྲག་གསུམ་ལ་དམ་ཚིག་གི་་
དཀྱིལ་འཁོར་དུ་མིང་བཏགས་པའི་ངོ་བོ། ནམ་མཁའི་དབྱིངས་ཀྱི་དབུས་གནས་
སུ་གྱུར་པར་བྱས་པ་དེ་བཟའ་བར་བྱས་པའི་ཚུལ་གྱི་དོན་བསྟན་པར་བྱ་སྟེ། འོད་
ཟེར་ལྔ་པོ་སྣང་བ་ཅན། །བདག་གི་ལྕེ་ལ་བརྟུལ་ཞུགས་བསྒོམ།
།བསམ་གཏན་
རྡོ་རྗེའི་སྦྱོར་བ་ཡིས། །ཁྲག་སོགས་དྲངས་པ་མཆོག་ཡིན་ནོ། །ཞེས་བྱ་བའི་སྒྲ་
བཤད་པར་བྱ་སྟེ། ཇི་ལྟར་ཡིནན་ན། འོད་ཟེར་ལྔ་པོ་སྣང་བ་ཅན། །བདག་་
གི་ལྕེ་ལ་བརྟུལ་ཞུགས་བསྒོམ་ནི་མདུན་དུ་སྨོས་པའི་ཚུལ་དུ་ཁྲོ་བོ་རྡོ་རྗེ་མཁའ་འགྲོ་
མའི་བསམ་གཏན་སྦྱོར་བར་མིང་བཏགས་པ་བསྒྲུབ་པ་པོས་ཇི་ལྟར་སྨོས་པའི་ཚུལ་
དུ་ང་རྒྱལ་དུ་བསྒོམ་པ་བྱའོ། །དེ་མ་ཐག་ཏུ་དེ་ཉིད་ཀྱི་ལྕེའི་རྩེ་མོའི་དབུས་གནས་
སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་དམར་པོ་ཉི་མ་སྟོང་དང་
མཉམ་པར་གཟི་བརྗིད་ཀྱི་འབར་བའི་འོད་ཀྱིས་འབར་བ་ཡིན་ནོ། །ད་ནི་ནང་གི་
གནས་ནས་སོ་སོར་རྟོག་པའི་ཡེ་ཤེས་ལ་སོགས་པ་ཡེ་ཤེས་ལྔའི་ཉིད་ཉིད་ཀྱི་རིགས་་
ཀྱི་བྱེ་བྲག་གི་ཁ་དོག་དང་ལྡན་པའི་འོད་ཟེར་གྲངས་མེད་པར་སྤྲིན་བཞིན་དུ་ནམ་་
མཁའི་དབྱིངས་ཀྱི་དབུས་གནས་སུ་མདུན་དུ་སྨོས་པ་ཤ་དང་རུས་པ་དང་ཁྲག་དང་
46-637