རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५११
ཀྱོ་བ་རྣམས་ཀྱིས་བྷ་གའི་གནས་ནས་བཟུང་། རྡོ་རྗེ་ཞགས་པས་མགུལ་པ་ནས་
བཅིངས་ཏེ། ཚུལ་དེ་ལྟར་དམ་ཚིག་ཀུན་དགུག་པར་བྱའོ། །གཞན་ཡང་
དགུག་པའི་བྱེ་བྲག་བསྟན་པར་བྱ་སྟེ། སངས་རྒྱས་སྤྱན་གྱི་སྐུ་ཕྱག་རྒྱ་གྲངས་མེད་
པ་སྤྲིན་ལྟ་བུས་ལྷ་མོ་ཐམས་ཅད་བཀུག་པར་བྱ་བར་བསམ་མོ། །གཞན་ཡང་ན་
བཟའ་དཀར་མོའི་སྐུ་ཕྱག་རྒྱ་གྲངས་མེད་པ་སྤྲིན་ལྟ་བུས་མི་མོ་ཐམས་ཅད་དགུག་་་
པར་བསམ་མོ། །གཞན་ཡང་མཱ་མ་ཀཱིའི་སྐུ་ཕྱག་རྒྱ་གྲངས་མེད་པ་སྤྲིན་ལྟ་བུས།
གནོད་སྦྱིན་དང་སྲིན་པོ་དང་། ལྷ་མ་ཡིན་དང་། ཀླུ་དང༌ དེ་དག་ལ་
སོགས་པ། མི་མ་ཡིན་པ་ཐམས་ཅད་ཀྱི་ཆུང་མ་ཐམས་ཅད་དགུག་པར་བསམ་མོ༎
ཚུལ་དེ་ལྟར་བཀུག་མ་ཐག་ཏུ། སྒྲུབ་པ་པོས་རང་གི་མདུན་དུ་དུལ་བ་ཆེན་པོའི་་
ཚུལ་གྱིས་ཐལ་མོ་སྦྱར་ནས་གནས་པར་བསམ་མོ། །དེའི་དུས་སུ་ཕྱིའི་རྡོ་རྗེ་རིགས་
ཀྱི་བྱེ་བྲག་ཁྲུས་མཁན་གྱི་རིགས་ཀྱི་བུ་མོ་བླང་ངོ་། །དེ་མཚན་དང་ཡོན་ཏན་་
ཐམས་ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་
སུ་མེད་པའི་ངོ་བོར་བྱིན་གྱིས་བརླབ་པར་བྱ་བ་ཡིན་ནོ། །དེ་མ་ཐག་ཏུ་སྒྲུབ་པ་
པོས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་་
པར་འཁྱུད་པའི་སྦྱོར་བས། ཐབས་དང་ཤེས་རབ་རོལ་པ་བྱའོ། །དེའི་དུས་
སུ་མདུན་དུ་སྨོས་པའི་དམ་ཚིག་ཐམས་ཅད་དུ་མིང་བཏགས་པ་སེམས་ཅན་ཐམས་
ཅད་ཀྱི་ཆུང་མ་དགུག་པར་བྱས་པས་མདུན་ན་གནས་པའི་དེ་དག་ཐམས་ཅད་ཤེས་
རབ་མའི་ལུས་ལ་གཉིས་སུ་མེད་པའི་ངོ་བོར་ཐིམ་པར་གྱུར་པར་བསམ་མོ། །ཆོ་་
གའི་ཚུལ་དེ་ལྟར་ཐབས་དང་ཤེས་རབ་རོལ་པ་བྱས་པས་བདེ་བར་གྱུར་པའི་དུས་སུ།
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་བྱང་ཆུབ་སེམས་འོད་
དུ་ཞུའོ། །དེ་བསྒྲུབ་པ་པོས་ཐུགས་མི་སྨོད་དོ། །མིང་བཏགས་པ་རྣམ་པར་
46-581