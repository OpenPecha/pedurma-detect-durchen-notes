རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२०
དཔའ་དེ་དག་ཐམས་ཅད་ལ་འདི་སྐད་ཅེས་བཀའ་སྩལ་ཏོའི་དོན་དུ་གསུངས་སོ། །
རིགས་ཀྱི་བུ་སྐུ་དང་གསུང་དང་ཐུགས་རྡོ་རྗེའི་ངོ་བོ་ཉིད་དམིགས་སུ་མེད་པའི་ཡི་་
གེའི་ཚིག་ལ་ཞེས་པ་ནི། སྟོན་པ་ཕྱག་ན་རྡོ་རྗེ་ཅི་ཡང་མི་གསུང་བར་གནས་པར་
འགྱུར་བ་དེ་ནི། དོན་དམ་པར་སྐུ་དང་གསུང་དང་ཐུགས་རྡོ་རྗེ་གསུམ་དམིགས་
སུ་མེད་པའི་བསམ་གཏན་ཏེ། ཡི་གེའི་ཚིག་ཏུ་མིང་བཏགས་པ་སྟོང་པ་ཆེན་པོའི་
ཡེ་ཤེས་དང་གཉིས་སུ་མེད་པར་འཇུག་པ་ཞུགས་པའི་ངོ་བོ་ཡིན་ནོ། །རིགས་ཀྱི་་
བུར་མིང་བཏགས་པ། དེ་བཞིན་གཤེགས་པ་ཐམས་ཅད་ཀྱིས་མདུན་དུ་སྨོས་པའི་
དོན་བཤད་པར་བརྗོད་པའི་དུས་སུ་བྱང་ཆུབ་སེམས་དཔའ་འཇམ་དཔལ་ལ་སོགས་
པ་ཐམས་ཅད་ལ་རིགས་ཀྱི་བུ་ཡིན་པའི་ཚིག་གིས་བོས་པར་སྨོས་སོ། །དེ་ལྟར་་་་
རིགས་ཀྱི་བུ་སྐུ་དང་གསུང་དང་ཐུགས་རྡོ་རྗེའི་ངོ་བོ་ཉིད་མེད་པ་ཡི་གེའི་ཚིག་ལའི་
དོན་དུ་དེ་བཞིན་གཤེགས་པ་ཐམས་ཅད་སྐུ་དང་གསུང་དང་ཐུགས་རྡོ་རྗེ་དམིགས་
སུ་མེད་པའི་ཡི་གེའི་ཚིག་ལ་ངོ་བོ་ཉིད་མེད་པའི་ཡི་གེའི་ཚིག་བརྗོད་ནས་ཅང་མི་་་་
གསུང་བར་བཞུགས་སོ། །ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་རྡོ་རྗེའི་བདག་པོ་ནི། ཅི་ལྟར་སྨོས་པའི་ཚུལ་གྱི་སྟོན་པ་་་
ཕྱག་ན་རྡོ་རྗེ་ཉིད་ཡིན་ནོ། །དེའི་དོན་མདུན་དུ་བཤད་པས་བདེ་སྟེ། འདིར་་
བཤད་མི་དགོས་སོ། །དམིགས་སུ་མེད་པའི་ཡི་གེའི་ཚིག་ལ་ངོ་བོ་ཉིད་མེད་པའི་་
ཡི་གེའི་ཚིག་བརྗོད་ནས་ནི་མདུན་དུ་སྨོས་པའི་དོན་གྱི་ངོ་བོ་མེད་པ་དེ་ནི། དོན་
དམ་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་ཡེ་་་
ཤེས་དོན་དམ་པ་བྱང་ཆུབ་སེམས་སྙིང་པོའི་ངོ་བོ་སྟེ། སྟོང་པ་ཆེན་པོའི་ཡེ་ཤེས་་
རྡོ་རྗེ་ཡིན་ནོ། །དེ་ཕྱི་དང་ནང་གི་ཆོས་ཐམས་ཅད་མཉམ་པར་སྟོང་པས་ཅི་ལྟར་
སྨོས་པའི་སྐུ་དང་གསུང་དང་ཐུགས་རྡོ་རྗེའི་སྙིང་པོ། དེ་དང་གཉིས་སུ་མེད་པ་སྟོན་
46-527