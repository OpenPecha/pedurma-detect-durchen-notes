རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༩
ཀྱང་ལུས་ལ་མི་གནས་པའི་དོན་དུ་གསུངས་སོ། །ལུས་ཀྱང་སེམས་ལ་མི་གནས།
ངག་ཀྱང་སེམས་ལ་མི་གནས། སེམས་ངག་ལ་མི་གནས་སོ། ། །ཞེས་པ་ནི།
གོང་དུ་སྨོས་པ་ལུས་ལ་མི་གནས་པའི་དོན་ཅི་ལྟར་སྨོས་པ་དེ་བཞིན་གཤེགས་པར་་
བྱའོ།༑ །ཅིའི་ཕྱིར་ཞེ་ན། ནམ་མཁའ་བཞིན་དུ་རང་བཞིན་གྱིས་དག་པ་ཡིན་
པའི་ཕྱིར་རོ། །ཞེས་བྱ་བ་ནི། དེ་ཅིའི་ཕྱིར་ཞེ་ན་ནི་སྟོན་པ་ཕྱག་ན་རྡོ་རྗེས་་་་་
།ནམ་མཁའ་བཞིན་
ཉིད་ཀྱིས་ཐེ་ཚོམ་གཅོད་པའི་ཚིག་དོན་མཚོན་པར་སྨོས་སོ།
དུ་རང་བཞིན་གྱིས་དག་པ་ཡིན་པའི་ཕྱིར་རོ་ཞེས་པ་ནི། གོང་དུ་སྨོས་པའི་སྐུ་་་་
དང་གསུང་དང་ཐུགས་རྡོ་རྗེ་གསུམ་འདོད་ཁམས་ལ་སོགས་པ་གནས་ཁམས་གསུམ་
དང་། སྒྲུབ་པ་པོའི་ལུས་ངག་ཡིད་གསུམ་ལ་སོགས་པ་དེ་དག་ལ་མི་གནས་པར་་
སྨོས་པ་དེ་ཅིའི་ཕྱིར་ཞེ་ན།
དོན་དམ་པར་སྐུ་གསུང་ཐུགས་རྡོ་རྗེ་གསུམ་ནི་ནམ་་
མཁའ་བཞིན་དུ་སྟོང་པའོ། །དེའི་ཡོན་ཏན་གྱིས་གདོན་དུས་ནས་ཉོན་མོངས་་་་་
པའི་སྡིག་པའི་དྲི་མ་ཐམས་ཅད་དང་བྲལ་བ་ཡིན་ནོ། །དོན་དེས་རང་བཞིན་གྱིས་
དག་པར་སྨོས་སོ། །དེ་ལྟར་མདོར་བསྡུས་པ་ནམ་མཁའ་རང་བཞིན་གྱིས་དག་་་་
པའི་དོན་དུ་གསུངས་སོ། །དེ་ནས་ཡང་༌། དེ་བཞིན་གཤེགས་པ་དེ་དག་ཐམས་
ཅད་ཀྱིས། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་
དེ་བཞིན་གཤེགས་པ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་ཆོས་གང་ན་གནས། གང་ནས་བྱུང་། ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ཡང་ནི། སྟོན་པ་ཕྱག་ན་་
རྡོ་རྗེས་གོང་དུ་སྨོས་པའི་ཆོས་བཤད་པ་དེ། དེ་བཞིན་གཤེགས་པ་ཐམས་ཅད་་་་
ཀྱིས་གསན་མ་ཐག་ཏུ། འོག་ནས་འབྱུང་བའི་དོན་ཐོས་པར་བྱ་བའི་ཕྱིར་གསོལ་
བ་བཏབ་པའི་དོན་མཚོན་པར་སྨོས་སོ། །དེ་ལྟར་དེ་ནས་ཀྱི་དོན་དུ་གསུངས་སོ། །
46-139