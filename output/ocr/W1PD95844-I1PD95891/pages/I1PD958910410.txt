རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१८१
ཐུགས་རིག་•པའི་བརྟུལ་ཞུགས་ནི། གོང་དུ་སྨོས་པའི་རིག་པར་མིང་བཏགས་པ་
ཤེས་རབ་མ་ཡིན་ཏེ། དེ་ནི་བརྟུལ་ཞུགས་ཞེས་པ་མ་གྲུབ་ཀྱི་བར་ཀུན་དུ་བརྟན་་
པ་རྣམ་པར་རྟོག་པ་སྤངས་པའི་སེམས་ཀྱིས་རྒྱུན་མི་འཆད་པར་བརྟུལ་ཞུགས་ཀྱི་ངོ་
བོ་ཐབས་དང་ཤེས་རབ་རོལ་པ་བྱའོ། །སྐུ་དང་གསུང་དང་ཐུགས་ཞེས་པ་འོག་་་
ནས་འབྱུང་བའི་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྐུ་དང་གསུང་དང་་་་་
ཐུགས་གསུམ་དང་གཉིས་སུ་མེད་པའི་ངོ་བོ་བསྒོམ་པར་བྱ་བར་སྨོས་སོ། །དེ་ལྟར་
དེ་ལྟར་འདི་ནི་སྐུ་དང་གསུང་ཐུགས་རིག་པའི་བརྟུལ་ཞུགས་ཀྱི་དོན་དུ་གསུངས་སོ༎
ཐོར་ཙུགས་དབུ་རྒྱན་ཅན་གྱི་གཟུགས། །ཆེན་པོ་ཁ་དོག་དཀར་པོ་འདྲ། །ཞེས་
པ༑ རིའི་རྩེ་མོའི་གནས་སུ་བསྒྲུབ་པར་བྱའོ། །ཡང་ན་གནས་གང་ཡང་རུང་
བར་བསྒྲུབ་པ་བྱ་ཡང་མི་འགལ་ལོ། །གནས་དེར་ས་གཞི་མཉམ་པར་བྱའོ། །
དེའི་འོག་ཏུ་ཅི་ལྟར་སྨོས་པའི་མཚན་དང་ལྡན་པའི་བན་དྷའི་ནང་དུ། གོང་དུ་
སྨོས་པའི་དམ་རྫས་དང༌་། དེ་བཞིན་དུ་ཕྱིའི་རྫས་དྲི་དང་ལྡན་པ་ཐམས་ཅད་་
གཅིག་ཏུ་བསྲེས་ལ་གཞག་གོ། །རྫས་དེ་ཆུ་དང་དཀྲུགས་པས་དཀྱིལ་འཁོར་གྲུ་
བཞི་ཀུན་དུ་ཁྲུ་གང་བ་བསྐུ་བར་བྱའོ། །དཀྱིལ་འཁོར་དེའི་སྟེང་དུ་སྟན་བདེ་བ་་
འཇམ་པ་ལ་མོས་པའི་སྐྱིལ་མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་་
ག་བཞིའི་ཚུལ་གྱིས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱར་གྱུར་པར་བྱའོ། །
དེའི་སྐུ་མདོག་ཟླ་ལྟར་དཀར་བ། དབུ་རྒྱན་ཐོར་ཚུགས་འཛིན་པ། __ཞལ་
གསུམ་པ་ཕྱག་དྲུག་པ། ཕྱག་མཚན་དྲུག་པ། རྒྱན་ཐམས་ཅད་ཀྱིས་བརྒྱན་པ།
དེའི་ཕྱག་མཚན་ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པའི་དེ་་་
བཞིན་དུ་འདིར་བྱའོ། །གཞན་ཡང་དེ་ཤེས་རབ་མ་ཡེ་ཤེས་ལྷ་མོ་གཉིས་སུ་མེད་་
པར་འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་མ་
46-381