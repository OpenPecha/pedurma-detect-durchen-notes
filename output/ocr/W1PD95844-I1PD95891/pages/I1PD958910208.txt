རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ملو
བྲི་བར་བྱ། །ཕྱག་རྒྱ་ཐམས་ཅད་རིམ་པ་བཞིན། །ཆོ་ག་བཞིན་དུ་བྲི་བར་བྱ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེའི་དབུས་སུ་ནི།
གོང་དུ་སྨོས་པའི་གྲུ་བཞི་དང་༌། གྲྭ་བཞི་དང༌། སྒོ་བཞི་དང་བཅས་པ་དེའི་ནང་
གི་དབུས་སུ་རེའུ་མིག་དགུ་ལ་ལྷ་དགུའི་གནས་བྲི་བར་བསྟན་ཏོ། །འཁོར་ལོ་ཞེས་
པ་ནི། དུས་འདིར་འཁོར་ལོས་སྒྱུར་བ་གསུང་རྡོ་རྗེ་སྣང་བ་མཐའ་ཡས་བཞུགས་
པའི་གནས་སུ་སྨོས་སོ། །ཟླུམ་པོར་ཀུན་ཏུ་བྲི་བར་བྱ་ཞེས་པ་ནི། ཐུགས་ཀྱི་་་་
དཀྱིལ་འཁོར་དང་། སྐུའི་དཀྱིལ་འཁོར་གྱི་དུས་སུ་རྡོ་རྗེ་ར་བ་ཟླུམ་པོར་བསྐོར་བ་
ཡིན་ནོ།
།ཕྱག་རྒྱ་ཐམས་ཅད་རིམ་པ་བཞིན། །ཆོ་ག་བཞིན་དུ་བྲི་བར་བྱ་ཞེས་
པ་ནི། མདུན་དུ་སྨོས་པའི་དཀྱིལ་འཁོར་རིམ་པ་གཉིས་པ། ཐིག་གདབ་པ་་་་
ཚོན་དགྱེ་བ་རྫོགས་མ་ཐག་ཏུ། ལྷ་ཀུན་གྱི་སོ་སོའི་ཕྱག་མཚན་དགོད་་
པར་བྱ་བ་ཡིན་ནོ། །ཆོ་ག་བཞིན་དུ་ཞེས་པ་ནི། དཀྱིལ་འཁོར་གྱི་རྡོ་རྗེ་སློབ་་་
དང་༌།
དཔོན་གྱི་བདག་པོ་གསུང་རྡོ་རྗེ་སྣང་བ་མཐའ་ཡས་དང་གཉིས་སུ་མེད་པའི་ང་རྒྱལ་
དུ་བསྒོམ་པར་བྱ་བ་དང་། དེ་བཞིན་དུ་སྐུ་དང་གསུང་དང་། ཐུགས་ཀྱི་སྔགས་
ཀྱི་ཡིག་འབྲུ་གསུམ་དཀྱིལ་འཁོར་མ་རྫོགས་ཀྱི་བར་དུ་རྒྱུན་མི་འཆད་པར་རྣམ་པར་
རྟོག་པ་ཐམས་ཅད་སྤངས་ནས། སེམས་དགའ་བས་བཟླས་པར་བྱའོ། །ཨཱ་ཨོཾ་
ཧཱུཾ་དེ་ལྟར་བསྒོམ་པ་དང་བཟླས་པ་བྱ་ཞིང་དང་པོ་དཀྱིལ་འཁོར་གྱི་བདག་པོ་གསུང་
རྡོ་རྗེ་སྣང་བ་མཐའ་ཡས་ཀྱི་ཕྱག་མཚན་དགོད་པར་བྱའོ། །དེའི་འོག་ཏུ་ཤར་དུ་་
རྡོ་རྗེ་མི་བསྐྱོད་པ་དང༌་། ལྷོར་རྣམ་པར་སྣང་མཛད་དང་། ནུབ་དུ་རིན་ཆེན་
འབྱུང་ལྡན་དང་། བྱང་དུ་དོན་ཡོད་གྲུབ་པ་དངང་། དེ་ལྟར་དེ་བཞིན་གཤེགས་
པ་བཞིའི་ཕྱག་རྒྱ་གཡས་བསྐོར་བའི་ཚུལ་གྱིས་དགོད་པར་བྱའོ། །དེ་བཞིན་དུ་མཱ་
མ་ཀཱི་ལ་སོགས་པ་དེ་བཞིན་གཤེགས་པ་བཞིའི་ལྷ་མོའི་ཕྱག་རྒྱ་དགོད་པར་བྱའོ། །
46-179