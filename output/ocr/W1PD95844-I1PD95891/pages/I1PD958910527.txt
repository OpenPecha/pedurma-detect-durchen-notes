བསྟན་འགྱུར། རྒྱུད། ༨༨
ཕྱིར་ཕྱག་མི་བྱ་ཞེས་པ། དེའི་དོན་གསལ་བར་བསྟན་པར་བྱ་སྟེ། མདུན་དུ།་་་
སྨོས་པའི་སངས་རྒྱས་ཀྱི་གཟུགས་བརྙན་ལ་སོགས་པ་གཟུགས་བརྙན་ཐམས་ཅད་་་
དང་གཞན་ཡང་ཐེག་པ་འོག་མ་ལ་བརྟེན་པའི་སེམས་ཅན་དེ་དག་གིས་ཅི་ལྟར་སྨོས་
པའི་ཚུལ་གྱིས་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་་་
བོར་བསྒོམ་པར་སྦྱོར་བས། དེ་ལྟར་སྔགས་ཐམས་ཅད་ཀྱི་དམ་ཚིག་ཡིན་པས་
དེ་སྒྲུབ་པར་བྱེད་པ་དེས་གལ་ཏེ་ཕྱག་བྱས་ན་དེ་མ་ཐག་ཏུ་འཇིག་པར་འགྱུར་རོ། །
གཟུགས་བརྙན་ཞིག་པར་གྱུར་པས་གཞན་ཡང་སེམས་ཅན་ནི་རིམས་ནད་ལ་སོགས་
པས་བཏབ་ནས་འཆི་བར་འགྱུར་རོ། །དེ་ལྟར་སྒྲུབ་པ་པོ་མང་པོས་སྔགས་ཀྱི་ཡེ་
ཤེས་ཀྱི་བྱིན་མངོན་དུ་གྱུར་པ་དེ་རྣམས་ཀྱིས་གཟུགས་བརྙན་དང་སེམས་ཅན་ལ་
ཕྱག་བྱས་པས་མང་པོར་མེད་པར་འགྱུར་བར་སྨོས་སོ། །མདོར་སྡུ་བ་དེ་ལྟར་་
སངས་རྒྱས་བྱང་ཆུབ་སེམས་དཔའ་དང་། །ཉན་ཐོས་རང་རྒྱལ་དེ་བཞིན་ཏེའི་
དོན་དུ་གསུངས་སོ། །སྐུ་གསུང་ཐུགས་སུ་སྦྱོར་བ་ཡིས། །ཕྱག་འཚལ་ནི་
འཇིགས་པར་འགྱུར་ཞེས་པ་ནི། དེའི་དོན་དུ་མདུན་དུ་བཤད་པ་•བདེ་སྟེ་་
འདིར་བཤད་མི་དགོས་སོ། །ད་ནི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་
དང་གཉིས་སུ་མེད་པའི་ངོ་བོ་བསམ་གཏན་གྱི་དམ་ཚིག་བསྒྲུབ་པར་བྱ་བ་དེའི་དམ་
ཚིག་གི་ངོ་བོའི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་གཤེགས་་
པ་ཐམས་ཅད་ཀྱི་བདག་པོས། ཉིད་ཀྱི་ལུས་དང་ངག་དང་ཡིད་གསུམ་རྡོ་རྗེ་་
བསམ་གཏན་གྱི་དམ་ཚིག་འདི་ཉིད་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །
ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་
པའི་སྔགས་ཐམས་ཅད་ཀྱི་རྡོ་རྗེའི་དམ་ཚིག་གི་བསྒོམ་པ་བྱ་བའི་དོན་བཤད་པར་་་
མཛད་པའི་འོག་ཏུ། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་་
46-498