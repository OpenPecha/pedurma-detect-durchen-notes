Do
བསྟན་འགྱུར། རྒྱུད། ༨༨
དག་ཅང་མི་སྨྲ་བར་གྱུར་ཏོ་ཞེས་པ་ནི། དེ་ནས་ནི་མདུན་དུ་སྨོས་པའི་ཚུལ་གྱིས་
འཁོར་གྱི་ངོ་བོའི་བྱང་ཆུབ་སེམས་དཔའ་ཐམས་ཅད་ཀྱིས་གསང་བ་གསུམ་གྱི་ཡི་་་་
གེའི་དོན་ངེས་པར་ཤེས་པ་དེ་མ་ཐག་ཏུ། ཉིད་ཉིད་ཀྱི་སྟན་ལ་ཅི་ཡང་མི་གསུང་
བར་གྱུར་པ་མིང་བཏགས་པ་མདུན་དུ་སྨོས་པའི་གསང་བའི་ཡི་གེ་དོན་དམ་པའི་་་
བསྒོམ་པའི་ངོ་བོ་གཉིས་སུ་མེད་པར་གྱུར་པ་མཚོན་པར་བསྟན་ཏོ། །དེ་ལྟར་དེ་་
ནས་ཀྱི་དོན་དུ་གསུངས་སོ། །བྱང་ཆུབ་སེམས་དཔའ་དེ་དག་ཅང་མི་སྨྲ་བར་གྱུར་
དཔའ་ད་དག་ཅ
ཏོ༑ །ཞེས་པ་ནི། མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །
དེ་ལྟར་བྱང་ཆུབ་སེམས་དཔའ་དེ་དག་ཅང་མི་སྨྲ་བར་གྱུར་ཏོའི་དོན་དུ་གསུངས་སོ། །
ད་ནི་གཞན་ཡང་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་་
པོ་དེས། __ མདུན་དུ་སྨོས་པའི་གསང་བའི་ཡི་གེ་གསུམ་པོ་དེ་དོན་དམ་པར་གསང་
བ་འདུས་པའི་དོན་གཉིས་སུ་མེད་པའི་ངོ་བོར་སྨོས་པ་དེ་རང་བཞིན་གྱིས་དག་པའི་
ངོ་བོའི་ཚུལ་ཡེ་ཤེས་ཀྱིས་བྱིན་གྱིས་བརླབས་པའི་ཆོ་འཕྲུལ་གྱི་སྒྱུ་མའི་ཐབས་ཀྱིས་ཡེ་
ཤེས་གསང་བའི་དབང་བསྐུར་བར་བྱ་བའི་འཁོར་ཕུན་སུམ་ཚོགས་པ་ཐམས་ཅད་་
མཉམ་པར་གཉིས་སུ་མེད་པ་ཀུན་ཏུ་བཟང་པོའི་ངོ་བོར་སྨོས་པ་དེ་རང་བཞིན་གྱིས་
དག་པའི་ངོ་བོའི་ཚུལ་ཡེ་ཤེས་ཀྱི་བྱིན་གྱིས་བརླབས་པའི་ཆོ་འཕྲུལ་གྱུར་པར་མཛད་
པའི་ཕྱིར། བླ་ན་མེད་པའི་འདོད་ཆགས་ཀྱི་རོལ་པ་བྱ་བ་དེའི་དོན་བསྟན་པར་བྱ་
སྟེ༑ དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད། དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ལ་་་
ཞུགས་ཏེ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་དེ་ནས་ནི་མདུན་དུ་
སྨོས་པའི་ཚུལ་གྱི་བྱང་ཆུབ་སེམས་དཔའ་ཐམས་ཅད་ཅི་ཡང་མི་གསུང་བར་གནས་
པ་དེ་མ་ཐག་ཏུ། སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་་
46-704