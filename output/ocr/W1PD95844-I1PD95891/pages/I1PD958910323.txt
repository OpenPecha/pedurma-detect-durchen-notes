२९
བསྟན་འགྱུར། རྒྱུད། ༼༩༽ ༨༨ 673
རབ་ཏུ་འགྲུབ་ཅེས་པ་ནི།
གོང་དུ་སྨོས་པའི་ཀྱོ་བས། རྡོ་རྗེར་མིང་བཏགས་པ།
རྡོ་རྗེ་ཕྱག་བརྙན་ཡིན་ཏེ། དེའི་སྙིང་གར་ཅི་ལྟར་སྨོས་པའི་ཚུལ་གྱིས་གདབ་པར་
བྱ་བའི་བསྒོམ་པ་བྱ་བ་ཡིན་ནོ། །དེ་ལྟར་མདོར་བསྡུ་བ་བསྒོམ་པའི་ཆོ་ག་བྱ་བ་་
དངང་། སྔགས་ཀྱི་ས་བོན་ཡིག་འབྲུ་ཨཾ་བཟླས་པ་བྱ་བས་སངས་རྒྱས་དང་བྱང་ཆུབ་
ཀྱི་ངོ་བོ་བླ་ན་མེད་པའི་འབྲས་བུ་རབ་ཏུ་འགྲུབ་པར་འགྱུར་རོ།
།གཞན་རྡོ་རྗེ་་་
ཕྱག་བརྙན་གྱི་དངོས་གྲུབ་ཀྱི་འབྲས་བུ་འགྲུབ་པར་འགྱུར་བ་ནི་ངོ་མཚར་མི་ཆེའོ། །
བསྟན་པར་བྱ་སྟེ། རྡོ་རྗེ་ཕྱག་བརྙན་གྱི་དངོས་གྲུབ་ཀྱི་འབྲས་བུ་འགྲུབ་པའི་དུས
སུ་མཚན་མ་གཉིས་འབྱུང་ངོ་། །དང་པོ་ནི་བསྒྲུབ་པ་བྱས་པའི་གནས་ཀྱི་ཕྱོགས་་
ཀུན་དུ་དཔག་ཚད་བཅུ་གཉིས་ཀྱི་ཚད་ཀྱི་ས་གཞི་ཤིན་ཏུ་གཡོ་བར་འགྱུར་རོ། །
དེའི་འོག་ཏུ་སྟེང་གི་ནམ་མཁའི་ཕྱོགས་ནས་སྔགས་ཀྱི་ཡིག་འབྲུ་ཧཱུཾ་གི་སྒྲ་ཆེན་པོ་་་་་
ལན་མང་པོར་གྲག་པ་ཡིན་ནོ། །གཞན་ཡང་དེའི་དུས་སུ་ལྷའི་དབང་པོ་བརྒྱ་བྱིན་
ལ་སོགས་པ་ལྷ་ཐམས་ཅད་དང་། དྲི་ཟ་དང་། མི་འམ་ཅི་དང་། རིག་•པ་
འཛིན་པ་དང་། ཀླུ་དང་། དེ་དག་ལ་སོགས་པ་སེམས་ཅན་ཆོ་འཕྲུལ་དང་
བསོད་ནམས་ཀྱི་མཐུ་དང་ལྡན་པ་དེ་དག་ཐམས་ཅད་ཕྱག་བརྙན་གྱི་ཚུལ་གྱིས་་་
བསྒྲུབ་པ་བྱས་པས་གོང་དུ་སྨོས་པའི་ཚུལ་དུས་གཡོས་པར་གྱུར་པའི་ངོ་མཚར་དང་
ནམ་མཁའི་ཕྱོགས་ན་སྔགས་ཀྱི་ཡིག་འབྲུ་ཧཱུཾ་གི། སྒྲ་ལན་མང་པོར་གྲག་པ་དེ་ཐོས་
པའི་ངོ་མཚར་གྱིས་འཇིགས་པ་ཆེན་པོས་སྐྲག་པར་གྱུར་ནས། གཅིག་ཏུ་འདུས་ཏེ།
ནམ་མཁའ་ལས་ལྷའི་མེ་ཏོག་དང་། དྲི་དང་། ན་བཟའ་དང་། རྔ་ལ་
སོགས་པ་མཆོད་པའི་བྱེ་བྲག་སྣ་ཚོགས་སྒྲུབ་•པ་པོས་སྟེང་དུ་བྱེད་དོ། །དེའི་དུས་
སུ་སྒྲུབ་པ་པོ་སྐུ་དང་གསུང་དང་ཐུགས་རྡོ་རྗེ་རིགས་གསུམ་དང་།
གཉིས་སུ་མེད་
པའི་ངོ་བོར་འགྲུབ་པར་འགྱུར་རོ། །གཞན་ཡང་མདུན་དུ་སྨོས་པའི་ཚུལ་གྱིས་་་་
46-294