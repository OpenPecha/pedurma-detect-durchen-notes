རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२९
བདག་ཅག་འཁོར་ཕུན་སུམ་ཚོགས་པ་ཐམས་ཅད་ཀྱི་ལུས་ཀྱི་ངོ་བོ་དོན་དམ་པར་མ་
སྐྱེས་པ་ཡིན་ནོ། །ཡང་ལུས་དང་གཉིས་སུ་མེད་པ་དག་དང་སེམས་གཉིས་ཡིན་ནོ༎
དེ་ནི་གཉིས་སུ་མེད་པའི་ངོ་བོའོ།
།དེ་ཅིའི་ཕྱིར་ན་ཅི་ལྟར་སྨོས་པའི་ཚུལ་གྱིས་
གཟུགས་དེ་དོན་དམ་པར་མ་སྐྱེས་པ་ཡིན་ནོ། །དོན་དེས་ངག་དང་ཡིད་གཉིས་
ཀྱང་དམིགས་སུ་མེད་པར་སྨོས་སོ། །ནམ་མཁའ་རྡོ་རྗེ་དང་འདྲ་བ་རྟག་པ་ནི་
མདུན་དུ་སྨོས་པའི་ལུས་དང་ངག་དང་ཡིད་གསུམ་ག་ཅི་ལྟར་ནམ་མཁའི་ངོ་བོ་མེད་
པ་དང་།
_ མ་སྐྱེས་པ་སྟོང་པ་ཐམས་ཅད་ལ་ཁྱབ་ནས་གནས་པར་སྨོས་པ་དེ་་་
བཞིན་དུ། རྡོ་རྗེར་མིང་བཏགས་པ་སྟོང་པ་ཆེན་པོའི་ཡེ་ཤེས་དང་གཉིས་སུ་མེད་
པ་སྐུ་དང་གསུང་དང་ཐུགས་རྡོ་རྗེ་གསུམ་རང་བཞིན་མེད་པར་རྟག་པ་བསྒོམ་པར་
བྱ་བ་ཡིན་ནོ། །ཡང་དག་པ་ལ་ལོག་པར་ཟིན་ཏོ་སྙམ་མོ། །ཞེས་པ་ནི། ཕྱི་་
དང་ནང་གི་ཆོས་ཐམས་ཅད་དངོས་པོ་ཅན་དུ་བསྒོམ་པ་ནི་ཕྱིན་ཅི་ལོག་པ་ཡིན་ནོ། །
མདོར་བསྡུ་བ་དེ་ལྟར་སྐུ་མི་འགྱུར་བའི་གནས་མ་སྐྱེས་པ་དང་། གསུང་དང་་
ཐུགས་དམིགས་སུ་མེད་པ་ནི་ནམ་མཁའ་རྡོ་རྗེ་དང་འདྲ་བ་རྟག་པ་ཡང་དག་པ་ལ་
ལོག་པར་ཟིན་ཏོ་སྙམ་པའི་དོན་དུ་གསུངས་སོ། །ད་ནི་གཞན་ཡང་ཐེ་ཙོམ་དྲིས་
པའི་དོན་རྣམ་པར་སྣང་མཛད་ལ་སོགས་པ་ཡང་དེ་བཞིན་གཤེགས་པ་ཐམས་ཅད་
ཀྱིས་བཤད་པ་ཐོས་མ་ཐག་ཏུ་བྱང་ཆུབ་སེམས་དཔའ་འཇམ་དཔལ་ལ་སོགས་པ་
བྱང་ཆུབ་སེམས་དཔའ་ཐམས་ཅད་སེམས་ལ་ཐེ་ཚོམ་སྐྱེས་པ་གཞན་མ་དེ་དག་དེ་
བཞིན་གཤེགས་པ་ཐམས་ཅད་ལ་དྲིས་པ་དེའི་དོན་བསྟན་པར་བྱ་སྟེ།
དེ་ནས་
འཇམ་དཔལ་ལ་སོགས་པ་བྱང་ཆུབ་སེམས་དཔའ་ཆེན་པོ་རྣམས་ཀྱིས།
དེ་བཞིན་
གཤེགས་པ་ཐམས་ཅད་ལ་ཕྱག་འཚལ་ནས་འདི་སྐད་ཅེས་གསོལ་ཏོ།
།བཅོམ་
ལྡན་འདས་གསུང་རྡོ་རྗེའི་ཚིག་ལ་ཕྱིན་ཅི་ལོག་ཀུན་འབྱུང་བ་མི་བརྟག་ཏུ་གསོལ།
46-529