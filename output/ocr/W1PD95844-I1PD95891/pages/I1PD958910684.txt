རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
644
རབ་མ་བྱ་བ་ཡང་མི་འགལ་བར་སྨོས་སོ། །མདོར་བསྡུ་བ་དེ་ལྟར་སེམས་ཅན་
ཁམས་རྣམས་མཐའ་ཡས་ཀྱི། དམ་ཚིག་འཛིན་པ་རྣམས་ནིའི་དོན་དུ་གསུངས་་
སོ༑ ༑
།དམ་ཚིག་གསུམ་གྱི་རྡོ་རྗེས་སྤྱད། སྡོམ་པ་འདི་ནི་རྨད་པོ་ཆེ་ཞེས་པ་ནི།
མདུན་དུ་སྨོས་པའི་ཆོ་གའི་ཚུལ་གྱིས་ཤེས་རབ་མ་བྱིན་གྱིས་བརླབ་པར་བྱས་མ་ཐག་
ཏུ། སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་བརྟན་པའི་བརྩོན་
འགྲུས་ཀྱིས་ཕྱིན་ཅི་ལོག་གི་རྣམ་པར་རྟོག་པ་སྤངས་ནས་གཉིས་སུ་མེད་པར་འཁྱུད་
པའི་སྦྱོར་བས་སྤྱད་པར་མིང་བཏགས་པ་ཐབས་དང་ཤེས་རབ་རོལ་པར་བྱའོ། །
དེའི་དུས་སུ་སྐུ་དང་གསུང་དང་ཐུགས་རྡོ་རྗེ་གསུམ་དང་དམ་ཚིག་གི་སྦྱོར་བའི་སྒོམ་
པ་བྱ་བ་ཡིན་ནོ། །གཞན་ཡང་བསྒྲུབ་པ་པོས་ཉིད་ཀྱི་ལུས་སྐུ་རྡོ་རྗེ་རྣམ་པར་སྣང་
མཛད་ཡིན་པར་སྦྱོར་བར་བསྒོམ་པ་ཡིན་ནོ། །ཚུལ་དེ་ལྟར་གཉིས་སུ་མེད་པར་་་
འཁྱུད་པར་བྱ་བའི་ཆོ་ག་དུས་འདིར་བསྟན་ཏོ། །གཞན་ཡང་འཁྱུད་པར་བྱ་བའི་
འོག་ཏུ་ཤེས་རབ་མའི་བུ་གའི་ནང་དུ་གསང་བའི་རྡོ་རྗེ་གཞུག་པར་བྱས་པ་བསྐྱོད་་
པའི་ཐབས་ཀྱིས་རོལ་པ་བྱ་བའི་དུས་སུ། ཤེས་རབ་མའི་བྷ་ག་དེ་ནི་གསུང་རྡོ་རྗེ་
སྣང་བ་མཐའ་ཡས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོའི་བྷ་ག་ཡིན་
པར་སྦྱོར་བའི་བསྒོམ་པ་བྱ་བར་སྨོས་སོ། །གཞན་ཡང་བསྒྲུབ་པ་པོས་ཉིད་གསང་
བའི་རྡོ་རྗེ་གསུང་རྡོ་རྗེ་སྣང་བ་མཐའ་ཡས་ཀྱི་གསང་བའི་རྡོ་རྗེ་ཡིན་པར་སྦྱོར་བའི་
བསྒོམ་པ་བྱ་བར་སྨོས་སོ། །གཞན་ཡང་མདུན་དུ་སྨོས་པའི་ཚུལ་དུ་རོལ་པ་བྱས་་
པའི་འོག་ཏུ་ཐབས་དང་ཤེས་རབ་གཉིས་ཀ་གཉིས་སུ་མཉམ་དུ་བདེ་བར་གྱུར་པའོ༎
དེའི་སྐབས་སུ་རྡོ་རྗེ་ལམ་གྱི་སྒོ་ནས་དང་དེ་བཞིན་དུ་པད་མའི་ལྟེ་བའི་སྒོའི་ལམ་་་་
ནས་འདོད་ཆགས་ཀྱི་ཁུ་བ་བྱང་ཆུབ་སེམས་སུ་མིང་བཏགས་པ་ཤེས་རབ་མའི་བྷ་་་
གའི་དབུས་གནས་སུ་འོད་དུ་ཞུ་བ་དེའི་དུས་སུ། ཤེས་རབ་མའི་བྷ་གའི་ཅི་ལྟར་་
46-655