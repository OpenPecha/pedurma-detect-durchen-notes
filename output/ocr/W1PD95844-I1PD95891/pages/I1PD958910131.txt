१०२
___བསྟན་འགྱུར། རྒྱུད། ༼
བརྩོན་པར་བྱ་སྟེ། དེའི་འོག་ཏུ་ཉལ་བའི་དུས་སུ་འོག་ནས་འབྱུང་བའི་རྨི་ལམ་གྱི་
འབྲས་བུ་བཟང་པོ་ཐོབ་པར་འགྱུར་བར་མཚོན་པར་སྨོས་སོ། །བྱང་ཆུབ་ཡེ་ཤེས་
མཆོག་ཐོབ་པས། །སངས་རྒྱས་འོད་དང་ལྡན་པ་མཐོང་ཞེས་པ་ནི་ཅི་ལྟར་སྨོས་པའི་
ཚུལ་གྱིས་བྱེ་བྲག་གཉིས་སུ་སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་པ་རིགས་་་་་
ལྔའི་སངས་རྒྱས་སྨོས་པའི་ནང་ནས་གང་ཡང་རུང་བའི་སྐུ་ཕྱག་རྒྱའི་གཟུགས་ཉིད་
ཀྱི་ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པ་རྨི་ལམ་གྱི་དུས་སུ་མཐོང་ན། དེའི་
ཡོན་ཏན་གྱི་འབྲས་བུ་དོན་དམ་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་
གཉིས་སུ་མེད་པའི་ངོ་བོ་མཆོག་ཏུ་མིང་བཏགས་པ་བླ་ན་མེད་པའི་བྱང་ཆུབ་ཀྱི་་་་་
འབྲས་བུའོ་དེ་ཐོབ་པ་ཡིན་ནོ། །བསྟན་པར་བྱ་སྟེ། ཡང་ན་མདུན་དུ་སྨོས་པའི་
ཚུལ་གྱི་ཕྱག་ན་རྡོ་རྗེ་ལ་སོགས་པ་རིགས་གསུམ་གྱི་བྱེ་བྲག་བྱང་ཆུབ་སེམས་དཔའ་་
བརྒྱད་སྨོས་པ་དེའི་ནང་ནས་གང་ཡང་རུང་བའི་སྐུ་ཕྱག་རྒྱའི་གཟུགས་དེ་ཉིད་ཀྱི་་་
རིགས་ཀྱི་ཡེ་ཤེས་ཀྱི་གཟི་བརྗིད་ཀྱི་འོད་དང་ལྡན་པ་གལ་ཏེ་རྨི་ལམ་དུ་མཐོང་ན་་་་
དེའི་ཡོན་ཏན་གྱིས་མདུན་དུ་སྨོས་པའི་འབྲས་བུ་ཐོབ་པར་བསྟན་ཏོ། །མདོར་་་་
བསྡུ་བ་དེ་ལྟར་བྱང་ཆུབ་ཡེ་ཤེས་མཆོག་ཐོབ་པས། སངས་རྒྱས་འོད་དང་ལྡན་པ་
མཐོང་བའི་དོན་དུ་གསུངས་སོ། །སངས་རྒྱས་ལོངས་སྤྱོད་རྫོགས་པའི་སྐུ། །
བདག་ཉིད་ཕྲ་ཞིང་བདག་ཉིད་མཐོང་ཞེས་པ་ནི་སངས་རྒྱས་ལོངས་སྤྱོད་པའི་སྐུ་ནི་
སྐུ་རྡོ་རྗེ་རྣམ་པར་སྣང་མཛད་དོ། །དེ་ནི་བྱང་ཆུབ་སེམས་དཔའ་ཐམས་ཅད་ཀྱི་་
འཁོར་གྱིས་བསྐོར་བའོ། །གཞན་ཡང་ཕྱིའི་བརྒྱ་བྱིན་དང་། ཚངས་པ་དང་།
ཁྱབ་འཇུག་དང་། དབང་ཕྱུག་ཆེན་པོ་དང་ཉི་མ་དང་ཟླ་བ་ལ་སོགས་པ་སེམས་་
ཅན་ཐམས་ཅད་ཀྱིས་ལྷ་དང་མིའི་བྱེ་བྲག་སྣ་ཚོགས་ཀྱིས་མཆོད་པ་དང་། བསྟོད་
པ་དང་། ཕྱག་འཚལ་བ་མཐོང་ན། དེའི་ཡོན་ཏན་གྱིས་བསྒྲུབ་པ་པོས་དང་པོ་
46-102