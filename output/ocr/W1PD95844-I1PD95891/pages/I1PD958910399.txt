국민
བསྟན་འགྱུར། རྒྱུད། ༼༽ ༨༨ 73
ཕྱུང་ངོ། །ཞེས་བྱ་བ་ནི། དངོས་གྲུབ་ཐ་མ་ནི་དབང་དུ་འགྱུར་བའོ། །
དངོས་གྲུབ་འབྲིང་ནི་འགུག་པར་བྱེད་པའོ། །དངོས་གྲུབ་རབ་ནི་དུས་འདིར་མི་
སྣང་བར་འགྲུབ་པའོ། །དེ་གསུམ་ག་བྱང་ཆུབ་སེམས་དཔའ་འཇམ་དཔལ་གྱི་སྐུ་
ཕྱག་རྒྱ་བསྒོམས་ནས་འགྲུབ་པར་བྱ་བ་མི་འགལ་ལོ། །ཉིད་ཀྱི་སྐུ་དང་གསུང་དང་
ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་
གསུམ་དང་གཅིག་པའི་ངོ་བོར་སྨོས་སོ། །དེ་ལྟར་སྐུ་གསུང་ཐུགས་རྡོ་རྗེ་གསུམ་་་
དང་གཉིས་སུ་མེད་པའི་ངོ་བོར་བྱང་ཆུབ་སེམས་དཔའ་འཇམ་དཔལ་སྨོས་སོ། །
ཞེས་པ་ནི། གོང་དུ་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་གཉིས་སུ་མེད་
པར་བཤད་པ་དེ་བཞིན་དུ་འདིར་བསྟན་ཏོ། །ཕྱུང་ངོ་ཞེས་པ་ནི། སྟོན་པ་
ཕྱག་ན་རྡོ་རྗེས་བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་བསྐྱེད་པའི་ཆོ་
གའི་ཚུལ་གྱིས་བསྒོམ་པའི་དོན་ཅི་ལྟར་སྨོས་པའི་སྐུ་དང་གསུང་དང་ཐུགས་རྡོ་རྗེ་
གསུམ་དང་གཉིས་སུ་མེད་པའི་ངོ་བོར་ཕྱུང་ངོ་། །ད་ནི་རབ་འབྲིང་ཐ་མའི་་
བསྒྲུབ་པ་བྱ་བའི་ངོ་བོ་བྱང་ཆུབ་སེམས་དཔའ་འཇམ་དཔལ་གྱི་བསྒོམ་པའི་ཆོ་གའི་
ཚུལ་གྱི་དོན་བསྟན་པར་བྱ་སྟེ། སྐུ་དང་གསུང་ཐུགས་ཀུན་གྲུབ་པ། །སངས་
རྒྱས་གཟུགས་འཛིན་འོད་བཟང་པོ། །འཛམ་བུ་ན་དའི་འོད་འདྲ་བ། །དངོས་
གྲུབ་ཕྲ་མོ་དགའ་ལ་གནས། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། སྐུ་དང་གསུང་ཐུགས་ཀུན་གྲུབ་པ། །སངས་རྒྱས་གཟུགས་འཛིན་
འོད་བཟང་པོ་ནི། བྱང་ཆུབ་སེམས་དཔའ་འཇམ་དཔལ་གྱི་སྐུ་ཕྱག་རྒྱ་དེ་ནི་སྐུ་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོར་བསྒོམ་པར་བྱ་
བ་ཡིན་ནོ། །དེའི་ཡོན་ཏན་གྱིས་མི་སྣང་བའི་སྒྲུབ་པ་ལ་སོགས་པ་ཇི་ལྟར་སྨོས་་་
པའི་ཚུལ་གྱི་སྒྲུབ་པ་རབ་འབྲིང་ཐ་མ་གསུམ་འགྲུབ་པར་འགྱུར་རོ། །གཞན་ཡང་
46-370