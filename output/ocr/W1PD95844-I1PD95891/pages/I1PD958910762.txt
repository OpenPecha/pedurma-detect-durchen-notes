རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༣༣
སེམས་ཅན་ཐམས་ཅད་བསྡུས་ནས་གཞག་པར་མཛད་པ་དེ་དག་ཐམས་ཅད་ཅི་་
ལྟར་མདུན་དུ་འཁོར་ཕུན་སུམ་ཚོགས་པ་ཐམས་ཅད་དེའི་འབྲས་བུ་འཐོབ་པར་་
སྨོས་པ་དེ་བཞིན་དུ་གྲུབ་པར་འགྱུར་བ་ཡིན་ནོ། །དུས་དེ་ནས་བཟུང་བའི་འོག་
ཏུ་དོན་གྱི་ཚུལ་ཅི་ལྟར་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་དེ་ཉིད་ཀུན་ཏུ་
བཟང་པོའི་ངོ་བོར་སྨོས་པ་དེ་བཞིན་དུ་གཉིས་སུ་མེད་པར་མཉམ་པའམ་འདྲ་བར་
སེམས་ཅན་ཐམས་ཅད་ཀུན་ཏུ་བཟང་པོ་ཡིན་ནོ། །དེ་ལྟར་དེའི་དུས་ནས་སེམས་
ཅན་ཐམས་ཅད་ཀུན་ཏུ་བཟང་པོ་ཀུན་ཏུ་བཟང་པོ་ཞེས་གྲགས་ཀྱི་དོན་དུ་གསུངས་
སོ༑ །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་་
དབང་བསྐུར་བར་གྱུར་ཏོ་ཞེས་པ་ནི་མདུན་དུ་སྨོས་པའི་ཚུལ་དུ་འཁོར་ཕུན་སུམ་
ཚོགས་པ་དེ་དང་གཉིས་སུ་མེད་པའི་ངོ་བོ་སེམས་ཅན་ཐམས་ཅད་དོ། །མདོར་
བསྡུས་པ་དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་
རྗེ་གསུམ་དང་གཉིས་སུ་མེད་པའི་ངོ་བོ། ཤེས་རབ་མ་ཡེ་ཤེས་ཀྱི་ལྷ་མོ་རྒྱལ་མོ་
ལ་སོགས་པ་ལྔ་པོ་དེ་རྣམས་ཀྱི་བྷ་ག་བུམ་པའི་ངོ་བོ་དེ་ཅི་ལྟར་སྨོས་པའི་ཁུ་བ་བྱང་
ཆུབ་སེམས་དེས་ཡོངས་སུ་གང་བར་གནས་པར་སྨོས་པ་དེ་བྷ་གའི་གནས་ནས་རྒྱུན་
མི་འཆད་པར་མང་པོ་འབབ་པའི་ཚུལ་གྱིས་བྱུང་བ་ཡེ་ཤེས་ཀྱི་གཞལ་ཡས་ཁང་གི་
གནས་དེ་ཁུ་བ་བྱང་ཆུབ་སེམས་དེས་གང་བར་འགྱུར་བ་དེའི་དུས་སུ་ཡེ་ཤེས་ཀྱི་་
གཞལ་ཡས་ཁང་•ཡེ་ཤེས་ཀྱི་གསང་བའི་རྒྱ་མཚོ་ཆེན་པོའི་ངོ་བོ་དང་མཉམ་པའམ་•
འདྲ་བར་གྱུར་པར་སྨོས་སོ། །བསྟན་པར་བྱ་སྟེ། མདུན་དུ་སྨོས་པའི་ཚུལ་གྱི་
ངོ་བོའི་དོན་བྱང་ཆུབ་ཀྱི་སེམས་དེ་ཡེ་ཤེས་ཀྱི་གསང་བའི་རྒྱ་མཚོ་ངོ་བོར་གྱུར་པ་་
གསང་བའི་དམ་རྫས་ཀྱིས་འཁོར་ཕུན་སུམ་ཚོགས་པ་ཐམས་ཅད་དང་། གཞན་
ཡང་སེམས་ཅན་དེ་དག་ཐམས་ཅད་མཉམ་པའམ་འདྲ་བའི་ངོ་བོར་ཅི་ལྟར་སྨོས་
46-733