རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
247
འབྲས་བུའི་ངོ་བོ་སྟོན་པ་ཆེན་པོའི་ཡེ་ཤེས་ཅིག་པོ་དེ་ནི་ཁམས་གསུམ་ཐམས་ཅད་
འགྲོ་དང་མི་འགྲོ་བའི་གནས་ལ་ཁྱབ་ནས་གནས་པ་ཡིན་ནོ། །དེ་ལྟ་བུའི་ངོ་བོ་དེ་
ཁོ་ན་ཉིད་ཀྱི་ཡི་གེ་དེ་དང་གཉིས་སུ་མེད་པར་ཅི་ལྟར་སྨོས་པའི་དེ་བཞིན་གཤེགས་
པ་ཐམས་ཅད་ཉིད་སྐུ་དང་གསུང་དང་ཐུགས་གསུམ་དང་གཉིས་སུ་མེད་པར་་་་
ཞུགས་པར་གྱུར་པ་མིང་བཏགས་པ་མཉམ་པའི་ཏིང་ངེ་འཛིན་ལ་ཐུགས་རྩེ་གཅིག་
པའི་ངོ་བོས་གནས་པར་གྱུར་པར་སྨོས་སོ་མདོར་བསྡུས་པའི་དེ་ལྟར་རྡོ་རྗེ་གསུམ་གྱི་
དེ་ཁོ་ན་ཉིད་ཀྱི་སྐུ་དང་གསུང་དང་ཐུགས་ལ་ཞུགས་པར་གྱུར་ཏོའི་དོན་དུ་གསུངས་
སོ༑ །ད་ནི་གཞན་ཡང་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་བརྗོད་
དུ་ཡོད་པའི་དེ་བཞིན་གཤེགས་པ་དེ་དག་ཐམས་ཅད་དུས་མཉམ་པར་ཅི་ལྟར་སྨོས་
པའི་དོན་གྱི་ངོ་བོའི་ཚུལ་གྱིས་མཉམ་པའི་ཏིང་ངེ་འཛིན་ལ་གནས་པར་གྱུར་པ་དེའི་
འོག་ཏུ་འཁོར་གྱི་ངོ་བོ་རྣམ་པར་སྣང་མཛད་རྡོ་རྗེ་དེ་བཞིན་གཤེགས་པ་འཁོར་གྱི་་
ངོ་བོ་རྗོད་• དུ་མེད་པ་དེ་ཉིད་ཀྱི་རིགས་གཉིས་སུ་མེད་པའི་གནས་སུ་བཞུགས་པར་
མིང་བཏགས་པ་མཉམ་པའི་ཏིང་ངེ་འཛིན་ལ་གནས་པར་མཛད་པ་དེ་དག་པའི་
དོན་བསྟན་པར་བྱ་སྟེ་དེ་ནས་རྣམ་པར་སྣང་མཛད་རྡོ་རྗེ་དེ་བཞིན་གཤེགས་པ་་་
ཁམས་གསུམ་ཐམས་ཅད་ཀྱི་སྐུ་རྡོ་རྗེ་ལ་ཞུགས་ཤིང་དེ་བཞིན་གཤེགས་པ་ཐམས་
ཅད་ཀྱི་སྐུ་མཉམ་པ་ཉིད་ལ་དམིགས་ནས་ཅང་མི་གསུང་བར་གྱུར་ཏོ་ཞེས་བྱ་བའི་་
སྒྲ་བཤད་པར་བྱ་སྟེ་ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་འཁོར་གྱི་ངོ་
བོ་དེ་བཞིན་གཤེགས་པ་གྲངས་མེད་པའི་དེ་དག་ཐམས་ཅད་ནི་ཅི་ལྟར་སྨོས་པའི་་་
དོན་གྱི་ཕྱིར་ཏིང་ངེ་འཛིན་ལ་གནས་པར་འགྱུར་བ་དེའི་འོག་ཏུ་དེ་དག་ལ་སྐུ་རྡོ་རྗེ་
གཉིས་སུ་མེད་པར་ཞུགས་པའི་མཉམ་པའི་ཏིང་ངེ་འཛིན་གྱི་ངོ་བོ་ཇི་ལྟར་སྨོས་པའི་
ཚུལ་གྱིས་འཁོར་གྱི་ངོ་བོ་རྣམ་པར་སྣང་མཛད་ལ་སོགས་པའི་གྲངས་མེད་པའི་དེ་
46-751