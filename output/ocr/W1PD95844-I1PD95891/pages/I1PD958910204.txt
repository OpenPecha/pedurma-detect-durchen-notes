རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
724
ཆོས་ཀྱི་དཀྱིལ་འཁོར་དུ་མིང་བཏགས་པ་དེ་བསྐྱེད་པར་བྱའོ། །དེའི་སྟེང་གི་ལྟེ་བའི་
དབུས་སུ་དུས་འདིར་སྔགས་ཀྱི་ས་བོན་ཡིག་འབྲུ་ཨ་ཁ་དོག་གསེར་ལྟ་བུ་གཟུགས་ཆེ་
བ་ཡེ་ཤེས་ཀྱི་ཁུ་བ་བཞིན་དུ་འོད་དུ་ཞུ་ནས།
རྒྱ་མཚོ་ཆེན་པོ་བཞིན་གྱུར་པར་་་
བསམ་མོ། །ས་བོན་དེ་ལས་སྔགས་ཀྱི་ས་བོན་ཡིག་འབྲུ་ཧཱུཾ་བསྐྱེད་པར་བྱའོ། །
དེ་མདུན་དུ་སྨོས་པའི་ཚུལ་གྱི་སངས་རྒྱས་སྤྱན་ལ་སོགས་པ་དེ་བཞིན་གཤེགས་པ་
བཞིའི་ལྷ་མོ་བཞིའི་ཡེ་ཤེས་དང་གཉིས་སུ་མེད་པའི་ངོ་བོ་ཁ་དོག་བཞི་དང་ལྡན་་
པར་བསམ་མོ། །བཤད་པར་བྱ་སྟེ། སྔགས་ཀྱི་ས་བོན་ཡིག་འབྲུ་བྷཾ་ལས་དུས་་
འདིར་སོ་སོར་རྟོག་•པའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་རིགས་སོ་སོའི་བྱེ་
བྲག་གི་ཁ་དོག་དང་ལྡན་པ། སྔར་སྨོས་པའི་ཚུལ་གྱི་ཡེ་ཤེས་ཀྱི་རྡོ་རྗེ་རྩེ་ལྔའི་ངོ་བོ་
སྤྲིན་བཞིན་དུ་འཕྲོ་བར་སྒོམ་པར་བྱའོ། །དེ་ལྟ་བུའི་ས་བོན་ལས་དཀྱིལ་འཁོར་ཡེ་
ཤེས་ཀྱི་གཞལ་ཡས་ཁང་དུ་གྱུར་པར་བྱ་བ་བསྟན་ཏོ། །གཞན་ཡང་དཀྱིལ་འཁོར་
ཡེ་ཤེས་ཀྱི་གཞལ་ཡས་ཁང་གི་ངོ་བོའི་ཁྱོན་གྱི་ཚད་བསྒོམ་པར་བྱ་བ་བསྟན་པར་བྱ་
སྟེ།༑ ཐུགས་ཀྱི་དཀྱིལ་འཁོར་གྱི་དུས་སུ་ཁྱོན་དཔག་ཚད་བྱེ་བ་བཅུར་སྨོས་པ་དེ་
བཞིན་དུ་འདིར་བསྟན་ཏོ། །དེའི་དབུས་གནག་པོ་ལ་སོགས་པ་ལྷ་དགུའི་རེའུ་
མིག་དགུའི་ནི། ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་གྱི་དོན་
ཟླུམ་པོ་རྡོ་རྗེ་ར་བས་བསྐོར་བས། དཀྱིལ་འཁོར་གྱི་བདག་པོ་གསུང་རྡོ་རྗེ་སྣང་བ་
མཐའ་ཡས་འཁོར་ལོས་སྒྱུར་བ་བཞུགས་པའི་གནས་འཁོར་ལོར་མིང་བཏགས་པ་
དེའི་ཚད་ཕྱོགས་བཞི་ག་དཔག་ཚད་བརྒྱ་བརྒྱའོ། །དེ་ལྟར་ཡེ་ཤེས་ཀྱི་གཞལ་་
ཡས་ཁང་བསྐྱེད་པའི་འོག་ཏུ་ཕྱིའི་རྡུལ་ཚོན་གྱི་དཀྱིལ་འཁོར་ལ། །ཇི་ལྟར་ཐུགས་
ཀྱི་དཀྱིལ་འཁོར་དང༌་། སྐུའི་དཀྱིལ་འཁོར་གྱི་དུས་སུ་གཉིས་སུ་མེད་པར་ཐིམ།
ཡེ་ཤེས་ཀྱི་རྒྱ་མཚོ་ལྟ་བུར་གྱུར་པར་སྒོམ་པར་བསྟན་པ་དེ་བཞིན་དུ་འདིར་བྱ་བར་
46-175