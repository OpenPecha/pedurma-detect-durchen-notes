७५०
བསྟན་འགྱུར། རྒྱུད། ༼ཤུ༽
གསུངས་སོ། །ཆོ་ག་བཞིན་དུ་ཀུན་མཆོད་ན། །མྱུར་དུ་བྱང་ཆུབ་འཐོབ་པར་
གྱུར་ཞེས་པ་ནི། མདུན་དུ་སྨོས་པའི་མཆོད་པའི་བྱ་བའི་ངོ་བོ་གསང་བའི་རྫས་
བྱང་ཆུབ་སེམས་དེས་བསྒྲུབ་པ་པོས་ཉིད་དགའ་བའི་ལྷ་ལ་སོགས་པ་དེ་བཞིན་་་
གཤེགས་པ་ཐམས་ཅད་དང་གཉིས་སུ་མེད་པར་བསྒོམ་པས་མ་གྲུབ་ཀྱི་བར་གྱི་དུས་
དེ་ཙམ་དུ། ཇི་ལྟར་སྨོས་པའི་ཆོ་གས་མཆོད་པ་བྱ་བར་སྨོས་སོ། །དེ་བྱས་པས་
བླ་ན་མེད་པའི་ཡེ་ཤེས་ཀྱི་འབྲས་བུ་སངས་རྒྱས་དང་བྱང་ཆུབ་གཉིས་སུ་མེད་པའི་་
ངོ་བོ་ཡིན་པ་དེ་འཐོབ་པར་མིང་བཏགས་པ་འགྲུབ་པར་འགྱུར་བར་སྨོས་པ་ཡིན་ནོ །
དེ་ལྟར་ཆོ་ག་བཞིན་དུ་ཀུན་མཆོད་ན། །སངས་རྒྱས་བྱང་ཆུབ་འཐོབ་པར་འགྱུར་
གྱི་དོན་དུ་གསུངས་སོ། །ད་ནི་གཞན་ཡང་དེ་བཞིན་གཤེགས་པ་ཐམས་ཅད་ཀྱི་
གསང་བའི་སྤྱོད་པ་མཉམ་པར་གཉིས་སུ་མེད་པའི་སྡོམ་པའི་ངོ་བོ་བསྒྲུབ་པར་བྱ་
བ་དེའི་ཆོ་གའི་ཚུལ་གྱི་དོན་བསྟན་པར་བྱ་སྟེ། དེ་ནས་ཕྱག་ན་རྡོ་རྗེ་དེ་བཞིན་་
གཤེགས་པ་ཐམས་ཅད་ཀྱིས་•བདག་པོས། ཡང་དེ་བཞིན་གཤེགས་པ་ཐམས་
ཅད་ཀྱི་སྤྱོད་པ་སྐུ་དང་གསུང་དང་ཐུགས་ཀྱི་སྡོམ་པ་འདི། ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་ལས་བྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་
ལྟར་ཡིན་ན། དེ་ནས་ནི་མདུན་དུ་སྨོས་པའི་གསང་བའི་མཆོད་པ་བྱས་ནས།
གསང་བའི་རྫས་བྱང་ཆུབ་སེམས་དེ་བཟའ་བའི་མཆོད་པས་བསྒྲུབ་པར་བྱ་བའི་
ངོ་བོའི་དོན་བཤད་པར་མཛད་པའི་འོག་ཏུ། དེ་བཞིན་གཤེགས་པ་ཐམས་ཅད་་
ཀྱི་གསང་བའི་སྤྱོད་པ་གཉིས་སུ་མེད་པར་མཉམ་པའི་སྡོམ་པའི་ངོ་བོ་དེ་བསྒྲུབ་པར་
བྱ་བ་བཤད་པར་བརྩམ་•པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་་
གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་སྨོས་པ་དེ་དག་ཐམས་ཅད་ཀྱི་་
བདག་པོས་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ་བཤད་མི་དགོས་
46-650