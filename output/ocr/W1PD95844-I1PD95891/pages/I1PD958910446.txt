རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དོན་དུ་གསུངས་སོ། །རྡོ་རྗེ་བདུད་རྩི་རྒྱལ་ཆེན་པོ། །མི་རྟོག་ནམ་མཁའ་རྡོ་རྗེ་
འཛིན་ཞེས་པ་ནི། རྡོ་རྗེ་བདུད་རྩིར་མིང་བཏགས་པའི་དུས་འདིར་དེ་བཞིན་་
གཤེགས་པ་ཐམས་ཅད་དུ་དོན་དམ་པར་གསང་བའི་ཚུལ་གྱིས་སེམས་ཅན་ཐམས་་
ཅད་ཀྱི་དོན་མཛད་པ་དེ། བླ་ན་མེད་པའི་འདོད་ཆགས་གསུམ་གྱི་རིགས་སྣང་བ་
མཐའ་ཡས་ཏེ། དེ་ནི་སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོ།
དེ་ལྟར་བླ་ན་མེད་པའི་འདོད་ཆགས་དེ་ཉིད་སྟོན་པ་རྡོ་རྗེ་མི་བསྐྱོད་པའི་སྐུ་ལ་ཕྱག་
རྒྱ་དང་གཉིས་སུ་མེད་པར་གནས་པ་ཡིན་ནོ། །བསྟན་པར་བྱ་སྟེ། དུས་འདིར་
སོ་སོར་རྟོག་པའི་ཡེ་ཤེས་ཀྱི་ངོ་བོ་བླ་ན་མེད་པའི་འདོད་ཆགས་སུ་སྨོས་པ་དེས་བྱིན་
གྱིས་བརླབས་པས་ཇི་ལྟར་འཁོར་ལོས་སྒྱུར་བའི་རྒྱལ་པོས་སེམས་ཅན་ཐམས་ཅད་
བྲན་བཞིན་དུ་འདུལ་བར་སྨོས་པ་དེ་བཞིན་དུ་ཕྱིན་ཅི་ལོག་པའི་འདོད་ཆགས་་་
བཅོམ་ནས་འདུལ་བར་མཛད་པ་ཡིན་ནོ། །དོན་དེས་སྣང་བ་མཐའ་ཡས་ཉིད་རྡོ་
རྗེ་བདུད་རྩིའི་རྒྱལ་པོ་ཆེན་པོར་སྨོས་སོ། །མི་རྟོག་པར་མིང་བཏགས་པ་མདུན་དུ་
སྨོས་པའི་བླ་ན་མེད་པའི་འདོད་ཆགས་དེ་ནི། ཡེ་ནས་ཕྱིན་ཅི་ལོག་པའི་རྣམ་པར་
རྟོག་པ་ཐམས་ཅད་མེད་པ་ཡིན་ནོ། །གཞན་ཡང་བསྒྲུབ་པ་པོས་གསང་བའི་སྤྱོད་
པ་སྤྱད་པའི་དུས་སུ་ཕྱིན་ཅི་ལོག་པའི་རྣམ་པར་རྟོག་པ་སྤང་བར་བྱའོ། །དེའི་་་་
ཡོན་ཏན་གྱིས་བླ་ན་མེད་པའི་འདོད་ཆགས་སོ་སོར་རྟོག་པའི་ཡེ་ཤེས་དང་གཉིས་སུ་
མེད་པའི་འབྲས་བུ་ཐོབ་པར་སྨོས་སོ། །ནམ་མཁའ་རྡོ་རྗེ་མིང་བཏགས་པ་བླ་ན་•
མེད་པའི་འདོད་ཆགས་སོ་སོར་རྟོག་•པའི་ཡེ་ཤེས་ཀྱི་ངོ་བོ་དེ་ནི་དོན་དམ་པར་ནམ་
མཁའ་བཞིན་དུ་སྟོང་པའི་ངོ་བོ་རྡོ་རྗེ་སྣང་བ་མཐའ་ཡས་ཡིན་ནོ། །འཛིན་པར་་
མིང་བཏགས་པ་ནི། ཅི་ལྟར་བརྟགས་པའི་སྟོན་པ་མི་བསྐྱོད་པ་རྡོ་རྗེ་འཛིན་གྱི་་་
ཤེས་རབ་མ་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པར་ལྡན་པ་དེའི་སྐུ་ཕྱག་
46-417