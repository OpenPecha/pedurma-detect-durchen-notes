२१
_____ བསྟན་འགྱུར། རྒྱུད།
ཏོ། །དེ་ལྟར་རྡོ་རྗེ་གསུམ་གྱི་སྦྱོར་བས་བྱ། སྔགས་ཀྱི་དངོས་གྲུབ་ཐོབ་པར་་་
འགྱུར་གྱི་དོན་དུ་གསུངས་སོ།
།ད་ནི་གོང་དུ་སྨོས་པའི་ཚུལ་དུ་གསང་བའི་མཆོད་
པར་བྱས་མ་ཐག་ཏུ། མཆོད་པ་རྨད་དུ་བྱུང་བའི་གཏོར་མ་དབུལ་བར་བྱ་བའི་་་
དོན་བསྟན་པར་བྱ་སྟེ། སྔགས་རྣམས་ཐམས་ཅད་ཉིད་ལ་ཡང་། །རྨད་དུ་་
འབྱུང་བའི་གཏོར་མ་དབུལ། །བཤང་གཅི་ཤ་དང་འབྲུ་མར་དང་། །ལྔ་པ་་
སེམས་ལས་བྱུང་བ་དང་། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་
སྔགས་རྣམས་ཐམས་ཅད་ཉིད་ལ་ཡང་། །རྨད་དུ་འབྱུང་བའི་གཏོར་མ་
དབུལ་བ་ནི། གཏོར་མའི་སྣོད་དང་། རྫས་ཕུན་སུམ་ཚོགས་པ་དང་། སྤྱན་
དྲང་བ་དང་། སངས་རྒྱས་ཐམས་ཅད་ལ་སོགས་པ་དཀྱིལ་འཁོར་གྱི་ལྷ་ཀུན་གྱི།
སྔགས་ཀུན་གྱིས་བྱིན་གྱིས་བརླབ་པ་དང་། ཡོན་ཆབ་དབུལ་བ་ལ་སོགས་པ་ལེའུ་
བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་དོན་གསལ་བ་ལྟར་བཤད་པ་དེ་བཞིན་དུ་
འདིར་བསྟན་ཏོ། །དེ་ལྟར་སྔགས་རྣམས་ཐམས་ཅད་ཉིད་ལ་ཡང་། །རྨད་དུ་་
འབྱུང་བའི་གཏོར་མ་དབུལ་བའི་དོན་དུ་གསུངས་སོ། །བཤང་གཅི་ཤ་དང་འབྲུ་
མར་དང་། ལྔ་པ་སེམས་ལས་བྱུང་བ་དང་ཞེས་པའི་དོན་ནི་མདུན་དུ་བཤད་པས་
བདེ་སྟེ་འདིར་བཤད་མི་དགོས་སོ། ཁུ་བ་དག་གི་སྔགས་རྣམས་ཀུན། །མཉེས་
པར་འགྱུར་བར་ཀུན་ཏུ་བཤད། །འདི་ནི་དམ་ཚིག་མཆོག་ཡིན་ཏེ། །སངས་་་
རྒྱས་བྱང་ཆུབ་རབ་རྫོགས་བྱེད། །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། ཁུ་བ་དག་གི་སྔགས་རྣམས་ཀུན། །མཉེས་པར་འགྱུར་བར་ཀུན་ཏུ་་་
བཤད་ནི། ཁུ་བར་མིང་བཏགས་པ་བྱང་ཆུབ་སེམས་ཏེ། དེ་ནི་གཏོར་མ་ཕུལ་
བའི་མདུན་དུ་གསང་བའི་ཡོན་ཆབ་ཡིན་ཏེ། སྔགས་ཐམས་ཅད་དང་བཅས་པའི་
སྦྱོར་བས་དབུལ་བར་བྱའོ། །དེའི་ཆོ་གའི་ཚུལ་གྱི་དོན་ཐུགས་ཀྱི་དཀྱིལ་འཁོར་གྱི་
46-214