73
བསྟན་འགྱུར། རྒྱུད། ༨༨g73
ནང་གི་ཆོས་སྨོས་པ་ཐམས་ཅད་ནི། ནམ་མཁའི་དབྱིངས་དང་གཉིས་སུ་མེད་པའི་
ངོ་བོ་རང་བཞིན་གྱིས་སྟོང་པ་ཡིན་ནོ།
།དོན་དེས་ཆོས་ཐམས་ཅད་ནམ་མཁའི་་་
རྗེས་སུ་འབྱུང་བར་སྨོས་སོ། །སངས་རྒྱས་ཀྱི་ཆོས་རྣམས་རྗེས་སུ་འབྲེང་བའོ་ཞེས་
པ་ནི། ཅི་ལྟར་ནམ་མཁའི་རྗེས་སུ་ཕྱི་ནང་གི་ཆོས་ཐམས་ཅད་གཉིས་སུ་མེད་པར་
རྗེས་སུ་འབྱུང་བར་སྨོས་པ་དེ་བཞིན་དུ། སངས་རྒྱས་ཀྱི་ཆོས་ཕྱི་དང་ནང་གི་ཚུལ་
རྗེས་སུ་འབྲང་བར་ཤེས་པར་བྱའོ། །ཚིག་གི་དོན་དེ་ལྟར་རྣམ་པར་སྣང་མཛད་ལ་
སོགས་པ་དེ་བཞིན་གཤེགས་པ་ཐམས་ཅད་ལ་གསུངས་སོ། །ད་ནི་གཞན་ཡང་་་་
གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་སྟོན་པ་ཕྱག་ན་རྡོ་རྗེ་ལ་་་་་
ཐལ་མོ་སྦྱར་ནས་ཞབས་ལ་ཕྱག་འཚལ་ཏེ། འོག་ནས་འབྱུང་བའི་ཆོས་ཉན་པའི་
ཕྱིར་གསོལ་བའི་དོན་བསྟན་པར་བྱ་སྟེ། དེ་ནས་ཡང་སངས་རྒྱས་དང་། བྱང་
ཆུབ་སེམས་དཔའ་ཐམས་ཅད་ཀྱིས། བཅོམ་ལྡན་འདས་ཕྱག་ན་རྡོ་རྗེ་དེ་བཞིན་་
གཤེགས་པའི་ཞབས་གཉིས་ལ་ཕྱག་འཚལ་ནས་འདི་སྐད་ཅེས་གསོལ་ཏོ། །ཞེས་་
པ་ནི། དེ་ནས་ཡང་ཞེས་པ། གོང་དུ་སྨོས་པའི་ཆོས་ཐོས་མ་ཐག་ཏུ་ཡང་རྣམ་
པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་ཐམས་
ཅད་དང་། གཞན་ཡང་ཕྱག་ན་རྡོ་རྗེ་དང་། འཇིག་རྟེན་དབང་ཕྱུག་དང་།
འཇམ་དཔལ་ལ་སོགས་པ་རིགས་གསུམ་གྱི་བྱེ་བྲག་གི་བྱང་ཆུབ་སེམས་དཔའ་་་
ཐམས་ཅད་ཀྱིས་དུས་གཅིག་ཏུ་ཉིད་ཉིད་ཀྱིས་སྟན་*ལས་ལངས་ནས་བསྟན་ཏོ། །
བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པའི་ཞབས་གཉིས་ལ་ཕྱག་་་
འཚལ་ནས་འདི་སྐད་ཅེས་གསོལ་ཏོ་ཞེས་པ་ནི། ཅི་ལྟར་སྨོས་པའི་སངས་རྒྱས་
དང་བྱང་ཆུབ་སེམས་དཔའ་དེ་དག་ཐམས་ཅད་ལངས་ཏེ།
ཐལ་མོ་སྦྱར་ནས་་
པུས་མོ་གཡས་པའི་ལྷ་ང་ས་ལ་བཙུགས་ནས་སྤྱི་བོ་ས་ལ་བཏུད་དེ། བཅོམ་ལྡན་
46-134