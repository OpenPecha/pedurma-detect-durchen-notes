རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२१५
བསྐྱོད་པ་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་གྲངས་མེད་པ་ཐམས་ཅད་
ཉིད་ཉིད་ཀྱི་ཆ་ལུགས་ཕུན་སུམ་ཚོགས་པ། ཚུལ་ཇི་ལྟར་སྨོས་པ་དང་ལྡན་པའི་
སྐུ་ཕྱག་རྒྱ་ཡེ་ཤེས་ཀྱི་འོད་ཟེར་གྱི་ཚོགས་འཕྲོ་བ་ནམ་མཁའི་དབྱིངས་གང་བར་སྤྲོ་་
བར་བྱའོ། །དེ་སྤྲོས་མ་ཐག་ཏུ་སངས་རྒྱས་ཐམས་ཅད་ཀྱི་འོད་ཟེར་གོང་དུ་སྨོས་
པའི་ཀྱོ་བའི་ངོ་བོའི་ཐབས་ཀྱིས་ལྷའི་དབང་པོ་བརྒྱ་བྱིན་དང་། ཚངས་པ་དང་།
ཁྱབ་འཇུག་དང་དབང་ཕྱུག་ཆེན་པོ་དང་། དེ་དག་ལ་སོགས་པ་སེམས་ཅན་མ་་་
ལུས་པ་ཐམས་ཅད་དགུག་པར་བྱའོ། །དེ་བཀུག་མ་ཐག་ཏུ་འགུགས་པར་མཛད་
མཁན་སངས་རྒྱས་ཐམས་ཅད་དང་བཀུག་པའི་སེམས་ཅན་མ་ལུས་པ་ཐམས་ཅད་་
གཅིག་ཏུ་སྤྲོ་བའི་གནས་སྔགས་ཀྱི་ས་བོན་ཡིག་འབྲུ་ཧྲི་དེ་ལ་གཉིས་སུ་མེད་པར་་་་་
བསྡུས་པར་བསམ་མོ། །གཞན་ཡང་ཚུལ་དེ་ལྟར་བསྡུས་མ་ཐག་ཏུ་སྔགས་ཀྱི་ས་་་
བོན་ཡིག་འབྲུ་ཧྲི་དེ་འབར་བའི་འོད་ཀྱིས་ཉི་མ་སྟོང་དང་མཉམ་པར་འབར་བར་་་
གྱུར་པར་སྐད་ཅིག་ཙམ་བརྟག་གོ། །དེའི་འོག་ཏུ་སྔགས་ཀྱི་ཡིག་འབྲུ་ཧྲི་འབར་བ་
ཆེན་པོའི་འོད་ཀྱི་ངོ་བོའི་ས་བོན་དེ་ལས། རྡོ་རྗེ་ཕྱག་བརྙན་གྱི་གཟུགས་སུ་གྱུར་་
པར་བསམ་མོ། །དེ་ཁ་དོག་དམར་པོ་ཞལ་གཅིག་པ། རལ་པ་གྱེན་དུ་རྫེས་པ་
སྤྱན་ནག་པ། བསྒྲུབ་པ་པོ་ལ་གཟིགས་པ་སྐུ་གཟི་བརྗིད་ཀྱིས་འབར་བ། རྒྱན་
ཐམས་ཅད་ཀྱིས་བརྒྱན་པ། ཕྱག་གཉིས་པ། ཕྱག་གཡས་ན་རྡོ་རྗེ་ཀྱོ་བ་འཛིན•།
གཡོན་ན་རྡོ་རྗེ་ཞགས་པ་འཛིན་པ། ཁྲོ་བོ་ཆེན་པོའི་ངོ་བོའོ། །དེ་ལྟར་བསྒོམ་
པའི་ཆོ་གའི་ཚུལ་གྱིས་རྡོ་རྗེའི་ཕྱག་བརྙན་གྱི་སྐུ་ཕྱག་རྒྱ་བསྐྱེད་པར་བྱ་བར་བསྟན་ཏོ། །
དེ་ལྟར་མདོར་བསྡུས་པ། ཧྲི་ནི་འབར་བའི་འོད་བཟང་པོ།
།ནམ་མཁའི་རྡོ་རྗེ་
དབུས་སུ་བསམ་གྱི་དོན་དུ་གསུངས་སོ། །སངས་རྒྱས་ཀུན་གྱིས་ནམ་མཁའི་ཁམས། །
ཡོངས་སུ་གང་བར་རྣམ་པར་བསྒོམ་ཞེས་པའི་དོན་ནི་མདུན་དུ་སྨོས་པས་བདེ་སྟེ་་་
46-285