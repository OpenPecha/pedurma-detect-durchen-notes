བསྟན་འགྱུར། རྒྱུད། ༨༨
བ་བྱས་པས། ཕྱག་ན་རྡོ་རྗེར་མིང་བཏགས་པ་སྟོན་པ་མི་བསྐྱོད་པ་ཉིད་ཡིན་ཏེ།
དེས་མདུན་དུ་སྨོས་པའི་དོན་གྱི་ངོ་བོ་མེ་ལོང་ལྟ་བུའི་ཡེ་ཤེས་ཀྱི་གཟུགས་མཚོན་རྡོ་
རྗེ་རྩེ་ལྔ་པ་བདུད་དང་བགེགས་མ་རུངས་པའི་དཔུང་ཐམས་ཅད་འཇོམས་པ་•
མཛད་པའི་ཕྱིར་ཕྱག་གཡས་དང་པོ་ན་འཛིན་པ་ཡིན་ནོ། །དོན་དེས་སྟོན་པ་མི་་
བསྐྱོད་པའི་ཚུལ་ན་ཕྱག་ན་རྡོ་རྗེར་སྨོས་སོ། །དེ་ལྟ་བུའི་ངོ་བོ་ཕྱག་ན་རྡོ་རྗེ་དེས་
ཁྲོ་བོའི་ཚིག་བརྗོད་མ་ཐག་ཏུ་བགེགས་མ་རུངས་པའི་གནོད་པའི་དུག་ཐམས་ཅད་
མེད་པར་སྨོས་པ་དེ་བཞིན་དུ། མདུན་དུ་སྨོས་པའི་ནད་ཐམས་ཅད་མེད་པར་་་་
བསྟན་ཏོ། །དེ་ལྟར་ཕྱག་ན་རྡོ་རྗེའི་བཀའ་བཞིན་དུའི་དོན་དུ་གསུངས་སོ། །
སྦྱོར་བ་ཙམ་གྱིས་མེད་པར་འགྱུར་ཞེས་པ་ནི།
མདུན་དུ་སྨོས་པའི་འབྲས་དང་།
ཕོལ་མིག་དང་། གས་པ་ལ་སོགས་པ་ནད་ཅི་སྙེད་པ་དེ་དག་ཐམས་ཅད་འོག་་་་
ནས་འབྱུང་བའི་ཚུལ་གྱིས་བསྒོམ་པའི་སྦྱོར་བ་བྱས་མ་ཐག་ཏུ་མེད་པར་འགྱུར་བར་
བསྟན་ཏོ། །དེ་ལྟར་སྦྱོར་བ་ཙམ་གྱིས་མེད་པར་འགྱུར་གྱི་དོན་དུ་གསུངས་སོ། །
པད་མ་ཆེན་པོ་འདབ་མ་བརྒྱད། །ཟླ་བ་བཞིན་དུ་དྲི་མེད་པ། །དེའི་དབུས་ན་
འདུག་བསམ་པ། །འོད་གཟེར་ལྔས་ནི་གང་བའོ། །ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། པད་མ་ཆེན་པོ་འདབ་མ་བརྒྱད། །ཟླ་བ་་་
བཞིན་དུ་དྲི་མ་མེད་ནི། །མདུན་དུ་སྨོས་པའི་ཚུལ་གྱིས་ནད་ཀྱི་གནོད་པའི་དུས་་
ཀྱི་སེམས་ཅན་གང་ཡང་རུང་བ་ཟིན་པའི་དུས་སུ་མདུན་དུ་སྨོས་པའི་ཆོ་གས་ཁྲོ་་་་་
བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་སྐྱེད་པར་བྱའོ། །དེ་མ་ཐག་ཏུ་སྒྲུབ་པ་་
པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེ།དེའི་ལག་པ་གཡས་
པར་པད་མ་དཀར་པོ་ཟླ་བའི་དྲི་མ་མེད་པར་སྨོས་པ་བཞིན་དུ་དྲི་མ་མེད་པའི་དོན་
དེས་པད་མ་ཆེན་པོར་བསྟན་ཏོ། །དེ་ནི་རྩ་བ་དང་ལོ་མར་བཅས་པ་འཛིན་པའོ། །
46-78