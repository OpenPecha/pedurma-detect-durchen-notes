علا
བསྟན་འགྱུར། རྒྱུད། ༨༨
པ་པོས་སྨོས་སོ། །དེའི་དོན་མདུན་དུ་ཅི་ལྟར་བཤད་པ་བཞིན་དུ་འདིར་བསྟན་ཏོ༎
དུག་ཆེན་པོ་ཞེས་པ་ནི། ཧ་ལ་ཧ་ལ་ཡིན་ནོ། །དེ་ལ་སོགས་པ་མདུན་དུ་བསྟན་
པའི་དུག་ཐམས་ཅད་དོ། །དམ་ཚིག་ཅེས་པ་ནི། ཅི་ལྟར་སྨོས་པའི་དུག་བཀུག་
ནས་མེད་པར་བྱ་བའི་ཕྱིར་ཐུགས་རྗེ་ཆེན་པོའི་སེམས་བསྐྱེད་ནས། བསྒོམ་པའི་་
སྦྱོར་བའི་ཆོ་གའི་ཚུལ་བྱས་པའི་དོན་དེ་དམ་ཚིག་ཏུ་སྨོས་སོ། །རྡོ་རྗེ་ཞེས་པ་ནི་་
དུག་མེད་པར་བྱ་བའི་ཕྱིར་རྡོ་རྗེར་མིང་བཏགས་པ་ཁྲོ་བོའི་རྒྱལ་པོ་པད་མན་ཏ་ཀ་
ཡིན་ནོ། །དེའི་དོན་སྟོན་པ་མི་བསྐྱོད་པ་རྡོ་རྗེ་འཛིན་གྱིས་བཀའ་སྩལ་པའོ། །
ད་ནི་གཞན་ཡང་བསྒོམ་པའི་སྦྱོར་བའི་ཆོ་གས་དུག་མེད་པར་བྱ་བའི་དོན་བཤད་་་
པར་བྱ་སྟེ། དེ་ལ་འདི་ནི་དུག་གསོ་བའི་རྡོ་རྗེའི་སྙིང་པོའོ། ། །ཧཱུཾ། སྙིང་གར་
རྡོ་རྗེ་ཆེན་པོ་འདི། །ཁ་དོག་དཀར་པོར་རྣམ་པར་བསྒོམ། །འོད་གཟེར་སྤྲིན་་
ནི་འབར་བ་ཆེ། །ཟླ་བའི་འོད་བཞིན་དྲི་མ་མེད། །ཅེས་བྱ་བའི་དོན་བཤད་་་་
པར་བྱ་སྟེ། ཅི་ལྟར་ཡིན་ན། དེ་ལ་འདི་ནི་དུག་གསོ་བའི་རྡོ་རྗེ་སྙིང་པོའོ། །
ནི་མདུན་དུ་སྨོས་པའི་ཚུལ་གྱིས་སེམས་ཅན་དུག་གིས་ཟིན་པ་ཐམས་ཅད་གསོ་བའི་
ཕྱིར་དེའི་ཐབས་ཀྱི་སྟོབས་ཀྱི་ངོ་བོར་རྡོ་རྗེ། སྙིང་པོར་མིང་བཏགས་པ་རྡོ་རྗེའི་
རིགས་ཀྱི་བྱེ་བྲག་གི་མེ་ལོང་ལྟ་བུའི་ཡེ་ཤེས་ཀྱི་གཟུངས་སྔགས་ཀྱི་ས་བོན་ཡིག་འབྲུ་
ཧཱུཾ་སྨོས་སོ། །ཧཱུཾ་སྙིང་གར་རྡོ་རྗེ་ཆེན་པོ་འདི། །ཁ་དོག་དཀར་པོ་རྣམ་པར་སྒོམ་
ཞེས་པ་ནི་མདུན་དུ་སྨོས་པའི་ཚུལ་གྱི་དུག་གི་ངོ་བོའི་སེམས་ཅན་ཐམས་ཅད་སྨོས་་
པ་དེའི་ནང་ནས་གང་གི་དུག་གི་སེམས་ཅན་གང་ཟིན་པ་དེའི་དུས་སུ་མདུན་དུ་་་་་
སྨོས་པའི་ཆོ་གས་ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་བསྐྱེད་པར་བྱའོ། _ །
དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
དེའི་དུས་སུ་སེམས་ཅན་དུག་གིས་ཟིན་པ་དེའི་སྙིང་གའི་དབུས་སུ་སྔགས་ཀྱི་ས་བོན་
46-74