རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०
བསྒྲུབ་པ་དང་། སྒྲུབ་པ་ཆེན་པོའི་དམ་ཚིག་གི་སྡོམ་པ་བྱེད་པ་དེའི་དོན་ཕྱུང་་་་
བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་་
ནི་གཞན་ཡང་བསྙེན་པ་ལ་སོགས་པའི་ཡན་ལག་བཞིའི་ཚུལ་གྱིས་སྡོམ་པའི་དམ་་་་
ཚིག་གི་ངོ་བོའི་དོན་བསྟན་པར་བྱ་སྟེ། རྡོ་རྗེ་བཤང་གཅི་ནམ་མཁའི་ཁམས། །
ཡོངས་སུ་གང་བར་རྣམ་པར་བསྒོམ། །དུས་གསུམ་རྡོ་རྗེ་དག་ལ་དབུལ།
།དམ་
ཚིག་འདི་ནི་རྨད་པོ་ཆེ། །ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན།
རྡོ་རྗེ་བཤང་གཅི་ནམ་མཁའི་ཁམས། །ཡོངས་སུ་གང་བར་རྣམ་པར་བསྒོམ་•ནི།
སྒྲུབ་པ་པོས་ཡིད་དུ་འོང་བའི་གནས་སུ་བསྒོམ་པ་བྱའོ། །དང་པོས་ནི་བསྒྲུབ་པོས་
དུས་འདིར་སྐུ་དང་གསུང་དང་ཐུགས་རྡོ་རྗེ་རིགས་གསུམ་གྱི་ནང་ན་གང་ལ་མོས་པ་
དེའི་སྐུ་ཕྱག་རྒྱར་མདུན་དུ་སྨོས་པའི་ཆོ་ག་བཞིའི་ཚུལ་གྱིས་གྱུར་པར་བྱའོ། །སྐུ་
ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ལས་་་
ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ། དེ་བཞིན་དུ་འདི་•བྱ་བ་ཡིན་ནོ། །
དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་
བསྒོམ་པར་བྱའོ། །དེའི་དུས་སུ་སེམས་ཅན་ཐམས་ཅད་ཀྱི་བཤང་གཅི་ལ་སོགས་
པ་དམ་རྫས་ལྔའི་བདུད་རྩི་དེ་ནི། ནམ་མཁའི་དབྱིངས་གང་བ་ཡིན་ནོ། །དམ་
རྫས་དེ་དག་རྡོ་རྗེ་ཡེ་ཤེས་ཀྱིས་ངོ་བོ་སྐུ་དང་གསུང་དང་ཐུགས་རྡོ་རྗེ་གསུམ་དང་་་་
གཉིས་སུ་མེད་པའི་ཡེ་ཤེས་ཀྱི་བདུད་རྩི་ཡིན་པར་བསྒོམ་པར་བྱ་བར་སྨོས་སོ། _ །
མདོར་བསྡུ་•བ་དེ་ལྟར་རྡོ་རྗེས་•བཤང་གཅི་ནམ་མཁའི་ཁམས། ཡོངས་སུ་གང་
བར་རྣམ་པར་བསྒོམ་གྱི་དོན་དུ་གསུངས་སོ། །དུས་གསུམ་རྡོ་རྗེ་དག་ལ་དབུལ། །
དམ་ཚིག་འདི་ནི་རྨད་པོ་ཆེ་ཞེས་པ་ནི། དུས་གསུམ་རྡོ་རྗེ་དག་ལ་འབུལ་དུ་མིང་
བཏགས་པ་མདུན་དུ་སྨོས་པའི་ཚུལ་གྱིས་གསང་སྔགས་ཀྱི་•ཚུལ་གྱིས་སྐུ་དང་གསུང་
46-507