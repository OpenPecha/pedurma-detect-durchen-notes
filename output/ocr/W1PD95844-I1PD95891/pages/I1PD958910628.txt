རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
۶۴۴
ལན་གསུམ་གསུམ་དུ་དུས་རྟག་ཏུ་ཡེ་ཤེས་ཀྱི་ཆོ་འཕྲུལ་གྱི་ཐབས་ཀྱི་རྒྱུད་ཀྱི་རྒྱལ་པོ་
གསང་བ་འདུས་པ་འདིའི་དཀྱིལ་འཁོར་དུ་དབང་བསྐུར་བའི་སློབ་དཔོན་སྨོས་པ་
དེའི་དྲུང་དུ་འོངས་ནས། ནམ་མཁའི་གནས་ནས་རིགས་ལྔའི་བྱེ་བྲག་གི་དེ་་
བཞིན་གཤེགས་པ་ཐམས་ཅད་ཀྱི་མཆོད་པ། ཉིད་ཉིད་ཀྱི་སྐུ་ཕྱག་རྒྱའི་གནས་
ནས་འདོད་པའི་ཡོན་ཏན་ལྔའི་ངོ་བོ་གཟུགས་རྡོ་རྗེ་མ་ལ་སོགས་པ་མཆོད་པའི་ལྷ་
མོ་ལྔ་པོ་དེ་དག་ཉིད་ཉིད་ཀྱི་མཆོད་པ་མཛད་པའི་རྫས་ལག་པས་བཟུང་བ་སྤྲིན་་
བཞིན་དུ་སྤྲོ་བར་བྱ་བ་ཡིནན་ནོ། །གཞན་ཡང་ཡེ་ཤེས་ཀྱི་ངོ་བོའི་གདུགས་དང་།
རྒྱལ་མཚན་དང་། ཏོག་དང་། བ་དན་དང་། དེ་དག་ལ་སོགས་པ་བྱེ་བྲག་
སྣ་ཚོགས་ཀྱི་ཁ་དོག་དང་། དབྱིབས་དང་ལྡན་པ་སྤྲིན་བཞིན་དུ་སྤྲོ་བར་བྱ་བ་་་་
ཡིན་ནོ། །མདོར་བསྡུ་བ་དེ་ལྟར་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་་
མཆོད་པས་མཆོག་གི་ངོ་བོ་ཡིན་་ནོ། །དེ་ལྟར་མཆོད་པ་ཕུན་སུམ་ཚོགས་པ་ཐམས་
ཅད་སྤྲོས་ནས་སློབ་དཔོན་ལ་མངོན་པར་མཆོད་པར་སྨོས་སོ། །དེ་ལྟར་སློབ་་
དཔོན་ལ་དུས་གསུམ་དུ་དེ་བཞིན་གཤེགས་པའི་ཐམས་ཅད་ཀྱི་མཆོད་པས་མངོན་་
པར་མཆོད་དེའི་དོན་དུ་གསུངས་སོ། །ཉིད་ཀྱི་སངས་རྒྱས་ཀྱི་ཞིང་དེར་སླར་ཡང་
འགྲོ་ཞིང་། གསུང་རྡོ་རྗེའི་ཡི་གེ་ཡང་འདི་སྐད་ཅེས་བརྗོད་དོ། །བདག་ཅག་་
དེ་བཞིན་གཤེགས་པ་ཐམས་ཅད་ཀྱི་ཕ་ཡིན་ནོ། །བདག་ཅག་དེ་བཞིན་གཤེགས་
པ་ཐམས་ཅད་ཀྱི་མ་ཡིན་ནོ། །བདག་ཅག་དེ་བཞིན་གཤེགས་པ་ཐམས་ཅད་ཀྱི་་་
སྟོན་པ་ཡིན་ནོ། །ཞེས་པ་ནི། མདུན་དུ་སྨོས་པའི་ཚུལ་དུ་མཆོད་པའི་ངོ་བོ་་་་
ཕུན་སུམ་ཚོགས་པ་བྱས་པའི་འོག་ཏུ། མཆོད་པ་བྱེད་མཁན་གྱི་སངས་རྒྱས་དང་
བྱང་ཆུབ་སེམས་དཔའ་ཐམས་ཅད་དུས་མཉམ་པར་སླར་ཉིད་ཉིད་ཀྱི་སངས་རྒྱས་་
ཀྱི་ཞིང་ཁམས་ཀྱི་གནས་སུ་འགྲོ་བས་འགྲོ་ཞིང་འདི་སྐད་དུ་མིང་བཏགས་པ་འོག་་་
46-599