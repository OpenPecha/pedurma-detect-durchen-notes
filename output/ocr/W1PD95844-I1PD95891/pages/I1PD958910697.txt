७७५
བསྟན་འགྱུར། རྒྱུད། ༨༨
ས་བོན་དེ་ལས་ཡེ་ཤེས་ཀྱི་འཁོར་ལོ་རྩིབས་བརྒྱད་ཀྱི་ངོ་བོར་གྱུར་པར་བརྟག་གོ། །
ཡེ་ཤེས་ཀྱི་འཁོར་ལོ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འོད་ཟེར་གྱི་འབར་བའི་
ཕྲེང་བའི་ཚུལ་གྱིས་འབར་བར་བསམ་མོ། །དེ་ལྟར་ལག་པ་གཡས་ཡེ་ཤེས་ཀྱི་
འཁོར་ལོ་དང་ལྡན་པ་དེས་དུག་གིས་ཟིན་པའི་ལུས་བྱབ་པོ། །དེའི་དུས་སུ་ཡེ་
ཤེས་ཀྱི་འཁོར་ལོ་འབར་བའི་ཕྲེང་བས་འབར་བ་དེ་དུག་གིས་ཟིན་པའི་སེམས་ཅན་
གྱི་ལུས་ལ་ཐིམ་པར་བརྟག་གོ། །དེའི་བྱིན་གྱིས་བརླབས་པའི་ཐབས་ཀྱིས་ཡོན་
ཏན་གྱིས་དུག་ཡན་ལག་དང་ཉིང་ལག་ཐམས་ཅད་ཀྱི་རྩ་བའི་སྒོ་ནས་མི་ཁྱབ་པར་་
གནོན་པར་འགྱུར་བར་སྨོས་སོ། །དེ་ལྟར་འོད་ཟེར་དཀར་པོའི་འབར་བའི་ཕྲེང་།།
འཁོར་ལོའི་དབུས་སུ་བཞག་ནས་ནིའི་དོན་དུ་གསུངས་སོ། །འོད་ཟེར་སེར་པོ་
སྤྲིན་ལྟ་བུ། །སེར་པོའི་མདོག་ཏུ་བསྒོམ་པར་བྱ་ཞེས་པ་ནི།
མདུན་དུ་སྨོས་
པའི་དུག་གནོན་པའི་བསྒོམ་པའི་ཆོ་ག་བྱས་པའི་འོག་ཏུ་ཇི་ལྟར་སྨོས་པའི་འཁོ
ལོའི་ལྟེ་བའི་དབུས་གནས་སུ་ས་བོན་ཡིག་འབྲུ་ཧྲི་བསམ་མོ། །དེ་ནི་དུས་འདིར་་
སེར་པོའི་མདོག་ཏུ་མིང་བཏགས་པ་གསེར་གྱི་ཁ་དོག་ལྟ་བུའོ། །དེ་སོ་སོར་རྟོག་་
པའི་ཡེ་ཤེས་ཀྱི་ངོ་བོའོ། །གཞན་ཡང་སྔགས་ས་བོན་ཡིག་འབྲུ་ཧྲི་དེ་ནི་འོད་ཟེར་
སེར་པོ་སྟུག་པོ་སྤྲིན【ལྟ་བུར་•འབར་བ་ཡིན་ནོ། །དེ་ལྟར་མདུན་དུ་སྨོས་པའི་ཡེ་
ཤེས་ཀྱི་འཁོར་ལོ་དེ་ནི་སྔགས་ས་བོན་ཡིག་འབྲུ་ཧྲི་དང་ལྡན་པའོ། །ཡེ་ཤེས་དེས་
དུག་གིས་ཟིན་པའི་ལུས་ལ་ཁྲོ་བོའི་རྒྱལ་པོ་ཧ་ཡ་གྲི་བའི་སྔགས་རིངས་ཁྲོ་བོ་ཆེན་་་་
པོས་ཟླ་ཞིང་བྱས་པའོ། །དེའི་དུས་སུ་ཡེ་ཤེས་ཀྱི་འཁོར་ལོའི་མདུན་དུ་སྨོས་པའི་་
ལྟེ་བའི་དབུས་གནས་ཀྱི་སྔགས་ས་བོན་ཡིག་འབྲུ་ཧྲི་ཅི་ལྟར་སྨོས་པའི་ཁ་དོག་དང་་
ཡེ་ཤེས་ཀྱི་འོད་ཟེར་གྲངས་མེད་པའི་སྤྲིན་ལྟ་བུ་སྟུག་པའི་ངོ་བོར་འབར་བར་དུག་་
གིས་ཟིན་པའི་སེམས་ཅན་གྱི་ལུས་ལ་ཐིམ་པར་གྱུར་པར་བརྟག་གོ། །དེ་བྱིན་གྱིས་
46-668