༣༣༠
བསྟན་འགྱུར། རྒྱུད། ༨༨
།ཡང་ན་གནས་
བསྒྲུབ་པ་པོས་དང་པོ་གནས་དབེན་པ་ཆེན་པོར་བསྒྲུབ་པ་བྱའོ།
དུར་ཁྲོད་དུ་བསྒྲུབས་ཀྱང་མི་འགལ་ལོ། །གནས་དེར་ས་གཞི་མཉམ་པར་བྱའོ། །
དེའི་འོག་ཏུ་བཤང་གཅི་དང༌་། བྱང་ཆུབ་སེམས་དང་། པད་མ་རག་ཏ་དང་།
གཞན་ཡང་ཀར་པུ་ར་དང་། གུར་ཀུ་མ་དང་། ཤ་ཀ་ལའི་སེན་མོ་ལ་སོགས་པ་
ཕྱིའི་རྫས་དྲི་ཞིམ་པ་ཐམས་ཅད་བླངས་ལ་གཅིག་ཏུ་བསྲེས་ལ་ཇི་ལྟར་སྨོས་པའི་་་་་་
མཚན་ཐམས་ཅད་དང་ལྡན་པའི་བན་དྷའི་ནང་དུ་བཞག་•གོ། །རྫས་དེ་ཤེས་་་་
རབ་མའི་པད་མའི་ཆུ་དང་དཀྲུགས་པས་བསྐུ་བའི་དཀྱིལ་འཁོར་གྲུ་བཞི་ཁྲུ་གང་བ་
བྱའོ།༑ །དེའི་སྟེང་དུ་མེ་ཏོག་དྲི་དང་ལྡན་པ་ཐམས་ཅད་དགྲམ་པར་བྱའོ། །དེ་
ནས་དཀྱིལ་འཁོར་དེའི་སྟེང་བསྒྲུབ་པ་པོ་སྟན་བདེ་བ་འཇམ་པ་ལ་མོས་པའི་སྐྱིལ་་་
མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་
རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་སྐུ་མདོག་དང་། ཞལ་དང་།
ཕྱག་དང༌་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། དེ་ལྟར་སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་ལེའུ་བཞི་པ་ཐུགས་ཀྱི་དཀྱིལ་འཁོར་•འཁོར་གྱི་་
དུས་དུ་ཅི་ལྟར་སྨོས་པ། དེ་བཞིན་དུ་འདིར་བསྟན་པར་བྱ་བར་སྨོས་སོ། །དེ་
ལྟ་བུའི་ངོ་བོའི་སྐུ་ཕྱག་རྒྱར་གྱུར་པར་བྱས་མ་ཐག་ཏུ། དེ་དང་གཉིས་སུ་མེད་་་་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་གི་ཁྲུས་་་
མཁན་ནི་རིགས་ཀྱི་བུ་མོ་ལོ་བཅུ་གཉིས་ལོན་པ་མཚན་དང་ཡོན་ཏན་ཐམས་ཅད་་་
དང་ལྡན་པ་བླང་ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་་་
མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་
སེམས་དགའ་བས་ཤེས་རབ་མ་གཉིས་སུ་མེད་པར་འཁྱུད་པའི་སྦྱོར་བས་ཐབས་་
46-330