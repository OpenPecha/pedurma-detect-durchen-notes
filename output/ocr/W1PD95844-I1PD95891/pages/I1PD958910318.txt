རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२८८
།དེའི་སྐུ་མདོག་་
སྨོས་པ་དེ་གསུམ་གང་ལ་མོས་པའི་སྐུ་ཕྱག་རྒྱ་བསྐྱེད་པར་བྱའོ།
དཀར་པོ་ཉིད་ཀྱི་ཡེ་ཤེས་ཀྱི་ངོ་བོ་དང་ལྡན་པའོ། །གཞན་ཡང་ཞལ་དང་། ཕྱག་
དང་། ཕྱག་མཚན་དང་། རྒྱན་དང་། སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ཐམས་ཅད། ལེའུ་བཞི་པ། ཐུགས་ཀྱི་དཀྱིལ་འཁོར་གྱི་དུས་སུ་ཇི་་་་
ལྟར་སྨོས་པ་དེ་བཞིན་དུ་དུས་འདིར་བྱ་བར་བསྟན་ཏོ། །དེ་ལྟ་བུའི་སྐུ་ཕྱག་རྒྱ་་་
བསྐྱེད་མ་ཐག་ཏུ་གཟི་བརྗིད་ཆེན་པོ་འབར་བའི་འོད་ཀྱིས་འབར་བ་དེ་བསྐྱེད་པའི་
གནས་ནས་ཕྱུང་ནས། རྡོ་རྗེ་ཕྱག་བརྙན་གྱི་གསང་བའི་གནས་སུ་མིང་བཏགས་་
པ་སྙིང་ག་ཡིན་ཏེ། གནས་དེར་གཞག་པར་བྱ་བར་སྨོས་སོ། །ཚུལ་དེ་ལྟར་་་་་
བསྒོམ་པའི་སྦྱོར་བ་བྱས་པས་གོང་དུ་སྨོས་པའི་ཚུལ་གྱི་ལྷའི་དབང་པོ་བརྒྱ་བྱིན་དང་
ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ་མ་ལུས་་
པར་བཀུག་པ་དེ་སྔགས་ཀྱི་ས་བོན་ཧྲི་ལས་གཉིས་སུ་མེད་པའི་ངོ་བོར་བསྡུ་བར་བྱ་
བའི་འོག་ཏུ། ས་བོན་དེ་ལས་ཚུལ་ཇི་ལྟར་སྨོས་པའི་རྡོ་རྗེ་ཕྱག་བརྙན་གྱི་སྐུ་ཕྱག་
རྒྱའི་གཟུགས་སུ་གྱུར་པ་དེའི་ཐུགས་ཀར་མདུན་དུ་སྨོས་པའི་སྐུ་ཕྱག་རྒྱ་གཞག་པར་
བྱ་བའི་སྦྱོར་བས་ཕྱིའི་ལྷའི་དབང་པོ་བརྒྱ་བྱིན་ལ་སོགས་པ་ཇི་ལྟར་སྨོས་པའི་སེམས་
ཅན་ཐམས་ཅད་སྙིང་གར་གཟེར་བ་དང༌། གནོན་པ་དང་། འཁྲུག་པར་གྱུར་
པར་སྨོས་སོ། །མདོར་བསྡུ་བ་དེ་ལྟར་བསྒོམས་ནས། གསང་བའི་གནས་སུ་་་་
གཞག་གི་དོན་དུ་གསུངས་སོ། །ད་ནི་གཞན་ཡང་རྡོ་རྗེ་ཕྱག་བརྙན་གྱི་སྙིང་གར་་
བསྐུར་བར་བྱ་བའི་ཆོ་གའི་ཚུལ་བསྟན་པར་བྱ་སྟེ། དེ་ལ་འདི་ནི་རྡོ་རྗེ་གསང་་་་
བའི་གནས་སོ། །ཉི་མའི་དཀྱིལ་འཁོར་དབུས་གནས་པར། །མི་བསྐྱོད་པ་ནི་་་
རབ་ཏུ་བརྟག །ཚེ་དཔག་མེད་པའི་འཁོར་ལོ་ཆེ། །རྡོ་རྗེ་སྣང་མཛད་དེ་བཞིན་
ཏེ༑ །ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིན། དེ་ལ་འདི་ནི་
46-289