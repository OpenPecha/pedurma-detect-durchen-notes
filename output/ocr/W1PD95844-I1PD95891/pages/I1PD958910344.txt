རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
374
པར་བྱ་སྟེ། ཅི་ལྟར་ཡིན་ན། སྔགས་ཤེས་པས་ནི་གནས་ལྔ་རུ། །རྡོ་རྗེ་་
གཏུམ་པོས་རབ་ཏུ་དབབ་ཅེས་པ་ནི། རྡོ་རྗེ་གཏུམ་པོར་མིང་བཏགས་པ་འཇམ་
དཔལ་རྡོ་རྗེའི་འཁོར་ཁྲོ་བོའི་རྒྱལ་པོ། ཡ་མན་ཏ་ཀའི་སྐུ་ཕྱག་རྒྱ་ཚུལ་ཇི་ལྟར་་་་
སྨོས་པའི་གདན་འཁོར་ལོ་རྩིབས་བཞིའི་སྟེང་གི་དབུས་ན་གནས་པ་དེ་དག་གི་ཕྱག་
རྒྱའི་གནས་ལྔར་གོང་དུ་སྨོས་པའི་ཚུལ་གྱི་རྡོ་རྗེའི་མདའ་ལྔ་སྤྲོ་བར་བྱ་བ་དབ་་་་་
པའི་ཚུལ་གྲངས་མེད་པ་རྒྱུན་མི་འཆད་པར་དབབ་པ་ཞེས་པ་བརྡེག་པ་ཡིན་ནོ། །
གནས་ལྔ་གསལ་བར་བསྟན་པར་བྱ་སྟེ། དཔྲལ་བ་དང། མགུལ་པ་དང་།
སྙིང་ག་དང་། ལྟེ་བ་དང་། རྐེད་པའི་དབུས་དང་། དེ་ལྟར་གནས་ལྔར་
གོང་དུ་སྨོས་པའི་ཚུལ་དུ་རྡོ་རྗེ་མདའ་བརྡེག་པར་བསྒོམ་མོ།
།དེ་སྔགས་ཞེས་པ་་
རྒྱུད་ལས་བྱུང་བའི་ཚུལ་གྱི་སྔགས་ཀྱི་བསྒྲུབ་པའི་བསྒོམ་པའི་མན་ངག་མི་རྗེད་པར་
ཤེས་པར་བྱའོ། །དོན་དེས་སྔགས་ཤེས་པར་སྨོས་སོ། །མདོར་བསྡུ་བ་དེ་ལྟར།
སྔགས་ཤེས་པས་ནི་གནས་ལྔ་རུ། ། རྡོ་རྗེ་གཏུམ་པོས་རབ་ཏུ་དབབ་ཀྱི་དོན་དུ་་་་
གསུངས་སོ། །སྔངས་ཤིང་བརྒྱལ་བར་བསྒོམ་པ་ནི། །གཞོན་ནུའི་བློ་ནི་གྲགས་
ཆེན་གྱིས། །ཞེས་པ་ནི། གོང་དུ་སྨོས་པའི་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་་་
ཕྱག་རྒྱའི་གཟུགས་དེ་བཞི། གཞོན་ནུའི་བློ་ཅན་གྲགས་ཆེན་དུ་མིང་བཏགས་པ་ནི།
འཇམ་དཔལ་རྡོ་རྗེའི་སྐུ་ཕྱག་རྒྱ་གཞོན་ནུ་འདྲ་བ་ཡིན་ནོ། །བློ་ཞེས་པ་ནི། བླ་
ན་མེད་པའི་ཤེས་རབ་དང་ལྡན་པའོ། །དོན་དེས་འཇིག་རྟེན་གྱི་ཁམས་ཐམས་་་་
ཅད་དུ་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱིས་བསྟོད་པའི་ཚིག་གིས་་་
གྲགས་པར་བྱེད་དོ། །དེ་ལྟ་བུའི་ཡོན་ཏན་གྱི་ངོ་བོར་འཇམ་དཔལ་རྡོ་རྗེ་དེས་རྡོ་
རྗེའི་མདའ་སྤྲོ་བའི་སྦྱོར་བས་བརྡེག་པར་མཛད་པས་ཁྲོ་བོའི་རྒྱལ་པོ་ཡ་མན་ཏ་ཀའི་
ཇི་ལྟར་སྨོས་པ་སེམས་ཅན་མ་རུངས་པ་ཐམས་ཅད་དང་བཅས་པའི་གཟུགས་དེ་་་་
46-315