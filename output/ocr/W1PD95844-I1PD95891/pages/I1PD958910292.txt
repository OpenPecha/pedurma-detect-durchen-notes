རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२७३
ཚད་དང་མཚན་དང་ཡོན་ཏན་དང་ལྡན་པ་བླང་ངོ་། །དེ་ལྟ་བུའི་ཤེས་རབ་་
མ་བླངས་པའི་འོག་ཏུ་དཀྱིལ་འཁོར་གྱི་བདག་པོའི་ཤེས་རབ་ཡེ་ཤེས་ཀྱི་ལྷ་མོ་དང་་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེ་མ་ཐག་ཏུ་འདོད་
ཆགས་ཆེན་པོའི་སེམས་དགའ་བས། གཉིས་སུ་མེད་པའི་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ། རྡོ་རྗེ་ལམ་གྱི་
སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་
དུ་ཞུའོ། །དེ་སྔགས་ཧཱུཾ་ཕཊ་བརྗོད་ནས་བྷ་གའི་ནང་ནས་བླངས་ནས། ཇི་ལྟར་
སྨོས་པའི་བན་དའི་•ནང་དུ་བཞག་གོ། །དེ་དུས་འདིར་སྔགས་ཀྱི་ས་བོན་ཡིག་་་
འབྲུ་ཨོཾ་གྱིས་བྱིན་གྱིས་བརླབ་པར་བྱའོ། །ཨོཾ་དེ་ཁ་དོག་དཀར་པོ་ཆོས་ཀྱི་དབྱིངས་
ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་ནས་ཡེ་
ཤེས་ཁུ་བ་བཞིན་དུ་བྱང་ཆུབ་ཀྱི་སེམས་ལ་གཉིས་སུ་མེད་པར་ཐིམ་པར་བསམ་མོ། །
དེ་ལྟར་སྔགས་ཀྱི་བྱིན་གྱིས་བརླབས་པ་བྱས་པའི་འོག་ཏུ་རྡོ་རྗེ་སློབ་དཔོན་ཉིད་ཀྱིས་
སློབ་མ་ཡིད་ཆེས་པ་དང་། ངེས་པར་བྱ་བའི་ཕྱིར་བན་དྷའི་ནང་གི་བྱང་ཆུབ་་་་
སེམས་བཟའ་བར་བྱའོ། །དེའི་འོག་ཏུ། ཨོཾ་སྭ་བྷཱ་བི་ཤུད་དྷེ་སརྦ་དྷརྨ་སྭ་བྷ་
བི་ཤུད་དྷོ་ཧཾ། ཞེས་སྔགས་ཀྱི་ཚིག་བརྗོད་ཅིང་བྱང་ཆུབ་སེམས་སློབ་མས་ཟར་
གཞུག་པར་སྨོས་སོ། །གཞན་ཡང་རྡོ་རྗེ་སློབ་དཔོན་གྱིས་རང་གི་བཤང་བ་བླངས་
ལ་གོང་དུ་སྨོས་པའི་བན་དྷའི་ནང་དུ་གཞག་གོ། །དེ་དུས་འདིར་སྔགས་ཀྱི་ས་་་་
བོན་ཡིག་འབྲུ་ཨོཾ་གྱིས་བྱིན་གྱིས་བརླབ་པར་བྱའོ། །ཨོཾ་ཁ་དོག་དཀར་པོ་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་བཞིན་དུ་དམ་རྫས་བཤང་བ་ལ་གཉིས་སུ་མེད་པར་ཐིམ་པར་
གྱུར་པར་བསམ་མོ། །དེ་ལྟར་སྔགས་ཀྱིས་བྱིན་གྱིས་བརླབ་པ་བྱས་པའི་འོག་ཏུ།
46-263