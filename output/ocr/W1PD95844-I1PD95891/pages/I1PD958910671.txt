७०२
___ བསྟན་འགྱུར། རྒྱུད། ༽ ༨༨g C
རྩི་ལྔ་བཟའ་བར་བྱ་བས་ཕྱག་རྒྱ་ཆེན་པོ་བསྒྲུབ་པར་བྱ་བ་དེའི་དོན་བཤད་པར་་
བརྩམས་པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི།
མདུན་དུ་བཤད་པས་བདེ་སྟེ་འདིར་བཤད་མི་དགོས་སོ།
དེའི་དོན་
།ཡང་རྡོ་རྗེའི་ཁ་ཟས་་་
དམ་ཚིག་གི་བྱ་བའི་འདི་ཞེས་པ་ནི། དེའི་དོན་འོག་ནས་འབྱུང་བའི་ཚུལ་ལ་སྨོས་
སོ༑ །དེའི་ཕྱིར་འདིར་བདེ་སྟེ་བཤད་མི་དགོས་སོ། །ཉིད་ཀྱི་སྐུ་དང་གསུང་་་
དང་ཐུགས་ཞེས་པ་ནི་སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་་་
ཐུགས་རྡོ་རྗེ་གསུམ་གྱི་ངོ་བོ་གཅིག་པར་སྨོས་སོ། །དེ་ལྟར་སྐུ་དང་གསུང་དང་་་་
ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བསྒྲུབ་པ་པོས་རྟག་ཏུ་དམ་རྫས་་
བདུད་རྩི་ལྔ་དང་། གཞན་ཡང་ཕྱིའི་ཤ་ཆེན་ལ་སོགས་པ་ཤ་རྣམ་པ་ལྔ་དམ་རྫས་
ཀྱི་ངོ་བོ་དེ་དག་བཟའི་དུས་སུ་བསྒོམ་པར་བྱ་བར་སྨོས་སོ། །དེ་ལྟར་ཉིད་ཀྱི་སྐུ་་
དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པར་བཤད་པར་དེ་བཞིན་
དུ་འདིར་བསྟནན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་
པ་ནི་སྟོན་པ་ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་དུ་དཔལ་རྡོ་རྗེ་སེམས་དཔའ་ལ་
སོགས་པའི་རྒྱུད་འདིའི་དཀྱིལ་འཁོར་གྱི་ལྷའི་ནང་ན་གང་ལ་མོས་པ་ཉིད་དགའ་
བའི་ལྷ་དང་གཉིས་སུ་མེད་པའི་བསྒོམ་པས་མདུན་དུ་སྨོས་པའི་རྡོ་རྗེ་ཁ་ཟས་སུ་་
མིང་བཏགས་པ་དམ་རྫས་རྣམས་བཟའ་བར་བྱ་བའི་དེའི་དོན་གྱི་ངོ་བོ་ཕྱུང་བའམ་
བཤད་པར་སྨོས་སོ། །དེ་ལྟར་ལས་ཕྱུང་བའི་ངོ་བོའི་དོན་དུ་གསུངས་སོ། །ད་
ནི་གཞན་ཡང་དམ་རྫས་བདུད་རྩི་ལྔ་དང་།
ཤ་ཆེན་ལ་སོགས་པའི་ཤ་རྣམ་པ་ལྔ
བཟའ་བར་བྱ་བའི་ཆོ་གས་བྱིན་གྱིས་བརླབས་ནས་བརྟགས་པའི་དོན་བསྟན་པར་་
བྱ་སྟེ། བཟའ་བའམ་ཡང་ན་བཏུང་བའང་རུང༌་། །བརྟུལ་ཞུགས་ཅན་གྱིས་•གང་
46-642