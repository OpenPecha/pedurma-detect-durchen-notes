२०
བསྟན་འགྱུར། རྒྱུད། ༼༽ ༨༨378
ཡན་ལག་ཐམས་ཅད་ཏིལ་འབྲུ་ཙམ། །དུག་ལས་བྱུང་བའི་ཚེར་མ་ཡིས། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རིང་ཐུང་འབྲིང་གི་ཚད་ཙམ་
དུ༑ །དགྲའི་གཟུགས་བརྙན་བྱས་ནས་ནི།
།མདུན་དུ་སྨོས་པའི་ཕྱིའི་གནས་་
ཀྱི་ཆོ་ག་དང་། གཞན་ཡང་ཅི་ལྟར་སྨོས་པའི་ཆོ་གས་ཁྲོ་བོའི་རྒྱལ་པོ་ཨ་མྲི་ཏ་ཀུན་
ད་ལིའི་སྐུ་ཕྱག་རྒྱ་བསྐྱེད་པར་བྱའོ།
།དེ་མ་ཐག་ཏུ་སྒྲུབ་པ་པོས་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ།
།དེའི་དུས་སུ་ཆུ་འགྲམ་གཉིས་ཀྱི་ས་དང་།
གྲོག་མཁར་གྱི་ས་དང་། དུར་ཁྲོད་ཀྱི་ཐལ་བ་ས་དང་བཅས་པ་དང་། སེམས་
ཅན་ཐམས་ཅད་ཀྱི་རུས་པ་བླངས་ལ།
།དེ་ཀུན་ཅིག་ཏུ་བསྲེས་ནས་བཏགས་ཏེ་
བོང་བུའི་ཆུ་དང་དཀྲུགས་ལ། རྫས་དེས་དགྲའི་གཟུགས་བརྙན་འོག་ནས་འབྱུང་
བའི་ཁྲོ་བོའི་རྒྱལ་པོ་ཨ་མྲྀ་ཏ་ཀུནྡ་ལིའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་་་
སེམས་བསྐྱེད་ནས་བཟླ་ཞིང་བྱའོ། །དེའི་ཡན་ལག་དང་ཉིང་ལག་ཀུན་སྐྱེས་བུ་
འབྲིང་པོའི་ཚད་དུ་གཟུགས་བརྙན་བྱ་བར་བསྟན་ཏོ། །དེའི་འོག་ཏུ་སྒྲུབ་པ་པོས་
ཁྲོ་བོ་ཆེན་པོའི་སྟབས་ཀྱིས་རྐང་པ་གཡོན་པ་བརྐྱང་བའི་སྟབས་ཀྱིས། དགྲའི་
གཟུགས་བརྙན་གྱི་སྙིང་གར་མནན་ནོ། །གཡས་བསྐུམ་པའི་ཚུལ་གྱིས་རྐེད་པར་
མནན་ནོ། །གཞན་ཡང་བསྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་་
སེམས་པའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་སྔོན་་
པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་ཀྱི་ཁུ་བ་བཞིན་དུ་གྱུར་པར་བསམ་མོ། །
ས་བོན་དེ་ལས་ཁྲོ་བོའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱའོ། །ཕྱག་གཡས་དང་་
པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། གཞན་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ནི་•ཁྲོ་བོའི་རྒྱལ་པོ་ཨ་མྲི་ཏ་ཀུན་
ཌ་•ལི་ཉིད་ཀྱི་སྐུ་ཕྱག་རྒྱའི་ཅི་ལྟར་སྨོས་པ་དེ་ལྟ་བུའི་སྐུ་ཕྱག་རྒྱ་འབར་བ་ཆེན་པོའི་
46-24