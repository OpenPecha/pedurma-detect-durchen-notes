རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५७१
རླུང་གི་ཁམས་དང་། ནམ་མཁའི་དབྱིངས་ཀྱི་ཁམས་དང་། དེ་ལྟར་ཕྱིའི་
ཁམས་ལྔར་སྨོས་སོ། །གཞན་ཡང་ནང་གི་བསྟན་པར་བྱ་སྟེ། ཁམས་ལྔའི་ངོ་
བོ་ནང་གི་ཡེ་ཤེས་ཀྱི་ལྷ་མོ་ལྔའི་ངོ་བོ་ཡིན་ནོ། །དེ་གསང་བར་བསྟན་པར་བྱ་སྟེ།
སའི་ཁམས་ནི་སངས་རྒྱས་སྤྱན་དུ་སྨོས་སོ། །ཆུའི་ཁམས་དེ་ནི་མཱ་མ་ཀཱིར་སྨོས་སོ། །
མེའི་ཁམས་དེ་ན་བཟའ་དཀར་མོར་སྨོས་སོ། །རླུང་གི་ཁམས་དེ་ནི་དམ་ཚིག་སྒྲོལ་
མར་སྨོས་སོ། །ནམ་མཁའི་ཁམས་དེ་ནི་ཅི་ལྟར་སྨོས་པའི་ཚུལ་གྱི་ལྷ་མོ་བཞིའི་སྐུ་
ཕྱག་རྒྱའི་ངོ་བོ་ལ་གཉིས་སུ་མེད་པར་ཁྱབ་ནས་གནས་པར་སྨོས་སོ། །གཞན་ཡང་
གསང་བའི་ཚུལ་གྱིས་བསྟན་པར་བྱ་སྟེ། སྒྲུབ་པ་པོས་སྐུ་རྡོ་རྗེ་རྣམ་པར་སྣང་་
མཛད་ལ་སོགས་པའི་རིགས་ལྔའི་དེ་བཞིན་གཤེགས་པའི་ནང་ནས།
གང་ལ་མོས་
པ་དེ་དང་གཉིས་སུ་མེད་པར་བསྒོམ་•པས་ཐབས་དང་ཤེས་རབ་རོལ་པ་བྱའོ། །
དེ་བྱ་བའི་དུས་སུ་ཉིད་ཀྱི་རིགས་བྱེ་བྲག་གི་ཤེས་རབ་མ་བླང་ངོ་། །དེ་ནི་མདུན་
དུ་སྨོས་པའི་མཚན་དང་ཡོན་ཏན་ཐམས་ཅད་དང་ལྡན་པའོ། །ཤེས་རབ་མ་དེ་་་
ཉིད་ཀྱི་བྱེ་བྲག་གི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབ་
པར་བྱབྱའོ། །དེ་མ་ཐག་ཏུ་འདོད་ཆགས་ཆེན་པོའི་སེམས་དགའ་བས་གཉིས་སུ་་་་
མེད་པར་འཁྱུད་པའི་སྦྱོར་བར་•ཐབས་དང་ཤེས་རབ【སྨོས་པར་•བྱའོ། །དེའི་་
དུས་སུ་ཤེས་རབ་མའི་ལུས་ཀྱི་སྲ་བའི་ངོ་བོ་དེ་ནི། སངས་རྒྱས་སྤྱན་ཡིན་པར་་་་
བརྟག་གོ། །གཞན་ཡང་དེའི་གཤེར་བའི་ངོ་བོ་དེ་ནི་མཱ་མ་ཀཱི་ཡིན་པར་བརྟག་གོ། །
གཞན་ཡང་དེའི་དྲི་བའི་ངོ་བོ་དེ་ནི་ན་བཟའ་དཀར་མོ་ཡིན་པར་བརྟག་གོ།
_ །
གཞན་ཡང་དེའི་བརྐྱང་བ་དང་བསྐུམ་པ་དང་། བསྐྱོད་པ་དང་། གཡོའ་བའི་
ངོ་བོ་དེ་ནི། དམ་ཚིག་སྒྲོལ་མ་ཡིན་པར་བརྟག་གོ། །གཞན་ཡང་ནམ་མཁའི་་
ཁམས་སུ་མིང་བཏགས་པ་དེ་ནི། ཆོས་ཀྱི་དབྱིངས་ཀྱི་དབང་ཕྱུག་མ་ཡིན་ནོ། །
46-561