རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५
འོད་ཀྱིས་འབར་བ་ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱའོ། །
དེ་མ་ཐག་ཏུ་སྐད་ཅིག་ཙམ་གྱིས་དགྲ་གསད་པར་བྱ་བ་དེ་རྡོ་རྗེའི་ཀྱོ་བས་སྙིང་ག་
ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་ཏེ། ཚུལ་དེ་ལྟར་
བཀུག་པར་མཛད་མ་ཐག་ཏུ། དགྲ་རྫས་ཀྱི་གཟུགས་བརྙན་ལ་གཉིས་སུ་མེད་
པར་ཐིམ་པར་གྱུར་པར་བསམ་མོ། །དེའི་དུས་སུ་འགུགས་པར་མཛད་མཁན་ཁྲོ་
བོའི་རྒྱལ་པོའི་སྐུ་ཕྱག་རྒྱ་སྒྲུབ་པ་པོ་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་་་་
བསྡུ་བར་མཛད་དོ། །དེ་ལྟར་སྦྱོར་བའི་ཆོ་གའི་ཚུལ་གྱིས་འོག་ནས་འབྱུང་བའི་ཁྲོ་
བོའི་རྒྱལ་པོ་ཨ་མྲི་ཏ་ཀུན་ཌ་ལིའི་སྔགས་རིངས་བསྒོམ་པ་དང་ལྡན་པར་ཞེ་སྡང་་་་་
ཆེན་པོའི་སེམས་བསྐྱེད་ནས་འབུམ་ཕྲག་གསུམ་གྱི་གྲངས་ཀྱི་ཚད་དུ་བཟླས་པའི་་་་་
བསྙེན་•པ་བྱ་བར་བསྟན་ཏོ། །གཞན་ཡང་བསྒོམ་པ་དང་སྔགས་ཀྱི་བཟླས་པའི་
བསྙེན་པ་བྱ་བའི་འོག་ཏུ་དགྲའི་གཟུགས་བརྙན་གྱི་ཡན་ལག་དང་ཉིང་ལག་ཐམས་
ཅད་མ་ལུས་པར་ཏིལ་གྱིས་•འབྲུ་ཙམ་ཡང་མི་བཞག་•པར་ཤིང་དུག་ཅན་ཐམས་་
ཅད་ཀྱི་ཚེར་མ་བླངས་ལ། ཁྲོ་བོ་ཆེན་པོའི་ཞེ་སྡང་གི་སེམས་བསྐྱེད་ནས། ཅི་
ལྟར་སྨོས་པའི་སྔགས་རིངས་སྒྲ་དྲག་པོར་བསྐུལ་བའི་ཚིག་གིས་བཟླ་ཞིང་དགང་་
བར་བྱའོ། །དེ་ལྟར་བྱས་པས་དགྲ་གསད་པའི་ལས་གྲུབ་པའི་དུས་སུ་མཚན་མ་
གཉིས་འབྱུང་སྟེ། དང་པོ་ནི་དགྲའི་གཟུགས་བརྙན་དེ【འབད་དོ∶། །དེའི་
འོག་ཏུ་དེ་འགུལ་ལོ། །བསྟན་པར་བྱ་སྟེ། དེ་ལྟར་གསད་པའི་ལས་ཀྱི་སྦྱོར་བ་
བྱས་པས། སངས་རྒྱས་སྐུའི་རིགས་རྣམ་པར་སྣང་མཛད་ལ་སོགས་པ་རིགས་ལྔའི་
བྱེ་བྲག་སངས་རྒྱས་སྨོས་པ་དེ་དག་ཐམས་ཅད་ཀྱང་མེད་པར་འགྱུར་བར་བསྟན་ཏོ༎
དེ་ནི་ལ་དོར་བའི་ཚིག་ཏུ་སྨོས་སོ། །གཞན་ཡང་ཕྱིའི་ལྷ་དང་མི་ལ་སོགས་པ་དགྲ་
ཐམས་ཅད་མེད་པར་འགྱུར་བ་ནི་ངོ་མཚར་མི་ཆེ་བར་བསྟན་ཏོ། །མདོར་བསྡུ་བ་
46-25