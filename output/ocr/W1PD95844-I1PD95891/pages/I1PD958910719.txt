བསྟན་འགྱུར། རྒྱུད། ༨༨
བར་བསྟན་པར་བྱ་སྟེ། མདུན་དུ་སྨོས་པའི་གསང་བའི་ཡི་གེ་བསྒོམ་པ་བྱ་བའི་
དོན་བསྟན་པ་འདི་མ་རྟོགས་•པ་བརྗོད་དུ་ཡོད་པ་ནི།
མདུན་དུ་སྨོས་པའི་་
ཕྱོགས་བཅུའི་སངས་རྒྱས་ཀྱི་ཞིང་ཁམས་སོ། །དེ་ནི་བརྗོད་དུ་ཡོད་པ་ཡིན་ནོ། །
གཞན་ཡང་བརྗོད་དུ་ཡོད་པར་མིང་བཏགས་པ་སྟོང་ཆེན་པོའི་ཕྱོགས་བཅུའི་འཇིག་
རྟེན་གྱི་ཁམས་ཐམས་ཅད་ཀྱི་གནས་ནས་སངས་རྒྱས་ཀྱི་ཞིང་ཁམས་ཡོད་པ་དེ་ནི་་་
དུས་འདིར་བརྗོད་དུ་མེད་པ་ཡིན་ནོ། །མདོར་བསྡུ་བ་དེ་ལྟར་བརྗོད་དུ་ཡོད་པ་་
དང་།
བརྗོད་དུ་མེད་པའི་སངས་རྒྱས་ཀྱི་ཞིང་ཁམས་སུ་སྨོས་སོ། །བསྟན་པར་
བྱ་སྟེ།
མདུན་དུ་སྨོས་པའི་ཞིང་ཁམས་དེ་ནི། རྡུལ་ཕྲ་མོའི་ཚད་དང་མཉམ་་་
པའི་སངས་རྒྱས་མངོན་པར་རྫོགས་པར་སངས་རྒྱས་པས་གང་བར་གནས་པ་ཡིན་ནོ། །
གཞན་ཡང་རྡུལ་ཕྲ་མོ་དང་མཉམ་པར་མིང་བཏགས་པ་མདུན་དུ་སྨོས་པའི་སོ་སོར་
མངོན་པར་རྫོགས་པར་སངས་རྒྱས་པ་རྡུལ་ཕྲ་མོ་དང་མཉམ་པ་འདས་པའམ་ཐལ་
བ་ཡིན་ནོ། །བསྟན་པར་བྱ་སྟེ། གང་བཅོམ་ལྡན་འདས་སུ་མིང་བཏགས་པ་་་
མར་མེ་མཛད་ཀྱི་ཡོན་ཏན་གྱི་བསྟོད་པའི་མཚན་བརྗོད་པ་ཡིན་ནོ། ། །དེ་ནི་ཅི་་་་
ལྟར་སྨོས་པའི་དེ་བཞིན་གཤེགས་པའི་མཚན་ཡང་ཡིན་ནོ། །གཞན་ཡང་མར་མེ་
མཛད་དེ་ནི། དེས་ཕྱི་དང་ནང་གི་ཚུལ་གྱི་དགྲ་མིང་བཏགས་པ་བདུད་ཀྱི་ཚོགས་
དེ་དག་ཐམས་ཅད་ཅི་ལྟར་སྨོས་པའི་ཡེ་ཤེས་ཀྱི་ཆོ་འཕྲུལ་སྤྲུལ་ནས་སྤྲོས་པའི་ཐབས་
ཀྱིས་བྱིན་བརླབས་པས་འཇོམས་པ་ཡིན་ནོ། །དོན་དེས་མཚན་དགྲ་བཅོམ་པར་་
སྨོས་སོ། །བསྟན་པར་བྱ་སྟེ། མདུན་དུ་སྨོས་པའི་དགྲ་བཅོམ་པའི་ཡོན་ཏན་་་
གྱིས་རྫོགས་པའི་སངས་རྒྱས་ཀྱི་འབྲས་བུ་ཐོབ་པ་ཡིན་ནོ། །དོན་དེས་མར་མེ་་་་་
མཛད་ཀྱི་མཚན་རྫོགས་པའི་སངས་རྒྱས་སུ་སྨོས་སོ། །དེ་ནི་འདས་པ་ཡིན་ནོ། །
གཞན་ཡང་འོད་སྲུངས་ཞེས་བྱ་བ་ནི། ཐུབ་པ་ཐམས་ཅད་ཀྱི་ནང་ན་སྐུ་དང་་
46-690