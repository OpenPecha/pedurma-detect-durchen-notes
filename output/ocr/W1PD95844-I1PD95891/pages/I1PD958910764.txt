རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༣༥
ཆོས་ཐམས་ཅད་རྣམ་པར་དག་པ་རྡོ་རྗེ་ཡེ་ཤེས་ཀྱི་སྤྱོད་པའི་ཚུལ་དུ་འགྱུར་བར་་
མཛད་པའི་འོག་ཏུ། མ་འོངས་པའི་སེམས་ཅན་གྱིས་ཡེ་ཤེས་གསང་བའི་དབང་
མནོད་པ་དང་གཞན་ཡང་སྔགས་ཐམས་ཅད་ཀྱི་བསྒྲུབ་པ་བྱ་བའི་དད་པ་ཆེན་པོའི་
སེམས་བསྐྱེད་པར་བྱ་བའི་ཕྱིར་སྟོན་པའི་འོག་ནས་འབྱུང་བའི་དོན་བཤད་པར་་
རྩམས་པས་•མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་ཏུ་གསུངས་སོ། །
ཕྱག་ན་རྡོ་རྗེ་དེ་བཞིན་གཤེགས་པས་ཞེས་པ་ནི་དེའི་དོན་མདུན་དུ་བཤད་པས་བདེ་
སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ལ་འདི་སྐད་གསུངས་
སོ་ཞེས་པ་ནི་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་དེ་བཞིན་གཤེགས་་
པ་གྲངས་ཡོད་པར་སྨོས་པ་དེ་དག་ཐམས་ཅད་ལ་སྟོན་པ་ཕྱག་ན་རྡོ་རྗེ་དེ་བཞིན་་་་
གཤེགས་པ་དེས་འདི་སྐད་གསུངས་སོ། །ཞེས་པ་འོག་ནས་འབྱུང་བའི་ཚིག་གི་་་་
དོན་བསྟན་པར་བྱ་བའི་ཕྱིར་མཚོན་པར་བསྟན་ཏོ། །དེ་ལྟར་དེ་བཞིན་གཤེགས་
པ་དེ་དག་ཐམས་ཅད་ལ་འདི་སྐད་ཅེས་གསུངས་སོའི་དོན་དུ་གསུངས་སོ། ____ །
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སངས་རྒྱས་ཐམས་ཅད་ཀྱི་་
ཆོས་མཉམ་པ་ཉིད་མཐོང་ངམ་ཞེས་པ་ནི་སྟོན་པ་ཕྱག་ན་རྡོ་རྗེ་དེ་བཞིན་གཤེགས་་
པ་དེས་ཅི་ལྟར་སྨོས་པའི་དོན་དང་ལྡན་པའི་བཅོམ་ལྡན་འདས་ཡིན་པའི་ཡོན་ཏན་
གྱི་བསྟོད་པའི་ཚིག་བརྗོད་ནས་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་ལ་
དོན་དམ་པ་སངས་རྒྱས་ཐམས་ཅད་ཀྱི་ཆོས་མཉམ་པའི་ངོ་བོའི་དོན་མཐོང་བ་ཡིན་་
ནམ་ཞེས་ཚིག་བརྗོད་པར་སྨོས་སོ། །དེའི་དོན་གསལ་བར་བསྟན་པར་བྱ་སྟེ།
མདུན་དུ་སྨོས་པའི་དོན་གྱི་ཚུལ་གྱི་་ཕྱིར། དེ་བཞིན་གཤེགས་པ་ཐམས་ཅད་ཀྱི་
བཙུན་མོར་མཚན་གདགས་པ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་ལ་སྩོགས་•
པ་བཞིས་རྡོ་རྗེ་གླུས་བསྟོད་པའི་ཚུལ་གྱིས་གསོལ་བ་བཏབ་པའོ། །དེ་ནས་བཟུང་
46-735