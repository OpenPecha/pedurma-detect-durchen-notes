རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བྱང་ཆུབ་སེམས་དཔའ་གྲགས་ཆེན་རྣམས་ནི། སྒྲུབ་པ་པོས་གོང་དུ་སྨོས་པའི་་
ཚུལ་དུ། བདག་དང་གཞན་གྱི་དོན་བྱས་པའི་དུས་སུ་སྟོན་པ་མི་བསྐྱོད་པ་རྡོ་རྗེ་་
འཛིན་ཉིད་ལ་སོགས་པ་ཚུལ་ཅི་ལྟར་སྨོས་པའི་ཚུལ་གྱི་བརྗོད་དུ་ཡོད་པ་དང་བརྗོད་
ཏུ་མེད་པའི་རྫོགས་པའི་སངས་རྒྱས་ཐམས་ཅད་དང་། གཞན་ཡང་གྲགས་ཆེན་
དུ་མིང་བཏགས་པ་ཕྱག་ན་རྡོ་རྗེ་དང་འཇིག་རྟེན་དབང་ཕྱུག་དང་།
འཇམ་་
དཔལ་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་པའི་བྱང་ཆུབ་སེམས་་་
དཔའ་ཐམས་ཅད་ཡིན་ཏེ། དེ་ལྟར་སངས་རྒྱས་དང་བྱང་ཆུབ་སེམས་དཔའ་
རྣམས་བྱེ་བྲག་ཏུ་སྨོས་པའོ།
། །དེ་ལྟར་འོན་ཀྱང་རྫོགས་པའི་སངས་རྒྱས་དང་བྱང་
ཆུབ་སེམས་དཔའ་གྲགས་ཆེན་གྱི་དོན་དུ་གསུངས་སོ། ། བྱིན་བརླབས་གོ་འཕང་་
དམ་པ་དག །དགྱེས་པའི་ཐུགས་ཀྱིས་རབ་ཏུ་སྩོལ་ཞེས་པ་ནི། མདུན་དུ་སྨོས་
པའི་སངས་རྒྱས་དང་བྱང་ཆུབ་སེམས་དཔའ་དེ་དག་ཐམས་ཅད་དུས་གཅིག་ཏུ་་
མཉེས་པར་འགྱུར་རོ། །དེའི་དུས་སུ་སྒྲུབ་པ་པོ་མེ་ལོང་ལྟ་བུའི་ཡེ་ཤེས་ལ་སོགས་
པ་ཡེ་ཤེས་ལྔས་བྱིན་གྱིས་བརླབ་པའི་ཆོ་འཕྲུལ་གྱི་སྟོབས་ཀྱི་འབྲས་བུ་སྩོལ་བ་ཡིན་ནོ། །
བསྟན་པར་བྱ་སྟེ། ཚུལ་ཅི་ལྟར་སྨོས་པའི་ཚུལ་གྱིས་འབྲས་བུ་སྩལ་མ་ཐག་ཏུ་་
དམ་པ་ཞེས་པ་རང་གི་ལུས་དང་སེམས་ཅན་ནད་པའི་ལུས་ནད་ཐམས་ཅད་མེད་དེ།
རྒྱས་པ་དང་གཟི་བརྗིད་དང་ལྡན་པ་དང་། གཞན་ཡང་དེའི་དུས་ནས་བཟུང་སྟེ།
བདུད་དང་བགེགས་མ་རུངས་པའི་གནོད་པ་ཐམས་ཅད་མེད་པར་ནུས་པར་འགྱུར་
བ་བསྟན་ཏོ། །དེ་ལྟར་བྱིན་བརླབས་གོ་ཕང་དམ་པ་དག །དགྱེས་པའི་ཐུགས་
ཀྱིས་རབ་ཏུ་སྩོལ་གྱིས་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་
ཚུལ་གྱི་བསྒོམ་པ་དང་། བྱིན་གྱིས་རློབ་•པའི་སྦྱོར་བ་དང་། སྔགས་ཀྱི་བཟླས་
པ་བྱས་ནས། བདག་དང་གཞན་གྱི་ནད་ཐམས་ཅད་མེད་པར་བྱས་པའི་དུས་སུ་
46-89