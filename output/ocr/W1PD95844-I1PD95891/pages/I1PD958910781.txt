२५२
བསྟན་འགྱུར། རྒྱུད། ༼༽ ༨༨
བཞིན་གཤེགས་པ་དེས་མཛད་པ་དེའི་དོན་མཚོན་པར་བསྟན་ཏོ། །དེ་ལྟར་དེ་
ནས་ཀྱི་དོན་དུ་གསུངས་སོ། །རྣམ་པར་སྣང་མཛད་རྡོ་རྗེ་དེ་བཞིན་གཤེགས་་
པ་ཁམས་གསུམ་ཐམས་ཅད་ཀྱི་སྐུ་རྡོ་རྗེ་ལ་ཞུགས་ཤིང་ཞེས་པ་ནི་མདུན་དུ་སྨོས་་་
པའི་ཚུལ་དུ་འཁོར་གྱི་ངོ་བོ་གྲངས་མེད་པའི་རྣམ་པར་སྣང་མཛད་རྡོ་རྗེ་དེ་བཞིན་་་
གཤེགས་པའི་སྐུ་ཕྱག་རྒྱ་ཏིལ་གྱི་གང་བུ་བཞིན་དུ་ཡེ་ཤེས་ཀྱི་གཞལ་ཡས་ཁང་གི་་
གནས་པ་དེ་དག་ཐམས་ཅད་དུས་མཉམ་པར་ཁམས་གསུམ་ཐམས་ཅད་ཀྱི་སྐུ་རྡོ་རྗེ་
ལ་མིང་བཏགས་པ་མདུན་དུ་སྨོས་པའི་ཚུལ་གྱི་ངོ་བོ་འཁོར་གྱི་དེ་བཞིན་གཤེགས་པ་
གྲངས་ཡོད་པ་རྣམས་ལ་སྐུ་ཕྱག་རྒྱ་དེ་ཁམས་གསུམ་གཉིས་སུ་མེད་པའི་ངོ་བོ་ཡིན་ནོ། །
དེ་གསལ་བར་བསྟན་པར་བྱ་སྟེ། མདུན་དུ་སྨོས་པའི་དོན་གྱི་ཚུལ་གྱིས་དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེ་དེ་ནི་གཟུགས་ཁམས་ཀྱི་ངོ་བོ་མིང་བཏགས་་་
པར་སྨོས་སོ། །གཞན་ཡང་གསུང་རྡོ་རྗེ་དེ་ནི་གཟུགས་མེད་པའི་ཁམས་སུ་མིང་
བཏགས་པར་སྨོས་སོ། །གཞན་ཡང་ཐུགས་རྡོ་རྗེ་དེ་ནི་འདོད་པའི་ཁམས་ཀྱི་ངོ་་་
བོར་མིང་བཏགས་པར་སྨོས་སོ། །དེ་ལྟ་བུའི་ཁམས་གསུམ་ཐམས་ཅད་ཀྱི་གནས་
སུ་དོན་དམ་པའི་ཁམས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་་་
ཐུགས་རྡོ་རྗེ་གསུམ་དང་གཉིས་སུ་མེད་པ་སྟོང་པ་ཆེན་པོའི་ཡེ་ཤེས་བླ་ན་མེད་པའི་
འབྲས་བུའོ། །དེ་ནི་ཆོས་ཀྱི་སྐུ་སྟེ་ཁྱབ་ནས་གནས་པའི་ཡིན་ནོ། །དེས་སེམས་
ཅན་ཐམས་ཅད་ཀྱི་དོན་མཛད་པའི་ཕྱིར་འཁོར་གྱི་ངོ་བོའི་དེ་བཞིན་གཤེགས་པ་་་་
ཐམས་ཅད་ཀྱི་སྐུ་ཕྱག་རྒྱའི་གཟུགས་བདག་ཉིད་གནས་པའོ། །དེ་ལྟ་བུའི་ངོ་བོ་
སྐུ་རྡོ་རྗེ་གཉིས་སུ་མེད་པའི་གནས་སུ་མདུན་དུ་སྨོས་པའི་ཚུལ་གྱིས་རྣམ་པར་སྣང་་
མཛད་དེ་བཞིན་གཤེགས་པའི་སྐུ་ཕྱག་རྒྱ་དེ་ནི། ཞུགས་པར་མིང་བཏགས་པ་
དུས་མཉམ་པར་གཉིས་སུ་མེད་པར་མཛད་པར་སྨོས་སོ། །མདོར་བསྡུ་བ་དེ་ལྟར་
46-752