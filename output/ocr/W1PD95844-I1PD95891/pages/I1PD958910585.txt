446
བསྟན་འགྱུར། རྒྱུད། fe༨༨
པའི་ཆོ་ག་བཞིའི་ཚུལ་གྱིས་རྡོ་རྗེར་མིང་བཏགས་པའི་རྡོ་རྗེ་མི་སྐྱོད་པའི་ཕྱག་རྒྱར་་
འགྱུར་བར་བྱའོ། །དེའི་སྐུ་མདོག་དང་། ཞལ་དང་། ཕྱག་དང་། ཕྱག་་་
མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ལྷ་མོ་དང་གཉིས་སུ་་་་
མེད་པར་འཁྱུད་པའི་སྦྱོར་བ་དང་ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་
པ་ཐམས་ཅད་ནི། ཇི་ལྟར་ལེའུ་བཞི་པ་ལས་ཐུགས་ཀྱི་དཀྱིལ་འཁོར་གྱི་དུས་སུ་་་
སྨོས་པ་དེ་བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་རྡོ་རྗེ་མི་བསྐྱོད་པའི་
སྐུ་ཕྱག་རྒྱར་གྱུར་མ་ཐག་ཏུ། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་་
བྱ་བ་ཡིན་ནོ། །དེའི་དུས་སུ་རྡོ་རྗེའི་རིགས་ཀྱི་བྱེ་བྲག་ཁྲུས་མཁན་གྱི་རིགས་ཀྱི་བུ་
མོ་བླང་ངོ་།
།དེ་ནི་མཚན་དང་ཡོན་ཏན་ཐམས་ཅད་དང་ལྡན་པའོ། །ཤེས་་་་
རབ་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་•པར་བྱའོ། །
དེའི་འོག་ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དེ་དང་གཉིས་
སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་
པས་བདེ་བར་འགྱུར་བའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་་་
དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུའོ། ། །དེ་ཟླ་བའི་དཀྱིལ་
འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ས་བོན་ཡིག་འབྲུ་ཨོཾ་་
བསམ་མོ། །དེ་ཁ་དོག་དཀར་པོའོ། །ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་
བརྗིད་ཀྱི་ཕུང་པོ་བཞིན་དུ་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་་་་
གྱུར་ཏེ། བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་
གྱུར་པར་བསམ་མོ། །ས་བོན་དེ་ལས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་
བསྐྱེད་པར་བྱའོ། །དེའི་ཕྱག་གཡས་པ་ན་རྡོ་རྗེ་འཁོར་ལོ་རྩིབས་བརྒྱད་གཟི་་
བརྗིད་ཀྱིས་འབར་བ་ཆང་། གཞན་ཡང་སྐུ་མདོག་དང་། ཞལ་དང་། ཕྱག་
46-556