२
བསྟན་འགྱུར། རྒྱུད། ༼ཤུ༽ ༨༨
གཏན་རབ་ཏུ་བྱ་བའི་དོན་དུ་གསུངས་སོ།
།དེ་ལ་འདི་ནི་ཁྲོ་བོ་གཏུམ་པོའི་དམ་
ཚིག་གོ།
།ནམ་མཁའ་སངས་རྒྱས་ཐམས་ཅད་ཀྱིས། །ཡོངས་སུ་གང་བར་རབ་
ཏུ་བསྒོམ།
།གདུག་པ་དེ་ཡིས་བརྡེག་པར་ནི། །བསམས་ན་དེ་མ་ཐག་ཏུ་འཆི། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ལ་འདི་ནི་ཁྲོ་བོ་གཏུམ་
པོ་ཆེན་པོའི་དམ་ཚིག་གོ་ནི། གཏུམ་པོ་ཞེས་པ་བདུད་དང་བགེགས་མ་རུངས་་་་
པའི་ཚོགས་ཐམས་ཅད་འཇོམས་པར་མཛད་མཁན་དཔལ་རྡོ་རྗེ་སེམས་དཔའ་ཉིད་
ཀྱི་ཐུགས་བསྐུལ་ནས་ཁྲོས་ཏེ་ཞེ་སྡང་རྡོ་རྗེའི་ངོ་བོར་བསྟན་པའོ། །ཁྲོ་བོ་དམ་་
ཚིག་ཅེས་པ་ནི། རྣམ་པར་སྣང་མཛད་ལ་སོགས་པ་སངས་རྒྱས་ཐམས་ཅད་དུ་
སྨོས་པ་དེ་དག་འོག་ནས་འབྱུང་བའི་དགྲ་གསད་པར་བྱ་བའི་ཕྱིར་ཁྲོ་བོའི་ཚུལ་དུ་་
སྤྲུལ་པའོ། །དོན་དེས་འདི་ནི་ཁྲོ་བོའི་དམ་ཚིག་ཏུ་སྨོས་སོ། །ནམ་མཁའ་་་་
སངས་རྒྱས་ཐམས་ཅད་ཀྱིས་ཡོངས་སུ་གང་བར་རབ་ཏུ་བསྒོམ་ཞེས་པ་ནི། སྒྲུབ་
པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའ་གནས་སུ་སྔགས་ཀྱི་ས་་་
བོན་ཡིག་འབྲུ་ཨོཾ་ཧཱུྃ་ཨཱ་སྭཱ་ཧཱ་རྣམས་ཉིད་ཉིད་ཀྱི་རིགས་ཀྱི་ཁ་དོག་དང་ཡེ་ཤེས་དང་
ལྡན་པ་གཟི་བརྗིད་ཀྱི་འབར་བའི་འོད་ཀྱིས་འབར་བ་ཡེ་ཤེས་ཀྱི་ཁུ་བ་བཞིན་དུ་་་་་
གྱུར་པར་བསམ་མོ། །ས་བོན་དེ་ལས་རྣམ་པར་སྣང་མཛད་ལ་སོགས་པ་
ལྔའི་བྱེ་བྲག་གི། སངས་རྒྱས་ཐམས་ཅད་ནམ་མཁའི་དབྱིངས་གང་བར་སྤྲོ་བར་་
བྱའོ༑ །བསྟན་པར་བྱ་སྟེ། དེ་དག་ཐམས་ཅད་སོ་སོའི་སྐུ་མདོག་དང་ཚུལ་ཅི་
ལྟར་སྨོས་པའི་ཞལ་གསུམ་དང་། ཕྱག་དྲུག་དང་། དུས་འདིར་ཡེ་ཤེས་ཀྱི་མཚོན་
ཆའི་བྱེ་བྲག་སྣ་ཚོགས་འཛིན་པ་དང་། རྒྱན་གྱི་བྱེ་བྲག་སྣ་ཚོགས་ཀྱིས་བརྒྱན་པ་་
དང་། ཞེ་སྡང་ཆེན་པོས་ཁྲོས་པ། འབར་བ་ཆེན་པོའི་འོད་ཀྱིས་འབར་བ་ཚུལ་
དེ་ལྟར་རབ་ཏུ་བསྒོམ་པར་བྱ་བར་སྨོས་སོ། ། དེ་ལྟར་ནམ་མཁའ་སངས་རྒྱས་་་་་
46-42