རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
42
ཐམས་ཅད་ནི་ནམ་མཁའི་དབྱིངས་ལ་གནས་སོ། །ཞེས་སྒྲ་བཤད་པར་བྱ་སྟེ།
ཅི་ལྟར་ཡིན་ནི∶། དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་ཡེ་ཤེས་ཀྱི་བདག་
པོས་སླར་གསུངས་པ་ནི། རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་
གི་དེ་བཞིན་གཤེགས་པ་ཐམས་ཅད་ཡིན་ནོ། །རྡོ་རྗེ་ཡེ་ཤེས་ཀྱི་བདག་པོ་ནི་་
མདུན་དུ་སྨོས་པའི་དེ་བཞིན་གཤེགས་པ་དེ་དག་ཐམས་ཅད་ཀྱི་སྐུ་དང་གསུང་དང་
ཐུགས་རྡོ་རྗེ་གསུམ་ཡིན་ཏེ། དེའི་ཡེ་ཤེས་སུ་སྨོས་སོ། །བསྟན་པར་བྱ་སྟེ།
མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་གསུམ་གྱི་ཡེ་ཤེས་དང་གཉིས་སུ་
མེད་པའི་ངོ་བོ་སྟོན་པ་རྡོ་རྗེ་འཛིན་ཉིད་ཡིན་ནོ། །དེ་ནི་མདུན་དུ་སྨོས་པའི་དེ་་
བཞིན་གཤེགས་པ་ཐམས་ཅད་སྐྱེད་མཁན་ཡིན་ནོ། །དོན་དེས་དེ་བཞིན་གཤེགས་
པ་ཐམས་ཅད་རྡོ་རྗེ་ཡེ་ཤེས་ཀྱི་བདག་པོ་སྟོན་པ་རྡོ་རྗེ་འཛིན་ཉིད་ཀྱི་མཚན་སྡུད་པ་
པོས་སྨོས་སོ། །གསུངས་སོ། །ནི་མདུན་དུ་སྨོས་པའི་རྣམ་པར་སྣང་མཛད་ལ་
སོགས་པ་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་
པ་དེ་བཞིན་བརྩམས་པར་སྨོས་སོ། །དེ་ལྟར་དེ་བཞིན་གཤེགས་པ་ཐམས་ཅད་
ཀྱིས་ཡེ་ཤེས་ཀྱི་བདག་པོས་གསུངས་སོའི་དོན་དུ་གསུངས་སོ། །བཅོམ་ལྡན་་
འདས་དེ་བཞིན་གཤེགས་པ་ཐམས་ཅད་ཀྱི་ཞེས་པ་ནི། རྣམ་པར་སྣང་མཛད་
ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་པ་དེ་དག་ཐམས་ཅད་ལ་སྟོན་པ་
རྡོ་རྗེའི་འཛིན་གྱིས། བཅོམ་ལྡན་འདས་ཞེས་མདུན་དུ་སྨོས་པའི་ཡོན་ཏན་གྱི་
སྟོན་པའི་མཚན་བརྗོད་ཅིང་བོད་པའི་ཚུལ་གྱིས་འོག་ནས་འབྱུང་བའི་
བཤད་པར་མཛད་པར་བསྟན་ཏོ། །དེ་ལྟར་བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་ཀྱི་དངོས་གྲུབ་དངང་། ཁམས་གསུམ་ཐམས་ཅད་ནི་ནམ་
46-547