७२२
བསྟན་འགྱུར། རྒྱུད། ༼༽
འཁོར་ལོ་དེ་ནི་སྐུ་དང་གསུང་དང་ཐུགས་གསུམ་དང་གཉིས་སུ་མེད་པའི་ངོ་བོར་་་
བརྟག་གོ། །དེ་ནས་སྔགས་རྡོ་རྗེ་དེ་ནི་འོག་ནས་འབྱུང་བའི་ཚུལ་གྱི་སྔགས་རིངས་
དེ་ནི་མེ་ལོང་ལྟ་བུའི་ཡེ་ཤེས་རྡོ་རྗེ་ཡིན་ནོ། །དེ་ལྟར་སྔགས་རྡོ་རྗེ་དང་ལྡན་པ་་་་
བསྲུང་བའི་འཁོར་ལོ་བྲི་བར་བྱའོ། །མདོར་བསྡུ་བ་དེ་ལྟར་སྐུ་དང་གསུང་དང་་་
ཐུགས་གསང་བའི་སྙིང་པོ་སྔགས་རྡོ་རྗེ་དང་ལྡན་པའི་འདིའི་དོན་དུ་གསུངས་སོ། །
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་་་
ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་་
ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བསྲུང་་་
བའི་འཁོར་ལོ་རྟག་པར་སྨོས་སོ། །དེ་ལྟར་སྐུ་དང་གསུང་དང་ཐུགས་ཀྱི་དོན་དུ་་
གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེ་དང་། གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ། །
དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི། སྟོན་པ་ཕྱག་
ན་རྡོ་རྗེས་འོག་ནས་འབྱུང་བའི་ཚུལ་གྱིས་བསྲུང་བའི་འཁོར་ལོ་འདི་ནི་མདུན་དུ་་
སྨོས་པའི་སེམས་ཅན་ཐམས་ཅད་ཀྱི་དོན་གྱི་ཕྱིར། དོན་གྱི་ངོ་བོ་འདི་ཕྱུང་བའམ་
བཤད་པར་སྨོས་སོ། །དེ་ལྟ་བས་ཕྱུང་ངོའི་དོན་དུ་གསུངས་སོ། །ད་ནི་གཞན་
ཡང་བསྲུང་བའི་འཁོར་ལོའི་དོན་བསྟན་པར་བྱ་སྟེ། ཨོཾ་ཧུ་ལུ་ཧུ་ལུ། ཏིཤྐ་ཏིཤྐ།
བན་དྷ་བན་དྷ། ད་ཧ་ད་ཧ་ཨ་མྲྀ་ཏེ་ཧཱུཾ་ཕཊ། གྲོ་ག་དག་ལ་སོགས་འཁོར་ལོ། །
ལས་ཀྱི་རྡོ་རྗེ་རབ་ཏུ་གནས། །ཧཾ་ནི་དབུས་སུ་གཞག་ནས་སུ། །མིང་ནི་དབུས་
སུ་བྲི་བར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། གྲོ་ག་་
དག་ལ་སོགས་འཁོར་ལོ། །ལས་ཀྱི་འཁོར་ལོ་རབ་ཏུ་གནས་ནི། གྲོ་ག་དང་ཏ་
ལའི་ལོ་མ་དང་། དུར་ཁྲོད་ཀྱི་རས་ཀྱི་དུམ་བུ་དང་། དེ་དག་ལ་སོགས་པ་གང་
46-672