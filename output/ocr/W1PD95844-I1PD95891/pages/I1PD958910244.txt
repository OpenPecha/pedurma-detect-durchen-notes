རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२१५
དུས་སུ་གསལ་བར་ཅི་ལྟར་བཤད་པ་དེ་བཞིན་དུ་འདིར་སྦྱར་རོ། །དེ་ལྟར་ཁུ་བ་
དག་གི་སྔགས་རྣམས་ཀུན། མཉེས་པར་འགྱུར་བར་ཀུན་དུ་བཤད་ཀྱི་དོན་དུ་་
གསུངས་སོ། །འདི་དམ་ཚིག་མཆོག་ཡིན་ཏེ། སངས་རྒྱས་བྱང་ཆུབ་རབ་
རྫོགས་བྱེད་ཀྱི་དོན་ཐུགས་ཀྱི་དཀྱིལ་འཁོར་གྱི་དུས་སུ་རྒྱས་པར་ཅི་ལྟར་སྨོས་པ་དེ་་
བཞིན་དུ་འདིར་བསྟན་ཏོ། །ཐིག་གདབ་པའི་ཆོ་ག་འདི། །བདག་ཉིད་གལ་ཏེ་
སྤྱོད་པ་ན། །རྣམ་པར་སྣང་མཛད་རབ་ཏུ་སྒོམ། །ཡང་ན་རྡོ་རྗེ་སེམས་དཔའ་
བསྒོམ་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཐིག་གདབ་པའི་
ཆོ་ག་འདི། །བདག་ཉིད་གལ་ཏེ་སྤྱོད་ན་ནི། །མདུན་དུ་སྨོས་པའི་རྡུལ་ཚོན་གྱི་
དཀྱིལ་འཁོར་ལ་དང་པོ་ཐིག་གདབ་པར་བྱ་བའི་དུས་སུ། རྡོ་རྗེ་སློབ་དཔོན་ཉིད་
ཀྱིས་གལ་ཏེ། སྤྱོད་པ་ཞེས་པ་ཐིག་གདབ་པོ། །རྣམ་པར་སྣང་མཛད་རབ་ཏུ་་
བསྒོམ༑ །ཡང་ན་རྡོ་རྗེ་སེམས་དཔའ་བསྒོམ་ཞེས་པ་ནི། མདུན་དུ་སྨོས་པའི་
ཚུལ་གྱི་ཐིག་གདབ་པར་བྱ་བའི་དུས་སུ། དཀྱིལ་འཁོར་གྱི་རྡོ་རྗེ་སློབ་དཔོན་གྱིས།
དུས་འདིར་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་ཆོ་ག་བཞིའི་ཚུལ་གྱིས་གྱུར་
པར་བྱས་ནས། དེ་དང་གཉིས་སུ་མེད་པའི་ང་རྒྱལ་དུ་བསྒོམ་པ་བྱས་ནས་ཐིག་་་
གདབ་པར་བྱའོ། །ཡང་ན་དེའི་དུས་སུ། དཔལ་རྡོ་རྗེ་སེམས་དཔའ་ཉིད་ཀྱི་སྐུ་
ཕྱག་རྒྱར་ཆོ་ག་བཞིས་གྱུར་པར་བྱས་ནས། དེ་དང་གཉིས་སུ་མེད་པའི་ང་རྒྱལ་དུ་
བསྒོམ་པར་བྱ་ཞིང་། ཐིག་གདབ་པ་ཡང་མི་འགལ་ལོ། །མདོར་བསྡུ་བ་དེ་ལྟར་
རྣམ་པར་སྣང་མཛད་རབ་ཏུ་བསྒོམ། ཡང་ན་རྡོ་རྗེ་སེམས་དཔའ་བསྒོམ་གྱི་དོན་
དུ་གསུངས་སོ། །རྡོ་རྗེ་བདུད་རྩི་བསྒོམ་པར་བྱ། །སློབ་མ་རྡོ་རྗེ་གཟི་བརྗིད་ཆེ། །
སངས་རྒྱས་ཐམས་ཅད་ཁྱད་པར་དུ། །ལས་ཀྱི་གོ་འཕང་བསྒོམ་པར་བྱ། །ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རྡོ་རྗེ་བདུད་རྩི་བསྒོམ་པར་བྱ༎
46-215