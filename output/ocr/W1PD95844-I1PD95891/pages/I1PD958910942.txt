གཤིན་རྗེ་གཤེད་ནག་པོའི་དཀྱིལ་འཁོར་གྱི་ཆོ་ག
བདུན་གྱི་བར་དུ་བཟླས་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་ཉམས་
ན་སྲེག་པར་བྱེད། །དམ་ཚིག་བསྲུང་ན་འགྲུབ་འགྱུར་བའི།
ཆུ་འཐུང་ཤིག
།རྡོ་རྗེ་བདུད་རྩི་་
།ཅེས་བརྗོད་ལ་ཀླུད་པར་བྱའོ། །དེ་ནས་འདི་སྐད་ཀྱང་བརྗོད་
པར་བྱ་སྟེ། དེང་ཕྱིན་ཆད་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱིས་ངས་གྱིས་ཤིག་ཅེས་
བསྒོ་བ་གང་ཡིན་པ་དེ་བྱ་དགོས་སོ། །ཁྱོད་ཀྱིས་ང་ལ་བརྙས་པར་མ་བྱེད་ཅིག །
མི་བདེ་བ་མ་སྤངས་པར་ཁྱོད་འཆི་བའི་དུས་བྱས་ནས།
དམྱལ་བར་ལྟུང་བར་གྱུར་
ཏ་རེ་ཞེས་སྨྲས་ལ། དེ་ནས་སློབ་མ་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་
གྱིས་བརློབས་ལ། རྡོ་རྗེ་སེམས་དཔའ་བདག་ལ་འབབ་པར་གྱུར་ཅིག་ཅེས་སྨྲོས་
ཤིག་པར་བསྒོ་ནས། དེའི་སྤྱི་བོར་ཡི་གེ་བཾ་ལས་བྱུང་བའི་ཆུའི་དཀྱིལ་འཁོར་་
དཀར་པོ་བུམ་པས་མཚན་པ་དེ་ལ་ཧའོ། །སྙིང་གར་ལཾ་ལས་བྱུང་བ་དབང་ཆེན་་
གྱི་དཀྱིལ་འཁོར་གྲུ་བཞི་པ་ཁ་དོག་སེར་པོའི་མཚམས་སུ་རྡོ་རྗེ་རྩེ་གསུམ་པས་མཚན་
པ་དེ་ལ་ཧཱུཾ་ངོ་། །ལྟེ་བར་རཾ་ལས་བྱུང་བའི་མེའི་དཀྱིལ་འཁོར་གྲུ་གསུམ་དམར་པོ་
རྣོ་ཞིང་འབར་བས་མཚན་པ་དེ་ལ་ཨཱཿའོ།
།རྐང་པའི་འོག་ཏུ་ཡཾ་ལས་བྱུང་བའི་་་
རླུང་གི་དཀྱིལ་འཁོར་གཞུ་ལྟ་བུ་སྔོན་པོ། ཟུར་དུ་གཡོ་བའི་བ་དན་གཉིས་ཀྱིས་
མཚན་པ་དེ་ལ་བྷཻདྲག་ཅིང་བཟོད་པར་དཀའ་བ་འབར་བའི་གཟུགས་ཅན་རླུང་་་
གིས་བསྐུལ་བར་བསམས་ལ། ཇི་སྲིད་གཞན་མེའི་དཀྱིལ་འཁོར་གྱི་བར་དུ་ཕྱིན་ནས།
དེ་འང་རབ་ཏུ་འབར་བས་དབང་ཆེན་གྱི་དཀྱིལ་འཁོར་ཡང་འབར་བར་གྱུར་ཏོ། །
དེ་ནས་ཆུའི་དཀྱིལ་འཁོར་ལས་བདུད་རྩིའི་ཆུ་རྒྱུན་བབས་ནས།
ཚིམ་པར་བསམ་་
ཞིང་། རླུང་གིས་སློབ་མ་གཏེག་•པར་བསམས་ལ། བདག་ཉིད་བསྙེམས་པ་དང་་
བཅས་པའི་ཁྲོ་བོ་ཆེན་པོ་གཤིན་རྗེ་མཐར་བྱེད་ཀྱི་ལུས་མི་བཟད་པ། ཕྱག་གཡས་ན་
རྡོ་རྗེ་གསོར་ཞིང་གཡོན་ནས་དྲིལ་•བུ་དཀྲོལ་ལ། སྤོས་གཏུལ་ཞིང་འབེབས་པའི་་
46-911