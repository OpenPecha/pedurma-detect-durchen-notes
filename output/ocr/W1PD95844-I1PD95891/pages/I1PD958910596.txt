རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
452
ཐབས་དང་ཤེས་རབ་རོལ་པ་བྱ་བ་ཡིན་ནོ། །དེ་ལྟར་རོལ་པ་བྱ་བའི་དམ་ཚིག་ཏུ་
སྨོས་སོ། །མདུན་དུ་སྨོས་པའི་བསྒོམ་པ་དང་། དམ་རྫས་བཟའ་བར་བྱ་ཞིང་་
ཐབས་དང་ཤེས་རབ་རོལ་པ་བྱ་བར་སྨོས་པ་དེ་ནི། ཕྱག་རྒྱ་ཆེན་པོ་བསྒོམ་པའི་་
དོན་ཡིན་ཏེ་བརྟག་པར་བསྟན་ཏོ། །མདོར་བསྡུ་བ་དེ་ལྟར་སྐུ་གསུང་ཐུགས་ཀྱི་་་
དམ་ཚིག་གི་ཕྱག་རྒྱ་ཆེན་པོའི་དོན་བརྟག་པར་བྱ་བའི་དོན་དུ་གསུངས་སོ། །
ཐམས་ཅད་ཆོ་ག་བཞིན་བསྒོམས་ན།
།མྱུར་དུ་སངས་རྒྱས་འགྲུབ་པར་འགྱུར་་
ཞེས་པ་ནི། ཆོ་གའི་ཚུལ་དུ་མདུན་དུ་སྨོས་པའི་བཞིན་དུ་མ་གྲུབ་ཀྱི་བར་དུ་དུས་
ཐམས་ཅད་རྟག་དུ་བསྒོམ་པ་བྱས་པས་མྱུར་དུ་མིང་བཏགས་པ་སྒྲུབ་པ་པོས་ཚེ་་་
འདི་ལ་སངས་རྒྱས་རྣམ་པར་སྣང་མཛད་ལ་སོགས་པ་ཡིན་པ་ཇི་ལྟ་བུ་དེ་བཞིན་དུ་
གཉིས་སུ་མེད་པའི་འབྲས་བུ་འཐོབ་པའམ་འགྲུབ་པར་གྱུར་པར་སྨོས་སོ། །དེ་
ལྟར་ཐམས་ཅད་ཆོ་ག་བཞིན་བསྒོམ་ན། །མྱུར་དུ་སངས་རྒྱས་འཐོབ་པར་འགྱུར་
གྱི་དོན་དུ་གསུངས་སོ། །ད་ནི་གཞན་ཡང་གསང་བའི་རྣལ་འབྱོར་ཆེན་པོའི་ཚུལ་
གྱིས་ཁྱད་པར་གྱི་ལྟ་བའི་བསྒོམ་པ་བྱ་བ་དེའི་དོན་བསྟན་པར་བྱ་སྟེ། དེ་ནས་
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། ཡང་བསྒྲུབ་པ་
པོས་ཐམས་ཅད་ཀྱི་ལུས་དང་ངག་དང་སེམས་གསང་བ་འདི་ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་ལས་ཕྱུང་ངོ་ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ནོ། །
དེ་ནས་ནི་མདུན་དུ་སྨོས་པའི་སྐུ་གསུང་ཐུགས་རྡོ་རྗེ་འདུས་པའི་བསྒྲུབ་པ་བྱ་བའི་་
དོན་བཤད་པར་མཛད་པའི་འོག་ཏུ་གསང་བའི་རྣལ་འབྱོར་ཆེན་པོའི་ལྟ་བའི་ཚུལ་
ཁྱད་པར་དུ་བསྒོམ་པ་བྱ་བའི་དོན་བཤད་པར་བརྩམས་པ་དེ་མཚོན་པར་བསྟན་ཏོ།།
དེ་ལྟར་དེ་ནས་ཀྱི་དོན་དུ་གསུངས་སོ།
། །ཕྱག་ན་རྡོ་རྗེ་དེ་བཞིན་གཤེགས་པ་་
ཐམས་ཅད་ཀྱི་བདག་པོས་ཞེས་པ་ནི།
དེའི་དོན་མདུན་དུ་བཤད་པས་བདེ་སྟེ་
46-567