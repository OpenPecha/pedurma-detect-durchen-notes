རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२१
ཁྲོ་བོ་ཆེན་པོ་བཛྲ་ཧཱུཾ་ཀ་ར་ཡིན་ནོ། །སྔགས་ལ་སོགས་ཞེས་པ་ནི། སྔགས་ཀྱི་ས་
བོན་ཡིག་འབྲུ་ཧཱུཾ་དང༌་། སྐུ་ཕྱག་རྒྱ་དང་། མཚོན་ཆ་རྡོ་རྗེའོ། །རྣམ་པ་དེ་་་
གསུམ་གྱི་ཆོ་འཕྲུལ་ཡིན་ནོ། །དེ་ལ་དང་པོ་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་སུ། སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་མེ་་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོའི་འབར་བའི་འོད་ཀྱིས་འབར་བར་
བརྟག་གོ། །དེའི་གནས་ནས་སྔགས་ཀྱི་ས་བོན་ཡིག་འབྲུ་ཧཱུཾ་གྲངས་མེད་པ་སྤྲིན་•
བཞིན་དུ་གོང་དུ་སྨོས་པའི་ཡེ་ཤེས་དང་ཁ་དོག་དང་ལྡན་པ། གཟི་བརྗིད་ཆེན་
པོའི་འབར་བའི་འོད་ཀྱིས་འབར་བ་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་
བྱའོ།༑ །དེ་མ་ཐག་ཏུ་བདུད་དང་བགེགས་མ་རུངས་པ་ཐམས་ཅད་བྱིན་གྱིས་་་
བརླབས་པས་འོང་བ་འགྲོ་བའི་སྒྱུ་མའི་ཐབས་གནོན་པར་འགྱུར་རོ། །དེའི་འོག་
གནན་པར་འགྱུར་
ཏུ་སྔགས་ཀྱི་ས་བོན་ཡིག་འབྲུ་ཧཱུཾ་གྲངས་མེད་པ་སྤྲིན་ལྟ་བུ་གྲངས་མེད་པ་དེ་སྤྲོ་བའི་
གནས་ཀྱི་སྔགས་ཀྱི་ས་བོན་ཡིག་འབྲུ་ཧཱུཾ་དེ་གཉིས་སུ་མེད་པར་བསྡུ་བར་བྱའོ། །
དེའི་འོག་ཏུ་ས་བོན་ཡིག་འབྲུ་ཧཱུཾ་དེའི་གནས་ནས་ཡེ་ཤེས་ཀྱི་རྡོ་རྗེ་རྩེ་ལྔ་པ་ཁ་དོག་
ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོ་འབར་བའི་འོད་ཀྱི་་་
འབར་བ་གྲངས་མེད་པའི་སྤྲིན་བཞིན་དུ་འཇིག་རྟེན་གྱི་ཁམས་སུ་ཁྱབ་པར་སྤྲོ་བར་
བྱའོ།༑ །དེ་མ་ཐག་ཏུ་གོང་དུ་སྨོས་པའི་བདུད་དང་བགེགས་ཀྱི་ཚོགས་མ་རུངས་
པ་ཐམས་ཅད་བྱིན་གྱིས་བརླབས་པས་མོས་པ་དང་སྟོབས་མེད་པར་འགྱུར་རོ། །
དེའི་འོག་ཏུ་རྡོ་རྗེ་གྲངས་མེད་པ་སྤྲིན་ལྟ་བུ་དེ་སྤྲོ་བའི་གནས་ཀྱི་སྔགས་ཀྱི་ས་བོན་་་
ཡིག་འབྲུ་ཧཱུཾ་དེ་ལ་གཉིས་སུ་མེད་པར་བསྡུ་བ་བྱའོ། །དེའི་འོག་ཏུ་སྔགས་ཀྱི་ས་་་
བོན་ཡིག་འབྲུ་ཧཱུཾ་དེ་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །ས་བོན་
དེ་ལས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་བསྐྱེད་པར་བྱའོ། །སྐུ་་
46-321