རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२
ངོ་། །ཤེས་རབ་མ་དེ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་གཉིས་སུ་མེད་པའི་
ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་ཞེ་སྡང་ཆེན་པོའི་་
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་་
རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་
གའི་དབུས་སུ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུ་ནས་དེ་རྒྱ་མཚོ་་་་་
དང་མཉམ་པར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །དེ་ཁ་དོག་དམར་པོ་བན་དུ་ཀའི་མེ་ཏོག་ལྟ་བུར་སོ་སོར་རྟོག་པའི་ཡེ་
ཤེས་ཀྱི་ངོ་བོ་གཟི་བརྗིད་ཆེན་པོ་འབར་བས་འབར་ཞིང་འོད་དུ་ཞུ་ནས་ཡེ་ཤེས་ཀྱི་
ཁུ་བ་བཞིན་དུ་བྱང་ཆུབ་སེམས་ཀྱི་རྒྱ་མཚོ་ལ་གཉིས་སུ་མེད་པར་ཐིམ་པར་འགྱུར་རོ། །
ས་བོན་དེ་ལས་ཁྲོ་བོའི་རྒྱལ་པོ་པད་མན་ཏ་ཀའི་སྐུ་ཕྱག་རྒྱ་བསྐྱེད་པར་བྱའོ། །དེ་
ཁྲོ་མོའི་རྒྱལ་མོ་ཁྲོ་གཉེར་མ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་་
པའོ།༑ །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་ཅི་ལྟར་ལེའུ་བཞི་པ་
ལས་སྔགས་རིངས་ཀྱི་ཚུལ་གྱིས་དུག་ཐམས་ཅད་མེད་པར་བྱ་བའི་ལས་བྱ་བའི་དུས་
སུ་སྨོས་པ་དེ་བཞིན་དུ་འདིར་བསྟན་ཏོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་པད་་
མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་སྐྱེད་པར་མཛད་མཁན་གསུང་གི་རིགས་
སྣང་བ་མཐའ་ཡས་ཀྱི་སྐུ་ཕྱག་རྒྱ་ཁྲོ་བོའི་རྒྱལ་པོ་པད་མ་▪ཏ་ཀའི་སྤྱི་བོར་དབང་
བསྐུར་བའི་ཚུལ་དུ་གནས་པར་བསམ་མོ། །ཚུལ་དེ་ལྟར་ཁྲོ་བོའི་རྒྱལ་པོ་པད་
མན་ཏ་ཀའི་སྐུ་ཕྱག་རྒྱ་བསྐྱེད་པའི་འོག་ཏུ་སྒྲུབ་པ་པོས་དེ་དང་གཉིས་སུ་མེད་པར་
བསྒོམ་པར་བྱའོ། །དེའི་དུས་སུ་ལན་ཚ་དང་། སྐེ་རྩེ་དང་། ཡུངས་ཀར་གྱི་
མར་དང་། དུག་ཐམས་ཅད་དང་། ད་ཏུ་རའི་འབྲས་བུ་དང་། གཞན་ཡང་
ཆུ་འགྲམ་གཉིས་ཀྱི་ས་དང་། གྲོག་མཁར་གྱི་ས་དང་། དུར་ཁྲོད་ཀྱི་ཐལ་བ་་་་
46-27