२०१
བསྟན་འགྱུར། རྒྱུད། ༼༩༽ ༨༨ 73
རྗེ་སེམས་དཔའ་རྒྱལ་པོ་ཆེ། མཱ་མ་ཀཱི་ཡང་གཞུག་པར་བྱའི་དོན་དུ་གསུངས་སོ། །
འདི་ནི་སྔགས་རྣམས་ཐམས་ཅད་ཀྱི།
གསང་མཆོག་རྨད་དུ་བྱུང་བའོ།
།ཞེས་
པའི་དོན་ནི་སྔར་ཇི་ལྟར་བཤད་པ་བཞིན་དུ་འདིར་བསྟན་ཏོ། །དེ་ལྟར་མདོར་་་
བསྡུ་བ་འདི་ནི་སྔགས་རྣམས་ཐམས་ཅད་ཀྱི། གསང་མཆོག་རྨད་དུ་བྱུང་བའི་་་་་
དོན་དུ་གསུངས་སོ། །དེ་ལྟར་བྱས་ན་བྱིན་གྱིས་རློབ། །ཡིད་ལས་བྱུང་བ་ཉིད་
བྱོན་ནོ། །རབ་ཏུ་དགྱེས་པར་གྱུར་ནས་ནི། །གསང་བའི་མཆོག་གིས་བྲི་བར་བྱ༎
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ལྟར་བྱས་ན་ཞེས་པ།
མདུན་དུ་སྨོས་པའི་དམ་ཚིག་གི་ངོ་བོ་ཐབས་དང་ཤེས་རབ་རོལ་པ་བྱ་བའི་ཐབས་་
ཀྱིས་བྱང་ཆུབ་སེམས་ཕྱུང་ནས་བཟའ་བར་བྱའོ། །བྱིན་གྱིས་རློབ། ཡིད་ལས་
བྱུང་ཞེས་པ་ནི་ཚུལ་ཇི་ལྟར་སྨོས་པའི་བསྒོམ་པ་དང་། དམ་ཚིག་སྤྱོད་པ་བྱས་་་་
པས་བྱིན་གྱིས་བརླབ་ཅེས་པ་དཀྱིལ་འཁོར་གྱི་རྡོ་རྗེ་སློབ་དཔོན་ཉིད་དང་དཀྱིལ་་་་
འཁོར་གྱི་ཡོན་བདག་སློབ་མས་ཡིད་ལ་ཅི་དང་ཅི་འདོད་པའི་དངོས་གྲུབ་ཀྱི་འབྲས་
བུ་དེ་ངེས་པར་འགྲུབ་པར་འགྱུར་བར་སྨོས་སོ། །དེ་ལྟར་བྱིན་གྱིས་རློབ་ཡིད་ལས་
བྱུང་བའི་དོན་དུ་གསུངས་སོ། །ཉིད་བྱོན་ནས་རབ་ཏུ་དགྱེས་པར་གྱུར་ནས་ནི།
གསང་བ་མཆོག་གིས་བྲི་བར་བྱ་ཞེས་པ་ནི། དཀྱིལ་འཁོར་གྱི་སློབ་དཔོན་གྱིས་
གསང་བའི་སྤྱོད་པ་སྤྱད་ནས་བྱང་ཆུབ་སེམས་གསོལ་མ་ཐག་ཏུ་ཐབས་དང་ཤེས་་
རབ་རོལ་པ་བྱས་པའི་གནས་ཀྱི་མལ་ནས་ལངས་ཏེ། གསང་བའི་རོལ་པ་བྱས་
པས་བདེ་བར་གྱུར་པས་སེམས་དགའ་བས་ཐིག་གདབ་པ་དང་། ཚོན་དགྱེ་བ་
དང་། དཀྱིལ་འཁོར་རྫོགས་པར་བྱ་བར་བསྟན་ཏོ། །ད་ནི་ཚོན་དགྱེ་བ་རྫོགས་
མ་ཐག་ཏུ་དཀྱིལ་འཁོར་གྱི་བདག་པོ་ལ་སོགས་པ་སངས་རྒྱས་ཐམས་ཅད་མཆོད་པ་
བྱ་བའི་དོན་བསྟན་པར་བྱ་སྟེ། སྔགས་ཀྱི་བསྒྲུབ་པ་བྱ་བ་ཡང་། །རྡོ་རྗེ་གསང་
46-208