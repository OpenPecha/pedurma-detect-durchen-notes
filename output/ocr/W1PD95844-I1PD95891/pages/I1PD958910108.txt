རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م لا
པད་མ་དེའི་ལྟེ་བའི་དུས་སུ་གོང་དུ་སྨོས་པའི་སྔགས་ཀྱི་ས་བོན་ཡིག་འབྲུ་ཨ་བསམ་
མོ༑ །དེར་སོ་སོར་རྟོག་པའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོའོ། །པད་
མ་མེད་ན་སྒྲུབ་པ་པོ་ཉིད་ཀྱི་ལག་པ་གཡས་པའི་དབུས་སུ་སྔགས་ས་བོན་ཡིག་འབྲུ་
པཾ་བསམ་མོ། །དེའི་དུས་འདིར་ཁ་དོག་དཀར་པོ་སོ་སོར་རྟོག་པའི་ཡེ་ཤེས་ཀྱི་ངོ་
བོ་གཟི་བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །
ས་བོན་དེ་ལས་རང་གི་ལག་པ་གཡས་པ་པདྨ་དཀར་པོ་འདབ་བརྒྱད་པར་གྱུར་པར་
བསམ་ཡང་མི་འགལ་ལོ། །དེའི་དབུས་སུ་སྔགས་ཀྱི་ས་བོན་ཡིག་འབྲུ་ཨ་བསམ་མོ༎
དེ་ཁ་དོག་དཀར་པོ་དང་། སྔོན་པོ་དང༌། སེར་པོ་དང་ དམར་པོ་དང་།
ལྗང་གུ་དང་། དེ་ལྟར་རིགས་ལྔའི་ཡེ་ཤེས་ཀྱི་ཁ་དོག་གི་ངོ་བོ་དང་ལྡན་པ་འོད་་
གཟེར་གྱི་ཚོགས་གྲངས་མེད་པ་སྤྲོ་བར་བྱའོ། །དེ་ལྟར་རིགས་ལྔའི་ཡེ་ཤེས་ཀྱི་འོད་
གཟེར་འཕྲོ་བའི་ངོ་བོའི་པད་མ་དེས་ཅི་ལྟར་སྨོས་པའི་ཚུལ་གྱི་སེམས་ཅན་ནད་པ་་
དེའི་ལུས་ལ་ཁྱབ་པར་བྱའོ། །དེའི་དུས་སུ་འོད་གཟེར་གྱི་ཚོགས་དེ་ལུས་ཀུན་ལ་་
ཐིམ་ནས་གང་བར་གྱུར་པར་བསྒོམ་པར་བྱ་བར་བསྟན་ཏོ། །མདོར་བསྡུ་བ་དེ་
ལྟར་པད་མ་ཆེན་པོ་འདབ་མ་བརྒྱད། །ཟླ་བ་བཞིན་དུ་དྲི་མ་མེད་ཀྱི་དོན་དུ་་་
གསུངས་སོ། །དེའི་དབུས་ན་འདུག་བསམ་པ། །འོད་གཟེར་ལྔས་ནི་གང་བའོ། །
ཞེས་པའི་དོན་ནི་གོང་དུ་བཤད་དོ། །སྡུད་པ་ན་ནི་དམ་ཚིག་གནག །སྐུལ་བ་
ན་ནི་དཀར་པོའི་མདོག །འདི་ནི་ཡེ་ཤེས་དྲི་མེད་ཀྱི། །བསམ་གཏན་གནས་ནི་
གསུངས་པའོ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སྡུད་
པ་ན་ནི་དམ་ཚིག་གནག །སྐུལ་བ་ན་ནི་དཀར་མོའི་མདོག་ནི། གོང་དུ་སྨོས་་
པའི་ཚུལ་གྱི་རིགས་ལྔའི་ཡེ་ཤེས་ཀྱི་འོད་གཟེར་གྱི་ཚོགས་དེ་ཐིམ་མ་ཐག་ཏུ་ནད་ཀྱི་
གནོད་པ་དུག་ལུས་ཀྱི་གནས་ཀུན་ལ་ཐིམ་པ་དེ། འབྲས་བུ་འབྱུང་བའི་ནི་འབྲས་
46-79