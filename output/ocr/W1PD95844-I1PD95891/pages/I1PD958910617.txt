५८८
བསྟན་འགྱུར། རྒྱུད། ༨༨ 007
བཤད་པར་བྱ་སྟེ། ཅི་ལྟར་ཡིན་ན། ས་ནི་སྤྱན་ཞེས་བྱ་བ་ཡིན་ནི། བསྒྲུབ་
པ་པོས་མདུན་དུ་སྨོས་པའི་ཚུལ་དུ་ཉིད་དགའ་བའི་ལྷ་དང་གཉིས་སུ་མེད་པར་ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་ལྡན་པར་བསྒོམ་པར་བྱ་བའི་དུས་སུ། ཕྱིའི་
ས་གཞི་དེ་ནི་སངས་རྒྱས་སྤྱན་གྱི་ངོ་བོ་ཡིན་པར་སྨོས་སོ། །གཞན་ཡང་ནང་་་
གི་ཐབས་དང་ཤེས་རབ་གཉིས་ཀྱི་ལུས་ཀྱི་སྲ་བའི་ངོ་བོ་གང་ཡང་རུང་བ་དེ་ནི།
སངས་རྒྱས་སྤྱན་གྱི་ངོ་བོ་ཡིན་པར་སྨོས་སོ། །དེ་ལྟར་ས་ནི་སྤྱན་ཞེས་བྱ་བ་ཡིན་གྱི་
དོན་དུ་གསུངས་སོ། །ཆུའི་ཁམས་ནི་མཱ་མ་ཀཱི་ཞེས་པ་ནི།
ཆུལ ཁམས ན ནཱ མ ཀཱ ཞས
མདུན་དུ་སྨོས་པའི་
ཚུལ་དུ་བསྒོམ་པ་བྱ་བའི་དུས་སུ་ཕྱིའི་ཆུའི་ཁམས་དེ་ནི་མཱ་མ་ཀཱི་ཡིན་པར་སྨོས་སོ། །
གཞན་ཡང་ནང་གི་ཐབས་དང་ཤེས་རབ་ཀྱི་ལུས་གཉིས་ཀྱི་གཤེར་བའི་ངོ་བོ་གང་་་
ཡང་རུང་བ་དེ་ནི་མཱ་མ་ཀཱི་ཡིན་པར་སྨོས་སོ། །དེ་ལྟར་ཆུའི་ཁམས་ནི་མཱ་མ་ཀཱིའི་
དོན་དུ་གསུངས་སོ། །མེ་ནི་གོས་དཀར་ཞེས་བྱ་སྟེ། མདུན་དུ་སྨོས་པའི་ཚུལ་་
དུ་བསྒོམ་པ་བྱ་བའི་དུས་སུ། ཕྱིའི་མེའི་ཁམས་དེ་ནི་ན་བཟའ་དཀར་མོའི་ངོ་བོ་་
ཡིན་པར་སྨོས་སོ། །དེ་ལྟར་མེ་ནི་གོས་དཀར་མོར་བསྒྲགས་ཀྱི་དོན་དུ་གསུངས་སོ༎
རླུང་ནི་སྒྲོལ་མར་རབ་ཏུ་བསྒྲགས་ཞེས་པ་ནི། མདུན་དུ་སྨོས་པའི་ཚུལ་དུ་བསྒོམ་
པར་བྱ་བའི་དུས་སུ་ཕྱིའི་རླུང་དེ་ནི་དམ་ཚིག་སྒྲོལ་མའི་ངོ་བོ་ཡིན་པར་སྨོས་སོ། །
གཞན་ཡང་ནང་གི་ཐབས་དང་ཤེས་རབ་ཀྱི་ལུས་བརྐྱང་བ་དང་བསྐུམ་པ་དང་་་
བསྐྱོད་པ་ལ་སོགས་པ་ཐམས་ཅད་བྱ་བའི་ཚུལ་གྱི་སྐབས་དེ་ནི། དམ་ཚིག་སྒྲོལ་
མའི་ངོ་བོ་ཡིན་པར་སྨོས་སོ། །དེ་ལྟར་ནི་སྒྲོལ་མར་རབ་ཏུ་བསྒྲགས་ཀྱི་
གསུངས་སོ། །གཞན་ཡང་སངས་རྒྱས་སྤྱན་ལ་སོགས་པ་དེ་བཞིན་གཤེགས་པ་
བཞིའི་ཤེས་རབ་མ་ཡེ་ཤེས་ཀྱི་ལྷ་མོ་དེ་རྣམས་ཀྱི་དོན་རྒྱས་པར་ལེའུ་བཅུ་གཉིས་
པའི་ནང་ནས་བསྙེན་པ་ལ་སོགས་པ་ཡན་ལག་བཞིའི་དུས་སུ། ཅི་ལྟར་བཤད་པ་
46-588