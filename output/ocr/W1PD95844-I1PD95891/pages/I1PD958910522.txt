རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བ་ཡིན་ནོ། །དེའི་འོག་ཏུ་མདུན་དུ་སྨོས་པའི་ཚུལ་གྱིས་མེ་ཏོག་དྲི་དང་ལྡན་པའི་
ཐམས་ཅད་དཀྱིལ་འཁོར་གྱི་སྟེང་དུ་དགྲམ་པར་བྱའོ། །དེ་ལྟར་བྱས་མ་ཐག་ཏུ་
སྒྲུབ་●པ་པོས་དཀྱིལ་འཁོར་གྱི་སྟེང་གི་དབུས་སུ་གནས་སུ་མོས་པའི་སྐྱིལ་•མོས་་
འདུག་གོ།།དེ་མ་ཐག་དུ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་དཔལ་རྡོ་
རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་
སུམ་ཚོགས་པ་ཐམས་ཅད་ཇི་ལྟར་མདུན་དུ་སྐུ་རྡོ་རྗེ་རྣམ་པར་སྣང་མཛད་དང་།
གསུང་རྡོ་རྗེ་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་པར་བྱ་བའི་དུས་སུ་སྨོས་པའི་
དེ་བཞིན་དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་རྡོ་རྗེ་སེམས་དཔའི་སྐུ་ཕྱག་་
རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ།
།
དེའི་དུས་སུ་ཕྱིའི་རྡོ་རྗེ་རིགས་ཀྱི་བྱེ་བྲག་ཁྲུས་མཁན་གྱི་རིགས་ཀྱི་བུ་མོ་བླང་ངོ་།
།
དེའི་མདུན་དུ་སྨོས་པའི་ཚུལ་གྱིས་མཚན་དང་ཡོན་ཏན་ཐམས་ཅད་དང་ལྡན་པའོ། །
དེ་ཡེ་ཤེས་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱ་
བ་ཡིན་ནོ། །དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བ་
བསྐྱེད་ནས་ཤེས་རབ་མ་དེ་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་
དང་ཤེས་རབ་རོལ་པར་བྱའོ། །དེ་བྱས་པས་བདེ་བར་འགྱུར་བའི་དུས་སུ་རྡོ་རྗེ་་
ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་འོ་མའི་རྒྱུན་བཞིན་དུ་བྱང་་
ཆུབ་སེམས་འོད་ཏུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ༎
དེའི་འོག་ཏུ། དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་
མཐིང་ག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་ཞིང་འོད་དུ་ཞུ་ནས།
ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །དེ་བྱང་ཆུབ་ཀྱི་སེམས་ཟླ་བའི་དཀྱིལ་་
འཁོར་ལ་གཉིས་སུ་མེད་པའི་ངོ་བོར་ཐིམ་པར་གྱུར་པར་བསམ་། །ས་བོན་དེ་་
46-493