༧༣༨
___བསྟན་འགྱུར། རྒྱུད།
བཅོམ་ལྡན་འདས་ངོ་མཚར་ཏོ། །བདེ་བར་གཤེགས་པ་ངོ་མཚར་ཏོ། །ཞེས་བྱ་
བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་
ཚུལ་དུ་སེམས་ཅན་ཐམས་ཅད་ཀྱི་དོན་བསྒྲུབ་པའི་ཕྱིར། སངས་རྒྱས་ཀྱི་ཆོས་
ཐམས་ཅད་མཉམ་པར་བསྟན་པའི་ཚུལ་དང་། རྡོ་རྗེ་ཡེ་ཤེས་ཀྱི་དོན་གྲུབ་མ་ཐག་
ཏུ་དེའི་དུས་སྐབས་སུ་ཅི་ལྟར་སྨོས་པའི་གནས་ནས་དེ་བཞིན་གཤེགས་པ་ཐམས་
ཅད་ཕྱུང་ངོ་། །དེ་མ་ཐག་ཏུ་དུས་མཉམ་པར་སེམས་ངོ་མཚར་དུ་གྱུར་ནས་་་
སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་དེའི་དོན་ལ་ཅི་ལྟར་གསོལ་བ་དེའི་དོན་
མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །བཅོམ་ལྡན་
འདས་དེ་བཞིན་གཤེགས་པ་ཐམས་ཅད་དེ་བཞིན་གཤེགས་པ་ཐམས་ཅད་ཀྱི་སྐུ་་
དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ནས་ཕྱུང་ངོ་ཞེས་པ་ནི་དེའི་དོན་་་
མདུན་དུ་བཤད་པས་བདེ་སྟེ་བཤད་མི་དགོས་སོ། །བཅོམ་ལྡན་འདས་ཕྱག་ན་རྡོ་
རྗེ་ཆེན་པོ་དེ་བཞིན་གཤེགས་པ་ལ་འདི་སྐད་ཅེས་གསོལ་ཏོ∶། །ཞེས་པ་ནི་མདུན་
དུ་སྨོས་པའི་གནས་ནས་དེ་བཞིན་གཤེགས་པ་ཕྱུང་མ་ཐག་ཏུ་ཅི་ལྟར་ཞེས་པའི་རིམ་
པ་མ་ནོར་བའི་ཚུལ་གྱིས་•སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ལ་བཅོམ་ལྡན་
འདས་ཡིན་པར་ཡོན་ཏན་གྱིས་བསྟོད་པའི་མཚན་བརྗོད་ནས་འོག་ནས་འབྱུང་བའི་
ཚིག་གི་ངོ་བོས་གསོལ་བ་བཏབ་པར་སྨོས་སོ། །དེ་ལྟར་བཅོམ་ལྡན་འདས་ཕྱག་ན་
རྡོ་རྗེ་ཆེན་པོ་དེ་བཞིན་གཤེགས་པ་ལ་འདི་སྐད་ཅེས་གསོལ་ཏོའི་དོན་དུ་གསུངས་སོ། །
གང་འདོད་ཆགས་ཀྱི་ཡི་གེའི་ཚིག་ལ་སངས་རྒྱས་ཀྱི་བྱང་ཆུབ་རྗེས་སུ་ཆུད་པ་དེ་་
བཅོམ་ལྡན་འདས་ངོ་མཚར་ཏོ། །བདེ་བར་གཤེགས་པ་ངོ་མཚར་ཏོ་ཞེས་པ་ནི་
མདུན་དུ་སྨོས་པའི་ཚུལ་གྱི་དེ་བཞིན་གཤེགས་པ་ཐམས་ཅད་ཀྱི་བཙུན་མོར་མཚན་
བཏགས་པའི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་ལ་སོགས་པ་བཞིས་ཐུགས་རྗེ་
46-738