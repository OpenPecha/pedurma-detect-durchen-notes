རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५२५
ནས༑ འདི་སྐད་ཅེས་གསོལ་ཏོའི་དུས་སུ་གསུངས་སོ། །བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་བདག་པོ་འདི་ཅིའི་སླད་དུ་ཞེས་པ་ནི། བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི།
ན་རྡོ་རྗེ་ཉིད་ཡིན་ནོ། །དེའི་དོན་མདུན་དུ་བཤད་པས་བདེ་སྟེ།
སྟོན་པ་ཕྱག་
འདིར་བཤད་
མི་དགོས་སོ། །དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་་
ཐམས་ཅད་འཁོར་གྱི་ནང་ན་ཅང་མི་གསུང་བར་བཞུགས་ཞེས་པ་ནི། རྣམ་པར་
སྣང་མཛད་ལ་སོགས་པའི་མདུན་དུ་སྨོས་པའི་ཚུལ་གྱི་དེ་བཞིན་གཤེགས་པ་ཐམས་
ཅད་དངང་། གཞན་ཡང་ཅི་ལྟར་སྨོས་པའི་ཚུལ་གྱི་བདག་ཅག་བྱང་ཆུབ་སེམས་
དཔའ་དང་མདོར་བསྡུས་པ་འཁོར་གཉིས་ཀྱི་ནང་དུ་སྔགས་ཐམས་ཅད་འཛིན་་་
པའི་ལས་དང་པོ་པའི་བསྒྲུབ་པ་བྱ་བའི་དོན་དུ་སྟོན་པ་ཕྱག་ན་རྡོ་རྗེས་བཤད་པ་དེ་
རྫོགས་མ་ཐག་ཏུ། ཅིའི་སླད་དུ་ཅང་མི་གསུང་བར་བཞུགས་པར་གྱུར་ཞེས་སྨོས་
སོ༑ །མདོར་བསྡུས་པ་དེ་ལྟར་དེ་བཞིན་གཤེགས་པ་ཐམས་ཅད་དང་། བྱང་
ཆུབ་སེམས་དཔའ་ཐམས་ཅད་ཀྱི་འཁོར་གྱི་ནང་ན་ཅང་མི་གསུང་བར་བཞུགས་ཀྱི་
དོན་དུ་གསུངས་སོ། །ད་ནི་གཞན་ཡང་བྱང་ཆུབ་སེམས་དཔའ་འཇམ་དཔལ་ལ་
སོགས་པ་བྱང་ཆུབ་སེམས་དཔའ་ཐམས་ཅད་ཀྱི་ཐེ་ཙོམ་དྲིས་པ་དེ་ཐོས་མ་ཐག་ཏུ་་
མདུན་དུ་སྨོས་པའི་ཚུལ་གྱི་རྣམ་པར་སྣང་མཛད་ལ་སོགས་པའི་འཁོར་གྱི་ངོ་བོའི་དེ་
བཞིན་གཤེགས་པ་ཐམས་ཅད་ཀྱིས་ཐེ་ཙོམ་དྲིས་པ་དེའི་ལན་དུ་བྱས་པ་དེའི་དོན་་་
བསྟན་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་་
ཀྱིས་བྱང་ཆུབ་སེམས་དཔའ་ཐམས་ཅད་ལ་འདི་སྐད་ཅེས་བཀའ་སྩལ་ཏོ། །
རིགས་ཀྱི་བུ་སྐུ་དང་གསུང་དང་ཐུགས་རྡོ་རྗེའི་ངོ་བོ་ཉིད་དམིགས་སུ་མེད་པའི་ཡི་་
གེའི་ཚིག་ལ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་
46-525