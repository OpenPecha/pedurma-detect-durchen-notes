१९
བསྟན་འགྱུར། རྒྱུད།
དུས་སུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་གོང་དུ་སྨོས་
པའི་ཚུལ་གྱི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལིའི་སྐུ་ཕྱག་རྒྱ་•བསྐྱེད་པར་བྱའོ། །
དེ་མ་ཐག་ཏུ་འཇིག་རྟེན་གྱི་མེས་པོ་ཚངས་པ་དགུག་པར་བྱ་བའི་ཕྱིར་གཏང་བར་་
བྱའོ།༑ །དེ་བཏང་མ་ཐག་ཏུ་ཇི་ལྟར་སྨོས་པའི་ཚུལ་གྱིས་ཚངས་པ་བཀུག་ནས་་་་
དམ་རྫས་བཤང་བ་གཉིས་མེད་པར་ཐིམ་པར་གྱུར་པར་བསམ་མོ། །དེའི་འོག་ཏུ་
ཡང་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལིའི་བདུད་ཀྱི་རྒྱལ་པོ་རུ་ཏྲ་དགུག་པར་བྱ་བའི་
ཕྱིར་གཏང་བར་བྱའོ། _ །ཡང་ན་ལྷ་མ་ཡིན་གྱི་རྒྱལ་པོ་པྲ་ལ་ཏ་དགུག་པར་བྱ་བ་་
ཡང་མི་འགལ་ལོ། །དེ་བཏང་མ་ཐག་ཏུ་ཇི་ལྟར་སྨོས་པའི་ཚུལ་གྱིས་བཀུག་པ་དེ་
དམ་རྫས་གཅི་བ་ལ་གཉིས་སུ་མེད་པར་བསམ་མོ་དེའི་འོག་ཏུ་ཡང་ཁྲོ་བོའི་རྒྱལ་པོ་
ཨ་མྲྀ་ཏ་ཀུན་ད་ལིའི་ལྷའི་དབང་པོ་བརྒྱ་བྱིན་དགུག་པར་བྱ་བའི་ཕྱིར་གཏང་•བར་
བྱའོ།༑ །དེ་བཏང་མ་ཐག་ཏུ་ཅི་ལྟར་སྨོས་པའི་ཚུལ་གྱིས་ལྷའི་དབང་པོ་བརྒྱ་བྱིན་
བཀུག་ནས་དམ་རྫས་པད་མ་རག་ཏ་ལ་གཉིས་སུ་མེད་པར་ཐིམ་པར་གྱུར་པར་་
བསམ་མོ། །དེའི་འོག་ཏུ་ཡང་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལིས་ལྷའི་བུ་ཀ་མ་
དེ་བ་བཀུག་པར་བྱ་བའི་ཕྱིར་གཏང་•བར་བྱའོ།
།དེ་བཏང་མ་ཐག་ཏུ་ཇི་ལྟར་་
སྨོས་པའི་ཚུལ་གྱིས་ལྷའི་བུ་ཀ་མ་དེ་བ་བཀུག་ནས། དེ་དམ་རྫས་བྱང་ཆུབ་སེམས་
ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་ལྟར་བྱས་པའི་འོག་ཏུ་་
ཡང་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ད་ལི་དབང་ཕྱུག་ཆེན་པོ་དགུག་པར་བྱ་བའི་ཕྱིར་
གཏང་•བར་བྱའོ། ___ །དེ་གཏང་•མ་ཐག་ཏུ་ཇི་ལྟར་སྨོས་པའི་ཚུལ་གྱིས་དབང་་
ཕྱུག་ཆེན་པོ་བཀུག་ནས། དེ་དམ་རྫས་ནང་གི་ཤ་ལ་གཉིས་སུ་མེད་པར་ཐིམ་པར་
འགྱུར་བར་བསམ་མོ། _ །གཞན་ཡང་འཕགས་པ་ཡེ་ཤེས་ཞབས་ཀྱིས་དགུག་པར་་
བྱའི་ཆོ་གའི་ཚུལ་གྱི་དོན་ཉིད་ཀྱི་འབྲེལ་པ་ལས་བཤད་པ་དེའི་དོན་འདིར་བསྟན་་་
46-394