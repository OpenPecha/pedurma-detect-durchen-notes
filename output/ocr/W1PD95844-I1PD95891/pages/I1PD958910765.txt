༧༣༦
བསྟན་འགྱུར། རྒྱུད། ༨༨
ནས་འཁོར་ཕུན་སུམ་ཚོགས་པ་ཐམས་ཅད་དང་གཞན་ཡང་ཅི་ལྟར་སྨོས་པའི་ཚུལ་
གྱིས་སེམས་ཅན་ཐམས་ཅད་བྱིན་གྱིས་བརླབས་པ་དང་བཀུག་ནས་བསྡུས་པ་དེ་མ་
ཐག་ཏུ་མཉམ་པའི་ངོ་བོ་ཡེ་ཤེས་གསང་བའི་ངོ་བོའི་དབང་བསྐུར་བའི་ཐབས་ཀྱིས།
ཀུན་ཏུ་བཟང་པོའི་ངོ་བོར་གྱུར་པའི་ཚུལ་དེ་ལྟར་དོན་དམ་པ་སངས་རྒྱས་ཐམས་
ཅད་ཀྱི་ཆོས་མཉམ་པའི་ངོ་བོར་སྨོས་སོ། །མདོར་བསྡུ་བ་དེ་ལྟར་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱིས་སངས་རྒྱས་ཐམས་ཅད་ཀྱི་ཆོས་མཉམ་
པ་ཉིད་མཐོང་ངམ་གྱི་དོན་དུ་གསུངས་སོ། །དེ་ནས་ཞེས་པ་ནི་སྟོན་པ་ཕྱག་ན་
རྡོ་རྗེ་དེ་བཞིན་གཤེགས་པ་དེས་མདུན་དུ་སྨོས་པའི་ཚུལ་གྱི་སངས་རྒྱས་ཐམས་ཅད་
ཀྱི་
་ཆོས་མཉམ་པའི་ངོ་བོ་བཤད་པ་དེ་ཐོས་པའི་འོག་ཏུ་འཁོར་གྱི་ངོ་བོའི་དེ་བཞིན་
གཤེགས་པ་ཐམས་ཅད་ཀྱིས་དུས་མཉམ་ཏུ་སངས་རྒྱས་ཐམས་ཅད་ཀྱི་ཆོས་མཉམ་་
པའི་དོན་རྟོགས་པར་གྱུར་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་་
དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱིས་ཕྱག་ན་རྡོ་རྗེ་དེ་བཞིན་་་
གཤེགས་པ་ཐམས་ཅད་ཀྱི་བདག་པོ་ལ་འདི་སྐད་ཅེས་གསོལ་ཏོ། །ཞེས་པ་ནི་དེའི་
དོན་བདེ་སྟེ་བཤད་མི་དགོས་སོ། །བཅོམ་ལྡན་འདས་མཐོང་ལགས་སོ། །བདེ་
བར་གཤེགས་པ་མཐོང་ལགས་སོ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཡེ་
ཤེས་ཀྱི་སྤྱོད་པའོ་ཞེས་པ་ནི་འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས་•
སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་བཅོམ་ལྡན་འདས་ཡིན་པར་ཡོན་ཏན་གྱི་
བསྟོད་པའི་མཚན་བརྗོད་ནས་མདུན་དུ་སྨོས་པའི་ཆོས་མཉམ་པའི་དོན་ཤེས་རབ་་
ཀྱི་སྤྱན་གྱིས་མཐོང་ངམ་རྟོགས་པར་འགྱུར་བར་གསོལ་ཏོ། །གཞན་ཡང་ཅི་ལྟར་
སྨོས་པའི་དོན་དང་ལྡན་པའི་དེ་བཞིན་གཤེགས་པ་ཕྱག་ན་རྡོ་རྗེ་ཡིན་པ་ལ་ཤིན་ཏུ་
དགའ་བས་ཚིག་གཉིས་སུ་མཚན་བརྗོད་ཅིང་མཐོང་ངོ་རྟོགས་སོ་བར་གསོལ་ཏོ། །
46-736