རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༩༣
ཆེན་འབྱུང་ལྡན་དང་། དེ་བཞིན་གཤེགས་པ་དོན་ཡོད་གྲུབ་པ་དང་། གཞན་
ཡང་སའི་སྙིང་པོ་དང་། ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་བརྒྱད་
དང་། དེ་བཞིན་དུ་ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བཅུ་དང་། དེ་་
དག་ཐམས་ཅད་ཀྱི་ཇི་ལྟར་སྨོས་པའི་དཀྱིལ་འཁོར་དེ་དག་ཐིག་གདབ་པའི་དུས་སུ་
སྔགས་ཀྱི་བཟླས་པ་བྱ་བའི་སྔགས་དེ་གསུང་བར་མཛད་པའི་ཕྱིར། སྟོན་པ་ཕྱག་ན་
རྡོ་རྗེ་དེ་བཞིན་གཤེགས་པ་དང་པོ་ཏིང་ངེ་འཛིན་ལ་སྙོམས་པར་ཞུགས་པ་དེའི་དོན་
བསྟན་པར་བྱ་སྟེ། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་
པ་དཀྱིལ་འཁོར་ཐམས་ཅད་ཀྱི་འཁོར་ལོ་འབྱུང་བ་ཞེས་བྱ་བའི་ཏིང་ངེ་འཛིན་ལ་་་
སྙོམས་པར་ཞུགས་ནས། ཞེས་བྱ་བ་ནི། དེ་ནས་ནི་སྟོན་པ་ཕྱག་ན་རྡོ་རྗེ་དེ་་་་
བཞིན་གཤེགས་པས་མདུན་དུ་སྨོས་པའི་ཚུལ་གྱི་དཀྱིལ་འཁོར་ཐམས་ཅད་ཀྱི་དོན་་
བཤད་པའི་འོག་ཏུ། དཀྱིལ་འཁོར་དེ་དག་ཐམས་ཅད་ཀྱི་ཐིག་གདབ་པའི་དུས་་
སུ་བཟླས་པར་བྱ་བའི་སྔགས་གསུམ་པའི་ཕྱིར་ཏིང་ངེ་འཛིན་ལ་སྙོམས་པར་ཞུགས་
པར་མཛད་པ་མཚོན་པར་སྨོ་སོ། །དེ་ལྟར་དེ་ནས་ཀྱི་དོན་དུ་གསུངས་སོ། །
བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་ཞེས་པའི་དོན་ནི་མདུན་དུ་ཇི་
ལྟར་བཤད་པ་བཞིན་དུ་འདིར་བསྟན་ཏོ། །དཀྱིལ་འཁོར་ཐམས་ཅད་ཀྱི་འཁོར་ལོ་
འབྱུང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་ནི། སྟོན་པ་
ཕྱག་ན་རྡོ་རྗེ་དེ་བཞིན་གཤེགས་པས་ཚུལ་ཇི་ལྟར་སྨོས་པའི་འཁོར་ཕུན་སུམ་ཚོགས་
Jས་ཅད་ཀྱི་ནང་དུ་འདོད་ཆགས་ཆེན་པོའི་ཐུགས་དགྱེས་པས་ཉིད་ཀྱི་ཤེས་་་་
རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་། གཉིས་སུ་མེད་པས་འཁྱུད་པའི་སྦྱོར་བས་
ཐབས་དང་། ཤེས་རབ་རོལ་པ་མཛད་ནས་བདེ་བར་གྱུར་པའི་དུས་སུ་རྡོ་རྗེ་ལམ་
གྱི་སྒོ་ནས་ཤེས་རབ་མ་མཱ་མ་ཀཱི་དེའི་བྷ་གའི་དབུས་སུ་བྱང་ཆུབ་ཀྱི་སེམས་འོ་མའི་
46-193