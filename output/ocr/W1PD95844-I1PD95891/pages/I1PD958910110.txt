རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
イク
ཤེས་དྲི་མེད་དུ་སྨོས་སོ། །དེ་ལྟར་འདི་ནི་ཡེ་ཤེས་དྲི་མེད་ཀྱི་བསམ་གཏན་གནས་
ནི་གསང་བའི་དོན་དུ་གསུངས་སོ།
།ད་ནི་གཞན་ཡང་བསྒོམ་པའི་སྦྱོར་བའི་ཆོ་་་
གས་ཕྱི་དང་ནང་གི་ནད་ཐམས་ཅད་གསོ་བར་བྱའི་དོན་བསྟན་པར་བྱ་སྟེ།
དེ་ལ་
འདི་ནི་ཕྱི་ནང་གི་ནད་གསོ་བའི་རྡོ་རྗེའི་སྙིང་པོའི་སྔགས་ཀྱི་ཡི་གེའི་ཚིག་རྣམས་སོ། །
ཛི་ན་ཛིག །ཨ་རོ་ལིག །བཛྲ་དྷཱིག །ཡི་གེའི་ཚིག་ནི་གང་འདོད་པ།
།དད་
པ་སྐྱེས་པས་ཡོན་ཏན་ཐོབ། །ནད་ཀྱི་རྡོ་རྗེ་བསྐུལ་བ་ཡི། །དེའི་དྲིའི་གཟུགས་
ནི་བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
དེ་ལ་འདི་ནི་ཕྱི་ནང་གི་ནད་གསོ་བའི་རྡོ་རྗེ་སྙིང་པོའི་སྔགས་ཀྱི་ཡིག་འབྲུའི་ཚིག་
རྣམས་སོ་ནི། འོག་ནས་འབྱུང་བའི་ཚུལ་གྱི་ཕྱི་དང་ནང་དུ་མིང་བཏགས་པ་ཕྱི་
ནི་དུས་འདིར་སེམས་ཅན་ཐམས་ཅད་དོ། །ནང་གི་གསང་སྔགས་ཀྱི་སྤྱོད་པ་སྤྱད་
པའི་བསྒྲུབ་པ་པོ་ཉིད་ཡིན་ནོ། །དེ་ལྟར་ཕྱི་དང་ནང་གི་ནད་ཐམས་ཅད་སོས་་་་
པར་བྱ་བའི་ཕྱིར་ཐབས་ཀྱི་ངོ་བོར་ནད་ཐམས་ཅད་མེད་པར་བྱ་བའི་སྙིང་པོ་སྔགས་
ཀྱི་ཡིག་འབྲུའི་ཚིག་ཏུ་མིང་བཏགས་པ་སྐུ་དང་གསུང་དང་ཐུགས་རྡོ་རྗེ་གསུམ་ནི་་་
སྔགས་ཀྱི་ས་བོན་ཡིག་འབྲུའི་ཚིག་སྨོས། ཛི་ན་ཛིག །ཨ་རོ་ལིག །བཛྲ་དྷཱིག །
ཡི་གེའི་ཚིག་ནི་གང་འདོད་ལ། །དད་པས་ཡོན་ཏན་ཐོབ་པ་ཡིན་ཞེས་པ་ནི།
ཕྱིའི་སེམས་ཅན་གང་ཡང་རུང་བའམ། ཡང་ན་བསྒྲུབ་པ་པོ་ཉིད་མདུན་དུ་སྨོས་
པའི་ནད་ཐམས་ཅད་ཀྱི་ནང་ནས་གང་གིས་བཟུང་བ་དེའི་དུས་སུ་བསྒྲུབ་པ་པོས་སྐུ་
དང་གསུང་དང་ཐུགས་རྡོ་རྗེ་གསུམ་གྱི་རིགས་ཀྱི་སྔགས་ཀྱི་ཡིག་འབྲུ་གང་འདོད་པ་
ཞེས་པ་གང་སེམས་སྨོས་པ་དེའི་བསྒོམ་པའི་བྱིན་གྱི་བརླབས་ཀྱི་སྦྱོར་བས་ཤིན་ཏུ་་་
དད་པ་བསྐྱེད་ནས་སྔགས་ཀྱི་བཟླས་པ་བྱའོ། །དད་པ་དེ་སྐྱེད་པས་ནད་ཐམས་་་
ཅད་མེད་པའི་འབྲས་བུ་ཐོབ་པ་ཡིན་ནོ། །དེའི་དོན་གསལ་བར་བསྟན་པར་བྱ་སྟེ།
46-81