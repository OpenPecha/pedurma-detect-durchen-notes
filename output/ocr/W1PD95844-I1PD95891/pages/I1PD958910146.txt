རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བཏགས་པ་བསྒྲུབ་པ་པོ་ཉིད་རིགས་ངན་ཙན་ད་ལིའི་བུད་མེད་དང་། ཐབས་
དང་ཤེས་རབ་རོལ་པ་བྱས་པར་གལ་ཏེ་མཐོང་ངམ། ཡང་ན་རྡོ་རྗེ་བློ་ལྡན་དུ་
མིང་བཏགས་པ་སྒྲུབ་པ་པོ་དུས་རྟག་ཏུ་རྡོ་རྗེ་བློ་ལྡན་པའི་ངོ་བོ་བྱང་ཆུབ་སེམས་
དཔའ་འཇམ་དཔལ། རང་གི་བློས་སྒོམ་པར་བྱེད་པས། དོན་དེས་རྡོ་རྗེ་བློ་
ལྡན་དུ་སྨོས་སོ། །དེས་གལ་ཏེ་ཁྱི་མོ་དང་གཉིས་སུ་མེད་པར་ཐབས་དང་ཤེས་
རབ་རོལ་པ་བྱས་པར་མཐོང་ན། དེའི་ཡོན་ཏན་གྱིས་གནས་ཞེས་པ་བསྒྲུབ་པ་
པོས་དཔལ་རྡོ་རྗེ་སེམས་དཔའ་མེ་ལོང་ལྟ་བུའི་ཡེ་ཤེས་གནས་ཡིན་ཏེ། དེ་དང་
གཉིས་སུ་མེད་པར་སྒྲུབ་པ་པོ་རྡོ་རྗེ་བློ་དང་ལྡན་པ་དེས།
དངོས་གྲུབ་ཀྱི་འབྲས་
བུ་འགྲུབ་པར་འགྱུར་བར་བསྟན་ཏོ། །གཞན་ཡང་ད་ནི་གལ་ཏེ་རྨི་ལམ་ངན་
པ་མཐོང་ན་དེའི་དོན་བསྟན་པར་བྱ་སྟེ།
སྒྲུབ་པ་པོས་གོང་དུ་སྨོས་པའི་ཚུལ་དུ་
རིགས་ངན་ཙན་ད་ལི། བུད་མེད་དང་ཐབས་ཤེས་རབ་རོལ་པ་བྱ་བའམ།
ཁྱི་
མོ་དང་བྱས་པའི་དུས་སུ་གལ་ཏེ་ཕྱིན་ཅི་ལོག་གི་རྣམ་པར་རྟོག་པ་སྐྱེས་ན།
དེའི་
སྐྱོན་གྱིས་གོང་དུ་སྨོས་པའི་ཚུལ་གྱི་དཔལ་རྡོ་རྗེ་སེམས་དཔའ་དོན་དམ་པ་མེ་ལོང་་
ལྟ་བུའི་ཡེ་ཤེས་འབྲས་བུའི་གནས་ཀྱི་ངོ་བོ། འགྲུབ་པར་བསྟན་པ་དེ་མེད་པར་་་
འགྱུར་བར་བསྟན་ཏོ། །དེ་ལ་འདི་ནི་རྨི་ལམ་རྣམ་པར་དཔྱད་པའི་དམ་ཚིག་གི་་
སྙིང་པོའོ། །རང་གི་སེམས་ནི་བརྟག་པ་ལ། །ཆོས་རྣམས་ཐམས་ཅད་རབ་ཏུ་་
གནས༑ །ནམ་མཁའི་རྡོ་རྗེ་ལ་ནས་•ཆོས། །ཆོས་དང་ཆོས་ཉིད་མེད་པའོ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་འདི་ནི་རྨི་ལམ་རྣམ་
པར་སྤྱད་པའི་དམ་ཚིག་གི་སྙིང་པོ་ནི། བསྒྲུབ་པ་པོ། འོག་ནས་འབྱུང་བའི་་་
ཚུལ་གྱི་དོན་དམ་པའི་བསྒོམ་པ་བྱས་ནས། རྨི་ལམ་བརྟག་པ་ཞེས་པ། རང་
གི་སེམས་བཟང་བ་དང་ངན་པ་ཡིནན་ནོ།
།དམ་ཚིག་གི་སྙིང་པོ་ནི།
རྨི་ལམ་
46-117