རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३२५
ཅན་ཐམས་ཅད་ལ་ཇི་ལྟར་སྨོས་པའི་སྡུག་བསྔལ་ཐམས་ཅད་མེད་པར་འགྱུར་བ་དེ་
བཞིན་དུ་འགྱུར་བར་བསྟན་ཏོ། །དེ་ལྟར་མདོར་བསྡུས་པ་རྡོ་རྗེ་ཐུགས་ཀྱི་བཀའ་
བཞིན་དུ་སྡུག་བསྔལ་ཐམས་ཅད་མེད་པར་འགྱུར་གྱི་དོན་དུ་གསུངས་སོ།
།རྣམ་
པར་སྣང་མཛད་གཟུགས་ཆེན་པོ། །བསྒོམས་ན་དོན་རྣམས་ཐམས་ཅད་འགྲུབ། །
བྷ་ནི་ཁའི་ནང་དུ་བསྒོམ། །ཨོཾ་ནི་ལྕེ་ལ་བསྒོམ་པར་བྱ། །ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། རྣམ་པར་སྣང་མཛད་གཟུགས་ཆེན་པོ། །
བསྒོམས་ན་དོན་རྣམས་ཐམས་ཅད་འགྲུབ་ནི། གོང་དུ་སྨོས་པའི་བཀྲེས་སྐོམ་ལ་་
སོགས་པ་སྡུག་བསྔལ་ཐམས་ཅད་མེད་པར་བྱ་བའི་དུས་སུ། བསྒྲུབ་པ་པོས་དང་
པོ་མདུན་དུ་སྨོས་པའི་ཆོ་ག་བཞིའི་ཚུལ་གྱིས་སྐུ་རྡོ་རྗེ་རྣམ་པར་སྣང་མཛད་ཀྱིས་སྐུ་
ཕྱག་རྒྱར་འགྱུར་བར་བྱའོ། །དེའི་སྐུ་མདོག་དང༌་། ཞལ་དང་། ཕྱག་དང་།
ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་གཉིས་
སུ་མེད་པར་འཁྱུད་པའི་སྦྱོར་བ་དང་ལྡན་པ་དང་། དེ་ལྟར་གཟུགས་ཆེན་པོར་
མིང་བཏགས་པ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལེའུ་བཞི་པ་
ཐུགས་ཀྱི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་དུས་འདིར་བྱའོ། །
དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་། གཉིས་སུ་མེད་པའི་ང་རྒྱལ་
དུ་བསྒོམ་པར་བྱའོ། །དེའི་དུས་སུ་རྣམ་པར་སྣང་མཛད་ཀྱི་སྐུ་ཕྱག་རྒྱའི་གཟུགས་
དེ་སྐྱེ་ཤི་མེད་པར་བྱེད་པ་དང་། བདུད་རྩི་ལ་སོགས་པ་དངོས་གྲུབ་ཀྱི་འབྲས་བུ་
ཐམས་ཅད་ཕུན་སུམ་ཚོགས་པའི་ངོ་བོར་བསྒྲུབ་པ་པོས་བསྟན་ཏོ། ། དེ་ལྟར་རྣམ་
པར་སྣང་མཛད་གཟུགས་ཆེན་པོ། བསྒོམས་ན་དོན་རྣམས་ཐམས་ཅད་གྲུབ་ཀྱི་་་
དོན་དུ་གསུངས་སོ། །བྷ་ནི་ཁ་ནང་དུ་བསྒོམ་ཞེས་པ་ནི་བསྒྲུབ་པ་པོས་མདུན་དུ་
སྨོས་པའི་རྣམ་པར་སྣང་མཛད་ཀྱི་སྐུ་ཕྱག་རྒྱར་གཉིས་སུ་མེད་པར་བསྒོམས་པ་བྱས་
46-325