༤༣༦
བསྟན་འགྱུར། རྒྱུད། ༨༨
པའི་མདུན་སྨོས་པའི་རིག་●ལྔའི་བྱེ་བྲག་གི་སྐུ་ཕྱག་རྒྱར་སྤྲིན་བཞིན་དུ་སྤྲོ་བར་སྨོས་
པ་དེ་དག་གི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་ཆོས་ཀྱི་་་་
དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་བོ་ཡིན་ཏེ། དེ་དང་གཉིས་སུ་མེད་
པའི་ངོ་བོར་བརྟག་པར་བྱའོ། །དོན་དུ་དེས་སྤྲུལ་པའི་སྐུ་རྡོ་རྗེའི་ངོ་བོར་སྨོས་སོ། །
དེ་ནས་གནས་པར་མིང་བཏགས་པ་མདུན་དུ་སྨོས་པའི་སྤྲུལ་པའི་སྐུ་ངོ་བོ་སྐུ་ཕྱག་་
རྒྱ་སེམས་ཅན་ཐམས་ཅད་དང་གཉིས་སུ་མེད་པར་འདུས་པར་བྱ་བར་རྟག་གོ། །
གཞན་ཡང་སོ་སོར་རིག་པས་འདུས་པར་བྱ་བའི་དོན་བསྟན་པར་བྱ་སྟེ། རྣམ་
པར་སྣང་མཛད་ཀྱི་སྐུ་ཕྱག་རྒྱ་སྤྲིན་ལྟ་བུའི་གནས་སུ་ལྷ་ཐམས་ཅད་དང་དྲི་ཟ་་་
ཐམས་ཅད་དང་། མིའམ་ཅི་ཐམས་ཅད་དང་། རིག་པ་འཛིན་ཐམས་ཅད་
དང་།
དེ་དག་འཁོར་དང་བཅས་པ་ཐམས་ཅད་འདུས་པར་རྟག་པར་བྱ་བར་
སྨོས་སོ། །དེ་ནས་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་སྤྲིན་ལྟ་བུའི་གནས་སུ་
ལྷ་མ་ཡིན་ཐམས་ཅད་འདུས་པར་བརྟག་པར་བྱ་བ་ཡིན་ནོ། །དེ་ནས་རིན་ཆེན་
འབྱུང་ལྡན་གྱི་སྐུ་ཕྱག་རྒྱ་སྤྲིན་ལྟ་བུའི་གནས་སུ་མིའི་རིགས་ཐམས་ཅད་འདུ་བར་་་
རྟག་པར་བྱ་བར་སྨོས་སོ། །དེ་ནས་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ལྟ་བུའི་
གནས་སུ་ཀླུའི་རིགས་ཐམས་ཅད་འདུས་པར་བརྟག་པར་བྱ་བར་སྨོས་སོ། །དེ་་་་
ནས་དོན་ཡོད་པར་གྲུབ་པའི་སྐུ་ཕྱག་རྒྱའི་སྤྲིན་ལྟ་བུའི་གནས་སུ་སེམས་ཅན་མདུན་
དུ་སྨོས་པར་མ་འདུས་པ་དེ་དག་ཐམས་ཅད་དང་གཞན་ཡང་སྲིན་པོ་ལ་སོགས་པའི་
སེམས་ཅན་ཐམས་ཅད་མ་ལུས་པར་ཐམས་ཅད་འདུས་པར་བྱ་བར་རྟག་པར་སྨོས་
སོ༑ །དོན་མདོར་བསྡུས་པ་དེ་ལྟར་རྡོ་རྗེའི་སྐུ་ལ་རབ་ཏུ་གནས་པར་བསྟན་ཏོ། །
དེ་ལྟར་དེ་དག་ལུས་ཀྱི་སྟོན་པ་ནི། །རྡོ་རྗེའི་སྐུ་ལ་རབ་ཏུ་གནས་ཀྱི་དོན་དུ་་་
གསུངས་སོ། །སེམས་ཅན་གཟུད་པའི་ཚུལ་ཁྲིམས་དེ། དམ་ཚིག་རབ་ཏུ་ངེས་
46-436