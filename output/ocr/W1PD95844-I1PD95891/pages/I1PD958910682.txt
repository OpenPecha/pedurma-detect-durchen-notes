རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५३
ཆོ་གའི་ཚུལ་གྱིས་དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་དེ་བཞིན་་་
གཤེགས་པའི་ནང་ན་ཉིད་དགའ་བའི་ལྷ་ལ་མོས་པ་དེའི་སྐུ་ཕྱག་རྒྱར་གྱུར་པར་བྱའོ། །
སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་བཞི་པ་ལས།
ཐུགས་ཀྱི་དཀྱིལ་འཁོར་གྱི་དུས་སུ་བྱ་བ་སྨོས་པའི་དེ་བཞིན་དུ་འདིར་བྱ་བ་ཡིན་ནོ། །
དེ་ལྟ་བུའི་ངོ་བོ་ཉིད་དགའ་བའི་ལྷའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་ཕྱི་ཉིད་དགའ་བའི་ལྷའི་བྱེ་་
བྲག་གི་ཤེས་རབ་མ་བླང་ངོ་། ། །དེ་མདུན་དུ་སྨོས་པའི་མཚན་དང་ཡོན་ཏན་ཕུན་
སུམ་ཚོགས་པ་ཐམས་ཅད་དང་●ལྡན་པའོ། །དེ་ལྟ་བུའི་ངོ་བོའི་ཤེས་རབ་མའི་་་
བསྒྲུབ་པ་པོ་ཉིད་ཀྱི་མདུན་དུ་སྐད་ཅིག་ཙམ་གཞག་གོ། །དེའི་འོག་ཏུ་བསྒྲུབ་པ་་
པོས་ཉིད་ཀྱི་གསང་བའི་ཐུགས་ཀ་ཡེ་ཤེས་ཀྱི་སེམས་དཔའི་གནས་སུ་སྔགས་ས་བོན་
ཡིག་འབྲུ་ཧཱུཾ་བསམ་མོ། །དེ་ཁ་དོག་མཐིང་ག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་
བརྗིད་ཆེན་པོས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །
ས་བོན་དེ་ལས་ཁྲོ་བོའི་རྒྱལ་པོ་ཨ་མྲྀ་ཏ་ཀུཎྜ་ལའི་སྐུ་ཕྱག་རྒྱ་བསྐྱེད་པར་བྱའོ། །
ཕྱག་གཡས་དང་པོ་ན་ཀྱོ་བ་འཛིན་པ། གཡོན་དང་པོ་ན་རྡོ་རྗེ་ཞགས་པ་འཛིན་པ།
གཞན་ཡང་སྐུ་མདོག་དང་ཞལ་དང་། ཕྱག་དང་ཕྱག་མཚན་དང་། རྒྱན་དང་
ཉིད་ཀྱིས་ཤེས་རབ་མ་ཁྲོ་མོའི་རྒྱལ་མོ་དང་། གཉིས་སུ་མེད་པར་འཁྱུད་པའི་སྦྱོར་
བ་དང་ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་པ་ཐམས་ཅད། ཅི་ལྟར་
ལེའུ་བཞི་པ་ལས། ཐུགས་ཀྱི་དཀྱིལ་འཁོར་གྱི་དུས་སུ་བྱ་བར་སྨོས་པ་དེ་བཞིན་
དུ་འདིར་བྱ་བ་ཡིན་ནོ། །དེ་ལྟ་བུའི་ངོ་བོ་ཁྲོ་བོའི་རྒྱལ་པོ་ཨ་མྲྀ་ཏའི་སྐུ་ཕྱག་རྒྱ་
གྲངས་མེད་པ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་ཀྱི་གནས་སུ་ཁྱབ་
པར་སྤྲོ་བར་བྱའོ། །དེ་མ་ཐག་ཏུ་ལྷ་དང་མི་ལ་སོགས་པ་སེམས་ཅན་གྱི་ཁམས་
46-653