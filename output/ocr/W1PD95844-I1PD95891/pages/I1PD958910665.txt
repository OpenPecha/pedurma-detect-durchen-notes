७३७
བསྟན་འགྱུར། ། རྒྱུད། ༼ཤུ༽ ༨༨ 073
སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། །དེ་ཁ་དོག་མཐིང་ག་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་གཟི་བརྗིད་ཆེན་པོ་འབར་བའི་འོད་ཀྱིས་འབར་ཞིང་འོད་དུ་ཞུ་ནས་་
ཡེ་ཤེས་ཀྱི་ཁུ་བ་བཞིན་དུ་གྱུར་ཏོ།
།ས་བོན་དེ་ལས་ཁྲོ་བོ་རྡོ་རྗེ་མཁའ་འགྲོའི་སྐུ་
ཤིན་ཏུ་ཁྲོས་པའི་ཞལ་གསུམ་པ་རལ་པ་གྱེན་དུ་བརྫེས་པ།
ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་ཨུད་པལ་མཐིང་གའི་ཁ་དོག་ལྟ་བུའོ། །
ཕྱོགས་བཅུའི་གནས་སུ་གཟིགས་པ། སྨིན་མ་བསྐྱོད་པར་མཛད་པ། ཁྲོ་བོའི་་
སྤྱན་དམར་པོས་་
རྒྱན་ཐམས་ཅད་ཀྱིས་བརྒྱན་པ།
སྟག་གི་པགས་པས་སྨད་དཀྲིས་པ།
པགས་་
ཆེན་སེ་རལ་ཁར་བསྣམས་པ། གཞན་ཡང་ཀུན་ནས་བསྐལ་པའི་མེ་ལྟ་བུ་རབ་ཏུ་
འབར་བ། ཐུགས་རྗེའི་ཞེ་སྡང་གི་ངོ་བོ། དོན་དེས་དྲག་པོར་སྨོས་སོ། །དེ་་
ནས་མི་སྡུག་པར་མིང་བཏགས་པ། ཞལ་གསུམ་ག་མཆེ་བའི་ཕྲེང་བ་དང་ལྡན་པ་
ལྡང་བའི་ཚུལ་སྟོབས་ཅན་ནོ། །དོན་དེས་མི་སྡུག་པར་སྨོས་སོ། །ཁྲོ་བོར་མིང་
བཏགས་པའི་དུས་འདིར་མདུན་དུ་སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་་་
ཚོགས་པ་ཐམས་ཅད་བསྟན་པའི་དོན་དེས་ཁྲོ་བོར་སྨོས་སོ། །མདོར་བསྡུ་བ་དེ་
ལྟར་དྲག་པོ་མི་སྡུག་ཁྲོས་པ་ནི། ཨུད་པལ་སྔོན་པོའི་ཁ་དོག་འདྲ་བའི་དོན་དུ་
གསུངས་སོ། །ཕྱག་བཞི་པ་ནི་ཆོ་ག་བཞིན། །ཕྱག་ན་བན་དྷ་བསྣམས་པར་
བསྒོམ་ཞེས་པ་ནི། མདུན་དུ་ཁྲོ་བོ་རྡོ་རྗེ་མཁའ་འགྲོ་དེ་ནི་ཕྱག་བཞི་པར་སྨོས་སོ། །
གཞན་ཡང་ཕྱག་བཞི་པའི་མཚོན་ཆའི་རིམ་པ་བསྟན་པར་བྱ་སྟེ། ཕྱག་གཡས་དང་
པོ་ན་ཁྲོ་བོ་རྡོ་རྗེ་རྩེ་དགུ་པ་འཛིན་པ། ད་ནི་ཚངས་པར་གྱེན་དུ་འཛིན་པའི་ཚུལ་
གྱིས་སྙིང་གར་བཞག་པའོ། །གཡས་ཐ་མ་ན་རྡོ་རྗེ་རྩེ་གསུམ་འཛིན། ཕྱག་གཡོན་
དང་པོ་ན་བ《ནྡྷ་འཛིན་དེ་ནི་སྙིང་གའི་གནས་སུ་མདུན་དུ་སྨོས་པའི་ཕྱག་གཡས་ན་་
རྡོ་རྗེ་འཛིན་པ་དེའི་འོག་ཏུ་གཞག་གོ། །གཡོན་ཐ་མ་ན་རྡོ་རྗེ་ཞགས་པ་འཛིན།
46-636