རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༣
སེམས་སོ་ཞེས་པ་ནི། ཕྱིའི་འགྲོ་བ་དང་མི་འགྲོ་བའི་དངོས་པོ་ཅན་ཐམས་ཅད་ལ་
ལྟ་བ་ནི། ནམ་མཁའ་དང་གཉིས་སུ་མེད་པའི་ངོ་བོར་སྨོས་སོ།
།དེ་བཞིན་དུ་
བཅོམ་ལྡན་འདས་དེ་བཞིན་གཤེགས་པ་ཐམས་ཅད། རྨི་ལམ་ལྟ་བུ། རྨི་ལམ་
འདྲ་བ་ལས་འབྱུང་བར་རིག་པར་བྱའོ། །ཞེས་པ་ནི་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི། དོན་ནི་སྔར་བཤད་པ་དང་སྦྱར་རོ། །རྨི་ལམ་ལྟ་བུ།
རྨི་ལམ་འདྲ་བ་ལས་བྱུང་བར་རིག་པར་བྱའོ། །ཞེས་པ་ནི་གོང་དུ་སྨོས་པའི་ཚུལ་
གྱི་ཆོས་ཐམས་ཅད་རང་བཞིན་གྱིས་མ་སྐྱེས་པ་སྟོང་པ་ནམ་མཁའ་ལྟ་བུ་ཡིན་ནོ། །
དེ་དང་གཉིས་སུ་མེད་པའི་ངོ་བོ་དོན་དམ་པར་དེ་བཞིན་གཤེགས་པ་ཐམས་ཅད་
ཀྱི་ཐུགས་རྡོ་རྗེ་ཡིན་ནོ། །དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་ཉིད་ཀྱི་
སེམས་བརྟག་གོ། །དེ་ལྟར་བྱེ་བྲག་གསུམ་གྱིས་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་དང་གཉིས་སུ་མེད་པའི་ངོ་བོ་དེ་ནི་རྨི་ལམ་དུ་
མིང་བཏགས་པ། མ་སྐྱེས་པ། ངོ་བོ་མེད་པ། སྐད་གཅིག་•མར་བསྟན་ཏོ། །
བསྟན་པར་བྱ་སྟེ། གོང་དུ་སྨོས་པའི་བྱེ་བྲག་སྣ་ཚོགས་ཀྱི་རྨི་ལམ་ཐམས་ཅད་ལས་
བྱུང་བ་དམ་ཚིག་ཏུ་མིང་བཏགས་པ་སྒྲུབ་པ་པོས་ཅི་ལྟར་སྨོས་པའི་ཚུལ་གྱིས་མཐོང་
བ་དེ་ནི་བྱེ་བྲག་རྣམས་ཀྱིས་དོན་དམ་པར་རྨི་ལམ་གྱི་ངོ་བོར་སྨོས་པ་དེ་བཞིན་དུ་
གཉིས་སུ་མེད་པའི་ངོ་བོར་དེ་བཞིན་གཤེགས་པ་ཐམས་ཅད་རིག་པར་བྱ་བར་་་་
བསྟན་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་འདི་ལྟ་སྟེ་་་
དཔེར་ན། ནམ་མཁའ་ལ་བརྟག་ཏུ་མེད། ལྟར་མི་སྣང་བ། དེ་བཞིན་དུ་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཆོས་ཐམས་ཅད་ཀྱང་དེ་ལྟར་
རིག་པར་བྱའོ། །ཞེས་བྱ་བ་ནི། བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་དོན་ནི་གོང་དུ་བཤད་པ་བཞིན་དུ་སྦྱར་རོ། །འདི་ལྟ་སྟེ་དཔེར་ན་
46-123