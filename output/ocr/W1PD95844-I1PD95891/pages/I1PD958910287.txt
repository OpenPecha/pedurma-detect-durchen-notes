२५५
བསྟན་འགྱུར། རྒྱུད། ༼༽ ༨༨07
པ་ཉོན་མོངས་པའི་ཕུང་པོ་བརྒྱད་ཁྲི་བཞི་སྟོང་དུས་གསུམ་དུ་སྟོན་པ་བཅོམ་ལྡན་་
འདས་ཀྱིས་ལུང་བསྟན་པ་ཡིན་ནོ། །གཞན་ཡང་གོང་དུ་སྨོས་པའི་ཉོན་མོངས་
པའི་ཕུང་པོ་ཐམས་ཅད་བསྐུལ་བར་མིང་བཏགས་པ་རྩ་བ་ནས་དབྱུང་བ་འམ།
གཞོམ་པར་བྱ་བའི་ཐབས་བསྟན་པར་བྱ་སྟེ། ཐུགས་ཀྱི་དཀྱིལ་འཁོར་ལ་སྨོས་པའི་
ཚུལ་གྱིས་དོན་གྱི་བརྡ་སྐད་སྲོག་གཅད་པར་བྱ་བ་གསང་བའི་དམ་ཚིག་གི་སྡོམ་པར་
བྱ་བའི་དུས་སུ་ཕྱིན་ཅི་ལོག་གི་ཞེ་སྡང་སྤངས་ནས་མ་གྲུབ་ཀྱི་བར་དུ་སེམས་ཅན་མ་
རུངས་པ་སེམས་ཅན་གྱི་ངོ་བོ་དེ་རྣམས་ཀྱིས་བྱེ་བྲག་སྣ་ཚོགས་ཀྱིས་སྨོད་པ་དང་་་་་
གནོད་པ་བྱེད་པ་རྣམས་ལ་བྱམས་པའི་སེམས་བསྐྱེད་ནས་བཟོད་པ་ཆེན་པོ་བསྒོམ་
པ་ཡིན་ནོ། །དེ་བྱམས་པས་རང་གི་ལུས་གྲོང་ཁྱེར་གྱི་ངོ་བོའི་གནས་ནས་ཕྱིན་
ལོག་གི་ཞེ་སྡང་དགྲའི་ངོ་བོ་མ་རུངས་པ་ཆེན་པོས་གནས་པ་རྡོ་རྗེ་མི་བསྐྱོད་པས་བླ་
ན་མེད་པའི་ཞེ་སྡང་དང་མེ་ལོང་ལྟ་བུའི་ཡེ་ཤེས་ཀྱི་ཀྱོ་བའི་ངོ་བོའི་ཐབས་ཀྱིས་བྱིན་་
གྱིས་བརླབས་པར་མཛད་པས་རང་གི་གནས་ནས་བསྐུལ་བ་དང་། བསྐྲད་པ་
དང་། འཇོམས་པར་འགྱུར་བར་སྨོས་སོ། །གཞན་ཡང་མདུན་དུ་སྨོས་པའི་
ཚུལ་གྱི་དོན་གྱི་དུས་སུ། བརྡའ་སྐད་དུ་མིང་བཏགས་པ་རྫུན་དུ་སྨྲ་བའི་གསང་
བའི་དམ་ཚིག་གི་སྡོམ་པ་སྤྱད་པ་དང་། བསྲུང་བར་བྱ་བའི་དུས་སུ། དུས་
འདིར་ཕྱིན་ཅི་ལོག་གི་ང་རྒྱལ་སྤངས་ནས་མ་གྲུབ་ཀྱི་བར་དུ། བླ་ན་མེད་པའི་
བདེན་པའི་ཚིག་ཐེག་པ་ཆེན་པོ་སྔགས་ཀྱི་གསང་བའི་ཆོས་སེམས་ལ་སྣོད་ཀྱི་རིམ་པ་
བཞིན་དུ་བསྟན་པར་བྱ་བ་ཡིན་ནོ། །གཞན་ཡང་སེམས་ཅན་མ་རུངས་པས་རྫུན་
གྱི་བྱེ་བྲག་སྣ་ཚོགས་ཀྱི་སྡོམ་པའི་ཚིག་སྨྲ་བས་སེམས་འཁྲུལ་པ་དང་། གནོད་པ་་
བྱ་བའི་ཕྱིར་ཕྱིན་ཅི་ལོག་གི་ང་རྒྱལ་སྐྱེ་བ་སེམས་ཅན་མ་རུངས་པ་རྫུན་སྨྲ་བའི་དུས་
སུ་རྫུན་གྱི་ཚིག་དེ་རང་དགའ་བའི་ལྷ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་་
46-258