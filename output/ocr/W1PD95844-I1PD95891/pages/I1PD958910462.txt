རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༤༣ ༣
པ་སྐུ་དང་གསུང་དང་ཐུགས་གསུམ་གཉིས་སུ་མེད་པའི་ངོ་བོ་སངས་རྒྱས་སུ་མིང་་
བཏགས་པའི་དུས་འདིར་སྐུ་རྡོ་རྗེ་རྣམ་པར་སྣང་མཛད་ཡིན་ཏེ། དེ་བཞིན་དུ་
དེའི་དམ་ཚིག་དང་། གཉིས་སུ་མེད་པའི་ངོ་བོ་དེ་མ་ཐག་མིང་བཏགས་པ་སྒྲུབ་་
པ་པོ་ཚེ་འདི་ལ་འགྲུབ་པར་འགྱུར་བར་སྨོས་སོ། །དེ་ལྟར་འདིར་ནི་སྐུ་གསུང་་་་
ཐུགས་ཉིད་པས། དེ་མ་ཐག་དུ་སངས་རྒྱས་འགྱུར་ནིའི་དོན་དུ་གསུངས་སོ། །
དེ་ནི་གཞན་ཡང་སངས་རྒྱས་ཀྱི་དམ་ཚིག་བརྡའ་སྐད་ཀྱིས་སེམས་ཅན་ཐམས་ཅད་
ལ་ཐུགས་རྗེ་ཆེན་པོའི་ཐུགས་བསྐྱེད་ནས། དེ་བཞིན་གཤེགས་པ་རྣམ་པ་ལྔའི་སྐུ་
ཕྱག་རྒྱའི་ཆོ་འཕྲུལ་སྤྲུལ་ནས་སྤྲོས་པས་• སེམས་ཅན་ཐམས་ཅད་གཉིས་སུ་མེད་པས་
བྱིན་གྱིས་བརླབས་པའི་བསྒོམ་པར་བྱ་བ་དེའི་དོན་བསྟན་པར་བྱ་སྟེ། དེ་ནས་་་་
ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་རང་སངས་རྒྱས་ཀྱི་དམ་
ཚིག་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་བྱུང་ངོ་། །ཞེས་བྱ་བའི་སྒྲ་
བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པའི་རིགས་་
གསུམ་གྱི་དམ་ཚིག་གི་བསྒྲུབ་པ་བྱ་བའི་དོན་ཡོན་ཏན་དང་བཅས་པ་བཤད་པའི་་་
འོག་ཏུ་འོག་ནས་འབྱུང་བའི་དམ་ཚིག་གི་དོན་བཤད་པར་བརྩམས་པས་དེའི་དོན་
མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་རྗེ་
དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི། དེའི་དོན་མདུན་དུ་་་་
བཤད་པས་བདེ་སྟེ་བཤད་མི་དགོས་སོ། །རང་སངས་རྒྱས་ཀྱི་དམ་ཚིག་འདི་ཞེས་
ནི༑ བསྒྲུབ་པ་པོས་སྙིང་རྗེ་ཆེན་པོའི་སེམས་སྐྱེས་ནས་སེམས་ཅན་ཐམས་ཅད་་་
མཉམ་པར་བྱིན་གྱིས་བརླབ་པར་བྱའོ། །དང་པོ་ནི་མདུན་དུ་སྨོས་པའི་ཆོ་ག་་་་་
བཞིའི་ཚུལ་གྱིས་དཔལ་རྡོ་རྗེ་སེམས་དཔའི་སྐུ་ཕྱག་རྒྱར་གྱུར་པར་བྱའོ། །དེའི་སྐུ་
མདོག་དང་། ཞལ་དང་ཕྱག་དང་ཕྱག་མཚན་དང་རྒྱན་དང་། ཉིད་ཀྱི་ཤེས་་་
46-433