རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
GD4
ལོའི་ཆོ་གའི་རིམ་པ་མ་ནོར་བའི་ཚུལ་གྱིས་སྔགས་ས་བོན་ཡིག་འབྲུ【དྲི་བ་•ཡིན་ནོ། །
དེ་ནས་གསང་བའི་གནས་བསྡུས་པ་ནི་གསང་བའི་རྡོ་རྗེ་གསུམ་གྱི་རིགས་ཀྱི་ཡེ་ཤེས་
ཀྱི་དེ་ནི་དོན་དམ་པར་ཇི་ལྟར་སྨོས་པའི་ཚུལ་གྱི་སྔགས་ས་བོན་ཡིག་འབྲུ་དེ་དང་
གཉིས་སུ་མེད་པའི་ངོ་བོ་ཡིན་ནོ། །བསྡུས་པར་སྨོས་པ་ནི། སྔགས་ཐམས་ཅད་
བསྡུས་པའི་བསྲུང་བའི་འཁོར་ལོ་དེ་ནི། གནས་ཀྱི་ངོ་བོར་སྨོས་སོ། །མདོར་
བསྡུས་པ་དེ་ལྟར་འདི་ནི་སྔགས་རྣམས་ཐམས་ཅད་ཀྱི། གསང་བ་གསུམ་གྱི་་
གནས་བསྡུས་པ་པོའི་དོན་དུ་གསུངས་སོ། །ད་ནི་གཞན་ཡང་རྡོ་རྗེ་ཨཉྫ་ནའི་
བསྒྲུབ་པ་བྱ་བ་དེའི་དོན་བསྟན་པར་བྱ་སྟེ།
དེ་ནས་ཕྱག་ན་རྡོ་རྗེ་དེ་བཞིན་་་
གཤེགས་པ་ཐམས་ཅད་ཀྱི་བདག་པོས། རྡོ་རྗེ་ཨཉྫ་ནའི་ཚིག་འདི་ཉིད་སྐུ་དང་
གསུང་དང་ཐུགས་རྡོ་རྗེ་ལས་ཕྱུང་ངོ༌་། །ཞེས་བྱ་བའི་སྒྲ་བཤད་པར་བྱ་སྟེ། ཅི་
ལྟར་ཡིན་་ན། དེ་ནས་ནི་མདུན་དུ་སྨོས་པའི་བསྲུང་བའི་འཁོར་ལོ་བྱ་བའི་ཐབས་
ཀྱིས་སྦྱོར་བའི་ཆོ་གའི་དོན་བཤད་པར་མཛད་པའི་འོག་ཏུ། འོག་ནས་འབྱུང་་
བའི་ཚུལ་གྱིས་རྡོ་རྗེ་ཨཉྫ་ནའི་བསྒྲུབ་པ་བྱ་བའི་ཆོ་གའི་དོན་བཤད་པར་བརྩམས་
པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །ཕྱག་ན་རྡོ་
རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་པ་ནི། དེའི་དོན་མདུན་
དུ་བཤད་པས་བདེ་སྟེ་འདིར་བཤད་མི་དགོས་སོ། །རྡོ་རྗེ་ཨཉྫ་ནའི་ཚིག་འདི་ཞེས་
པ་ནི་འོག་ནས་འབྱུང་བའི་ཆོ་གའི་ཚུལ་གྱི་དོན་དུ་བསྟན་ཏོ། །དོན་དེས་བདེ་
སྟེ་འདིར་བཤད་མི་དགོས་སོ། །ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་གཅིག་པའི་ངོ་
བོར་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་། གཉིས་་
སུ་མེད་པའི་ངོ་བོར་ཨཉྫ་ན་བརྟག་པར་བྱས་པར་སྨོས་སོ། །དེ་ལྟར་ཉིད་ཀྱི་སྐུ་་་
46-675