རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०१
སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་ཆོས་ཀྱི་འཁོར་ལོ་བསྐོར་བར་་་་
བྱེད་དོ། །དེའི་འོག་ཏུ་སྐུ་རྡོ་རྗེ་རྣམ་པར་སྣང་མཛད་ཉིད་དང་གཉིས་སུ་མེད་པའི་
དངོས་གྲུབ་ཀྱི་འབྲས་བུ་འཐོབ་པར་སྨོས་སོ། །གཞན་ཡང་བསྒྲུབ་པ་པོས་གལ་ཏེ་
བདག་ཉིད་ཕྲ་ཞེས་པ་དང་ཡེ་ཤེས་ཀྱི་གཟི་བརྗིད་ཀྱི་ངོ་བོ་ཡུངས་ཀར་གྱི་འབྲུའི་་་་་
ཚད་ཙམ་དུ་གྱུར་པར་མཐོང་ངོ་། །དེ་མ་ཐག་ཏུ་ཏིལ་འབྲུའི་ཚད་ཙམ་དུ་མཐོང་
བ་དང་། དེ་མ་ཐག་ཏུ་འོད་གཟེར་གྱི་ངོ་བོ་རྡུལ་ཕྲ་མོའི་ཚད་ཙམ་དུ་མཐོང་བ་་
དང་།
དེ་མ་ཐག་ཏུ་དངོས་པོ་མེད་པ་སྟོང་པ་ནམ་མཁའ་བཞིན་དུ་མཐོང་བའོ། །
དེའི་ཡོན་ཏན་གྱིས་སྒྲུབ་པ་པོ་བླ་ན་མེད་པའི་ཡེ་ཤེས་ཆེན་པོའི་སྟོང་པའི་ནམ་་་
མཁའ་བཞིན་དུ་ཐམས་ཅད་ལ་ཁྱབ་ནས་གནས་པ་དེ་ནི། ཅི་ལྟར་སྨོས་པའི་དོན་
གྱིས་ཆོས་ཀྱི་སྐུ་ཡིན་ཏེ། དེ་དང་གཉིས་སུ་མེད་པའི་དངོས་གྲུབ་ཀྱི་འབྲས་བུར་་་
གྱུར་པར་བསྟན་ཏོ། །དེ་ལྟར་སངས་རྒྱས་ལོངས་སྤྱོད་རྫོགས་པའི་སྐུ། །བདག་
ཉིད་ཕྲ་ཞིང་བདག་མེད་མཐོང་གི་དོན་དུ་གསུངས་སོ། །གཞན་ཡང་གལ་ཏེ་དུས་
འདིར་རྨི་ལམ་ངན་པ་མཐོང་ན། དེའི་དོན་བསྟན་པར་བྱ་སྟེ། མ་ཧེ་དང་སྤྲེའུ་
ཡི་བྱེ་བྲག་གཉིས་མཐོང་ན་དེའི་སྐྱོན་གྱིས་མདུན་དུ་སྨོས་པའི་ཚུལ་གྱིས་བླ་ན་མེད་་
པའི་བྱང་ཆུབ་ཀྱི་འབྲས་བུ་བསྟན་པ་དེ་མེད་པར་འགྱུར་བར་བསྟན་ཏོ། །གཞན་
ཡང་གཅེར་བུ་སྐྲ་གྱེན་དུ་ཕྱོགས་པ་ཐལ་བའི་མདོག་ཅན་རིད་པ་དེ་ལྟ་བུར་བདག་་
དང་གཞན་མཐོང་ན་དེའི་སྐྱོན་གྱིས་སྐུ་རྡོ་རྗེ་རྣམ་པར་སྣང་མཛད་དང་། གཉིས་
།གཞན་
སུ་མེད་པའི་དངོས་གྲུབ་ཀྱི་འབྲས་བུ་བསྟན་པ་དེ་ཉམས་པར་འགྱུར་རོ།
ཡང་གལ་ཏེ་སྦྲུལ་ནག་པོ་དང་སྦྲང་བུ་མང་པོ་མཐོང་ན། དེའི་སྐྱོན་གྱིས་ཆོས་
སྐུ་དང་གཉིས་སུ་མེད་པའི་དངོས་གྲུབ་ཀྱི་འབྲས་བུ་བསྟན་པ་དེ་མེད་པར་འགྱུར་་་
བར་བསྟན་ཏོ། །ད་ནི་རྨི་ལམ་བཟང་པོའི་དོན་བསྟན་པར་བྱ་སྟེ། ཁམས་གསུམ་
46-103