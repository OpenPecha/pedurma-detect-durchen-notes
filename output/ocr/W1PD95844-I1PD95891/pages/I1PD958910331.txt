१०२
བསྟན་འགྱུར། རྒྱུད། ༼༽༨༨ gere
རྒྱ་གཞག་པར་བྱ་བ་དེའི་སྙིང་གའི་དབུས་སུ་སྔགས་ཀྱི་ས་བོན་ཡིག་འབྲུ་ཨོཾ་དགོད་་
པར་བསམ་པ་ཡིན་ནོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
གཟི་བརྗིད་ཆེན་པོའི་འབར་བའི་འོད་ཀྱིས་འབར་བའི་སྙིང་གའི་ནང་དུ་ཐིམ་པར་
འགྱུར་བར་བསམ་མོ། །དེ་ལྟར་སྔགས་ཀྱི་ཡེ་ཤེས་དགོད་པའི་བསྒོམ་པའི་སྦྱོར་བ་
བྱས་པས་སྔགས་ཀྱི་ཡེ་ཤེས་ཀྱི་མེའི་སྟོབས་ཀྱི་ཐབས་ཀྱིས་རྡོ་རྗེ་ཕྱག་བརྙན་བསྐུལ་་་
བར་འགྱུར་རོ། །དེ་སྐུལ་བར་གྱུར་པས་ཇི་ལྟར་སྨོས་པའི་ཚུལ་གྱི་ལྷ་དང་མི་ལ་་་
སོགས་པ་སེམས་ཅན་མ་ལུས་པ་ཐམས་ཅད་བསྐུལ་བར་བྱེད་པ་ཡིན་ནོ། །དེའི་་་
དོན་བསྟན་པར་བྱ་སྟེ། གོང་དུ་སྨོས་པའི་ཚུལ་དུ་སྙིང་གའི་གནས་སུ་སྔགས་ཀྱི་ས་
བོན་ཡིག་འབྲུ་ཨོཾ་ཐིམ་མ་ཐག་ཏུ་ས་བོན་དེ་ཉིད་ལས་གོང་དུ་སྨོས་པའི་ཚུལ་གྱི་རྡོ་རྗེ་
ཕྱག་བརྙན་གྱི་སྐུ་ཕྱག་རྒྱའི་གཟུགས་གྲངས་མེད་པ་སྤྲིན་བཞིན་དུ་སྤྲོ་བར་བསམ་མོ།།
དེ་དག་ཐམས་ཅད་སྐུ་མདོག་དཀར་པོ། ཞལ་གཅིག་པ། རལ་པ་གྱེན་དུ་
བརྫེས་པ། སྤྱན་ནག་པ། སྐུ་གཟི་བརྗིད་ཀྱིས་འབར་བ། །རྒྱན་ཐམས་ཅད་
ཀྱིས་བརྒྱན་པ། ཕྱག་གཡས་པ། གཉིས་པ་ན། རྡོ རྡོ་རྗེ་ཀྱོ་བ་འཛིན་པ∶།
གཡོན་ན་རྡོ་རྗེ་ཞགས་པ་འཛིན་པ། ཁྲོ་བོ་ཆེན་པོའི་ངོ་བོ། །དེ་ལྟ་བུའི་རྡོ་རྗེ་
ཕྱག་བརྙན་གྱི་སྐུ་ཕྱག་རྒྱའི་གཟུགས་སྤྲོས་པས། འཇིག་རྟེན་གྱི་ཁམས་ཐམས་ཅད་
དུ་ཁྱབ་བོ། །དེ་མ་ཐག་ཏུ། མདུན་དུ་སྨོས་པའི་སེམས་ཅན་ཐམས་ཅད་རེ་་་་་
རེའི་སྤྱི་བོའི་སྟེང་དུ་རྡོ་རྗེ་*ཕྱག་བརྙན་རེ་རེས་མནན་ནོ། །དེའི་དུས་སུ་སེམས་་
ཅན་གྱི་སྙིང་ག་ནས་རྡོ་རྗེ་ཀྱོ་བས་བཟུང་རྡོ་རྗེ་ཞགས་པས་མགུལ་པ་ནས་བཅིང་ངོ་།།
དེ་ལྟར་བསྒོམ་པའི་སྦྱོར་བ་བྱས་པས་སེམས་ཅན་ཐམས་ཅད་སྡུག་བསྔལ་གྱི་ཉམ་་
ཐག་པར་བསྐུལ་བར་འགྱུར་རོ། །དེ་ལྟར་སྐུ་དང་གསུང་དང་ཐུགས་རིགས་་
གསུམ་གྱི་ཡེ་ཤེས་ཆེན་པོར་མིང་བཏགས་པ་ཉིད་ཀྱི་སྐུ་ཕྱག་རྒྱ་བསྐྱེད་པའི་སྔགས་ཀྱི་
46-302