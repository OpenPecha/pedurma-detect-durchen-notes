२५७
བསྟན་འགྱུར། རྒྱུད། ༼༽ ༨༨ 0073
དག་ནི་བསྟན་པར་བྱ་ཞེས་པ་ནི། གོང་དུ་སྨོས་པའི་ཚུལ་དུ་རང་དགའ་བའི་ལྷའི་
སྐུ་ཕྱག་རྒྱའི་གཟུགས་ཀྱི་སྙིང་གའི་ནང་དུ་གཞག་པ་དངང་། དེ་སྔགས་ཀྱི་བཟླས་པ་
བྱ་བ་དང་། གཞན་ཡང་དམ་རྫས་སྦྱིན་པའོ།
།ཚུལ་དེ་ལྟར་དབང་བསྐུར་བ་་
བྱིན་མ་ཐག་ཏུ་རྡོ་རྗེ་སློབ་མར་མིང་བཏགས་པ་ནི། རྡོ་རྗེ་སློབ་དཔོན་གྱིས་ཐུགས་
རྗེ་ཆེན་པོའི་ཐུགས་བསྐྱེད་ནས་དཀྱིལ་འཁོར་དུ་གཞུག་པ་དང་། རང་དགའ་
བའི་ལྷ་གཞག་པ་དང༌་། དེའི་སྔགས་ཀྱི་ཟླས་པ་དང༌་། དམ་རྫས་སྦྱིན་པར་
བྱས་པའི་འོག་ཏུ། སློབ་མ་ལ་རྡོ་རྗེ་མིང་བཏགས་པ་ཡིན་ནོ། །དོན་དེས་རྡོ་
རྗེའི་སློབ་མར་སྨོས་སོ། །དེར་ལན་དང་ལྡན་པ་ནི། བློ་རྣོ་ཞིང་ཟབ་པ་དང་
ལྡན་པ་སྟེ། ཆོས་དང་རིགས་པ་ཐམས་ཅད་དང་ཤེས་པའོ། །དོན་དེས་བློ་དང་
ལྡན་པར་སྨོས་སོ། །དེ་ལྟ་བུའི་ཡོན་ཏན་གྱི་ངོ་བོའི་རྡོ་རྗེའི་སློབ་མ་དེ་ལ་གོང་དུ་
སྨོས་པའི་ཚུལ་དུ་མིག་དར་གྱིས་གཡོགས་པ་དེ། ལེའུ་བཞི་པ་ཐུགས་ཀྱི་དཀྱིལ་་་་
འཁོར་གྱི་དུས་སུ་ཅི་ལྟར་ཕྱེ་བའི་ཆོ་གའི་ཚུལ་གྱིས་དཀྱིལ་འཁོར་བསྟན་པར་སྨོས་པ་
དེ་བཞིན་དུ་དུས་འདིར་བྱ་བར་བསྟན་ཏོ། །མདོར་བསྡུ་བ་དེ་ལྟར་རྡོ་རྗེ་སློབ་མ་
བློ་ལྡན་ལ། དཀྱིལ་འཁོར་དག་ནི་བསྟན་པར་བྱ་བའི་དོན་དུ་གསུངས་སོ། །ད་
ནི་གསང་བའི་སྡོམ་པའི་དམ་ཚིག་གི་བྱེ་བྲག་རྣམ་པ་བཞི་བསྒྲག་པའི་ཆོ་གའི་ཚིག་་
བསྟན་པར་བྱ་སྟེ། སངས་རྒྱས་ཀུན་གྱིས་གསུངས་པ་ཡི། །དམ་ཚིག་གསང་བ་
བསྒྲག་པར་བྱ། །ཁྱོད་ཀྱིས་སྲོག་ཆགས་གསད་པར་བྱ། །རྫུན་གྱི་ཚིག་ཀྱང་སྨྲ་་
བར་བྱ། །མ་བྱིན་པར་ཡང་བླང་བར་བྱ། །བུད་མེད་དག་ཀྱང་བསྟེན་པར་བྱ། །
ཞེས་བྱ་བའི་དོན་བཤད་པར་བྱ་སྟེ། ཚིག་འདི་ཡི་དོན་རྒྱས་པར་ལེའུ་བཞི་པ་་་་་
ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་དུས་འདིར་བྱ་བར་་
བསྟན་ཏོ། །དེ་ལྟར་གསང་བའི་དམ་ཚིག་གི་སྡོམ་པའི་བྱེ་བྲག་བཞིའི་དོན་བསྒྲགས་
46-256