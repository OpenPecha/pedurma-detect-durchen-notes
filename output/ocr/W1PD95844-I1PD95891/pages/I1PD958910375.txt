༣༤༦
_______བསྟན་འགྱུར། རྒྱུད། ༼ཤུ༽ g
།དེ་ལྟར་ཕྱག་ན་རྡོ་རྗེ་དེ་བཞིན་གཤེགས་པའི་དོན་དུ་
བཞིན་དུ་འདིར་བསྟན་ཏོ།
གསུངས་སོ། །རེ་བ་ཐམས་ཅད་འགྲུབ་པ་རྡོ་རྗེའི་ལོངས་སྤྱོད་ཅེས་པ་ནི། སྟོན་
པ་ཕྱག་ན་རྡོ་རྗེས་རྡོ་རྗེ་གནོད་སྦྱིན་ཛམ་བྷ་ལའི་བསྒྲུབ་པ་བྱ་བའི་དོན་བཤད་པའི་
ཕྱིར་ཇི་ལྟར་སྨོས་པའི་འཁོར་ཐམས་ཅད་ཀྱི་ནང་དུ་ཏིང་ངེ་འཛིན་ལ་སྙོམས་པར་་་
ཞུགས་པའི་དོན་སྨོས་སོ། །དེ་གསལ་བར་བསྟན་པར་བྱ་སྟེ། སྟོན་པ་ཕྱག་ན་
རྡོ་རྗེ་ཐུགས་རྗེ་ཆེན་པོའི་ཐུགས་བསྐྱེད་ནས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་
མ་ཀཱི་དང་གཉིས་སུ་མེད་པའི་སྦྱོར་བ་དང་ལྡན་པས་ཐུགས་རྩེ་གཅིག་པར་གནས་
པར་གྱུར་ཏོ། །དེ་མ་ཐག་ཏུ་ཉིད་ཀྱི་གསང་བའི་ཐུགས་ཀ་ན་ཡེ་ཤེས་སེམས་
དཔའི་གནས་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་ཟེར་གྱི་སྤྲིན་གྲངས་མེད་པ་
འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་མཛད་དོ། ། །དེ་སྤྲོས་མ་ཐག་
ཏུ་སེམས་ཅན་དབུལ་པོ་ཐམས་ཅད་བྱིན་གྱིས་བརླབས་པ་མཛད་པས་རེ་བ་ཐམས་
ཅད་གྲུབ་པ་དངང་། བསོད་ནམས་ཀྱི་དཔལ་གྱི་ངོ་བོར་གྱུར་པར་བྱས་ཡེ་ཤེས་ཀྱི་་
འོད་ཟེར་གྲངས་མེད་པའི་སྤྲིན་ལྟ་བུ་དེ་སྤྲོ་བའི་གནས་སུ་བསྡུས་ནས། ཡེ་ཤེས་ཀྱི་
གོང་བུ་གཅིག་ཏུ་གྱུར་པར་མཛད་དོ། །འོད་ཟེར་གྱི་གོང་བུ་དེ་སྔགས་ཀྱི་ས་བོན་
ཡིག་འབྲུ་ཛཾ་དུ་གྱུར་ཏོ། །དེ་གཟི་བརྗིད་ཆེན་པོས་འབར་བའི་ས་བོན་དེ་ལས་རྡོ་
རྗེ་གནོད་སྦྱིན་ཛམ་བྷ་ལའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་དེ་འཇིག་རྟེན་
གྱི་ཁམས་ཐམས་ཅད་དུ་ཁྱབ་པར་སྤྲོ་བར་མཛད་དོ། ། དེ་སྤྲོས་མ་ཐག་ཏུ་སེམས་
ཅན་དབུལ་པོ་ཀུན་མ་ལུས་པར་བྱིན་གྱིས་བརླབས་པས་དབུལ་པོའི་སྡུག་བསྔལ་་
དང་བྲལ་ཏེ། རྡོ་རྗེའི་ལོངས་སྤྱོད་ཅེས་པ། རྡོ་རྗེ་གནོད་སྦྱིན་ཛམ་བྷ་ལ་ཉིད་་
ནོར་ཐམས་ཅད་ཀྱི་ལོངས་སྤྱོད་དང་ལྡན་པ་དེ་བཞིན་དུ་གྱུར་ཏོ། །དོན་དེས་རེ་་
བ་ཐམས་ཅད་འགྲུབ་པའི་རྡོ་རྗེ་ལོངས་སྤྱོད་དུ་སྨོས་སོ། །དེ་ལྟར་རེ་བ་ཐམས་་་་
46-346