७२२
བསྟན་འགྱུར། རྒྱུད། ༨༨
ཡང་ཡེ་ཤེས་ཀྱི་གཞལ་ཡས་ཁང་གི་གནས་སུ་མདུན་དུ་སྨོས་པའི་ཚུལ་དུ་གང་བར་
གནས་པ་ཡིན་ནོ། །གཞན་ཡང་མདུན་དུ་སྨོས་པའི་བྱང་ཆུབ་སེམས་དཔའ་་
ཐམས་ཅད་ཀྱི་སྐུ་ཕྱག་རྒྱ་གནས་པའོ།
།དེ་དག་ཐམས་ཅད་ཀྱི་སྐུ་ཕྱག་རྒྱའི་གནས་
ནས༑ སྐུ་དང་། གསུང་དང༌་།
ཐུགས་རྡོ་རྗེའི་རིགས་གསུམ་གྱི་བྱེ་བྲག་གི་
ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་མཱ་མ་ཀཱི་དང་ན་བཟའ་དཀར་མོ་
དང་། དམ་•སྒྲོལ་མའོ། །དེ་བཞིའི་སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་སྤྲོ་
བར་བསམ་མོ། །དེ་དག་ཐམས་ཅད་ཀྱི་ཕྱག་གཡས་གཡོན་དང་པོ་གཉིས་ཀ་ཡེ་་་
ཤེས་ཀྱི་རིན་པོ་ཆེའི་ངོ་བོའི་བུམ་པ་ཡེ་ཤེས་ཀྱི་བདུད་རྩིའི་ཆུས་གང་བ་འཛིན་པ་་་་
ཡིན་ནོ། །གཞན་ཡང་ཉིད་ཉིད་ཀྱི་རིགས་ཀྱི་བྱེ་བྲག་གི་ཁ་དོག་དང་ཡེ་ཤེས་ཀྱི་ངོ་
བོ་དང་ལྡན་པའོ། །སངས་རྒྱས་སྤྱན་གྱིས་འཛིན་པའི་བུམ་པ་དེ་ནི། དཀར་པོ་
རིན་པོ་ཆེ་ཤེལ་ལྟ་བུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའོ། །ཡེ་ཤེས་དེའི་བདུད་
རྩིའི་ཆུས་གང་བར་སྨོས་སོ། །དེ་ནས་མཱ་མ་ཀཱིས་འཛིན་པའི་བུམ་པ་དེ་ནི། ཁ་
དོག་སྔོན་པོ་རིན་པོ་ཆེ་ཨིན་དྲ་ནི་ལ་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོའོ།
།ཡེ་
ཤེས་དེ་བདུད་རྩིའི་ཆུས་གང་བར་སྨོས་སོ། །དེ་ནས་ན་བཟའ་དཀར་མོས་བུམ་པ་
འཛིན་པ་དེ་ནི་ཁ་དོག་དམར་པོར་རིན་པོ་ཆེ་པད་མ་ར་ག་ལྟ་བུ་སོ་སོར་རྟོག་པའི་་
ཡེ་ཤེས་ཀྱི་ངོ་བོའོ། །ཡེ་ཤེས་དེའི་བདུད་རྩིའི་ཆུས་གང་བར་སྨོས་སོ། །དེ་ནས་
དམ་ཚིག་སྒྲོལ་མས་བུམ་པ་འཛིན་པ་དེ་ནི་ཁ་དོག་སེར་པོ་རིན་པོ་ཆེ་འཛམ་བུ་ན་ད་
ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བདུད་རྩིའི་ཆུས་གང་བར་སྨོས་སོ། །གཞན་
ཡང་ཤེས་རབ་མ་ཡེ་ཤེས་ཀྱི་ལྷ་མོ་བཞིའི་གྲངས་མེད་པ་ཐམས་ཅད་སྤྲིན་བཞིན་དུ་
དེ་དག་ཉིད་ཉིད་ཀྱི་སྐུ་མདོག་དང་། ཞལ་དང་། ཕྱག་དང་། ཕྱག་མཚན་་
དང་། རྒྱན་དང་། དེ་ལྟར་ཆ་ལུགས་ཕུན་སུམ་ཚོགས་པ་ཐམས་ཅད་
46-628