རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
42
དོན་དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་་་
པོས་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་
སོ༑ །ཡང་ཁམས་གསུམ་གྱི་དམ་ཚིག་འཁོར་ལོ་ཞེས་པ་ནི། དེའི་དོན་མདུན་
དུ་བཤད་པ་དང་འོག་ནས་འབྱུང་བའི་ཚུལ་སྨོས་སོ། །དེ་ལྟར་ཁམས་གསུམ་གྱི་་་
དམ་ཚིག་གི་འཁོར་ལོ་*འདིའི་དོན་དུ་གསུངས་སོ།
།ཉིད་ཀྱི་སྐུ་དང་གསུང་དང་
ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་་་
ཐུགས་རྡོ་རྗེ་གསུམ་གྱི་ངོ་བོར་གཅིག་པར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་སྒྲུབ་པ་པོས་དེ་བཞིན་གཤེགས་པ་
བཞིའི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་ལ་སོགས་པ་དེ་དག་གི་བསྒོམ་
པ་བྱ་བར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་་་་
གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་། གསུང་རྡོ་རྗེ་དང་།
ཐུགས་རྡོ་རྗེ་གཉིས་སུ་མེད་པར་བཤད་པ། དེ་བཞིན་དུ་འདིར་བསྟན་ཏོ། །
དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི། སྟོན་པ་ཕྱག་
ན་རྡོ་རྗེས་ཅི་ལྟར་སྨོས་པའི་ཚུལ་གྱི་ཁམས་གསུམ་གྱི་དམ་ཚིག་གི་འཁོར་ལོར་མིང་་
བཏགས་པ་དེ་བཞིན་གཤེགས་པ་བཞིའི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་་་
སྤྱན་ལ་སོགས་པ་བཞི་བསྒོམ་པ་བྱ་བའི་ངོ་བོའི་དོན་ཕྱུང་བའམ་བཤད་པར་སྨོས་སོ། །
དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་
ཁམས་གསུམ་གྱི་དམ་ཚིག་གི་འཁོར་ལོར་མིང་བཏགས་པ་དེ་བཞིན་གཤེགས་པ་་
བཞིའི་ཤེས་རབ་ཡེ་ཤེས་ཀྱི་ལྷ་མོ་བཞིའི་བསྒོམ་པ་བྱ་བའི་ངོ་བོའི་དོན་བསྟན་པར་
བྱ་སྟེ། ས་ནི་སྤྱན་ཞེས་བྱ་བ་ཡིན། །ཆུའི་ཁམས་ནི་མཱ་མ་ཀཱི། །མེ་ནི་གོས་
དཀར་ཞེས་བྱ་སྟེ། །རླུང་ནི་སྒྲོལ་མར་རབ་ཏུ་བསྒྲགས། །ཞེས་བྱ་བའི་སྒྲ་
46-587