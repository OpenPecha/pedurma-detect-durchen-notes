རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
704
ལེའུ་བཅོ་ལྔ་པའི་འོག་ཏུ། ད་ནི་ལེའུ་བཅུ་དྲུག་པ་དངོས་གྲུབ་ཐམས་ཅད་
ཀྱི་དཀྱིལ་འཁོར་རྡོ་རྗེའི་དངོས་པོར་བྱང་ཆུབ་པའི་ལེའུ་བཤད་པར་བྱ་སྟེ། དེ་ནས་
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་འདུས་ནས།
བཅོམ་་་་
ལྡན་འདས་དེ་བཞིན་གཤེགས་པ་ཐམས་ཅད་ཀྱི། སྐུ་དང་གསུང་དང་ཐུགས་རྡོ་་
རྗེ་དེ་བཞིན་གཤེགས་པ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་རྡོ་རྗེའི་ཚིག་གིས་གསོལ་བ་བཏབ་ནས། དེ་བཞིན་གཤེགས་པ་ཐམས་ཅད་
ཀྱི་རྡོ་རྗེ་རིན་ཆེན་གྱི་མཆོད་པའི་བཀོད་པས་མཆོད་པ་བྱས་སོ། །ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་རྣམ་པར་སྣང་མཛད་ལ་སོགས་་
པ་རིགས་ལྔའི་བྱེ་བྲག་གི་འཁོར་བརྗོད་དུ་ཡོད་པ་དང་། བརྗོད་དུ་མེད་པའི་དེ་་
བཞིན་གཤེགས་པ་དེ་དག་ཐམས་ཅད་ཀྱིས་ཐུགས་རྗེ་ཆེན་པོའི་ཐུགས་བསྐྱེད་ནས།
བ་པ་པོ་ལ་སོགས་པ་སེམས་ཅན་ཐམས་ཅད་ཀྱིས་འོག་ནས་འབྱུང་བའི་དཀྱིལ་་་་
འཁོར་གྱི་དངོས་གྲུབ་ཀྱི་འབྲས་བུ་ཐོབ་པར་བྱ་བའི་ཕྱིར། ལེའུ་བཅུ་དྲུག་པ་བཤད་
པར་སྟོན་པ་ལ་བསྐུལ་བར་སྨོས་སོ། །བཅོམ་ལྡན་འདས་དེ་བཞིན་གཤེགས་པ་་་་
ཐམས་ཅད་ཅེས་པའི་དོན་ནི་མདུན་དུ་བཤད་པས་བདེ་སྟེ་བཤད་མི་དགོས་སོ། །
ཡང་འདུས་ནས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ལེའུ་བཅོ་ལྔ་་
པ་བཤད་པ་རྫོགས་མ་ཐག་ཏུ། གོང་དུ་སྨོས་པའི་རྣམ་པར་སྣང་མཛད་ལ་སོགས་
པ་འཁོར་བརྗོད་དུ་ཡོད་པ་དང་། བརྗོད་དུ་མེད་པའི་དེ་བཞིན་གཤེགས་པ་དེ་་་
དག་ཐམས་ཅད་གཅིག་ཏུ་འདུས་པར་སྨོས་སོ། །གཞན་ཡང་འདུས་པའི་དོན་་་་་
ལེའུ་དང་པོ་ལས་ཅི་ལྟར་བཤད་པ་དེ་བཞིན་དུ་འདིར་སྦྱར་ཡང་མི་འགལ་ལོ། །
བཅོམ་ལྡན་འདས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱི་ཡོན་ཏན་གྱི་་
46-145