རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०५
རུངས་པ་ཚོགས་གནོད་པར་འགྱུར་བར་བསྟན་ཏོ། །དེ་ལྟར་དམ་ཚིག་དགུག་
པའི་དོན་དུ་གསུངས་སོ། །དམ་ཚིག་འཆིང་བ་ཞེས་པ་ནི། མདུན་དུ་སྨོས་པའི་
དམ་ཚིག་གསུམ་གྱི་ཆོ་གའི་ཚུལ་མ་ནོར་བར་བསྒོམ་པའི་སྦྱོར་བ་བྱས་པའི་འོག་ཏུ་་
མདུན་དུ་སྨོས་པའི་ཚུལ་དུ་རྡོ་རྗེ་ཕྱག་བརྙན་གྱི་སྙིང་གར་བསྐུལ་བར་བྱ་བ་ཡིན་ནོ། །
དེ་སྐུལ་བའི་སྦྱོར་བས་སེམས་ཅན་ཐམས་ཅད་ཀྱི་སྙིང་གར་བསྐུལ་བར་འགྱུར་རོ། །
དེའི་འོག་ཏུ་རྡོ་རྗེ་ཕྱག་བརྙན་གྱི་གྲུབ་པའི་འབྲས་བུའི་ངེས་པར་འཐོབ་པར་འགྱུར་
རོ།༑ །བསྟན་པར་བྱ་སྟེ། དམ་ཚིག་འཆིང་བ་ཞེས་པ་སྐུ་གསུང་ཐུགས་རྡོ་རྗེ་་་
གསུམ་གྱི་ཡེ་ཤེས་དང་གཉིས་སུ་མེད་པར་རྡོ་རྗེ་ཕྱག་བརྙན་གྱི་དངོས་གྲུབ་ཀྱི་འབྲས་
བུ་དེའི་ཚུལ་འཇིག་རྟེན་གྱི་ཁམས་ཐམས་ཅད་ན་གནས་པའི་ལྷའི་དབང་པོ་བརྒྱ་་་་
བྱིན་ལ་སོགས་པ་སེམས་ཅན་མ་ལུས་པ་ཐམས་ཅད་ངེས་པར་རང་གི་འཁོར་ཕྱག་་་
བརྙན་གྱི་ངོ་བོར་དབང་དུ་གྱུར་པ་གྲུབ་པ་ཡིན་ནོ། །དོན་དེས་དངོས་གྲུབ་ཀྱི་་་་
འབྲས་བུ་བརྟན་པ་མི་འགྱུར་བ་ཡིན་ནོ། །དེ་ལྟར་མདོར་བསྡུས་པ། དམ་ཚིག་
བཅིང་བའི་དོན་དུ་གསུངས་སོ། །ད་ནི་གཞན་ཡང་རྡོ་རྗེ་ཕྱག་བརྙན་གྱི་བསྒྲུབ་པ་
བྱ་བའི་འབྲས་བུ་ཁྱད་པར་གྱི་ཡོན་ཏན་གྱི་ངོ་བོའི་དོན་བསྟན་པར་བྱ་སྟེ། །ནམ་
མཁའ་དབྱིངས་ཆེན་དག་པ་ནི། །ཆོས་རྣམས་ཀུན་དང་རྣམ་པར་བྲལ།
།གོང་
བུའི་ཚུལ་གྱིས་བྱེད་པ་ནི། །རྡོ་རྗེ་རྨད་དུ་བྱུང་བའི་གཟུགས། །ཞེས་བྱ་བའི་་་་
དོན་བཤད་པར་བྱ་སྟེ། ཅིལྟར་ཡིན་ན། ནམ་མཁའི་དབྱིངས་ཆེན་པོ་ཞེས་པ།
ཕྱིའི་ནམ་མཁའི་སྟོང་པ་ངོ་བོའི་ཕྱིར་ཐམས་ཅད་ལ་ཁྱབ་ནས་གནས་པ་ཚད་མེད་་་
པའོ།༑ །ཆོས་རྣམས་ཀུན་དང་རྣམ་པར་བྲལ་ཞེས་པ། དུས་ཐོག་མ་མེད་པ་་་་
ནས་ཕྱིན་ཅི་ལོག་གི་རྣམ་པར་རྟོག་པའི་ཉོན་མོངས་པའི་སྡིག་པའི་དྲི་མ་དང་བྲལ་་
བ་སྟེ། དོན་དེས་ནམ་མཁའ་ངོ་བོ་ཉིད་ཀྱིས་དག་པ་ཡིན་ནོ། །བསྟན་པར་བྱ་
46-305