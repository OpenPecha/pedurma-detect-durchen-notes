७१०
__ བསྟན་འགྱུར། རྒྱུད། ༼ ༨༨PE7
མཛད་དོ། །དེ་ཅིའི་ཕྱིར་སློབ་དཔོན་སྟོན་པ་བཅོམ་ལྡན་འདས་རྡོ་རྗེ་འཛིན་ཆེན་
པོའོ༑ །སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདག་པོ་དང་འདྲ་བའམ་མཉམ་
པར་སྨོས་སོ། །མདོར་བསྡུ་བ་དེ་ལྟར་དེ་ཅིའི་ཕྱིར་ཞེ་ན། དེ་ཉིད་སྟོན་པ་
བཅོམ་ལྡན་འདས་རྡོ་རྗེ་འཛིན་པ་ཡིན། སངས་རྒྱས་ཐམས་ཅད་ཀྱི་ཡེ་ཤེས་ཀྱི་
བདག་པོ་ཡིན་པའི་ཕྱིར་རོའི་དོན་དུ་གསུངས་སོ། །ད་ནི་གཞན་ཡང་མདུན་དུ་
སྨོས་པའི་ཚུལ་དུ། སློབ་དཔོན་གྱི་མཚན་གྱི་ཁྱད་པར་ཡོན་ཏན་གྱི་ངོ་བོའི་དོན་
ཐོས་མ་ཐག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཐམས་ཅད་
སེམས་དགའ་བ་སྐྱེས་ནས། འོག་ནས་འབྱུང་བའི་དོན་གྱི་ཕྱིར་དང་། གཞན་
ཡང་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ལ་ཐེ་ཚོམ་གཅད་པར་
གསོལ་བ་བཏབ་པ་དེའི་དོན་བསྟན་པར་བྱ་སྟེ། དེ་ནས་བྱང་ཆུབ་སེམས་དཔའ་
སེམས་དཔའ་ཆེན་པོ་དེ་དག་ཐམས་ཅད་ཀྱིས། དེ་བཞིན་གཤེགས་པ་དེ་དག་
ཐམས་ཅད་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་དངོས་གྲུབ་ཅི་ལ་གནས། ཞེས་
བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ནམ་མདུན་དུ་སྨོས་པའི་སློབ་དཔོན་
གྱི་བསྟོད་པའི་མཚན་གྱི་ངོ་བོའི་ཁྱད་པར་གྱི་དོན་བཤད་པ་དེ་རྫོགས་མ་ཐག་ཏུ།
དེའི་སྐབས་ཀྱི་དུས་སུ་འོག་ནས་འབྱུང་བའི་དོན་གྱི་ཕྱིར། བྱང་ཆུབ་སེམས་་་་་་
དཔའ་སེམས་དཔའ་ཆེན་པོ་ཐམས་ཅད་ཀྱིས་ཐེ་ཚོམ་བཅད་པའི་ཕྱིར། གསོལ་བ་
བཏབ་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ། །
བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཐམས་ཅད་ཀྱིས། དེ་བཞིན་
གཤེགས་པ་དེ་དག་ཐམས་ཅད་ལ་འདི་སྐད་ཅེས་གསོལ་ཏོ། །ཞེས་པ་ནི། ཇི་
ལྟར་སྨོས་པའི་ཚུལ་གྱི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་་་
46-610