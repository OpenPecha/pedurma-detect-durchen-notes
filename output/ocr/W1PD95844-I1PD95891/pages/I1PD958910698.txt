རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کا کا
བརླབ་●པའི་ཐབས་ཀྱིས་ཡོན་ཏན་གྱིས་འདྲེན་པར་མིང་བཏགས་པ་སྐྱུག་པར་བྱེད་
པ་ཡིན་ནོ། །བསྟན་པར་བྱ་སྟེ། གནོན་པ་དང་། དགུག་པར་བྱས་པས་ཅི་་
ལྟར་སྨོས་པའི་དུག་ཐམས་ཅད་འབྱུང་བར་མིང་བཏགས་པ་དུག་མེད་པས་སེམས་་
ཅན་སོས་པར་འགྱུར་བར་སྨོས་སོ། །གཞན་ཡང་ཅི་ལྟར་མདུན་དུ་སྨོས་པའི་ཚུལ་
གྱིས་ཕ་རོལ་གྱི་སེམས་ཅན་གྱི་དུག་སོས་པར་བསྒོམ་པའི་ཆོ་ག་བྱ་བར་སྨོས་པ་དེ་་་་
བཞིན་དུ། གལ་ཏེ་བསྒྲུབ་པ་པོ་ཉིད་ཅི་ལྟར་སྨོས་པའི་དུག་གིས་ཟིན་པའི་ཆོ་ག་་
དེ་བྱས་ན་སོས་པར་འགྱུར་བར་བསྟན་ཏོ།
།མདོར་བསྡུ་བ་དེ་ལྟར་འོད་ཟེར་སེར་
པོ་སྤྲིན་ལྟ་བུ་སེར་པོའི་མདོག་ཏུ་བསྒོམ་པར་བྱ་བའི་དོན་དུ་གསུངས་སོ། །ད་ནི་
གཞན་ཡང་མདུན་དུ་སྨོས་པའི་བསྒོམ་པའི་ཆོ་གས་དུག་མེད་པར་བྱས་མ་ཐག་ཏུ་རྡོ་
རྗེ་གསུམ་གྱི་སྔགས་ས་བོན་ཡིག་འབྲུ་གསུམ་དུག་གིས་ཟིན་པའི་སེམས་ཅན་གྱི་ལུས་
ཀྱི་གནས་གསུམ་གྱི་རྡོ་རྗེའི་བྱེ་བྲག་གསུམ་གྱིས་བསྲུང་བར་བྱ་བ་དེའི་དོན་བསྟན་་་
པར་བྱ་སྟེ།
དམ་ཚིག་འོད་ཟེར་རྡོ་རྗེ་གསུམ།
།གསང་བའི་སྙིང་པོ་ལས་བྱུང་
བའོ༑ །ཞེས་བྱ་བའི་སྒྲ་བཤད་པར་བྱ་སྟེ།
རྡོ་རྗེ་གསུམ་ནི་སྐུ་རྡོ་རྗེ་དང་།
གསུང་རྡོ་རྗེ་དང་། ཐུགས་རྡོ་རྗེ་དང་༌་། དེ་ལྟར་རྡོ་རྗེ་གསུམ་གྱི་དོན་དུ་་
གསུངས་སོ། །དམ་ཚིག་རྡོ་རྗེ་སྙིང་པོ་ཞེས་པ་ནི།
།མདུན་དུ་སྨོས་པའི་སྐུ་དང་
གསུང་དང་ཐུགས་རྡོ་རྗེ་གསུམ་གྱི་ས་བོན་ཨོཾ་ཨཱཿཧཱུཾ་ཡིན་ནོ། །དེ་དག་རིམ་པས་་་
དུག་གིས་ཟིན་པའི་སེམས་ཅན་གྱི་ལུས་ཀྱི་གནས་གསུམ་དུ་བཀོད་པའི་བསྒོམ་པ་་་་
བྱའོ༑ །བསྟན་པར་བྱ་སྟེ། སྤྱི་བོའི་དབུས་གནས་སུ་སྔགས་ས་བོན་ཡིག་འབྲུ་
ཨོཾ་བསམ་མོ། །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྐུ་རྡོ་རྗེ་
རྣམ་པར་སྣང་མཛད་དེ་སྐྱེད་པའི་ས་བོན་ནོ། །དེ་གཟི་བརྗིད་ཀྱི་འོད་ཟེར་འཕྲོ་་
བར་འབར་ཞིང་སྤྱི་བོའི་དབུས་གནས་སུ་ནང་དུ་ཐིམ་པར་གྱུར་པར་བསམ་མོ། །
46-669