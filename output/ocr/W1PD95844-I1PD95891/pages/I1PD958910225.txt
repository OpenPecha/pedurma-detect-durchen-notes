کام و
བསྟན་འགྱུར། རྒྱུད། ༼ ༨༨7
གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་།
གསུང་དང་ཐུགས་རྡོ་རྗེ་གསུམ་གཅིག་པའི་ངོ་བོར་སྨོས། དེ་ལྟར་སྐུ་དང་གསུང་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་འོག་ནས་འབྱུང་བའི་ངོ་བོ་་
སྔགས་ཀྱི་ཡིག་འབྲུ་གསུམ་སྨོས་སོ། །དེ་ལྟར་ཉིད་ཀྱི་སྐུ་དང་གསུང་ཐུགས་རྡོ་རྗེའི་
དོན་དུ་གསུངས་སོ།
།རྡོ་རྗེ་ཞེས་པ་ནི། གོང་དུ་སྐུ་རྡོ་རྗེ་དང་། གསུང་རྡོ་
རྗེ་དང་༌་། ཐུགས་རྡོ་རྗེ་གཉིས་སུ་མེད་པར་ཅི་ལྟར་བཤད་པ་དེ་བཞིན་དུ་འདིར་
བསྟནན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ཕྱུང་ངོ་ཞེས་པ་ནི། སྟོན་
པ་ཕྱག་ན་རྡོ་རྗེས་ཇི་ལྟར་སྨོས་པའི་ཚུལ་གྱི་དཀྱིལ་འཁོར་བསྟན་པ་དེ་དག་ཐམས་་
ཅད་ཀྱི་ཐིག་གདབ་པར་བྱ་བའི་དུས་སུ་སྔགས་ཀྱི་བཟླས་པ་བྱ་བའི་ཡི་གེ་གསུམ་དེ་
རེ་རེ་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་ཕྱུང་་་་་
བར་མཛད་པའོ། །དེ་ལྟར་ཕྱུང་བའི་དོན་དུ་གསུངས་སོ། །ད་ནི་དཀྱིལ་འཁོར་
ཐམས་ཅད་ཀྱི་ཐིག་གདབ་པར་བྱ་བའི་དུས་སུ་སྔགས་ཀྱི་བཟླས་པའི་ཡིག་འབྲུ་་་
གསུམ་གྱི་ངོ་བོ་བསྟན་པར་བྱ་སྟེ། དེ་ལ་འདི་ནི་རྡོ་རྗེའི་དཀྱིལ་འཁོར་གྱི་སྔགས་་
ཀྱི་སྙིང་པོ་ཐིག་གདབ་པའི་ཡི་གེའི་ཚོགས་རྣམས་སོ། །ཧཱུཾ་ཨོཾ་ཨཱཿ། ཞེས་བྱ་བ་ནི།
དེ་ལ་འདི་ནི་ཞེས་པའི་དོན་ནི་བདེ་སྟེ་བཤད་མི་དགོས་སོ། ། རྡོ་རྗེའི་དཀྱིལ་་
འཁོར་ཞེས་པ་ནི། གོང་དུ་སྨོས་པའི་དཀྱིལ་འཁོར་དེ་དག་ཐམས་ཅད་ཀྱི་བདག་
པོ་ནི་རྡོ་རྗེར་མིང་བཏགས་པ་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་ངོ་བོ་ཡིན་
ཏེ༑ དོན་དེས་རྡོ་རྗེའི་དཀྱིལ་འཁོར་དུ་སྨོས་སོ། །རྡོ་རྗེའི་དཀྱིལ་འཁོར་གྱི་་་་
དོན་དུ་གསུངས་སོ། །སྔགས་ཀྱི་སྙིང་པོ་ཐིག་གདབ་པའི་ཡི་གེའི་ཚིག་རྣམས་སོ། །
ཞེས་པ་ནི། ཚུལ་ཇི་ལྟར་སྨོས་པའི་དཀྱིལ་འཁོར་ཐམས་ཅད་ཀྱི་ཐིག་གདབ་པའི་
དུས་སུ་བཟླས་པ་བྱ་བའི་སྔགས་ཀྱི་སྙིང་པོའི་ཚིག་ཏུ་མིང་བཏགས་པའི་ཡིག་འབྲུ་་་
46-196