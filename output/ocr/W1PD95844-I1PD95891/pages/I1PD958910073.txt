བསྟན་འགྱུར། རྒྱུད། ༨༨
མི་མ་ཡིན་པའི་དགྲ་ཐམས་ཅད་བཀུག་མ་ཐག་ཏུ། སྔགས་པ་ནི་སྒྲུབ་པ་པོ་ཉིད་་
ཡིན་ཏེ། དེས་རང་གི་མདུན་དུ་སྐད་ཅིག་ཙམ་གྱིས་སངས་རྒྱས་ལ་གནོད་པ་བྱེད་
པ་ཞེས་པ་རྡོ་རྗེ་སློབ་དཔོན་ཉིད་སངས་རྒྱས་ཡིན་ཏེ། དེ་ལ་སྨོས་པ་ལ་སོགས་པ་
གནོད་པའི་བྱེ་བྲག་སྣ་ཚོགས་བྱེད་པ་དང་། གཞན་ཡང་ཐེག་པ་ཆེན་པོ་གསང་
སྔགས་ལ་སྨོད་པའི་དགྲ་ཐམས་ཅད་ལ་འཇིགས་ཤིང་སྐྲག་ནས་སེམས་འཁྲུགས་ཏེ།
ལུས་རྔུལ་བ་དང་། ཤིན་ཏུ་འདར་བ་དང་། ཁ་ནས་ཁྲག་སྐྱུག་ཅིང་རྫས་ཀྱི་
གཟུགས་བརྙན་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ད་ནི་་
གཞན་ཡང་ཁྱད་པར་དུ་བསྒོམ་པའི་སྦྱོར་བའི་ཆོ་གས་དགྲ་བསད་པར་བྱ་བའི་ལས་
ཀྱི་དོན་བསྟན་པར་བྱ་སྟེ། སྲིན་པོ་ཁྲོ་བོ་སྣ་ཚོགས་པ། །གཏུམ་ཞིང་ཁྲོ་བོ་མི་་་
བཟད་པས། །དེས་ནི་སྐྲག་པར་བྱས་སྒོམས་ན། །རྡོ་རྗེ་འཛིན་པ་ཉིད་ཀྱང་འཆི༎
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སྲིན་པོ་ཁྲོ་བོ་སྣ་ཚོགས་
པ༑ །གཏུམ་ཞིང་ཁྲོ་བོ་མི་བཟད་པ་ནི། མདུན་དུ་སྨོས་པའི་ཚུལ་གྱིས་ཞེ་སྡང་
རྡོ་རྗེའི་སྐུ་ཕྱག་རྒྱར་གྱུར་པར་བྱའོ། །དེ་མ་ཐག་ཏུ་བསྒྲུབ་པ་པོས་དེ་དང་གཉིས་
སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་མདུན་དུ་སྨོས་པའི་རྫས་་
ཀྱི་སྦྱོར་བ་ལས་དགྲའི་གཟུགས་བརྙན་ཧཱུཾ་ཕཊ་ཨ་མོ་ཀཾ་ཤ་ཏྲྰཾ་མ་ར་ནཾ་ཧཱུཾ་ཀུ་རུ་ཞེས་་
སྔགས་རྗོད་ཅིང་བྱའོ། །དེའི་འོག་ཏུ་སྒྲུབ་པ་པོས་ཁྲོ་བོ་ཆེན་པོའི་སྟབས་ཀྱིས་་་་་
མདུན་དུ་སྨོས་པའི་ཚུལ་གྱིས་རྐང་པ་གཡས་དང་གཡོན་གྱི་དགྲའི་གཟུགས་བརྙན་་
མནན་པར་བྱའོ། །དེའི་འོག་ཏུ་སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་
སེམས་དཔའི་གནས་སུ་ཅི་ལྟར་སྨོས་པའི་ཚུལ་གྱི་ཆ་ལུགས་ཕུན་སུམ་ཚོགས་པ་དང་
ལྡན་པའི་ཁྲོ་བོའི་རྒྱལ་པོ་ཨ་མྲྀ་ཏ་ཀུན་ཌ་ལིའི་སྐུ་ཕྱག་རྒྱ་བསྐྱེད་པར་བྱའོ། །དེ་་
འབར་བ་ཆེན་པོའི་འོད་ཀྱིས་འབར་བ་ནམ་མཁའི་དབྱིངས་ཐམས་ཅད་དུ་སྤྲོ་བར་
46-44