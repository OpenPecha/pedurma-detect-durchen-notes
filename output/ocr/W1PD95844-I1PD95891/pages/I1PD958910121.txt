2م
བསྟན་འགྱུར། རྒྱུད། ༼༽ ༨༨ E
ཅན་ནད་པའི་མགུལ་པའི་ལམ་དུ་ཐིམ་པར་གྱུར་པར་བསམ་མོ། །དེའི་འོག་ཏུ་་་
ཐུགས་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་ལྟ་བུ་དེ་ནི་སེམས་ཅན་ནད་པའི་སྙིང་་་་
གའི་ལམ་ནས་ཐིམ་པར་གྱུར་པར་བསམ་མོ། །དེ་ལྟར་སྒོམ་པའི་སྦྱོར་བས་བྱིན་་་
གྱིས་བརླབ་པ་བྱས་པས་སེམས་ཅན་ནད་པའི་ནད་ཐམས་ཅད་དང་།
ཉོན་མོངས་
པའི་སྡུག་བསྔལ་ཐལ་བ་བཞིན་དུ་མེད་པར་གྱུར་པར་བསྟན་ཏོ། །མདོར་བསྡུ་
བ་དེ་ལྟར་ལུས་དང་ངག་སེམས་རྡོ་རྗེ་ལ་སངས་རྒྱས་སྤྲིན་དག་རྣམ་པར་བསམ་གྱི་་
དོན་དུ་གསུངས་སོ།
།རྡོ་རྗེ་རྒྱལ་པོ་སྤྲིན་ཆེན་པོ། །བསྒོམ་པས་ནད་ལས་ཐར་
བར་བྱ་ཞེས་པ་ནི། མདུན་དུ་སྨོས་པའི་ཚུལ་གྱིས་སྐུ་དང་གསུང་དང་ཐུགས་ཀྱི་་་
རིགས་●གསུམ་གྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བ་དང་། བྱིན་གྱིས་བརླབ་པ་བྱས་
པའི་འོག་ཏུ་སྒྲུབ་པ་པོས་ཐུགས་རྗེ་ཆེན་པོའི་སེམས་ཞི་བ་ངོ་བོ་བསྐྱེད་པར་བྱ་སྟེ།
སེམས་ཅན་ནད་པའི་སྙིང་གའི་དབུས་སུ་སྔགས་ས་བོན་ཡིག་འབྲུ་ཧཱུཾ་བསམ་མོ། །
དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་
དུ་ཞུ་ནས། ཡེ་ཤེས་ཀྱི་ཁུ་བ་ལྟ་བུའི་སྙིང་གའི་ནང་དུ་ཐིམ་པར་གྱུར་པར་བསམ་
མོ༑ ༑ །ས་བོན་དེ་ལས་རྡོ་རྗེ་རྒྱལ་པོར་མིང་བཏགས་པ་དུས་འདིར་དཔལ་རྡོ་རྗེ་་་
སེམས་དཔའ་ཉིད་ཡིན་ཏེ། དེའི་སྐུ་ཕྱག་རྒྱ་སྐྱེད་•པར་བྱའོ། །དེ་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །
གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལེའུ་བཞི་པ་ཐུགས་ཀྱི་
དཀྱིལ་འཁོར་གྱི་དུས་སུ་ཅི་ལྟར་སྨོས་པ་བཞིན་དུ་འདིར་བྱའོ། །དེ་ལྟ་བུའི་ངོ་བོ་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་དེ་ནི་སྐུ་དང་གསུང་དང་ཐུགས་རྡོ་རྗེ་གཉིས་་
སུ་མེད་པའི་ངོ་བོ་སྐྱེད་མ་ཐག་ཏུ་སེམས་ཅན་ནད་པའི་སྟེང་དུ་ནམ་མཁའི་དབྱིངས་
སུ་སྤྲིན་བཞིན་དུ་སྤྲོ་བར་བྱའོ། །དེའི་དུས་སུ་སྐུ་ཕྱག་རྒྱ་སྤྲིན་ལྟ་བུ་དེ་སོ་སོའི་སྐུ་
46-92