རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
44
ཀྱིས་བརྡེགས་པར་བསམ་མོ། །ཚུལ་དེ་ལྟར་བསྒོམ་པར་བྱ་ཞིང་། སྔགས་ཧཱུཾ་་་
ཕཊ་ཨ་མུ་ཀཾ་ཤ་ཏྲྰཾ་མ་ར་ནཾ་ཀུ་རུ་ཞེས་གྲངས་ཀྱི་ཚད་འབུམ་ཕྲག་གསུམ་དུ་བཟླས་་་
པའི་བསྙེན་པ་བྱའོ། །དེ་ལྟར་བྱས་པས་གསད་པའི་ལས་གྲུབ་པའི་དུས་སུ་མཚན་
མ་གཉིས་འབྱུང་ངོ་། །དང་པོ་ནི་ནམ་མཁའ་ལས་སྔགས་ཀྱི་ཡིག་འབྲུའི་སྒྲ་ཆེན་་
པོ་གྲངས་མང་དུ་གྲག་པར་འགྱུར་རོ། །དེའི་འོག་ཏུ་སྒྲུབ་པ་པོའི་མདུན་གྱི་ས་་་་
གཞི་འབར་བ་ཆེན་པོའི་འོད་ཀྱིས་འབར་བར་སྨོས་སོ། །མདོར་བསྡུ་བ་དེ་ལྟར་རྡོ་
རྗེ་སྟ་རེ་ལ་སོགས་པས། བསྒྱེལ་ནས་བརྡུང་ཞིང་བཏུབས་བསམས་ནའི་དོན་དུ་་
གསུངས་སོ། །སྐུ་གསུམ་གྱི་ནི་མཆོག་སྦྱིན་པ། །རྡོ་རྗེ་སེམས་དཔའ་འང་དྲག་་
པོས་འཆི་ཞེས་པ་ནི་གོང་དུ་སྨོས་པའི་ཚུལ་གྱིས་ཆོས་ཀྱི་སྐུ་དང་། ལོངས་སྤྱོད་་་་
རྫོགས་པའི་སྐུ་དང་། སྤྲུལ་པའི་སྐུ་གསུམ་དོན་དམ་པར་གཉིས་སུ་མེད་པའི་ངོ་བོ་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་ཡིན་ནོ། །དེ་ནི་མཆོག་ཏུ་མིང་བཏགས་པ་་
དེ་དངོས་གྲུབ་ཐམས་ཅད་ཀྱི་འབྲས་བུར་སྨོས་སོ། །བསྟན་པར་བྱ་སྟེ། སྒྲུབ་པ་
པོ་ལ་དཔལ་རྡོ་རྗེ་སེམས་དཔའ་མཉེས་པར་གྱུར་པའི་དུས་སུ་སྒྲུབ་པ་པོས་ཅི་ལྟར་་
འདོད་པའི་མཆོག་དེ་སྦྱིན་ནོ། །དེ་ལྟ་བུའི་ངོ་བོ་དཔལ་རྡོ་རྗེ་སེམས་དཔའ་དེ་ཡང་
མདུན་དུ་སྨོས་པའི་གསད་པའི་ལས་ཀྱི་སྦྱོར་བ་དྲག་པོར་མིང་བཏགས་པ་འཇིགས་
པ་ཆེན་པོས་འཆི་བར་འགྱུར་བ་ཡིན་ནོ། །དེ་ནི་ལ་དོར་བའི་ཚིག་ཏུ་སྨོས་སོ། །
གཞན་ཕྱིའི་དགྲ་མི་དང་མི་མ་ཡིན་པ་གང་ཡང་རུང་བ་འཆི་བར་འགྱུར་བ་ནི་ངོ་་་་
མཚར་མི་ཆེ་བར་བསྟན་ཏོ། །དེ་ལྟར་སྐུ་གསུམ་གྱི་ནི་མཆོག་སྦྱིན་པ། །རྡོ་རྗེ་་་
སེམས་དཔའ་འང་དྲག་པོས་འཆིའི་དོན་དུ་གསུངས་སོ། །ད་ནི་སྒོམ་པའི་སྦྱོར་་་་
བའི་ཆོ་ག་གཞན་གྱིས་དགྲ་བསད་པའི་ལས་བྱ་བའི་དོན་བསྟན་པར་བྱ་སྟེ། སྲུང་
བ་ལ་སོགས་སྔགས་རྣམས་དང་། །ལྷ་རྣམས་ཀྱང་ནི་ཕུར་བུས་གདབ། །འདི་་
46-55