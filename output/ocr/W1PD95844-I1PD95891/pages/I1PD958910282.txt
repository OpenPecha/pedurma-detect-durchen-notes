རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२५३
རྣམས་ཀྱིས་གསོལ་བ་བཏབ་མ་ཐག་ཏུ་འཁོར་བའི་འཇིགས་པ་ཆེན་པོ་ལས་བསྐྱབ་
པའི་ཐབས་ཀྱི་དོན་བསྟན་པར་བྱ་སྟེ། དེ་ནས་དེ་ལ་དབང་བསྐུར་བ། །རབ་་
ཏུ་དགྱེས་ནས་སྩོལ་བར་མཛད། །ལྷའི་གཟུགས་ཀྱི་སྦྱོར་བ་ཡིས། །སྙིང་གར་་་
བདག་པོ་གཞག་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
དེ་ནས་དེ་ལ་དབང་བསྐུར་བ། །རབ་ཏུ་དགྱེས་ནས་གསོལ་བར་མཛད་ནི། གོང་
དུ་སྨོས་པའི་ཚུལ་གྱིས་སློབ་མ་ཐམས་ཅད་ལ། རྡོ་རྗེ་སློབ་དཔོན་གྱིས་ཐུགས་རྗེ་
ཆེན་པོའི་ཐུགས་དགྱེས་པ་བསྐྱེད་ནས། ཚུལ་ཇི་ལྟར་སྨོས་པའི་དབང་ཀུན་སྩོལ་
བར་སྨོས་སོ། །དེ་ལྟར་དེ་ནས་དེ་ལ་དབང་བསྐུར་བ། །རབ་ཏུ་དགྱེས་ནས་
གསོལ་བར་མཛོད་ཀྱི་དོན་དུ་གསུངས་སོ། །ལྷའི་གཟུགས་ཀྱི་སྦྱོར་བ་ཡིས། །
སྙིང་གར་བདག་པོ་བཞག་•པར་བྱ་ཞེས་པ་ནི། དབང་ཐམས་ཅད་དབང་བསྐུར་
བ་རྫོགས་མ་ཐག་ཏུ། སློབ་མ་རྣམས་ལ་རང་རང་གི་དགའ་བའི་ལྷའི་སྐུ་ཕྱག་རྒྱའི་
གཟུགས་རྡོ་རྗེ་སློབ་དཔོན་གྱིས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་ཉིད་ཉིད་ཀྱི་ས་བོན་ཡིག་འབྲུ་ལས་ཇི་ལྟར་སྨོས་པའི[ཆོ་གའི་•ཚུལ་གྱིས་་
བསྐྱེད་པར་བྱ་སྟེ། ཉིད་ཀྱི་རིགས་ཀྱི་བྱེ་བྲག་གི་སྐུ་མདོག་དང་། ཞལ་དང་།
ཕྱག་དང༌་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་གཉིས་སུ་མེད་པའི་འཁྱུད་པའི་སྦྱོར་བ་དང་ལྡན་པའོ། །དེ་ལྟ་བུའི་ཚུལ་གྱི་
སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་ཚད་མཐེ་བོ་ཚད་
ཉིད་ཉིད་ཀྱི་གཟི་བརྗིད་ཀྱིས་འབར་བ་སྐྱེད་པར་བྱའོ། །དེ་མ་ཐག་ཏུ་བདག་པོར་
མིང་བཏགས་པ་རང་དགའ་བའི་ལྷ་སློབ་མའི་སྙིང་གའི་གནས་སུ་ཐིམ་པར་བྱ་བས་
གཞག་པར་བྱ་བར་སྨོས་སོ། །མདོར་བསྡུ་བ་དེ་ལྟར་ལྷའི་གཟུགས་ཀྱི་སྦྱོར་བ་ཡིས༎
སྙིང་གར་བདག་པོ་བཞག་*པར་བྱའི་དོན་དུ་གསུངས་སོ། །ད་ནི་གཞན་ཡང་
46-253