རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५०
ལ་ཡང་མི་●གནས་སོ། །ཞེས་བྱ་བ་ནི། རྡོ་རྗེ་འཛིན་གྱིས་གསུངས་པ་ནི་སྟོན་་
པ་ཉིད་ཀྱིས་སོ། །དེ་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་
གཤེགས་པ་ཐམས་ཅད་ཀྱིས་གསོལ་བ་བཏབ་པའི་དོན་དེ་བཤད་པར་བརྩམས་སོ། །
དེ་ལྟར་རྡོ་རྗེ་འཛིན་གྱིས་གསུངས་པའི་དོན་དུ་གསུངས་སོ།
།གང་ལ་ཡང་མི་་་་་
གནས་སོ། །ཞེས་པ་ནི། མདུན་དུ་སྨོས་པའི་ཚུལ་གྱིས་དོན་དམ་པ་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་དངོས་གྲུབ་དེ་ནི་ནམ་
མཁའི་དབྱིངས་དང་གཉིས་སུ་མེད་པའི་ངོ་བོར་ཁྱབ་ནས་གནས་པ་དེ་ནི་མདུན་དུ་
བཤད་པ་ཡིན་ནོ། །ནམ་མཁའི་དབྱིངས་དེ་ནི་ངོ་བོ་མེད་པའི་སྟོང་པ་སྟེ། དེའི་
ཕྱིར་ཕྱོགས་གཅིག་དང་། རྫས་གཅིག་དང་། འཇིག་རྟེན་གྱི་ཁམས་གཅིག་་
དང་། དེ་དག་ལ་སོགས་པ་གནས་ལ་མི་གནས་པ་ཡིན་ནོ། །གཞན་ཡང་ནམ་
མཁའི་ཁམས་སྟོང་པའི་ངོ་བོའི་ཚུལ་དུ་ཐམས་ཅད་ཁྱབ་ནས་གནས་པར་སྨོས་སོ། །
དེ་ལྟར་གང་ལ་ཡང་མི་གནས་པའི་དོན་དུ་གསུངས་སོ། །ད་ནི་གཞན་ཡང་མདུན་
དུ་སྨོས་པའི་ཚུལ་གྱིས་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོའི་དེ་བཞིན་
གཤེགས་པ་ཐམས་ཅད་ཀྱིས་སེམས་ཅན་ཐམས་ཅད་ཀྱི་དོན་གྱི་ཕྱིར། སྟོན་པ་རྡོ་
རྗེ་འཛིན་ལ་གསོལ་བ་བཏབ་པའི་དེའི་དོན་རིམ་པས་བཤད་པས་དེ་རྫོགས་མ་ཐག་
ཏུ༑ རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་དང་།
བྱང་ཆུབ་སེམས་དཔའ་ཐམས་ཅད་ངོ་མཚར་དུ་གྱུར།ར། རྨད་དུ་བྱུང་བའི་ཚིག་
གི་ངོ་བོ་དང་ལྡན་པ་དེའི་དོན་བསྟན་པར་བྱ་སྟེ། དེ་ནས་དེ་བཞིན་གཤེགས་་
པ་ཐམས་ཅད་དང་། བྱང་ཆུབ་སེམས་དཔའ་དེ་དག་སེམས་ངོ་མཚར་དུ་གྱུར།
རྨད་དུ་གྱུར་ནས་འདི་སྐད་དམ་པའི་ཚིག་བརྗོད་དོ། །ཨེ་མའོ་རྡོ་རྗེ་ཨེ་རྡོ་རྗེ། །
ཨེ་མ་རྡོ་རྗེའི་ཆོས་གསུངས་པ། །གང་ལ་སྐུ་དང་གསུང་ཐུགས་མེད། །དེ་རུ་་་་
46-549