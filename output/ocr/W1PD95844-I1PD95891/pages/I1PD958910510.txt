རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
17
སྟོན་པ་ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་གྱིས་བསྒྲུབ་པ་པོའི་ལུས་འགྲུབ་པར་་
བྱ་བའི་དམ་ཚིག་གི་དོན་ཕྱུང་བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་
དོན་དུ་གསུངས་སོ། །ད་ནི་གཞན་ཡང་རྣམ་པར་སྣང་མཛད་ཀྱི་བསྒྲུབ་པ་བྱ་བའི་
དམ་ཚིག་གི་ངོ་བོའི་དོན་བསྟན་པར་བྱ་སྟེ། སྐུའི་རྣམ་པ་ཐམས་ཅད་ནི། །རྡོ་
རྗེ་འབྱུང་བར་རབ་ཏུ་བྱ། །སེམས་ཅན་ཁམས་ནི་ཐམས་ཅད་དུ།
།རྟག་ཏུ་
སངས་རྒྱས་སྐུ་བྱེད་པའོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
སྐུའི་རྣམ་པ་ཐམས་ཅད་ནི། །རྡོ་རྗེ་འབྱུང་བ་རབ་ཏུ་བྱིན【སྒྲུབ་པ་•པོས་ཉིད་་་་
ཀྱིས་འགྲུབ་པར་བྱ་བའི་ཕྱིར།
ཐམས་ཅད་དུ་མིང་བཏགས་པ་སྐུ་རྡོ་རྗེ་རྣམ་པར་
སྣང་མཛད་བྱེ་བྲག་རྣམ་པ་གསུམ་གྱི་མ་གྲུབ་ཀྱི་དུས་དེ་ཐམས་ཅད་ཀྱི་རྡོ་རྗེ་འབྱུང་
བར་མིང་བཏགས་པ་རྡོ་རྗེ་སེམས་དཔའི་སྒོམ་པའི་རྣམ་པར་སྣང་མཛད་ཀྱི་སྐུ་ཕྱག་
རྒྱ་བསྐྱེད་པར་བྱའོ། །དེའི་འོག་ཏུ་བསྒོམ་པའི་•བྱ་བ་ཡིན་། །གཞན་ཡང་
བསྒོམ་པ་བྱ་བའི་ཆོ་གའི་དོན་བསྟན་པར་བྱ་སྟེ། དང་པོ་ནི་ཕྱིའི་རིའི་རྩེ་མོ་་
གནས་སུ་བསྒྲུབ་པ་བྱའོ། །ཡང་ན་ཡིད་དུ་འོང་བའི་གནས་གང་ཡང་རུང་བར་
བསྒྲུབ་པ་ཡང་མི་འགལ་ལོ། །གནས་དེ་ས་གཞི་མཉམ་པར་བྱའོ། །དེའི་འོག་
ཏུ་དམ་ཚིག་རྫས་བཤད་པ་དེ་ནི། སྣོད་བན་དྷ་མཚན་ཐམས་ཅད་དང་ལྡན་པར་
གཞག་པར་བྱའོ།
།གཞན་ཡང་ཕྱིའི་ག་•པུར་དང་། གུ་•གུམ་དང་། ཙན་
དན་དང་། དེ་དག་ལ་སོགས་པའི་དྲི་ཞིམ་པོ་ཐམས་ཅད་བསྲེ་བར་བྱའོ།
།དེ་
ཆུ་དང་བཀྲུག་པར་བྱས་ནས་རྫས་དེས་དཀྱིལ་འཁོར་གྲུ་བཞི་ངོ་བོའི་ཚུལ་ཁྲུ་གང་
གིས་ཚད་དུ་བསྐུ་བའི་བྱ་བ་ཡིན་ནོ། །དེའི་འོག་ཏུ་པད་མ་དང་། ཀུ་མ་ཏ་
དང་། ཨུད་པ་ལ་ལ་སོགས་པ་མེ་ཏོག་དྲི་ཞིམ་པོ་ཐམས་ཅད་དཀྱིལ་འཁོར་སྟེང་་
དུ་དགྲམ་པར་བྱའོ། །དེ་ལྟར་བྱས་མ་ཐག་ཏུ་སྒྲུབ་པ་པོས་དཀྱིལ་འཁོར་གྱི་སྟེང་་
46-481