རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
746
གཞན་ཡང་ཟུར་བཞི་དང་། སྒོ་བཞི་དང་། ཏྭ་ར་ན་བཞི་མཆོད་རྟེན་བཞི་དང་
ལྡན་པ་དང་། རྒྱན་ཕུན་སུམ་ཚོགས་པ་དང་ལྡན་པའོ། །དེ་དག་ལ་སོགས་པའི་
དོན་ཅི་ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་དེ་བཞིན་དུ་་
བསྟན་ཏོ། །མདོར་བསྡུ་བ་དེ་ལྟར་སངས་རྒྱས་ཀུན་གྱི་དཀྱིལ་འཁོར་དེ། སྐུའི་
རྡོ་རྗེ་རབ་ཏུ་གནས་ཀྱི་དོན་དུ་གསུངས་སོ། །གཞན་ཡང་ནང་གི་དཀྱིལ་འཁོར་དུ་
མིང་བཏགས་པ། ཡེ་ཤེས་ཀྱི་གཞལ་ཡས་ཁང་ཡིན་ཏེ།
དེའི་གདན་ས་བོན་་་་
ལས་བསྐྱེད་པ་དང་། ས་བོན་ལས་ས་བོན་བསྐྱེད་པ་བསྟན་པར་བྱ་སྟེ། སྐུའི་་
དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་གི་གདན་བསྐྱེད་པར་བྱ་སྟེ།
གསང་བའི་
ཐུགས་ཀ་ཡེ་ཤེས་སེམས་དཔའི་གནས་ནས་སྔགས་ཀྱི་ས་བོན་ཡིག་འབྲུ་པཾ་བསམ།
ཡང་ན་སྔགས་ཀྱི་ས་བོན་ཡིག་འབྲུ་ཨ་ཡང་མི་འགལ་བ་དུས་འདིར་ཁ་དོག་དཀར་་
པོ་པད་མ་ཆེན་པོ་འདབ་མ་མཐའ་ཡས་པ་ཆོས་ཀྱི་དཀྱིལ་འཁོར་དུ་མིང་བཏགས་པ་
བསྐྱེད་པར་བྱའོ། །དེའི་སྟེང་གི་ལྟེ་བའི་དབུས་སུ་སྔགས་ཀྱི་ཡིག་འབྲུ་ཨོཾ་གཟུགས་
ཆེ་བ་དུས་འདིར་ཁ་དོག་གསེར་ལྟ་བུ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་ནས་རྒྱ་་
མཚོ་ཆེན་པོ་དང་མཉམ་པར་གྱུར་པར་བསམ་མོ། །ས་བོན་དེ་ལས་སྔགས་ཀྱི་ས་
བོན་ཡིག་འབྲུ་ཧཱུཾ་བསྐྱེད་པར་བྱའོ། །དེ་ནི་སངས་རྒྱས་ལ་སོགས་པ་དེ་བཞིན་་
གཤེགས་པ་བཞིའི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོ་ཁ་དོག་བཞི་དང་
ལྡན་པར་བསམ་མོ། །བཤད་པར་བྱ་སྟེ། སྔགས་ཀྱི་ས་བོན་ཡིག་འབྲུ་ཧཱུཾ་་
ལས་དུས་འདིར་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་སོ་སོའི་
རིགས་ཀྱི་བྱེ་བྲག་གི་ཁ་དོག་དང་ལྡན་པའི་ཡེ་ཤེས་ཀྱི་རྡོ་རྗེ་རྩེ་ལྔ་པ་སྤྲིན་བཞིན་དུ་་
འཕྲོ་བར་བསྒོམ་མོ། །ས་བོན་དེ་ལས་དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་དུ་
གྱུར་པར་བྱ་བར་བསྟན་ཏོ། །གཞན་ཡང་དཀྱིལ་འཁོར་ཡེ་ཤེས་ཀྱི་གཞལ་ཡས་་་་
46-159