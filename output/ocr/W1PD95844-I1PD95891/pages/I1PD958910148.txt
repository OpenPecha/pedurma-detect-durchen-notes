རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
276
པའི་དོན་དུ་གསུངས་སོ། །ད་ནི་གོང་དུ་སྨོས་པའི་ཚུལ་དུ་རྣམ་པར་སྣང་མཛད་་
ལ་སོགས་བརྗོད་དུ་ཡོད་པ་དང་བརྗོད་དུ་མེད་པའི་འཁོར་གྱི་དེ་བཞིན་གཤེགས་པ་
ཐམས་ཅད་ཀྱིས། ཅི་ལྟར་སྨོས་པའི་ཚུལ་གྱིས་སྟོན་པ་མི་བསྐྱོད་པ་རྡོ་རྗེ་འཛིན་ལ་
རྨི་ལམ་གྱི་ཆོས་མཉན་པའི་ཕྱིར་གསོལ་བ་བཏབ་མ་ཐག་ཏུ། སྟོན་པ་མི་བསྐྱོད་པ་
རྡོ་རྗེ་འཛིན་གྱིས་རྨི་ལམ་གྱི་ཆོས་ཀྱི་དོན་གྱི་མགོ་མཇུག་བཤད་པར་མཛད་པའི་ཚུལ་
དེ་ཐོས་མ་ཐག་ཏུ། དེ་བཞིན་གཤེགས་པ་ཐམས་ཅད་ཀྱི་ཐུགས་ངོ་མཚར་དུ་གྱུར་
ནས༑ འོག་ནས་འབྱུང་བའི་དོན་ཐོས་པར་བྱ་བའི་ཕྱིར་དུས་གཅིག་མགྲིན་་་
གཅིག་གིས་གསོལ་བ་བཏབ་པ་དེའི་བསྟན་པར་བྱ་སྟེ། བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ངོ་མཚར་དུ་གྱུར། རྨད་དུ་གྱུར་ནས། དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ཐེ་ཚོམ་གཅོད་པའི་
རྡོ་རྗེ་སེམས་དཔའ་ལ་ཞུས་པ། ཞེས་བྱ་བ་ནི། དེ་ནས་ནི། གོང་དུ་སྨོས་
པའི་ཚུལ་གྱི་དེ་བཞིན་གཤེགས་པ་ཐམས་ཅད་ཀྱིས་སྟོན་པ་མི་བསྐྱོད་པ་རྡོ་རྗེ་འཛིན་
ལ་འོག་ནས་འབྱུང་བའི་དོན་ཐོབ་པར་བྱ་བའི་ཕྱིར་གསོལ་བ་འདེབས་པའི་དོན་་་་
མཚོན་པར་སྨོས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཞེས་་
པ་ནི། རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་་་་
གཤེགས་པ་དེ་དག་ཐམས་ཅད་ཀྱི་ཡེ་ཤེས་ཀྱི་ཆོ་འཕྲུལ་བྱེ་བྲག་སྣ་ཚོགས་སྤྲོས་པའི་་
བྱིན་གྱིས་བརླབས་ཀྱི་ཐབས་ཀྱིས་སྟོབས་ཀྱིས་བདུད་ཀྱི་དཔུང་ཐམས་ཅད་འཇོམས་
པར་མཛད་པའི་དོན་གྱིས། དེ་བཞིན་གཤེགས་པ་ཐམས་ཅད་བཅོམ་ལྡན་འདས་
སུ་སྨོས་སོ། །ངོ་མཚར་དུ་གྱུར། རྨད་དུ་གྱུར་ཞེས་པ་ནི། སྟོན་པ་མི་བསྐྱོད་
པ་རྡོ་རྗེ་འཛིན་གྱི་གོང་དུ་སྨོས་པའི་ཚུལ་གྱི་རྨི་ལམ་གྱི་ཆོས་བཤད་པ་ཐམས་ཅད་་་་
གསན་པས་ཐུགས་ངོ་མཚར་དུ་གྱུར། རྨད་དུ་གྱུར་པར་བསྟན་ཏོ། །དེ་བཞིན་
46-119