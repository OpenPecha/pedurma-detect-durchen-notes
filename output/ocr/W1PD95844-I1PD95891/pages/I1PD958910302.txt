རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༢༧༣
མིང་བཏགས་པ་ཚེ་འདི་ལ་བླ་ན་མེད་པའི་ཡེ་ཤེས་ཀྱི་འབྲས་བུ་འགྲུབ་པར་འགྱུར་ན།
མདུན་དུ་སྨོས་པའི་དངོས་གྲུབ་ཀྱི་འབྲས་བུ་གཞན་ཐམས་ཅད་འགྲུབ་པར་འགྱུར་་
བ་ནི། ངོ་མཚར་མི་ཆེ་བར་བསྟན་པའོ། །དེ་ལྟར་སངས་རྒྱས་བྱང་ཆུབ་ཉིད་་
ཀྱང་ནན་ཏན་དུ་ནི་བསྒྲུབ་པར་བྱའི་དོན་དུ་གསུངས་སོ། །མི་སྣང་སྟོབས་དང་་་
བརྩོན་འགྲུས་དང་། །རྡོ་རྗེ་དགུག་པའི་མཆོག་དག་ཀྱང་།
། རྡོ་རྗེ་སྐུའི་བཀའ་
བཞིན་དུ། །དཀྱིལ་འཁོར་དག་གིས་ཐམས་ཅད་འགྲུབ། །ཅེས་བྱ་བའི་དོན་་་་
བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་དགུག་པ་ནི། མདུན་དུ་སྨོས་པའི་
ཚུལ་གྱི་དཀྱིལ་འཁོར་གྱི་ནང་དུ་དབང་ཐམས་ཅད་ནོད་པའི་གནས་དེར་ལྷ་དང་མི་
ལ་སོགས་པ་ཀུན་གྱི་ཕོ་དང་མོ་གང་ལ་མོས་པ་དེ་དགུག་པའི་བསྒྲུབ་པ་བྱ་བ་ཡིན་ནོ། །
དེའི་དོན་གསལ་བར་བསྟན་པར་བྱ་སྟེ། བསྒྲུབ་པ་པོས་དཀྱིལ་འཁོར་གྱི་ཤར་
ཕྱོགས་སུ་དམ་རྫས་བཤང་གཅི་དང་། ཕྱིའི་ཀ་པུ་ར་དང་། གུང་ཀུ་མ་ལ་
སོགས་པ་རྫས་དྲི་དང་ལྡན་པ་ཐམས་ཅད་བསྲེས་པ་དེ་བན་དྷ་དུམ་བུ་ལྔ་པའི་ནང་
དུ་གཞག་ལ། རྫས་དེ་ཆུ་དང་དཀྲུགས་པས་དཀྱིལ་འཁོར་གྲུ་བཞི་ཁྲུ་གང་གི་་
ཚད་དུ་བྱའོ། །དེའི་འོག་ཏུ་པད་མ་དང་། ཀུ་མུ་ཏ་དང་། ཨུད་པ་ལ་དང་།
ཙམ་པ་ཀ་ལ་སོགས་པ་མེ་ཏོག་དྲི་དང་ལྡན་པ་ཐམས་ཅད་དགྲམཔར་བྱའོ། །དེ་
ལྟར་བྱས་པའི་འོག་ཏུ། དཀྱིལ་འཁོར་གྱི་སྟེང་དུ་བསྒྲུབ་པ་པོ་སྟན་བདེ་བ་འཇམ་
པ་ལ་མོས་པའི་སྐྱིལ་མོས་འདུག་གོ། །དེའི་འོག་ཏུ་མདུན་དུ་སྨོས་པའི་ཆོ་ག་་་
བཞིའི་ཚུལ་གྱིས། དཀྱིལ་འཁོར་གྱི་བདག་པོའི་སྐུ་ཕྱག་རྒྱར་གྱུར་པར་བྱས་ལ།
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་འོག་ནས་
འབྱུང་བའི་དམ་རྫས་ནི་རྫ་མ་ཁ་འབུའི་ནང་དུ་བཞག་ལ། དེ་རྫ་མ་ཁམ་བུ་་
གཞན་གྱི་ཁ་དགབ་བོ། །དེ་ལྟར་བྱས་ནས་བསྒྲུབ་པ་པོ་རང་གི་མདུན་དུ་གཞག་གོ། །
46-273