१३०
བསྟན་འགྱུརར། རྒྱུད། ༨༨
དེའི་ཕྱིར་བཤད་མི་དགོས་སོ། །བདག་་་
ཚིག་གི་དོན་གྱིས་བསྟན་པར་བྱ་སྟེ།
མེད་པའི་གནས་སུ་རིག་པར་བྱའོ། །ཞེས་པ་ནི། གོང་དུ་ཅི་སྙེད་ཅེས་སྨོས་པ།
ཕྱོགས་བཅུ་ཀུན་གྱི་སྟོང་ཆེན་པོའི་འཇིག་རྟེན་གྱི་ཁམས་གྲངས་མེད་པ་གང་གཱའི་བྱེ་
མ་ལྟར་ཚད་མེད་གྲངས་མེད་པའི་ཞིང་ཁམས་ན་གནས་པའི་སངས་རྒྱས་དང་བྱང་
ཆུབ་སེམས་དཔའ་གྲངས་མེད་པ་དང་གཞན་ཡང་ལྷ་དང་མི་ལ་སོགས་པ་སེམས་་་་
ཅན་མ་ལུས་པ་ཡིན་ནོ། །དེ་དག་ཐམས་ཅད་ཀུན་སོ་སོར་བདག་མེད་པ་ཡིན་ནོ། །
དེ་གསལ་བར་བསྟན་པར་བྱ་སྟེ། སངས་རྒྱས་དང་བྱང་ཆུབ་སེམས་དཔའ་ལ་
བདག་མེད་པར་སྨོས་པ་ནི་དོན་དམ་པར་སྟོང་པ་ཡེ་ཤེས་ཀྱི་ངོ་བོ་ཡིན་ནོ། །
གཞན་ཡང་ཕྱིའི་ལྷ་དང་མི་ལ་སོགས་པ་སེམས་ཅན་ཐམས་ཅད་བདག་མེད་པ་ནི་
ལས་ཀྱི་བྱེ་བྲག་སྣ་ཚོགས་ཀྱི་སྟོབས་ཀྱི་ས་བོན་གྱིས། བསྐལ་པ་གྲངས་མེད་པའི་
བར་དུ་འཇིག་པ་ཡིན་ནོ། །ཚུལ་དེ་ལྟ་བུའི་ངོ་བོར་བདག་མེད་པའི་གནས་སུ་
རིག་པར་བྱའོ། །མདོར་བསྡུ་བ་དེ་ལྟར་བདག་མེད་པའི་གནས་སུ་རིག་པར་བྱ་
བའི་དོན་དུ་གསུངས་སོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་
འདི་ལྟ་སྟེ། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་ནི། རིན་པོ་ཆེ་ཐམས་
ཅད་ཀྱི་གཙོ་བོ་ཡོན་ཏན་ཐམས་ཅད་ལྡན་པ་སྟེ། དེ་ལ་སེམས་ཅན་རྣམས་ཀྱིས་་་
གསེར་རམ་རིན་པོ་ཆེའམ། དངུལ་གང་འདོད་པ་དེ་དག་ཐམས་ཅད་བསམས་•
པ་ཙམ་གྱིས་འབྱོར་བར་བྱེད་དོ། །རིན་པོ་ཆེ་ལ་སོགས་པ་དེ་དག་ཀྱང་། སེམས་
ལ་མི་གནས། __ ཡིད་བཞིན་གྱི་ནོར་བུ་ལ་ཡང་གནས་པ་མ་ཡིན་ནོ།
།ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་མདུན་དུ་བཤད་པ་འདིར་མི་དགོས་སོ། །ཡིད་བཞིན་
གྱི་ནོར་བུ་རིན་པོ་ཆེ་ཐམས་ཅད་ཀྱི་གཙོ་བོ། ཡོན་ཏན་ཐམས་ཅད་དང་ལྡན་པ་སྟེ།
46-130