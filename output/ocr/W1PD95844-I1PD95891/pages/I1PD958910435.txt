८०७
བསྟན་འགྱུར། རྒྱུད།
ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིན་ན། བསྒྲུབ་པ་པོ་ནི་བློ་
བརྟན་པས་ནགས་ཚལ་དག་ཏུ་བསོད་སྙོམས་བསླང་ནི།
སྒྲུབ་པ་པོ་གོང་དུ་སྨོས་
པའི་ཚུལ་གྱི་བསྒོམ་པའི་སྦྱོར་བ་དང་། གསང་བའི་སྤྱོད་པ་སྤྱད་པས་ཡེ་ཤེས་ཀྱིས་
མཐུ་མངོན་དུ་གྱུར་པའི་དུས་སུ་དང་པོ་ཉམས་གསང་བའི་སྤྱོད་པར་བྱ་སྟེ། སྒྲུབ་
པ་པོས་ནགས་ཚལ་དུ་གནས་ལ་ཅི་ལྟར་སྨོས་པའི་མཚན་དང་ལྡན་པའི་བནྡ་ལག་
པ་གཡོན་པར་གཟུང་●ལ། སེམས་བརྟན་པས་ཕྱིན་ཅི་ལོག་གི་རྣམ་པར་རྟོག་་
པ་སྤངས་ནས་དེ་བཞིན་དུ་སྤྱིའི་སྤྱོད་པ་ཐམས་ཅད་སྤངས་ཏེ།
ཐེག་པ་ཆེན་པོ་་
གསང་སྔགས་ཀྱི་སྤྱོད་པ་དང་། སེམས་མི་གཡོ་བ་བསྐྱེད་ནས། སྔགས་ཧཱུཾ་ཕཊ་
རྗོད་ཅིང་མ་གྲུབ་ཀྱི་བར་དུ་དུས་རྟག་ཏུ་བསོད་སྙོམས་སླང་ངོ་། །དེ་ལྟར་གྲུབ་པ་
པོ་བློ་བརྟན་པས། །ནགས་ཚལ་དག་ཏུ་བསོད་སྙོམས་བསླང་གི་དོན་དུ་གསུངས་
སོ༑ །བཟང་པོས་རྒྱན་ནས་ཁ་ཟས་དག །འཇིགས་ཤིང་སྐྲག་གནས་སྟེར་བར་
འགྱུར་ཞེས་པ་ནི། གོང་དུ་སྨོས་པའི་བསོད་སྙོམས་བྱ་བའི་དུས་སུ་ཤིང་གི་ལྷ་མོ་་
རྣམས་ཀྱི་ལྷའི་གོས་གྱོན་པ་དང་། ལྷའི་རྒྱན་གྱི་བྱེ་བྲག་སྣ་ཚོགས་ཀྱི་ལུས་བརྒྱན་པ།
ལུས་གཟི་བརྗིད་ཀྱི་འབར་བ་འཇིགས་པ་ཆེན་པོས་སྐྲག་ནས་གསེར་གྱི་སྣོད་རིན་པོ་
ཆེས་སྤྲས་པ། ལྷའི་ཞལ་ཟས་རོ་དྲུག་དང་ལྡན་པ་སྒྲུབ་པ་པོ་ལ་ཕྱག་བྱས་ནས་་་་
དབུལ་བར་བྱེད་དོ། །དེ་ལ་སོགས་པ་རིམ་པས་བླ་ན་མེད་པའི་འབྲས་བུ་གྲུབ་་་་
པར་འགྱུར་རོ། །མདོར་བསྡུ་བ་དེ་ལྟར་བཟང་པོས་བརྒྱན་ནས་ཁ་ཟས་དག །
འཇིགས་ཤིང་སྐྲག་ནས་སྟེར་བར་འགྱུར་གྱི་དོན་དུ་གསུངས་སོ། །འདས་ན་རྡོ་རྗེ་
བདག་ཉིད་ཀྱང་། །རྡོ་རྗེ་ཡི་གེ་མ་རུངས་འགྱུར། །ཞེས་བྱ་བ་ནི་མདུན་དུ་སྨོས་
པའི་ཚུལ་དུ་སྒྲུབ་པ་པོས་བསོད་སྙོམས་བྱས་ནས། རྡོ་རྗེ་གསུམ་གྱི་བདག་ཉིད་
ཞེས་པ། སྐུ་རྡོ་རྗེ་དང་གསུང་རྡོ་རྗེ་དང་། ཐུགས་རྡོ་རྗེ་དངང་། དེ་ལྟར་རྡོ་
46-406