རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༣༩
གཡོན་དང་པོ་ན་རྡོ་རྗེ་དྲིལ་བུ་འཛིན་པར་སྨོས་པ་དེ་ནི་རྡོ་རྗེ་ཐོ་བའི་ངོ་བོར་གྱུར་་
པར་བརྟག་གོ། །ཕྱག་མཚན་གཞན་ནི་དཔལ་རྡོ་རྗེ་སེམས་དཔའ་ཉིད་ཀྱི་ཅི་ལྟར་
སྨོས་པ་དེ་བཞིན་དུ་འདིར་བསྟན་ཏོ།
།ཚུལ་དེ་ལྟར་དཔལ་རྡོ་རྗེ་སེམས་དཔའི་སྐུ་
S
ཕྱག་རྒྱ་ཞེ་སྡང་རྡོ་རྗེའི་ངོ་བོར་བསྒོམ་པར་བྱ་བ་ཡིན་ནོ། །དེ་ལྟར་སྟ་རེ་ཐོ་བ་་
ཕྱག་ན་བསྣམས་ཀྱི་དོན་དུ་གསུངས་སོ། །བསམས་ནས་བསམ་གཏན་རབ་ཏུ་
བརྟག་ཅེས་པ་ནི། སྒྲུབ་པ་པོས་གོང་དུ་སྨོས་པའི་ཞེ་སྡང་རྡོ་རྗེའི་སྐུ་ཕྱག་རྒྱར་
གཉིས་སུ་མེད་པར་བསྒོམ་ཞིང་། གཞན་ཡང་བསམ་གཏན་བྱ་སྟེ། དེ་གསལ་
བར་བསྟན་པར་བྱ་སྟེ། སྒྲུབ་པ་པོས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་
དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་བསམ་མོ། ། །དེ་ཁ་དོག་སྔོན་པོ་མེ་
ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་འབར་བའི་འོད་ཀྱིས་འབར་ཞིང་ཡེ་ཤེས་་
ཀྱི་ཁུ་བ་བཞིན་དུ་གྱུར་པ་བསམ་མོ། །ས་བོན་དེ་ལས་ཁྲོ་བོའི་རྒྱལ་པོ་ཨ་མྲི་ཏ་ཀུཎྜ་
ལིའི་སྐུ་ཕྱག་རྒྱ་བསྐྱེད་པར་བྱའོ། །དེའི་ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན་
ནོ༑ །གཡོན་དང་པོ་ན་རྡོ་རྗེ་ཞགས་པ་འཛིན་ནོ། །ཕྱག་མཚན་ལ་སོགས་པ་་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་གཞན་ནི་དུས་འདིར་ཞེ་སྡང་རྡོ་རྗེ་ཉིད་་
ཀྱི་ཅི་ལྟར་སྨོས་པ་དེ་དང་འདྲ་བའི་སྐུ་ཕྱག་རྒྱ་འབར་བ་ཆེན་པོའི་འོད་ཀྱིས་འབར་
བ་ནམ་མཁའི་དབྱིངས་དེའི་དུས་སུ་ཆུ་འགྲམ་གཉིས་ཀྱི་ས་དང་། གྲོག་མཁར་གྱི་
ས་དང་། དུར་ཁྲོད་ཀྱི་ཐལ་བ་ས་དང་བཅས་པ་དང་། དེ་དག་བླངས་ལ་
གཅིག་ཏུ་བསྲེས་ཏེ། བོང་བུའི་ཆུ་དང་དཀྲུགས་ཏེ། རྫས་དེ་ལ་དགྲའི་་
གཟུགས་བརྙན་ཨ་མུ་ཀཾ་མ་ར་ནཾ་ཀུ་རུ་ཞེས་སྔགས་བཟླ་ཞིང་བྱའོ། །དེའི་འོག་
ཏུ་བསྒྲུབ་པ་པོས་ཁྲོ་བོ་ཆེན་པོའི་སྟབས་ཀྱིས་རྐང་པ་གཡོན་བརྐྱང་བས་སྙིང་གར་་
བཞག་གོ། །གཡས་བསྐུམ་པས་རྐེད་པར་བཞག་∶གོ། །དེ་ལྟར་བྱས་པའི་འོག་
46-39