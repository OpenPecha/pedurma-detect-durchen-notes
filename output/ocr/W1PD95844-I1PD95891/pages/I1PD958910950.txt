གཤིན་རྗེ་གཤེད་ནག་པོའི་དཀྱིལ་འཁོར་གྱི་ཆོ་ག
موم
དག་པའི་ཡེ་ཤེས་ནི་བཅོམ་ལྡན་འདས་སོ། །འགྲོ་བ་མ་ལུས་པའི་ཉོན་མོངས་པའི་
དྲི་མ་བསྡུས་པ་ནི་ནག་པོའོ། །བརྟགས་པའི་ལམ་ཡོངས་སུ་མྱ་ངན་ལས་འདས་
པའི་གཤིན་རྗེ་མཐར་བྱེད་པའི་ཕྱིར་གཤིན་རྗེ་གཤེད་དོ།
།ཤིན་ཏུ་གདུག་ཅིང་
གཏུམ་པ་རྣམས་ལ་ཞི་བ་ལ་སྦྱར་བ་རིགས་པ་མ་ཡིན་ནོ་ཞེས་བྱ་བས་ཁྲོ་བོ་ཆེན་པོའོ། །
རྣམ་པར་ཐར་པའི་སྒོ་གསུམ་རྣམ་པར་དག་པ་ནི་ཞལ་གསུམ་མོ། །ཕ་རོལ་ཏུ་ཕྱིན་
པ་དྲུག་ཡོངས་སུ་རྫོགས་པའི་རང་བཞིན་གྱིས་ཕྱག་དྲུག་གོ། །སེར་སྣ་ལ་སོགས་
པའི་སྐྱོན་རྣམས་འཇིག་པར་མཛད་པ་ཉིད་ཀྱིས་རྡོ་རྗེ་ལ་སོགས་པ་ཕྱག་མཚན་་་་
བསྣམས་པའོ། །ཞེ་སྡང་གི་ཆའི་ཉེ་བའི་ཉོན་མོངས་པ་འཇིག་པར་མཛད་པས་
སྦྲུལ་གྱིས་བརྒྱན་པའོ། །ཚོགས་གཉིས་ཡོངས་སུ་རྫོགས་པ་ཉིད་ཀྱིས་རང་འོད་ཀྱི་
ཤེས་རབ་ལ་འཁྱུད་པའོ། །སེམས་ཅན་གྱི་དོན་རྒྱུན་མི་འཆད་པར་མཛད་པའི་་་་
བསམ་པ་ཉིད་ཀྱིས་བླ་ན་མེད་པའི་ལྷན་ཅིག་སྐྱེས་པའི་བདེ་བའི་གཟུགས་ཅན་ནོ། །
ཆོས་ཀྱི་སྐུ་ཉིད་ཡིན་ཡང་ལོངས་སྤྱོད་རྫོགས་པ་དང་། །སྤྲུལ་པ་གཉིས་ཀྱི་གཟུགས་
སུ་མཛད་པའོ། །གཟུགས་ཀྱི་ཕུང་པོ་དང་། གཏི་མུག་ཆེན་པོ་དང་། མེ་
ལོང་ལྟ་བུའི་ཡེ་ཤེས་རྣམ་པར་དག་པ་ནི་བཅོམ་ལྡན་འདས་གཏི་མུག་གཤིན་རྗེ་་
གཤེད་དོ། །གཞན་དག་ནི་སྔ་མ་བཞིན་ཏེ། གཏི་མུག་གི་ཆའི་ཉེ་བའི་ཉོན་
མོངས་པས་བརྒྱན་པའོ། །ཚོར་བའི་ཕུང་པོ་དང་། ཕྲ ཕྲ་མ་ཆེན་པོ་དང་།
མཉམ་པ་ཉིད་ཀྱིས་ཡེ་ཤེས་རྣམ་པར་དག་པ་ནི། བཅོམ་ལྡན་འདས་ཕྲ་མ་གཤིན་
རྗེ་གཤེད་དོ། །ལྷག་མ་ནི་སྔ་མ་བཞིན་ཏེ། ང་རྒྱལ་གྱི་ཆའི་ཉེ་བའི་ཉོན་མོངས་
པས་བརྒྱན་པའོ། །འདུ་ཤེས་ཀྱི་ཕུང་པོ་དང་། འདོད་ཆགས་ཆེན་པོ་དང་། སོ་
སོར་རྟོག་པའི་ཡེ་ཤེས་རྣམ་པར་དག་པ་ནི་བཅོམ་ལྡན་འདས་འདོད་ཆགས་རྡོ་རྗེ་་་
གཤིན་རྗེ་གཤེད་དོ། །འདོད་ཆགས་ཀྱི་ཆའི་ཉེ་བའི་ཉོན་མོངས་པས་བརྒྱན་པའོ། །
46-919