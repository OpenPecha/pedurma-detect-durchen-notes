རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
مایا
ཀྱང་འདས་པ་ན་འོད་སྲུངས་ཐུབ་པ་ཆེན་པོ་མངོན་པར་རྫོགས་པར་སངས་རྒྱས་
པས་ཀྱང་མ་གསུངས་སོ། །དེ་ཅིའི་ཕྱིར་ཞེ་ན། བཅོམ་ལྡན་འདས་ཀྱིས་གསང་
བ་ཆེན་པོའི་དོན་མ་གསུངས་པ། དེའི་ཚེ་དེའི་དུས་ན་སེམས་ཅན་རྣམས་ལ་་་
སྐལ་བ་མེད་པའི་ཕྱིར་རོ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
དེ་ནས་ནི་མདུན་དུ་སྨོས་པའི་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་གྱི་
ངོ་བོའི་དེ་བཞིན་གཤེགས་པ་ཐམས་ཅད་ཀྱིས། ཅི་ལྟར་སྨོས་པའི་ཚུལ་གྱིས་སྟོན་
པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ལ་ཕྱག་འཚལ་བར་་
བྱས་ནས་ཉིད་ཉིད་ཀྱི་གདན་ལ་ཅི་ཡང་མི་གསུང་བར་གྱུར་པས་གནས་པར་སྨོས་པ་
དེ་མ་ཐག་ཏུ། སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་་
པོ་དེས་མདུན་དུ་སྨོས་པའི་གསང་བའི་ཡི་གེ་གསུམ་གྱི་ཡོན་ཏན་གྱི་འབྲས་བུ་ཐོབ་་
པའི་ངོ་བོ་བཤད་པར་བརྩམས་པ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་
དུ་གསུངས་སོ། ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
དེ་བཞིན་གཤེགས་པ་དེ་དག་ཐམས་ཅད་དང་། བྱང་ཆུབ་སེམས་དཔའ་དེ་དག་
ལ་བོས་ཏེ་གསུངས་པ་ཞེས་པ་ནི། དེའི་དོན་བདེ་སྟེ་བཤད་མི་དགོས་སོ། །
བཅོམ་ལྡན་འདས་དེ་བཞིན་གཤེགས་པ་རྣམས་སྔོན་བྱུང་བ་ནི། ཞེས་པའི་ནི་
སྔོན་བྱུང་བར་མིང་བཏགས་པ་བསྐལ་པ་གྲངས་མེད་པ་ཡིན་ནོ།
།དེའི་དུས་སུ་
མདུན་དུ་སྨོས་པའི་གསང་བའི་ཡི་གེ་གསུམ་གྱི་བསྒོམ་པའི་མན་ངག་གི་ངོ་བོ་མ་་་་་
གསུངས་པ་དེའི་ལོ་རྒྱུས་བཤད་པར་མཛད་པའི་ཕྱིར། སྟོན་པ་བཅོམ་ལྡན་འདས་
དེ་བཞིན་གཤེགས་པ་ཐམས་ཅད་ཅེས་ཡོན་ཏན་གྱི་བསྟོད་པའི་མཚན་གྱི་ངོ་བོ་ཚིག་
བརྗོད་ནས་ཅི་ལྟར་སྨོས་པའི་འཁོར་གྱི་ངོ་བོ་དེ་བཞིན་གཤེགས་པ་དེ་དག་ཐམས་་་
ཅད་ལ། དཔེ་བསྟན་པའི་ཚུལ་གྱིས་བཤད་པར་མཛད་པ་ཡིན་ནོ། །དེ་གསལ་
46-689