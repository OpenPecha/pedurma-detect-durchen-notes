རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
47
ནི༑ སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་་་་
གསུམ་གྱི་ངོ་བོར་གཅིག་པ་སྨོས་སོ། །དེ་ལྟར་སྐུ་དང་གསུང་དང་ཐུགས་རྡོ་རྗེ་་་་
གསུམ་དང་གཉིས་སུ་མེད་པའི་ངོ་བོར་འོག་ནས་འབྱུང་བའི་ཀླུའི་རྒྱལ་པོ་རྣམས་་་་
ཀྱིས་དགུག་པའི་བསྒྲུབ་པ་པོས་ཉིད་ཀྱི་ལུས་བསྒོམ་པ་བྱ་བར་སྨོས་སོ། །དེ་ལྟར་་
ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི་ཇི་་་
ལྟར་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་གཉིས་སུ་མེད་པར་བཤད་པ་དེ་་་་
བཞིན་དུ་འདིར་བསྟན་ཏོ། །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་་
ངོ་། །ཞེས་པ་ནི། སྟོན་པ་ཕྱག་ན་རྡོ་རྗེ་ཇི་ལྟར་སྨོས་པའི་ཚུལ་གྱིས་ཀླུའི་རྒྱལ་་
པོ་ཐམས་ཅད་ཀྱིས་དམ་ཚིག་སྒྲུབ་པའི་དོན་ཕྱུང་བའམ། བཤད་པར་སྨོས་སོ། །
དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་ནི་གཞན་ཡང་ཀླུའི་རྒྱལ་པོ་ཐམས་
ཅད་ཀྱིས་བསྒྲུབ་པར་བྱ་བའི་དམ་ཚིག་གི་དོན་བསྟན་པར་བྱ་སྟེ། འོ་མ་འཐུང་བ་
ཕྲ་མ་ཅན།
།དེ་དག་འདོད་དང་དྲི་ལ་འབད། །དམ་ཚིག་འདིས་ནི་འགྲུབ་་་་་
པར་བྱ།
།གཞན་དུ་ངེས་པར་འགུག་མི་འགྱུར། །ཞེས་བྱ་བའི་སྒྲ་བཤད་པར་་
བྱ་སྟེ། ཅི་ལྟར་ཡིན་ན། འོ་མ་འཐུང་བ་ཕྲ་མ་ཅན་དེ་དག་འདོད་དང་དྲི་ལ་་་
འབད་ནི། ཀླུ་རྣམས་ཀྱིས་ཉིད་ཀྱི་རིགས་ཀྱིས་སྤྱོད་པའི་ངོ་བོ་སོ་སོར་ཕྲ་མ་བྱེད་དོ། །
འོ་མ་འཐུང་བ་ལ་དགའ་བར་བྱེད་དོ། །སེམས་འདོད་པ་ཅན་ཡིན་ནོ། །དེ་
ལྟར་རྟག་ཏུ་འདོད་པ་དང་། དྲི་ལ་དགའ་བ་ཀླུ་རྣམས་ཀྱི་རང་གི་སྤྱོད་པར་སྨོས་
སོ༑ །དེ་ལྟར་འོ་མ་འཐུང་བ་ཕྲ་མ་ཅན། དེ་ལྟར་འདོད་དང་དྲི་ལ་འབད་ཀྱི་
དོན་དུ་གསུངས་སོ། །དམ་ཚིག་འདིས་ནི་བསྒྲུབ་པར་བྱ་གཞན་དུ་ངེས་པར་་
འགུག་མི་འགྱུར་ཞེས་པ་ནི། སྒྲུབ་པ་པོས་ཕྱིའི་ཆུ་ཀླུང་གི་གནས་སུ་ཀླུའི་རྒྱལ་་་
པོས་བསྒྲུབ་པར་བྱའོ། །ཡང་ན་མཚོ་འགྲམ་དུ་སྒྲུབ་པ་བྱ་ཡང་མི་འགལ་ལོ། །
46-459