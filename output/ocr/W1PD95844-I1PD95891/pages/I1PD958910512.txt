རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་
སྦྱོར་བ་དང་ལྡན་པའོ། །དེ་ལྟར་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་
ལེའུ་བཞི་པ་ལས་ཐུགས་ཀྱི་དཀྱིལ་འཁོར་གྱི་དུས་སུ་སྨོས་པ་བཞིན་དུ་འདིར་བྱ་བ་་
ཡིན་ནོ། །དེ་ལྟ་བུའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་མ་
ཐག་ཏུ་བསྐྱེད་པར་མཛད་མཁན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྐུ་རྣམ་པར་
སྣང་མཛད་ཀྱི་སྤྱི་བོའི་གནས་སུ་དབང་བསྐུར་བའི་ཚུལ་དུ་གནས་པར་བསམ་མོ། །
དེ་ལྟ་བུའི་ངོ་བོ་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱས་པའི་་་
འོག་ཏུ་སྒྲུབ་པ་པོས་དེ་དང་གཉིས་སུ་མེད་པའི་ང་རྒྱལ་དུ་སྒོམ་པར་བྱའོ། །དེའི་
དུས་སུ་སྐུའི་རིགས་ཀྱི་བྱེ་བྲག་བྲམ་ཟེའི་བུ་མོ་བླང་ངོ་། །དེ་ནི་མདུན་དུ་སྨོས་པའི་
ཚུལ་གྱིས་མཚན་དང་ཡོན་ཏན་ཐམས་ཅད་དང་ལྡན་པའོ། །དེ་ཡེ་ཤེས་ཀྱི་ལྷ་མོ་་
སངས་རྒྱས་སྤྱན་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །
དེའི་འོག་ཏུ་བསྒྲུབ་•པ་པོས་འདོད་ཆགས་ཆེན་པོའི་སེམས་དགའ་བས་ཤེས་རབ་མ་
གཉིས་སུ་མེད་པར་འཁྱུད་པའི་སྦྱོར་བ་བྱའོ། །དེ་བྱས་པས་བདེ་བར་གྱུར་པའི་་་
དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་འོ་མའི་རྒྱུན་བཞིན་དུ་
བྱང་ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱིས་ངོ་བོར་གྱུར་པར་་་
བསམ་མོ། །དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེ་མདུན་
དུ་སྨོས་པའི་མདོག་དང་ཡེ་ཤེས་ཀྱི་ངོ་བོ་དང་ལྡན་པའོ། །དེ་གཟི་བརྗིད་ཀྱི་་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་ཏོ། །དེ་བྱང་ཆུབ་་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པའི་ངོ་བོར་ཐིམ་པར【འགྱུར་བར་•
བསམ་མོ། །ས་བོན་དེ་ལས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་་་
པར་བྱའོ།
།དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཇི་ལྟར་མདུན་དུ་སྨོས་
46-483