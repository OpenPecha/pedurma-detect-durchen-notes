१२०
______བསྟན་འགྱུར། རྒྱུད། ༼༩༽ ༨༨
ཐབས་དང་ཤེས་རབ་རོལ་པ་བྱས་ནས་བདེ་བར་འགྱུར་བའི་དུས་སུ་རྡོ་རྗེ་ལམ་གྱི་་
སྒོ་ནས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་
དུ་ཞུཞུའོ། ། དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །ཡང་ན་་་
སྔགས་ཀྱི་ས་བོན་ཡིག་འབྲུ་ཨཱ་བསམ་ཡང་མི་འགལ་ལོ།
།དེ་དུས་འདིར་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་དཀར་པོ་གཟི་བརྗིད་ཀྱིས་འབར་ཞིང་འོད་དུ་་
ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ལ་གཉིས་སུ་མེད་པར་ཐིམ་པར་གྱུར་
པར་བསམ་མོ། །ས་བོན་དེ་ལས་སངས་རྒྱས་དཀྱིལ་འཁོར་དུ་མིང་བཏགས་པ་་་་
གདན་ཟླ་བའི་དཀྱིལ་འཁོར་བསྐྱེད་པར་བྱའོ། །དེ་གཟི་བརྗིད་ཀྱིས་འབར་བའི་
འོད་ཀྱིས་འབར་བའོ། །དེ་ལྟར་གདན་ཟླ་བའི་དཀྱིལ་འཁོར་བསྐྱེད་མ་ཐག་ཏུ་
དེའི་སྟེང་གི་དབུས་སུ་བསྒྲུབ་པ་པོ་ཉིད་འདུག་པར་བརྟག་གོ། །གཞན་ཡང་་
སངས་རྒྱས་དཀྱིལ་འཁོར་མཆོག་ཅེས་པ། སྐུའི་རིགས་ཀྱི་ཤེས་རབ་མ་ཡེ་ཤེས་ཀྱི་
ལྷ་མོའི་བྷ་གའི་ནམ་མཁའི་གནས་ཀྱི་དཀྱིལ་འཁོར་ཐམས་ཅད་ཀྱི་ནང་ན། དུས་
འདིའི་བྱང་ཆུབ་སེམས་དཔའ་སའི་སྙིང་པོའི་གདན་བྱང་ཆུབ་སེམས་ཟླ་བའི་དཀྱིལ་
འཁོར་འདི་ནི་འོག་ནས་འབྱུང་བའི་བསྒྲུབ་པའི་འབྲས་བུ་འགྲུབ་པར་བྱེད་པས་་་་་
མཆོག་ཏུ་སྨོས་སོ། །མདོར་བསྡུ་བ་དེ་ལྟར་སངས་རྒྱས་དཀྱིལ་འཁོར་མཆོག་དག་
ནི༑ ནམ་མཁའི་རྡོ་རྗེ་དབུས་སུ་བསམ་གྱི་དོན་ཏུ་གསུངས་སོ། །རྡོ་རྗེའི་
སྔགས་ལ་སོགས་པ་་ཧཱུཾ། །རྡོ་རྗེ་གསུམ་སོགས་རབ་བསྒོམ་པའོ།
།ཞེས་པ་ནི།
ལྷའི་མིག་བསྒྲུབ་པ་པོའི་དུས་སུ་བདུད་དང་བགེགས་ཀྱི་ཚོགས་མ་རུངས་པ་ཐམས་
ཅད་ཀྱིས་གནོད་པའི་བྱེ་བྲག་སྣ་ཚོགས་བྱེད་པ་དེ་མེད་པར་བྱ་བའི་ཐབས་ཁྲོ་བོའི་་
རྒྱལ་པོ་ཆེན་པོ་བཛྲ་ཧཱུཾ་ཀ་རའི་ཆོ་འཕྲུལ་རྣམ་པ་གསུམ་སྤྲོ་བ་དང་། བསྡུ་བའི་་་
བསྒོམ་པ་བྱའོ། །དེའི་དོན་གསལ་བར་བསྟན་པར་བྱ་སྟེ། རྡོ་རྗེ་ཧཱུཾ་ཞེས་པ་ནི།
46-320