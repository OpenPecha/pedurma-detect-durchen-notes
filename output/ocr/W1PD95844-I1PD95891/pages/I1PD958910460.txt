རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བརྟུལ་ཞུགས་སུ་མིང་བཏགས་པ་དམ་རྫས་རྒྱུན་མི་འཆད་པར་བཟའ་བར་བྱ་བ་
ཡིན་ནོ། །དེ་ལྟར་བསྒྲུབ་པ་བྱས་པས་གྲུབ་པ་པོས་རྡོ་རྗེ་འཛིན་དཔལ་རྡོ་རྗེ་་
སེམས་དཔའ་ཉིད་དང་གཉིས་སུ་མེད་པའི་འབྲས་བུ་འགྲུབ་པར་འགྱུར་བར་སྨོས་སོ། །
དེ་ལྟར་ཁྲག་དང་ཁུ་བ་སྦྱར་བ་དགག །བརྟུལ་ཞུགས་བསྟན་པས་རྟག་ཏུ་བཟའ་
ཞིང་དོན་དུ་གསུངས། སྐུ་གསུང་ཐུགས་ཀྱི་རྡོ་རྗེ་ཡིས། །དམ་ཚིག་འདི་ནི་
རྨད་པོ་ཆེ། །སངས་རྒྱས་ཀུན་གྱིས་•བསྟན་པ་འདི། །རྡོ་རྗེ་འཛིན་གྱིས་བསྲུང་
བར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། སྐུ་གསུང་
ཐུགས་ཀྱི་རྡོ་རྗེ་ཡིན། །དམ་ཚིག་འདི་ནི་རྨད་པོ་ཆེ་ནི། སྐུ་རྡོ་རྗེ་རྣམ་པར་སྣང་
མཛད་དང་གསུང་རྡོ་རྗེ་སྣང་བ་མཐའ་ཡས་དང་། ཐུགས་རྡོ་རྗེ་མི་བསྐྱོད་པ་དང་།
དེ་ལྟར་རྡོ་རྗེ་གསུམ་གྱི་མདུན་དུ་སྨོས་པའི་ཉིད་ཉིད་ཀྱིས་དམ་རྫས་ཀྱི་ངོ་བོ་ཡིན་ནོ།།
དམ་ཚིག་ཐམས་ཅད་ཀྱི་ནང་ན་དམ་ཚིག་འདི་ནི་མདུན་དུ་སྨོས་པའི་འབྲས་བུ་་
འགྲུབ་པར་བྱེད་པའོ། །དོན་དེས་རྨད་པོ་ཆེར་སྨོས་སོ། །མདོར་སྡུ་བ་དེ་ལྟར་
སྐུ་དང་གསུང་དང་ཐུགས་ནི་རྡོ་རྗེ་ཡི། དམ་ཚིག་འདི་ནི་རྨད་པོ་ཆེའི་དོན་དུ་་
གསུངས་སོ། །སངས་རྒྱས་ཀུན་གྱིས་བསྟན་པ་འདི་ཞེས་པནི། རྣམ་པར་སྣང་
མཛད་ལ་སོགས་པ། སངས་རྒྱས་སྨོས་པ། དེ་དག་ཐམས་ཅད་ཀྱི་ཉིད་ཉིད་ཀྱི་
རིགས་ཀྱི་བྱེ་བྲག་གི་དམ་རྫས་སེམས་ཅན་གྱི་དོན་གྱི་ཕྱིར་བསྟན་པ་ཡིན་ནོ། །དེ་
ནི་དོན་དམ་ཇི་ལྟར་སྨོས་པའི་ཚུལ་གྱི་འབྲས་བུ་མི་འགྱུར་བའི་ངོ་བོ།
དོན་དེས་་
སྐུ་གསུང་ཐུགས་ཀྱི་དམ་ཚིག་ངེས་པར་སྨོས་སོ། །དེ་ལྟར་སངས་རྒྱས་ཐམས་ཅད་
བསྟན་པའི་དོན་དུ་གསུངས་སོ། །རྡོ་རྗེ་འཛིན་གྱིས་བསྲུང་བར་བྱ། །ཞེས་པ་ནི།
རྡོ་རྗེ་འཛིན་དུ་མིང་བཏགས་པ་ནི། དུས་འདིར་བསྒྲུབ་པ་པོ་ཡིན་ནོ། །བསྟན་
པར་བྱ་སྟེ། མདུན་དུ་སྨོས་པའི་སྐུ་དང་གསུང་དང་ཐུགས་གསུམ་གྱི་ནང་ན་གང་
ク
46-431