རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བར་གྱུར་ཏོ་ནི་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་དེ་ནས་ནི་་་
མདུན་དུ་སྨོས་པའི་དོན་གྱི་ཕྱིར་སྟོན་པ་ཕྱག་ན་རྡོ་རྗེ་དེ་བཞིན་གཤེགས་པ་ཐམས་་
ཅད་ཀྱི་བདག་པོ་དེས་རྒྱུད་ཀྱི་རྒྱལ་པོ་འདི་བསྡུ་བར་བྱ་བའི་དོན་དུ་གཏད་པའི་་་་་
ཚུལ་གྱིས་གསུང་ཚིག་གི་དབང་བསྐུར་བར་མཛད་པ་དེ་མ་ཐག་ཏུ་བྱང་ཆུབ་སེམས་
དཔའ་རྡོ་རྗེ་ཆོས་ཀྱིས་ཅི་ལྟར་ཁས་བླངས་པ་དེའི་དོན་མཚོན་པར་བསྟན་ཏོ། །དེ་
ལྟར་དེ་ནས་ཀྱི་དོན་དུ་གསུངས་སོ། །རྡོ་རྗེ་ཆོས་བྱང་ཆུབ་སེམས་དཔའ་སེམས་
དཔའ་ཆེན་པོས་དེ་བཞིན་དུ་བགྱིའོ་ཞེས་ནས་ཅང་མི་སྨྲ་བར་གྱུར་ཏོ་ཞེས་པ་ནི་་
བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་ཆོས་ཀྱིས་མདུན་དུ་སྨོས་པའི་
ཚུལ་དུ་རྒྱུད་ཀྱི་རྒྱལ་པོ་གཏད་པའི་དབང་བསྐུར་མ་ཐག་ཏུ་ཉིད་ཀྱི་གདན་ལས་་་
བཞེངས་ནས་ཐུགས་དགྱེས་པ་ཆེན་པོས་ཞལ་འཛུམ་བག་དང་ལྡན་པས་ང་རྒྱལ་གྱི་
འགྱིང་བག་གི་སྟོབས་ཀྱིས་པུས་མོ་གཡས་པའི་ལྷ་ང་ས་ལ་བཙུགས་ཏེ་ལག་པ་གཉིས་
ཐལ་མོ་སྦྱར་ནས་སྟོན་པ་བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་་་
ཐམས་ཅད་ཀྱི་བདག་པོ་དེ་ལ་ལན་མང་པོར་ཕྱག་འཚལ་ནས་དེ་བཞིན་དུ་བགྱི་འོའི་
ངོ་བོ་སྙན་པ་དང་ཟབ་པའི་ངོ་བོའི་ཚིག་བརྗོད་ནས་རྒྱུད་ཀྱི་རྒྱལ་པོ་ཆེན་པོ་གསང་
བ་འདུས་པ་འདི་བསྡུ་བར་མཛད་པར་ཞལ་གྱིས་བཞེས་པ་ཡིན་ནོ། །དེ་མཛད་མ་
ཐག་ཏུ་ཅི་ཡང་མི་གསུང་བར་གྱུར་པར་མིང་བཏགས་པ་ཉིད་ཀྱི་གདན་ལ་བཞུགས་
ནས་རྒྱུད་ཀྱི་རྒྱལ་པོ་འདིའི་དོན་ཅི་ལྟར་ཐོས་པ་དེ་བཞིན་དུ་རིམ་པ་མ་ནོར་བར་སྡུ་
བར་བྱ་བའི་ཕྱིར་ཐུགས་རྩེ་གཅིག་པས་བསམ་པར་མཛད་པར་སྨོས་སོ་མདོར་བསྡུ་་་
བ་དེ་ལྟར་རྡོ་རྗེ་ཆོས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་བཞིན་དུ་་་
བགྱིའོ་ཞེས་ནས་ཅང་མི་སྨྲ་བར་གྱུར་ཏོའི་དོན་དུ་གསུངས་སོ། །ད་ནི་གཞན་ཡང་
མདུན་དུ་སྨོས་པའི་དོན་གྱི་ངོ་བོ་སྡུད་པ་པོས་རྒྱུད་ཀྱི་རྒྱལ་པོ་ཆེན་པོ་འདི་བསྡུ་བར་
46-749