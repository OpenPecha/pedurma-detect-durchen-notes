རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དགོས་སོ། །བཅོམ་ལྡན་འདས་དེ་བཞིན་གཤེགས་པ་ཕྱག་ན་རྡོ་རྗེ་ཆེན་པོ་ལ་ཕྱག་
འཚལ་ནས།
འདི་སྐད་ཅེས་གསོལ་ཏོ། །ཞེས་པ་ནི་བཅོམ་ལྡན་འདས་ནི་སྟོན་
པ་ཕྱག་ན་རྡོ་རྗེ་ཉིད་ཡིན་ནོ། །དེའི་ཡོན་ཏན་གྱི་བསྟོད་པའི་མཚན་བཅོམ་ལྡན་་
འདས་ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་བཤད་པས་བདེ་སྟེ།
འདིར་བཤད་མི་དགོས་སོ། །དེ་བཞིན་གཤེགས་པ་ཕྱག་ན་རྡོ་རྗེ་ཆེན་པོ་ནི།
མདུན་དུ་སྨོས་པའི་དོན་དང་ལྡན་པའི་སྟོན་པ་ཉིད་ཡིནན་ནོ། །ཕྱག་འཚལ་ནས་
འདི་སྐད་ཅེས་གསོལ་ཏོ་ནི། ཇི་ལྟར་སྨོས་པའི་རྣམ་པར་སྣང་མཛད་ལ་སོགས་པ་
འཁོར་གྱི་ངོ་བོའི་དེ་བཞིན་གཤེགས་པ་ཐམས་ཅད་ཀྱིས། དད་པ་ཆེན་པོས་ཐལ་
མོ་སྦྱར་ནས། ཇི་ལྟར་སྨོས་པའི་ཚུལ་གྱིས་སྟོན་པ་ཕྱག་ན་རྡོ་རྗེ་དེ་བཞིན་གཤེགས་
པ་ལ་ཕྱག་འཚལ་ནས། འདི་སྐད་མིང་བཏགས་པ་མདུན་དུ་སྨོས་པའི་དོན་་
མཉན་པའི་ཕྱིར་གསོལ་བ་བཏབ་པ་བསྟན་ཏོ། །མདོར་བསྡུ་བ་དེ་ལྟར་བཅོམ་
ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་ཆེན་པོ་ལ་ཕྱག་འཚལ་ནས། འདི་
སྐད་ཅེས་གསོལ་ཏོའི་དོན་དུ་གསུངས་སོ། །བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་དངོས་གྲུབ་ཅི་ལས་བྱུང་། གང་ལ་གནས་ཞེས་པ་ནི། བཅོམ་
ལྡན་འདས་ནི་སྟོན་པ་ཕྱག་ན་རྡོ་རྗེ་ཉིད་དུ་སྨོས་སོ། །དེ་བཞིན་གཤེགས་པ་་
ཐམས་ཅད་ནི་སྟོན་པ་ཕྱག་ན་རྡོ་རྗེ་ཉིད་ལ་སོགས་པའི་དེ་བཞིན་གཤེགས་པ་ཐམས་
ཅད་ཡིན་ནོ། །སྐུ་དང་གསུང་དང་ཐུགས་རྡོ་རྗེའི་དངོས་གྲུབ་ནི། དེ་ལྟར་
གསོལ་བ་བཏབ་པའི་ཚིག་གི་ངོ་བོ། མདུན་དུ་སྨོས་པའི་ངོ་བོ་སྟོན་པ་ཕྱག་ན་རྡོ་
རྗེས་དོན་དམ་པའི་ཆོས་ཀྱི་རང་བཞིན་གྱི་མན་ངག་དོན་བཤད་པར་མཛད་པ་དེ་ནི།
སྒྲུབ་•པ་པོ་རྣམས་ཀྱིས་ཤེས་རབ་བྱ་བའི་ཕྱིར། འདིར་མཚོན་པ་ཡིན་ནོ། །ཅི་
ལས་བྱུང་གང་ལ་གནས་ཀྱི་དོན་ནི་བདེ་སྟེ་བཤད་མི་དགོས་སོ། །མདོར་བསྡུ་བ་་
46-543