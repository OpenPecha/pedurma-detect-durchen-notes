47
བསྟན་འགྱུར། རྒྱུད། ༨༨
ལས་ཕྱུང་ངོ་ཞེས་པ་ནི། སྟོན་པ་ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་དུ་བསྒྲུབ་
པ་པོས་ནམ་མཁའི་རིག་པ་འཛིན་གྱི་དམ་ཚིག་གི་བསྒྲུབ་པ་བྱ་བ་དེའི་དོན་ཕྱུང་་
བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་
ནི་ནམ་མཁའི་རིག་པ་འཛིན་གྱི་དམ་ཚིག་བསྒྲུབ་པ་བྱ་བ་དེའི་ངོ་བོའི་དོན་བསྟན་
པར་བྱ་སྟེ། སྐུ་གསུང་ཐུགས་ཀྱི་རྡོ་རྗེ་ནི། །དབུ་རྒྱན་དག་ལ་བསམ་གཏན་
བསམ༑
།དམ་ཚིག་རྡོ་རྗེ་གསུམ་ཀུན་གྱི། །ཁྲོས་པ་རྣམས་ཀྱིས་མི་ཐུབ་པོ། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། སྐུ་གསུང་ཐུགས་ཀྱི་རྡོ་རྗེ་
ནི༑ །དབུ་བརྒྱན་ལ་ནི་བསམ་གཏན་བསམ་ནི། བསྒྲུབ་པ་པོས་ཡིད་དུ་འོང་
བའི་གནས་སུ་བསྒོམ་པ་བྱའོ། །དང་པོ་ནི་མདུན་དུ་སྨོས་པའི་ཆོ་ག་བཞིའི་ཚུལ་་
གྱིས་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པར་བྱའོ། །སྐུ་ཕྱག་རྒྱ་དེའི་ཆ་ལུགས་
ཕུན་སུམ་ཚོགས་པ་ཐམས་ཅད། ཅི་ལྟར་ལེའུ་བཞི་པ་ལས་ཐུགས་ཀྱི་དཀྱིལ་་
འཁོར་གྱི་དུས་སུ་སྨོས་པ་དེ་བཞིན་གཤེགས་པ་འདིར་བྱ་བ་ཡིན་ནོ། །དེ་ལྟ་བུའི་
ངོ་བོ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་
ང་རྒྱལ་དུ་བསྒོམ་པར་བྱ་བ་ཡིན་ནོ། །དེའི་དུས་སུ་རྡོ་རྗེ་རིགས་ཀྱི་བྱེ་བྲག་ཁྲུས་
མཁན་གྱི་རིགས་ཀྱི་བུ་མོ་བླང་ངོ་། །དེ་མདུན་དུ་སྨོས་པའི་མཚན་དང་ཡོན་ཏན་
ཕུན་སུམ་ཚོགས་པ་ཐམས་ཅད་དང་ལྡན་པའོ། །ཤེས་རབ་མ་དེ་ཡེ་ཤེས་ཀྱི་ལྷ་མོ་
མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་་
ཏུ་འདོད་ཆགས་ཆེན་པོའི་སེམས་དགའ་བས་ཤེས་རབ་མ་དང་གཉིས་སུ་མེད་པར་
འཁྱུད་པའི་སྦྱོར་བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་
གྱུར་པའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་བྱང་
ཆུབ་སེམས་འོད་དུ་ཞུའོ། །དེ་ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ༎
46-514