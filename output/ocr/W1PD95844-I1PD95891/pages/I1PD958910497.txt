༤༦༨
བསྟན་འགྱུར། རྒྱུད། ༽ ༨༨ 673
པས་བདེ་སྟེ། འདིར་བཤད་མི་དགོས་སོ། ། སྲིན་མོའི་དམ་ཚིག་ཅེས་པའི་ནི།
སྲིན་མོ་མིའི་གདོང་ཅན་བྱ་བ་དང་། སྲིན་མོ་རྟའི་གདོང་ཅན་ཞེས་བྱ་བ་དང་།
སྲིན་མོ་ཕག་གི་གདོང་ཅན་ཞེས་བྱ་བ་དང་། སྲིན་མོ་མཆེ་བའི་ཕྲེང་བ་ཅན་ཞེས་
བྱ་བ་དང་། དེ་དག་ལ་སོགས་པ་སྒྱུ་མ། སྒྱུ་འཕྲུལ་ཆེན་པོའི་ཐབས་དང་ལྡན་
པ་གྲངས་མེད་པའི་སྲིན་མོའི་ཆུང་མ་ཐམས་ཅད་སྨོས་སོ། །དེ་དག་གིས་དམ་ཚིག་
འོག་ནས་འབྱུང་བ་ཡིན་ནོ། །དེ་ལྟར་སྲིན་མོའི་དམ་ཚིག་གི་དོན་དུ་གསུངས་སོ། །
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་
ཕྱག་རྒྱའི་སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་གཅིག་པར་སྨོས་སོ། །
དེ་ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོའི་་་
གནས་ནས་འབྱུང་བའི་སྲིན་མོ་དགུག་པའི་སྒྲུབ་•པ་བྱ་བའི་དུས་སུ་སྒྲུབ་པ་པོས་
ཉིད་ཀྱིས་ལུས་བསྒོམ་པ་བྱ་བར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་དང་
ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་ལྟར་སྐུ་རྡོ་རྗེ་དང་གསུང་
རྡོ་རྗེ་དང་ཐུགས་རྡོ་རྗེ་དང་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་
ཏོ༑ །དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་། །ཞེས་པ་ནི།
སྟོན་པ་ཕྱག་ན་རྡོ་རྗེས་ཇི་ལྟར་སྨོས་པའི་སྲིན་མོ་ཐམས་ཅད་ཀྱི་བསྒྲུབ་པའི་དམ་་
ཚིག་དོན་ཆུང་བའམ་བཤད་པར་སྨོས་སོ། །དེ་ལྟར་ལས་ཕྱུང་ངོའི་དོན་དུ་་་
གསུངས་སོ། །ད་ནི་གཞན་ཡང་སྲིན་མོའི་བསྒྲུབ་པ་བྱ་བའི་དམ་ཚིག་གི་ངོ་བོ་
དོན་བསྟན་པར་བྱ་སྟེ། ཐོད་རུས་གདུག་པ་ལུས་དམར་གྱིས། །ཚིལ་ཆེན་དམ་
ཚིག་དག་གིས་དགའ་བར་འགྱུར། །འབྱུང་པོ་ཀུན་གྱི་དམ་ཚིག་སྟེ། །གཙང་
མ་རྡོ་རྗེ་དོན་ཆེན་བྱེད། །ཅེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
ཐོད་རུས་གདུག་པ་ལུས་དམར་གྱིས། །ཚིལ་ཆེན་དག་གིས་དགའ་བར་འགྱུར་ནི།
46-468