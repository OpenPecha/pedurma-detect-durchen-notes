کام
བསྟན་འགྱུར། རྒྱུད། ༼༽ 675
དག་ཐམས་ཅད་སྤྲོ་བའི་སྒོམ་པའི་སྦྱོར་བ་བྱས་པས། ལས་•ལས་སྐྱེས་པ་ཞེས་པ་
ཞེ་སྡང་ཆེན་པོའི་དབང་གིས་སྲོག་གཅོད་པ་ལ་སོགས་པ་སྡིག་པའི་ལས་ཀྱི་བྱེ་བྲག་
སྣ་ཚོགས་བྱས་པའི་ས་བོན་གྱི་བགེགས་མ་རུངས་པ་ལ་སོགས་པ་གནོད་པ་བྱེད་པ་
ཐམས་ཅད་སྐྱོ་བའི་སྦྱོར་བར་འགྱུར་བར་སྨོས་སོ།
།དེ་དག་ཐམས་ཅད་གསད་
པར་བྱ་བར་བསྟན་ཏོ། །དེ་ལྟར་བསམ་གཏན་སྦྱོར་བ་འདི་དག་གིས། ལས་
དང་སྡིག་ལས་སྐྱེས་པ་དག་གི་དོན་དུ་གསུངས་སོ། །སྦྱོར་བའི་བཟླས་པ་བརྒྱད་
བརྒྱ་ཡིས། །ཉི་མ་བདུན་གྱིས་འཇིག་པར་འགྱུར་ཞེས་པ་ནི། མདུན་དུ་སྨོས་
པའི་ཚུལ་གྱིས་དཔལ་རྡོ་རྗེ་སེམས་དཔའ་ལ་སོགས་པ་སངས་རྒྱས་ཐམས་ཅད་སྤྲོ་
བའི་སྒོམ་པ་བྱས་པའི་དུས་སུ་ཁྲོ་བོ་ཆེན་པོའི་ཞེ་སྡང་གི་སེམས་བསྐྱེད་ནས་སྐུ་དང་
གསུང་དང་ཐུགས་རྡོ་རྗེའི་རིགས་གསུམ་གྱི་གསང་བའི་མཚན་གྱི་ངོ་བོའི་སྔགས་
སྒྲུབ་པ་པོས་གང་ལ་མོས་པ་སྤེལ་བའི་ཚུལ་གྱིས་གྲངས་ཀྱི་ཚད་བརྒྱད་བརྒྱའི་བཟླས་
པའི་བསྙེན་པ་བྱ་བ་ཡང་མི་འགལ་ལོ། །སྔགས་བསྟན་པར་བྱ་སྟེ། ཛི་ན་ཛིག །
ཧཱུཾ་ཕཊ། སརྦ་དུཊྚཾ་བིག་ནཾ་མ་ར་བཻ་རི་ག་ནཾ། མ་ར་ནཾ་ཀུ་རུ་ཧཱུཾ་ཕཊ། ཨ་རོ་
ལིག་ཧཱུཾ་ཕཊ། སརྦ་དུཤཾ་བིག་ནཾ་མ་ར་བཻ་རི་ག་ནཾ་ཀུ་རུ་ཧཱུཾ་ཕཊ། བཛྲ་དྷིག་ཧཱུཾ་་
ཕཊ༑ སརྦ་དུཤཾ་བིག་ནཾ་མ་ར་བཻ་རི་ག་ནམ་མ་ར་ནཾ་ཀུ་རུ་ཧཱུཾ་ཕཊ། སྔགས་ཀྱི་
བཟླས་པ་བརྒྱད་བརྒྱ་ཅི་ལྟར་སྨོས་པའི་སྒོམ་པའི་སྦྱོར་བས་བསྙེན་པ་བྱས་པ་རྫོགས་
མ་ཐག་ཏུ། མདུན་དུ་སྨོས་པའི་བདུད་དང་བགེགས་མ་རུངས་པའི་དགྲའི་དཔུང་
དེ་དག་ཐམས་ཅད་ཉི་མ་བདུན་དུ་རྫོགས་མ་ཐག་ཏུ་འཇིག་པར་སྨོས་སོ། །དེ་་་་
ལྟར་སྦྱོར་བའི་བཟླས་པ་བརྒྱད་བརྒྱ་ཡིས། །ཉི་མ་བདུན་གྱིས་འཇིག་པར་འགྱུར་
གྱི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་ཚུལ་གྱིས་སྒོམ་པ་་
དང་སྔགས་ཀྱི་བཟླས་པའི་སྦྱོར་བའི་བསྙེན་པ་བྱ་བ་དེ་རྫོགས་མ་ཐག་ཏུ་རྡོ་རྗེའི་་་་་
46-96