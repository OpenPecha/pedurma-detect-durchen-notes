རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७७५
བམ་ལ་སོགས་པ་གང་ཡང་རུང་བ་ཕྱིའི་ཆོས་ཀླག་པར་མི་བྱ་བར་སྨོས་སོ། །དེ་་་
ལྟར་མཆོད་རྟེན་དག་གི་ལས་མི་བྱ། གླེགས་བམ་ཀླག་པར་མི་བྱ་དང་གི་དོན་དུ་་
གསུངས་སོ།
།དཀྱིལ་འཁོར་དག་ནི་ཡོང་མི་བྲི། །རྡོ་རྗེ་གསུམ་མཆོག་ཕྱག་མི་་
བྱ་ཞེས་པ་ནི། བསྒྲུབ་པ་པོས་མདུན་དུ་སྨོས་པའི་ངོ་བོ་ཕྱིར་རྡུལ་ཚོན་གྱི་དཀྱིལ་་
འཁོར་ས་ལས་མི་བྱ་བ་དང་། དེ་བཞིན་དུ་རས་དང་གྱང་ལ་སོགས་པ་ལ་མི་བྱ་བ་
ཡིན༑ དེ་ནས་རྡོ་རྗེ་གསུམ་མཆོག་ཏུ་མིང་བཏགས་པ་སྐུ་རྡོ་རྗེ་རྣམ་པར་སྣང་་་་
མཛད་ཉིད་ཀྱི་རིགས་ཀྱི་འཁོར་དང་བཅས་པ་དང་། གསུང་རྡོ་རྗེ་སྣང་བ་མཐའ་
ཡས་ཉིད་ཀྱི་རིགས་ཀྱི་འཁོར་དང་བཅས་པ་དང་།
ཐུགས་རྡོ་རྗེ་མི་སྐྱོད་པ་ཉིད་་
ཀྱི་རིགས་ཀྱི་འཁོར་དང་བཅས་པ་དང་། ཚུལ་དེ་ལྟ་བུར་རྡོ་རྗེ་གསུམ་ནི་བརྡུངས་
པ་དང་། རྐོས་པ་དང་། བླུགས་པ་དང་། ལྡེར་སོར་བྱས་པ་དང་། རི་
མོར་བྱས་པ་དང་། དེ་དག་ལ་སོགས་པ་ཕྱིའི་གཟུགས་བརྙན་གྱི་ངོ་བོར་བྱས་པ་
དེ་དག་ལ་ཕྱག་མི་བྱ་བ་ཡིན་ནོ། །བསྟན་པར་བྱ་སྟེ། མདུན་དུ་སྨོས་པའི་
སྒྲུབ་པ་པོས་ཕྱིའི་ཐེག་པ་འོག་མ་ལ་སོགས་པའི་ཆོས་ཀྱི་སྤྱོད་པ་སྤྱོད་པར་བྱེད་ན།
དེའི་སྐྱོན་གྱིས་དེ་བཞིན་གཤེགས་པ་ཐམས་ཅད་ཀྱིས་དོན་དམ་པ་སྐུ་དང་གསུང་
དང་ཐུགས་གསུམ་དང་གཉིས་སུ་མེད་པའི་ཡེ་ཤེས་ཀྱི་འབྲས་བུ་དེ་ཉམས་པར་་་
འགྱུར་བར་སྨོས་སོ། །བསྡུ་བ་དེ་ད་ལྟར་དཀྱིལ་འཁོར་དག་ཀྱང་ཡོངས་མི་བྲི།
རྡོ་རྗེ་གསུམ་མཆོག་ཕྱག་མི་བྱའི་དོན་དུ་གསུངས་སོ། །ད་ནི་གཞན་ཡང་རྩ་བ་
དང་སེམས་ཅན་གྱི་དུག་སྨོས་པ་ཐམས་ཅད་འོག་ནས་འབྱུང་བའི་ཚུལ་གྱིས་བྱེ་བྲག་
གསུམ་གྱིས་གསོ་བ་དང་མེད་པར་བྱ་བའི་སྒོམ་པའི་ཆོ་གའི་དོན་བསྟན་པར་བྱ་སྟེ།
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས། དུག་་
ཐམས་ཅད་འབྱིན་པ་དང་གནོན་པ་དང་། འདྲེན་པའི་གསང་བ་འདི་ཉིད་ཀྱི་སྐུ་
46-665