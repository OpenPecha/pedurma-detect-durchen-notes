५१२
___ བསྟན་འགྱུར། རྒྱུད། ༼༽ ༨༨
བསམ་མོ། །དེའི་འོག་ཏུ་སྔགས་ས་བོན་ཡིག་འབྲུ་སྭཱ་བསམ་མོ། །དེ་ཁ་དོག་
སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་འབར་ཞིང་འོད་དུ་ཞུ་
ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །དེ་དམ་རྫས་ལྔ་ལ་གཉིས་སུ་མེད་པར་
ཐིམ་པར་གྱུར་པར་བསམ་མོ། །གཞན་ཡང་མདུན་དུ་སྨོས་པས་རིགས་ལྔའི་དེ་་་་
བཞིན་གཤེགས་པའི་སྔགས་བཟླས་པའི་བསྙེན་པ་བྱའོ། །ཨོཾ་ཨཱཿཧཱུྃ་སྭཱ་ཧཱ། དེ་་་
ལྟར་བསྒོམ་པ་དང་སྔགས་ཀྱིས་བཟླས་པའི་བསྙེན་པ་བྱས་པས་དམ་རྫས་གྲུབ་པའི་
དུས་སུ་མཚན་མ་གཉིས་འབྱུང་ངོ་། །དང་པོ་ནི་སྣོད་བན་དྷ་ན་ཡོད་པའི་དམ་་་
རྫས་དེའི་ནང་ནས་དུ་བ་འབྱུང་བར་འགྱུར་རོ། །དེའི་འོག་ཏུ་དམ་རྫས་དེ་འབར་
བར་འགྱུར་བར་སྨོས་སོ། །དེ་ལྟར་མཚན་མ་གཉིས་བྱུང་མ་ཐག་ཏུ་བསྒྲུབ་པ་པོས་
དགའ་བ་ཆེན་པོའི་སེམས་དགའ་བའི་བརྩོན་འགྲུས་ཀྱིས། དམ་རྫས་བསྒྲུབ་་་
པའི་ངོ་བོ་དེ་སྔགས་ཀྱི་ཚིག་ཨོཾ་སྭ་བྷཱ་•ཝ་བི་ཤུདྡྷ་སརྦ་དྷརྨ་སྭ་•བྷ་ཝ་བི་ཤུད་དྷོ་ཧཾ།
ཞེས་བརྗོད་ཅིང་བཟའ་བར་བྱ་བར་སྨོས་སོ། །མདོར་བསྡུ་བ་དེ་ལྟར་དུས་བཞིར་
ཅི་ལྟར་ཆོ་ག་བཞིན། རྡོ་རྗེ་ཅན་གྱིས་ཉིན་རེ་སྤྱད་ཀྱི་དོན་དུ་གསུངས་སོ། །
ཡང་ན་ནོར་ཡང་རྟག་ཏུ་འཕྲོག །དམ་ཚིག་རྡོ་རྗེ་རྫོགས་བྱེད་པའོ། །ཞེས་པ་་
ནི་མདུན་དུ་སྨོས་པའི་དམ་རྫས་ལྔ་མི་སྣང་བའི་འབྲས་བུ་གྲུབ་པའི་འོག་ཏུ་སྒྲུབ་པ་
པོས་ལྷ་དང་ཀླུ་དང་། གནོད་སྦྱིན་དང་ལྷ་མ་ཡིན་ལ་སོགས་པ་སེམས་ཅན་ཐམས་
ཅད་ཀྱི་གཏོར་ལ་སོགས་པའི་ནོར་གང་ཡང་རུང་བའི་ཡིན་ནོ། །དེའི་དྲུག་ཆའི་་་
ཚུལ་དུ་དུས་རྟག་ཏུ་འཕྲོག་པར་བྱེད་པ་ཡིན་ནོ། །དོན་དེས་སྦྱིན་པ་དང་ལོངས་་
སྤྱོད་བྱ་བ་ཡིན་ནོ། །གཞན་ཡང་དམ་ཚིག་རྫོགས་བྱེད་པར་མིང་བཏགས་པ་་
བསྒྲུབ་པ་པོས་དམ་ཚིག་མི་སྣང་བའི་སྦྱིན་པ་དང་། ལོངས་སྤྱོད་བྱས་པས་རིམ་
པས་རྡོ་རྗེ་ནི་སྟོང་པ་ཆེན་པོའི་ཡེ་ཤེས་ཀྱི་ངོ་བོ་བླ་ན་མེད་པའི་འབྲས་བུ་རྫོགས་་་
46-512