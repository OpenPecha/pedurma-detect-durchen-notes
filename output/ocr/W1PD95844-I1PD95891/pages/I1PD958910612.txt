རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
५११
སེམས་ཅན་ཐམས་ཅད་ཀྱི་ཆུང་མས། ཅི་ལྟར་རང་གི་ཆུང་མས་དོན་ཐམས་ཅད་
གྲུབ་པར་བྱེད་པ་སྨོས་པ་དེ་བཞིན་དུ་འགྱུར་བར་བསྟན་ཏོ། །མདོར་བསྡུ་བ་དེ་
ལྟར་རྡོ་རྗེ་སྐུ་གསུམ་ལ་གནས་པའི། དམ་ཚིག་ཅི་སྙེད་ཡོད་པ་ཀུན་གྱི་དོན་དུ་་
གསུངས་སོ། །མགུ་ཞིང་ཚིམ་པ་དག་ཏུ་བྱ། །ཐུགས་ཀྱི་རྡོ་རྗེ་མི་སྨོད་•དོ། །
ཞེས་པ་ནི། དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །
བཅོམ་ལྡན་དམ་ཚིག་ཆེན་པོའི་རྡོ་རྗེས་དེ་བཀའ་སྩལ་ཏོ། །ཞེས་བྱ་ནི། བཅོམ་
ལྡན་འདས་ནི་སྟོན་པ་ཕྱག་ན་རྡོ་རྗེ་ཉིད་ཡིན་ནོ། །དེའི་ཡོན་ཏན་གྱི་བསྟོད་པ་་་
མཚན་བཅོམ་ལྡན་འདས་ཡིན་པར་སྡུད་པ་པོས་སྨོས་སོ། །དེའི་དོན་མདུན་དུ་་་་
བཤད་པས་བདེ་སྟེ། འདིར་བཤད་མི་དགོས་སོ། །དེ་ལྟར་བཅོམ་ལྡན་འདས་
ཀྱི་དོན་དུ་གསུངས་སོ། །དམ་ཚིག་ཆེན་པོ་ཞེས་པ་ནི། རྒྱུད་འདི་ནང་ནས་
དམ་ཚིག་སྨོས་པ་ཐམས་ཅད་ཀྱི་ནང་ན། སྐུ་དང་གསུང་དང་ཐུགས་རིགས་་
གསུམ་གྱི་དམ་ཚིག་གི་བསྒྲུབ་པ་བྱ་བ་འདི་ནི། འབྲས་བུའི་ངོ་བོ་སྟོན་པ་ཕྱག་ན་
རྡོ་རྗེ་ཉིད་ཡིན་ནོ། །དོན་དེས་དམ་ཚིག་ཆེན་པོར་སྨོས་སོ། །དེ་ལྟར་དམ་ཚིག་
ཆེན་པོའི་དོན་དུ་གསུངས་སོ། ། རྡོ་རྗེས་དེ་སྐད་བཀའ་སྩལ་ཏོ། །ཞེས་པ་ནི།
མདུན་དུ་སྨོས་པའི་ཚུལ་གྱི་ཕྱག་ན་རྡོ་རྗེ་ཡིན་ནོ། །དེའི་མཚན་གྱི་ཁྱད་པར་དམ་
ཚིག་ཆེན་པོའི་རྡོ་རྗེའོ། །དེས་ཅི་ལྟར་སྨོས་པའི་ཚུལ་གྱི་སྐུ་དང་གསུང་དང་ཐུགས་
ཀྱི་རིགས་གསུམ་གྱི་དམ་ཚིག་གི་བསྒྲུབ་པའི་དོན་བཤད་པར་མཛད་པར་བསྟན་ཏོ། །
མདོར་བསྡུ་བ་དེ་ལྟར་རྡོ་རྗེས་དེ་སྐད་བཀའ་སྩལ་ཏོའི་དོན་དུ། གསུངས་སོ། །
ད་ནི་གཞན་ཡང་སྟོན་པ་ཕྱག་ན་རྡོ་རྗེ་ཉིད་ལ་སོགས་པའི་དེ་བཞིན་གཤེགས་པ་
ཐམས་ཅད་ཀྱི་གསང་བའི་རྡོ་རྗེར་མཚན་བཏགས་པའི་སྐུ་ཕྱག་རྒྱ་གཉིས་སུ་མེད་
པའི་གཟུགས་ཏེ། བསྒྲུབ་པ་པོ་རྣམས་ཀྱིས་བསྒྲུབ་པར་བྱ་བའི་ཕྱིར་བཤད་པ་
46-583