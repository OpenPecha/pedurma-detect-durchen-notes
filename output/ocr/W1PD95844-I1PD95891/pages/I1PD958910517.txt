イイ
བསྟན་འགྱུར། རྒྱུད། ༨༨
ཙན་དན་དང་། དེ་ལྟར་རྫས་དྲི་ཞིམ་པོ་ཐམས་ཅད་བསྲེ་བར་བྱའོ། །རྫས་་
དེས་དཀྱིལ་འཁོར་ཁྲུ་གང་གི་ཚད་དུ་འཁོར་གྲུ་བཞིའི་ངོ་བོའི་ཚུལ་དུ་བསྐུ་བར་བྱ་་
བ་ཡིན་ནོ། །དེའི་འོག་ཏུ་མདུན་དུ་སྨོས་པའི་ཚུལ་གྱིས་མེ་ཏོག་དྲི་དང་ལྡན་པ་་་
ཐམས་ཅད་དཀྱིལ་འཁོར་སྟེང་དུ་དགྲམ་པར་བྱའོ།
།དེ་ལྟར་བྱས་མ་ཐག་ཏུ་སྒྲུབ་
པ་པོས། དཀྱིལ་འཁོར་སྟེང་གི་དབུས་གནས་སུ་མོས་པའི་དཀྱིལ་མོས་འདུག་གོ། །
དེ་མ་ཐག་མདུན་དུ་སྨོས་པའི་ཆོ་ག་བཞིའི་ཚུལ་གྱིས་རྡོ་རྗེ་སེམས་དཔའི་སྐུ་ཕྱག་་
རྒྱར་གྱུར་པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་
ལྟར་མདུན་དུ་སྨོས་པའི་རྣམ་པར་སྣང་མཛད་ཀྱི་སྐུ་ཕྱག་རྒྱར་བསྐྱེད་པར་བྱ་བའི་
དུས་སུ་སྨོས་པ་དེ་བཞིན་དུ་འདིར་སྦྱར་བ་ཡིན་ནོ། །དེ་ལྟ་བུའི་ངོ་བོ་རྡོ་རྗེ་སེམས་
དཔའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་་
པར་བྱའོ། །དེའི་དུས་སུ་ཕྱིའི་རྡོ་རྗེ་རིགས་ཀྱི་བྱེ་བྲག་ཁྲུས་མཁན་གྱི་རིགས་ཀྱི་
བུ་མོ་བླང་ངོ་། །དེ་ནི་མདུན་དུ་སྨོས་པའི་མཚན་དང་ཡོན་ཏན་ཐམས་ཅད་་་
དང་ལྡན་པའོ། །དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་
གྱིས་བརླབས་པ་བྱ་བ་ཡིནན་་ནོ། །དེའི་འོག་དུ་སྒྲུབ་པ་པོས་འདོད་ཆགས་ཆེན་
པོའི་སེམས་དགའ་བས་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས་
ཐབས་དང་ཤེས་རབ་རོལ་པས་བྱའོ། །དེ་བྱས་པས་བདེ་བར་གྱུར་པའི་དུས་སུ་
རྡོ་རྗེ་ལམ་གྱི་སྒོ་ནས་ཤེས་རབ་མའི་བྷ་གའི་དབུས་གནས་སུ་འོ་མའི་རྒྱུན་བཞིན་དུ་
བྱང་ཆུབ་སེམས་འོད་དུ་ཞུ། །དེ་བྱང་ཆུབ་སེམས་ཟླ་བའི་དཀྱིལ་འཁོར་གྱིས་•
ངོ་བོར་གྱུར་པར་བསམ་མོ། །དེའི་འོག་ཏུ་དེའི་སྟེང་དུ་སྔགས་ཀྱི་ས་བོན་ཡིག་
འབྲུ་ཨ་བསམ། དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་་
བརྗིད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་འགྱུར་རོ། །དེ་
46-488