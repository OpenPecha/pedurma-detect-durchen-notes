རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२९५
སེམས་ཅན་ཐམས་ཅད་འཁོར་གྱི་ཕྱག་བརྙན་གྱི་ངོ་བོར་འགྲུབ་པར་འགྱུར་རོ། །
མདོར་བསྡུ་བ་དེ་ལྟར་རྡོ་རྗེའི་ཆོ་ག་བཞིན་དུ་གདབ།
སངས་རྒྱས་བྱང་ཆུབ་རབ་
ཏུ་བསྒྲུབ་ཀྱི་དོན་དུ་གསུངས་སོ། །ད་ནི་གཞན་ཡང་མདུན་དུ་སྨོས་པའི་རྡོ་རྗེའི་་
ཕྱག་བརྙན་གྱི་བསྒྲུབ་པ་བྱ་བའི་ཕྱིའི་གནས་ཕུན་སུམ་ཚོགས་པ་བསྟན་པར་བྱ་སྟེ།
ཉམས་དགའ་བའི་རི་དག་དང་། །ཆུ་གླིང་དང་ནི་སྣ་ཚོགས་སུ། །ཟླ་བ་ཕྱེད་ནི་
ཚུན་ཆད་ཀྱིས། །སངས་རྒྱས་ཐོབ་པ་གདོན་མི་ཟ། །ཞེས་བྱ་བའི་དོན་བཤད་་
པར་བྱ་སྟེ། ཇི་ལྟར་ཡིན་ན། ཉམས་དགའ་བའི་རི་ནི། གོང་དུ་སྨོས་པའི་རྡོ་
རྗེ་ཕྱག་བརྙན་གྱི་བསྒྲུབ་པ་གལ་ཏེ་སྐུའི་རིགས་རྣམ་པར་སྣང་མཛད་ཀྱི་བསྒོམ་པས་
བྱེད་ན། ཕྱིའི་རིའི་རྩེ་མོ་ཉམས་དགའ་བ་ཞེས་པ། ཆུ་གཙང་མ་དང༌། རྩྭ་་
འཇམ་པ་སྣུམ་པ་དང་། མེ་ཏོག་དྲི་དང་ལྡན་པ་ལ་སོགས་པ་ཕུན་སུམ་ཚོགས་པ་
དང་ལྡན་པ་ཡིད་དུ་འོང་བ་ཡིན་ནོ། །དེ་ལྟར་མདོར་བསྡུས་པ་ཉམས་དགའ་བའི་
རི་དག་དང་གི་དོན་ཏུ་གསུངས་སོ། །ཆུ་གླིང་ཞེས་པ་ནི། ཆུ་ཀླུང་གཉིས་ཀྱི་
བར་གྱི་ས་གཞི་སྐམ་པའམ། ཡང་ན་ཆུ་ཀླུང་གཅིག་གི་དཀྱིལ་ན་ཡོད་པ་ཡང་མི་
འགལ་ཏེ། དེ་ནི་གལ་ཏེ་གསུང་གི་རིགས་སྣང་བ་མཐའ་ཡས་ཀྱི་སྒོམ་པའི་སྒོམ་
པས་རྡོ་རྗེ་ཕྱག་བརྙན་གྱི་བསྒྲུབ་པ་བྱེད་ན། ཕྱི་ཆུ་གླིང་དེ་རྩ་འཇམ་པ་དང་།
སྣུམ་པ་དང་། མེ་ཏོག་དྲི་དང་ལྡན་པ་དང་། དེ་ལ་སོགས་པའི་རྒྱན་གྱི་ངོ་བོ་་
དང་ལྡན་པའོ། །དེ་ལྟར་ཆུ་གླིང་གི་དོན་དུ་གསུངས་སོ། །སྣ་ཚོགས་ཞེས་པ་ནི།
དུར་ཁྲོད་དང་མ་མོའི་ཁང་པ་དང་། བཞི་མདོ་དང་། ཤིང་གཅིག་པ་དང་།
སྐྱེད་མོས་ཚལ་དང་། ཡུལ་སྟོང་པ་ལ་སོགས་པ་གནས་ཀྱི་བྱེ་བྲག་སྣ་ཚོགས་པ་་་་
སྨོས་པ་གང་ལ་མོས་པའི་གནས་སུ་ཐུགས་ཀྱི་རིགས་མི་བསྐྱོད་པ་ལ་སོགས་པ་སྒོམ་་
པས་རྡོ་རྗེ་ཕྱག་བརྙན་གྱི་བསྒྲུབ་པ་བྱ་ཡང་མི་འགལ་བར་སྨོས་སོ། །དེ་ལྟར་སྣ་་་
46-295