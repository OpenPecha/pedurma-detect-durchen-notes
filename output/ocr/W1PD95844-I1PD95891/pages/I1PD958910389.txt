३७०
བསྟན་འགྱུར། རྒྱུད། ༨༨
རྡོ་རྗེ་གནོད་སྦྱིན་མོ་བསྒྲུབ་པར་བྱ་བའི་ཐབས་ཀྱི་སྐུ་ཕྱག་རྒྱ་བསྐྱེད་པར་བྱ་བའི་་་་
སྔགས་ཀྱི་ས་བོན་འོག་ནས་འབྱུང་བ་ཡིན་ནོ། །གཞན་ཡང་ཕྱིའི་གནོད་སྦྱིན་མོ་་་
ཐམས་ཅད་ཀྱི་སྲོག་གི་དབང་པོ་བརྡའ་སྐད་ཡིག་འབྲུ་གྲྭ་ཡིན་ནོ། །དེ་ནང་གི་་་་
སྔགས་ཀྱི་ས་བོན་ཡིག་འབྲུ་གྲྭ་རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་ཀྱི་ངོ་བོར་སྨོས་
སོ༑ །ཉིད་ཀྱི་སྐུ་དང་། གསུང་དང་། ཐུགས་ཞེས་པ་ནི་སྟོན་པ་ཕྱག་ན་རྡོ་
རྗེ་ཉིད་ཀྱིས་•སྐུ་ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་དང་གཅིག་པའི་ངོ་
བོར་སྨོས་སོ། །སྐུ་དང་གསུང་དང་ཐུགས་རྡོ་རྗེ་དེ་གསུམ་དང་། གཉིས་སུ་་
མེད་པའི་ངོ་བོ་རྡོ་རྗེ་གནོད་སྦྱིན་མོ་ཡིན་ནོ། །རྡོ་རྗེ་ཞེས་པ་ནི་མདུན་དུ་ཇི་ལྟར་
སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་
དུ་འདིར་བསྟན་ཏོ། །ཕྱུང་ངོ་ཞེས་པ་ནི་སྟོན་པ་ཕྱག་ན་རྡོ་རྗེས་རྡོ་རྗེ་གནོད་སྦྱིན་
མོའི་སྐུ་ཕྱག་རྒྱ་བསྐྱེད་པའི་སྔགས་ཀྱི་ས་བོན་ཡིག་འབྲུ་དངང་། བསྐྱེད་པའི་ཚུལ་
གྱི་ཆོ་གའི་བསྒོམ་པའི་དོན་ཚུལ་ཇི་ལྟར་སྨོས་པའི་སྐུ་དང་གསུང་དང་ཐུགས་རྡོ་རྗེ་་
གསུམ་དང་། གཉིས་སུ་མེད་པའི་ངོ་བོ་ཕྱུང་བའོ། །
ད་ནི་རྡོ་རྗེ་གནོད་སྦྱིན་མོ་བསྐྱེད་པའི་སྔགས་ཀྱི་ས་བོན་ཡིག་འབྲུ་དང་བསྐྱེད་
པའི་ཚུལ་གྱི་ཆོ་ག་བསྒོམ་པའི་དོན་བསྟན་པར་བྱ་སྟེ། ། ནམ་མཁའ་རྡོ་རྗེ་་
དབུས་གནས་པར། །གྲུ་བཞི་ལྷམ་པ་རབ་ཏུ་བཟངང་། །ཐམས་ཅད་རིན་ཆེན་་
བཞི་དང་ལྡན། །མེ་ཏོག་དྲིའི་•ཀུན་ཏུ་འཁྲིགས། །ཞེས་བྱ་བའི་དོན་བཤད་་་་
པར་བྱ་སྟེ། ཅི་ལྟར་ཡིན་ན། ཁྲྀ། ནམ་མཁའ་རྡོ་རྗེ་དབུས་གནས་པར། །
གྲུ་བཞི་ལྷམ་པ་རབ་ཏུ་བཟང་ནི། བསྒྲུབ་པ་པོས་གནས་སུ་དུར་ཁྲོད་དུ་བསྒྲུབ་པ་
བྱའོ།༑ །ཡང་ན་མ་མོའི་ཁང་པ་ཡང་མི་འགལ་ལོ། །གནས་དེར་དང་པོ་ས་གཞི་
མཉམ་པར་བྱའོ། །དེའི་འོག་ཏུ་ཇི་ལྟར་སྨོས་པའི་མཚན་དང་ལྡན་པའི་བན་དྷའི་
46-360