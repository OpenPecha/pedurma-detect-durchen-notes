७२
__ བསྟན་འགྱུར། ། རྒྱུད། ༼༽ ༨༨
སྨོས་པའི་ཚུལ་གྱིས་དེ་བཞིན་གཤེགས་པ་ཐམས་ཅད་ཀྱིས་སྟོན་པ་མི་བསྐྱོད་པ་རྡོ་རྗེ་
འཛིན་ལ་སྟོད་པའི་ངོ་བོས་འོག་ནས་འབྱུང་བའི་དོན་ཐོས་པར་བྱ་བའི་ཕྱིར་གསོལ་
བ་བཏབ་པའི་དོན་མཚོན་པའོ། །དེ་ལྟར་དེ་ནས་ཀྱི་དོན་དུ་གསུངས་སོ། །
རྒྱལ་པོ་རྡོ་རྗེ་འཛིན་ཞེས་པའི་དོན་ནི་མདུན་དུ་ཅི་ལྟར་བཤད་པ་བཞིན་དུ་འདིར་་
བསྟན་ཏོ། །ཐམས་ཅད་ནམ་མཁའི་ཐུབ་ཆེན་པོ། །ཞེས་པ་ནི། ནམ་མཁའ་
ཐམས་ཅད་དུ་མིང་བཏགས་པ་འཇིག་རྟེན་གྱི་ཁམས་གྲངས་མེད་པ་ཐམས་ཅད་ཀྱི་
གནས་ཡིན་ཏེ། གནས་དེ་ན་གནས་པའི་ལྷ་དང་མི་ལ་སོགས་པ་སེམས་ཅན་དེ་
དག་ཐམས་ཅད་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་དང་གསུང་དང་ཐུགས་་་
རྡོ་རྗེའི་ཡེ་ཤེས་ཀྱི་ཆོ་འཕྲུལ་སྤྲོས་ནས་བྱིན་གྱིས་བརླབས་ཀྱི་སྟོབས་ཀྱི་ཐབས་ཀྱིས་་
བཏུལ་ནས་བྲན་བཞིན་དུ་དབང་དུ་མཛད་པ་ཡིན་ནོ། །དུས་དེ་ནས་གཟུང་ནས་
ཅི་ལྟར་སྨོས་པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱིས་སྟོན་པ་མི་་
བསྐྱོད་པ་རྡོ་རྗེ་འཛིན་ལ་མཆོད་པའི་བྱེ་བྲག་སྣ་ཚོགས་ཀྱིས་མཆོད་པ་ཡིན་ནོ། །
དོན་དེས་ཐམས་ཅད་ནམ་མཁའི་ཐུབ་ཆེན་པོར་སྨོས་སོ། །ཐམས་ཅད་དབང་
སྐུར་རྫོགས་སངས་རྒྱས། ཞེས་པ་ནི། དུས་འདིར་རྣམ་པར་སྣང་མཛད་ལ་
སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་ཐམས་ཅད་སྨོས་པ་དེ་དག་གི་
སྐུ་ཕྱག་རྒྱའི་སྤྱི་བོའི་གནས་སུ། སྟོན་པ་མི་སྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ཉིད་
ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བ་
དང་ལྡན་པ་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་མཉམ་པའི་ཏིང་ངེ་་་་
འཛིན་ལ་སྙོམས་པར་ཞུགས་པའི་ཚུལ་གྱིས་རྫོགས་པའི་སངས་རྒྱས་སུ་མིང་བཏགས་
པ་གནས་པ་བདག་པོའི་ངོ་བོ་ཡིན་ནོ། །གཞན་ཡང་ཐམས་ཅད་དབང་སྐུར་གྱི་་་
དོན་དུ་མདུན་དུ་ཅི་ལྟར་བཤད་པ་བཞིན་དུ་འདིར་བསྟན་ཏོ། །མདོར་བསྡུ་བ་དེ་
46-62