རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
བཏགས་པའི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་གསང་བའི་བྷ་ག་གཞལ་ཡས་
ཁང་གི་ངོ་བོ་དེའི་གནས་སུ་བཞུགས་མ་ཐག་ཏུ། མདུན་དུ་སྨོས་པའི་ཚུལ་གྱིས་་
ཚུལ་ཤེས་རབ་མ་ཡེ་ཤེས་ཀྱི་ལྷ་མོ་བཞི་པོ་•དེ་དག་གིས་རྡོ་རྗེ་གླུའི་ངོ་བོས་སྟོན་པ་ལ་•
བསྟོད་པར་བྱས་པའི་ཚུལ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་་
གསུངས་སོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེའི་བཙུན་མོས་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་ཉིད་ལ་སོགས་
པའི་རིགས་ལྔའི་བྱེ་བྲག་གི། དེ་བཞིན་གཤེགས་པ་སྨོས་པ་དེ་དག་ཐམས་ཅད།
དོན་དམ་པར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་
ཡིན་ནོ། །དེ་དག་གི་བཙུན་མོར་མཚན་བཏགས་པ་ཉིད་ཉིད་ཀྱི་རིགས་ཀྱི་བྱེ་བྲག་
གི་ཤེས་རབ་མ་ཡེ་ཤེས་ཀྱི་ལྷ་མོ་མཚན་དུ་སྨོས་པ་དང་ལྡན་པར་སྨོས་སོ།
།དེ་ལྟར་
དེ་བཞིན་གཤེགས་པ་ཐམས་ཅད་ཀྱི་བཙུན་མོས་ཀྱི་དོན་དུ་གསུངས་སོ།
།བཅོམ་
ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོས་རྡོ་རྗེ་འཛིན་པ་ཆེན་
པོ་ལ་དགའ་བས་སྟོད་པ་ཞེས་པ་ནི། དེའི་དོན་མདུན་དུ་བཤད་པས་བདེ་སྟེ།
འདིར་བཤད་མི་དགོས་སོ། །ད་ནི་གཞན་ཡང་དང་པོ་ཞེ་སྡང་དགའ་མར་མཚན་
བཏགས་པའི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་ཡིན་ནོ།
།དེ་ཉིད་ཀྱི་རིགས་
ཀྱི་བདག་པོ། ཐུགས་རྡོ་རྗེ་ལས་རྡོ་རྗེའི་ངོ་བོས་བསྟོད་པ། དེའི་ངོ་བོའི་དོན་
བསྟན་པར་བྱ་སྟེ། སེམས་ཅན་ཁམས་ན་གནས་ཀྱི་དབང་ཕྱུག་ཁྱོད་ཀྱི་རྡོ་རྗེའི་
ཐུགསས༑ །དགའ་བ་ཡིད་འོང་འདོད་པས་བདག་ལ་སྐྱབས་སུ་གསོལ། །མགོན་
པོ་གལ་ཏེ་བདག་ནི་དེ་རིང་གསོན་པར་མཆིས་བཞེད་ན། །སེམས་ཅན་ཡབ་ཆེན་
གཉེན་མཆོག་བདག་ལ་དགྱེས་པར་མཛད་དུ་གསོལ་ཞེས་བྱ་བའི་སྒྲ་བཤད་པར་བྱ་
སྟེ༑ ཇི་ལྟར་ཡིན་ན། སེམས་ཅན་ཁམས་ན་གནས་ཀྱི་དབང་ཕྱུག་ཁྱོད་ཀྱི་་
46-707