२७७
___བསྟན་འགྱུར། རྒྱུད།
བསྟན་པར་བྱ་སྟེ། ཤེས་རབ་མ་དང་གཉིས་སུ་མེད་པའི་ངོ་བོ་སྒྲུབ་པ་པོས་གཉིས་
སུ་མེད་པའི་ང་རྒྱལ་གྱིས་ཐབས་དང་ཤེས་རབ་རོལ་པ་བྱ་ཞིང་གསང་བའི་ལོངས་་་
སྤྱོད་ཀྱི་སྐུ་ཕྱག་རྒྱའི་ངོ་བོར་རང་དགའ་བའི་ལྷ་བསྒོམ་པར་བྱ་བ་ཡིན་ནོ། །དེའི་
ཡོན་ཏན་གྱིས་གོང་དུ་སྨོས་པའི་རྡོ་རྗེ་ཅན་ཐམས་ཅད་དོན་དམ་པའི་གསང་བའི་་་
འབྲས་བུའི་ངོ་བོ་ཡིན་ཏེ། དེ་བུད་མེད་ཀྱི་གཟུགས་སྔགས་ཀྱི་འཁོར་ལོ་ལ་གཉིས་
སུ་མེད་པར་གནས་པ་སེམས་ཅན་གྱི་དོན་མཛད་པའི་ཕྱིར་དེ་སྤྱད་པས་གྲུབ་པར་་་
འགྱུར་བར་བསྟན་ཏོ། །དེ་ལྟར་སྔགས་ཀྱི་འཁོར་ལོ་བུད་མེད་གཟུགས། །
སེམས་ཅན་དོན་སྤྱོད་ཕྱིར་གནས་པའི་དོན་དུ་གསུངས་སོ། །ད་ནི་གཞན་ཡང་་་་
དམ་རྫས་རྣམས་བཟའ་བས་དངོས་གྲུབ་ཀྱི་འབྲས་བུར་འགྱུར་བའི་དོན་བསྟན་པར་
བྱ་སྟེ། དེ་ལ་འདི་ནི་རྡོ་རྗེ་དཀྱིལ་འཁོར་ཐམས་ཅད་ཀྱི་སྔགས་མཉེས་པར་བྱ་བའི་
གསང་བའོ། །གླང་པོའི་ཤ་དང་རྟའི་ཤ །ཤ་ཆེན་དག་ཀྱང་བཟའ་བར་བྱ། །
།ཞེས་
སྔགས་རྣམས་ཀུན་ལ་དབུལ་བར་བྱ། །དེ་ལྟར་བྱས་ན་བདག་པོ་མཉེས།
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ལ་འདི་ནི་ཞེས་པ་འོག་
ནས་འབྱུང་བའི་དམ་རྫས་རྣམས་ཡིན་ནོ། །རྡོ་རྗེའི་དཀྱིལ་འཁོར་ཐམས་ཅད་་
ཅེས་པ། ཐུགས་རྡོ་རྗེ་མི་བསྐྱོད་པ་དངང་། སྐུ་རྣམ་པར་སྣང་མཛད་དང་།
གསུང་རྡོ་རྗེ་སྣང་བ་མཐའ་ཡས་དང་། དེ་ལ་སོགས་པ་བྱང་ཆུབ་སེམས་དཔའ་་་
བརྒྱད་དང་། ཁྲོ་བོའི་རྒྱལ་པོ་བཅུ་དང་། དེ་ལྟར་རྡོ་རྗེ་ཐམས་ཅད་དུ་སྨོས་པ་
དེ་དག་ཚུལ་ཇི་ལྟར་སྨོས་པའི་སོ་སོ་བདག་པོ་འཁོར་ཐམས་ཅད་དང་བཅས་པའི་་་
དཀྱིལ་འཁོར་གང་ལ་སེམས་མོས་པ་དེ་ལ་བྱའོ། །དོན་དེས་དཀྱིལ་འཁོར་ཐམས་
ཅད་རྡོ་རྗེའི་དཀྱིལ་འཁོར་དུ་སྨོས་སོ།
།སྔགས་མཉེས་པར་བྱ་བ་གསང་བ་ཞེས་པ་
ནི༑ གོང་དུ་སྨོས་པའི་རྡོ་རྗེའི་དཀྱིལ་འཁོར་དེ་དག་གི་ནང་ན་གང་སྒྲུབ་པར་
46-266