१७२
_______ བསྟན་འགྱུར། རྒྱུད། ༼ཤུ༽
སྒོ་བཞིར་བཅས་པ་དེའི་ནང་དུ་ལྷ་དགུ་འདྲི་བར་བྱའོ། །འཁོར་ལོ་འདྲི་བར་བྱ་་
ཞེས་པ་ནི། དུས་འདིར་འཁོར་ལོ་སྒྱུར་བའི་སྐུ་རྡོ་རྗེ་རྣམ་པར་སྣང་མཛད་བཞུགས་
པའི་གནས་བྲི་བར་བྱབྱའོ། །རྡོ་རྗེ་ཆོ་གས་བྲི་བར་བྱ་ཞེས་པ་ནི། ཆོ་ག་ནི་ཅི་་་་་
ལྟར་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཟླུམ་པོ་རྡོ་རྗེ་ར་བས་བསྐོར་བ་
ཡིན་ནོ། །རྡོ་རྗེར་མིང་བཏགས་པ་ནི། དཀྱིལ་འཁོར་གྱི་བདག་པོ་སྐུ་རྡོ་རྗེ་་
རྣམ་པར་སྣང་མཛད་ལ་སོགས་པ་ཡེ་ཤེས་ཀྱི་ལྷ་ཐམས་ཅད་ཀྱི་གྲངས་ཀྱི་ཚད་ཐུགས་
ཀྱི་དཀྱིལ་འཁོར་གྱི་དུས་སུ་སོ་སོའི་གནས་སུ་ཆོ་གའི་ཚུལ་གྱིས་བྱ་བར་སྨོས་པ་དེ་་་་
བཞིན་དུ་དུས་འདིར་བྱ་བར་བསྟན་ཏོ། །དེ་ལྟར་རྡོ་རྗེའི་ཆོ་གས་བྲི་བར་བྱ་བའི་
དོན་དུ་གསུངས་སོ། །ཕྱག་རྒྱ་རྡོ་རྗེའི་གནས་སུ་དགོད་ཅེས་པ་ནི། གོང་དུ་སྨོས་
པའི་དཀྱིལ་འཁོར་གྱི་རིམ་པ་གཉིས་པ་ཐིག་གདབ་པ་དང་། ཚོན་དགྱེ་བ་རྫོགས་
མ་ཐག་ཏུ་ལྷ་རྣམས་ཀྱི་སོ་སོའི་ཕྱག་མཚན་དགོད་པར་བྱ་བ་ཡིན་ནོ། །རྡོ་རྗེའི་་་
གདན་ཞེས་པ་ནི། དཀྱིལ་འཁོར་གྱི་རྡོ་རྗེ་སློབ་དཔོན་གྱིས། དཀྱིལ་འཁོར་གྱི་
བདག་པོ་སྐུ་རྡོ་རྗེ་དང་གཉིས་སུ་མེད་པའི་ང་རྒྱལ་དུ་སྒོམ་པས་སྐུ་དང་གསུང་དང་
ཐུགས་ཀྱི་སྔགས་ཀྱི་ཡིག་འབྲུ་གསུམ་དཀྱིལ་འཁོར་བྲི་བ་མ་རྫོགས་ཀྱི་བར་དུ་རྒྱུན་མི་
འཆད་པར་རྣམ་པར་རྟོག་པ་ཐམས་ཅད་སྤངས་ནས་སེམས་དགའ་ནས་བཟླས་པར་
བྱའོ༑ །ཨོཾ་ཧཱུཾ་ཨཱཿ། དེ་ལྟར་བསྒོམ་•པ་དང་བཟླས་པ་བྱ་ཞིང་དཀྱིལ་འཁོར་གྱི་
བདག་པོ་རྣམ་པར་སྣང་མཛད་ཀྱི་ཕྱག་རྒྱ་དང་པོ་དགོད་པར་བྱའོ། །དེའི་འོག་ཏུ་
རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་བཞིའི་ཕྱག་མཚན་གཡས་ནས་
སྐོར་བའི་ཚུལ་གྱིས་དགོད་པར་བྱའོ། །དེ་བཞིན་དུ་སྤྲུལ་པའི་སངས་རྒྱས་སྤྱན་ལ་
སོགས་པའི་ལྷ་མོའི་ཕྱག་མཚན་དགོད་པར་བྱ་བ་ཡིན་ནོ། །གཞན་ཡང་སའི་སྙིང་་
པོ་ལ་སོགས་པ་བྱང་ཆུབ་སེམས་དཔའ་བརྒྱད་ཀྱི་ཕྱག་མཚན་གཡས་ནས་བསྐོར་་
46-162