རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
473
པའམ་འགྲུབ་པར་གྱུར་པར་སྨོས་སོ། །དེ་ལྟར་ཡང་ན་ནོར་ཡང་རྟག་ཏུ་འཕྲོག །
དམ་ཚིག་རྡོ་རྗེ་རྫོགས་བྱེད་པའི་དོན་དུ་གསུངས་སོ། །ད་ནི་གཞན་ཡང་ནམ་་
མཁའི་རིག་པ་འཛིན་གྱི་དམ་ཚིག་གི་བསྒྲུབ་པ་བྱ་བའི་དོན་བསྟན་པར་བྱ་སྟེ། དེ་
ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
ནམ་མཁའི་
རིག་པའི་དམ་ཚིག་འདི། །ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་དུ་སྨོས་
པའི་རྡོ་རྗེ་ཐམས་ཅད་ཀྱི་མི་སྣང་བའི་དམ་ཚིག་གི་བསྒྲུབ་པ་བྱ་བའི་དོན་བཤད་
པར་མཛད་པའི་འོག་ཏུ་ནམ་མཁའི་རིག་པ་འཛིན་གྱི་དམ་ཚིག་•བསྒྲུབ་པ་བྱ་བའི་
དོན་བཤད་པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་
དུ་གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས།
ཞེས་པ་ནི།
དེའི་དོན་མདུན་དུ་བཤད་པས་བདེ་སྟེ། འདིར་བཤད་མི་དགོས་
སོ༑ །ནམ་མཁའི་རིག་པ་འཛིན་གྱི་དམ་ཚིག་འདི་ཞེས་པ་ནི། འོག་ནས་་
འབྱུང་བའི་ཚུལ་ལ་སྨོས་སོ། །དོན་དེས་འདིར་བདེ་སྟེ། བཤད་མི་དགོས་སོ། །
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་
ཕྱག་རྒྱ་སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་གཅིག་པར་སྨོས་སོ། །དེ་
ལྟར་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་ནམ་་་
མཁའི་རིག་པ་འཛིན་གྱི་བསྒྲུབ་པ་བྱ་བའི་དུས་སུ་བྱང་ཆུབ་སེམས་དཔའ་འཇམ་་
དཔལ་དང་གཉིས་སུ་མེད་པའི་ངོ་བོར་བསྒོམ་པ་བྱ་བར་སྨོསསོ། །དེ་ལྟར་ཉིད་
ཀྱི་སྐུ་དང་གསུང་དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཇི་
ལྟར་སྐུ་རྡོ་རྗེ་དང་། གསུང་རྡོ་རྗེ་དང་༌་། ཐུགས་རྡོ་རྗེ་གཉིས་སུ་མེད་པར་
བཤད་པ་དེའི་བཞིན་དུ་འདིར་བསྟན་ཏོ། །དེ་ལྟར་དེ་ནས་ཀྱི་དོན་དུ་གསུངས་སོ །
46-513