རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
マイン
སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་ཕུང་པོ་བཞིན་དུ་འབར་ཞིང་མགུལ་
པའི་གནས་སུ་གཉིས་སུ་མེད་པར་ཐིམ་པར【འགྱུར་བར་•བསམ་མོ། །དེའི་འོག་
ཏུ་རྡོ་རྗེ་ཕྱག་བརྙན་གྱི་སྤྱི་བོའི་གནས་སུ་སྔགས་ཀྱི་ས་བོན་གྱི་ཡིག་འབྲུ་ཁཾ་བསམ་མོ།།
དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་ཕུང་པོ་་
བཞིན་དུ་འབར་ཞིང་སྤྱི་བོའི་གནས་སུ་གཉིས་སུ་མེད་པར་ཐིམ་པར་གྱུར་པར་་་
བསམ་མོ། །དེའི་འོག་ཏུ་རྡོ་རྗེ་ཕྱག་བརྙན་གྱི་སྙིང་གའི་གནས་སུ་སྔགས་ཀྱི་ས་
བོན་ཡིག་འབྲུ་ཁ་བསམ་མོ། །དེ་ཁ་དོག་སྔོན་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་
གཟི་བརྗིད་ཀྱི་ཕུང་པོ་བཞིན་དུ་འབར་ཞིང་སྙིང་གའི་གནས་སུ་གཉིས་སུ་མེད་པར་
ཐིམ་པར་འགྱུར་བར་བསམ་མོ། །ཆོ་གའི་ཚུལ་དེ་ལྟ་བུའི་བསྒོམ་པས་སྐུ་གསུང་་་
ཐུགས་རྡོ་རྗེ་གསུམ་གྱི་ཡིག་འབྲུ་གསུམ་གྱིས་རྡོ་རྗེ་ཕྱག་བརྙན་གྱི་སྐུ་ཕྱག་རྒྱའི་གནས་
གསུམ་དུ་སྐུ་གསུང་ཐུགས་ཀྱི་ངོ་བོར་བྱིན་གྱིས་བརླབ་པར་བྱ་བ་ཡིན་ནོ། །དེ་་་་
བྱས་པའི་ཡོན་ཏན་གྱི་བྱིན་རླབས་ཀྱི་སྟོབས་ཀྱིས་གོང་དུ་སྨོས་པའི་ལྷའི་དབང་པོ་་་
བརྒྱ་བྱིན་དང་། ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་ལ་
སོགས་པ་སེམས་ཅན་དེ་དག་ཐམས་ཅད་ཀྱི་ལུས་ངག་ཡིད་གསུམ་འཁྲུགས་པ་དང་།
མྱོས་པར་འགྱུར་རོ། །མདོར་བསྡུ་བ་དེ་ལྟར་ཨ་ཁཾ་ཁའི་དོན་དུ་གསུངས་སོ། །
གཞན་ཡང་ད་ནི། རྡོ་རྗེ་ཕྱག་བརྙན་གྱི་གསང་བའི་གནས་སུ་མིང་བཏགས་པ་་་་
སྙིང་གའི་ནང་གི་གནས་སུ་དེ་མ་ཐག་ཏུ་མ་ལུས་པ་བསྒོམ་པའི་སྦྱོར་བ་བྱ་བའི་དོན་
བསྟན་པར་བྱ་སྟེ། ཕྱག་ན་རྡོ་རྗེའི་གཟུགས་ཆེན་དང༌།
།ཕྱག་ན་པད་མོ་གཟི་
བརྗིད་ཆེ། །གཞན་གྱིས་མི་ཐུབ་གཟུགས་ཆེན་དགག །བསྒོམས་ནས་གསང་
བའི་གནས་སུ་གཞག །ཅེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
ཕྱག་ན་རྡོ་རྗེ་གཟུགས་ཆེན་ནི། །སྟོན་པ་ཉིད་ཞེ་སྡང་རྡོ་རྗེའི་ངོ་བོའོ། །དེས་ཇི་
46-287