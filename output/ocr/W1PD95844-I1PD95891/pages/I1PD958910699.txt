७०
བསྟན་འགྱུར། རྒྱུད། ༨༨
དེའི་འོད་ཟེར་གྱི་དམ་ཚིག་དུ་མིང་བཏགས་པ་ལུས་ཐམས་ཅད་ལ་ཐིམ་པར་གྱུར་ཏོ། །
དེ་ཐིམ་པར་གྱུར་པས་བྱིན་གྱིས་བརླབས་པའི་ཡོན་ཏན་གྱིས་གལ་ཏེ་མདུན་དུ་སྨོས་
པའི་དུག་གི་ལྷག་མ་ཡོད་ན། དེ་དག་མ་ལུས་པར་འབྱུང་བར་འགྱུར་བར་སྨོས་སོ །
དེ་བྱས་པའི་འོག་ཏུ་འགུལ་བའི་དབུས་གནས་སུ་སྔགས་ས་བོན་ཡིག་འབྲུ་ཨ་བསམ་
མོ༑ །དེ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གསུང་རྡོ་རྗེ་སྣང་བ་
མཐའ་ཡས་བསྐྱེད་པའི་ས་བོན་ཡིན་ནོ།
།དེ་གཟི་བརྗིད་ཀྱི་འོད་ཟེར་འཕྲོས་པས་
འབར་ཞིང་འགུལ་བའི་ནང་གི་གནས་སུ་ཐིམ་པར་གྱུར་པར་བསམ་མོ།
།འོད་
ཟེར་གྱི་དམ་ཚིག་ཏུ་མིང་བཏགས་པ་དེ་ལུས་ཐམས་ཅད་ལ་ཐིམ་མོ།
།དེ་ཐིམ་
པས་བྱིན་གྱིས་བརླབས་པའི་ཡོན་ཏན་གྱིས་མདངས་དང་རྒྱས་པ་ཆེན་པོར་གྱུར་་་
པར་སྨོས་སོ། །དེ་ལྟར་བྱས་པའི་འོག་ཏུ་སྙིང་གའི་དབུས་གནས་སུ་ས་བོན་ཡིག་་
འབྲུ་ཧཱུཾ་བསམ་མོ། །དེ་ཁ་དོག་མཐིང་ག་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་རྗེ་མི་
བསྐྱོད་པ་བསྐྱེད་པའི་ས་བོན་ནོ། །དེ་སྙིང་གའི་ནང་དུ་ཐིམ་པར་གྱུར་པར་བསམ་
མོ༑ །དེ་ཐིམ་ནས་བྱིན་གྱིས་བརླབས་པའི་ཡོན་ཏན་གྱིས། དབང་པོ་རྣོ་བ་་་་
དང་སྟོབས་སུ་གྱུར་པར་སྨོས་སོ། །མདོར་བསྡུ་བ་དེ་ལྟར་དམ་ཚིག་འོད་ཟེར་སྙིང་
པོའི་དོན་དུ་གསུངས་སོ། །དེ་ནས་གསང་བ་བྱུང་བ་ཞེས་བྱ་བ་"ནི། མདུན་དུ་
སྨོས་པའི་སྔགས་ས་བོན་ཡིག་འབྲུ་གསུམ་དེ་ནི་གསང་བར་མིང་བཏགས་པ་དུས་་་་
འདིར་རྡོ་རྗེ་གསུམ་གྱི་རིགས་ཀྱི་ཡེ་ཤེས་ཡིན་ནོ། །བསྟན་པར་བྱ་སྟེ། ཆོས་ཀྱི་
དབྱིངས་ཀྱི་ཡེ་ཤེས་ལས་སྔགས་ས་བོན་ཡིག་འབྲུ་ཨོཾ་བྱུང་བར་སྨོས་སོ།
།གཞན་་་
ཡང་སོ་སོར་རྟོག་པའི་ཡེ་ཤེས་ལས་སྔགས་ས་བོན་ཡིག་འབྲུ་ཨ་བྱུང་བར་སྨོས་སོ། །
གཞན་ཡང་མེ་ལོང་ལས་སྔགས་ས་བོན་ཡིག་འབྲུ་ཧཱུཾ་བྱུང་བར་སྨོས་སོ། །མདུན་དུ་
སྨོས་པའི་ཡེ་ཤེས་གསུམ་དེ་ནི་དོན་དམ་པ་བླ་ན་མེད་པའི་འབྲས་བུ་ཡིན་ནོ། །
46-670