५१०
བསྟན་འགྱུར། རྒྱུད། ༨༨75
ཐམས་ཅད་ཀྱི་དམ་ཆག་ག་བསྒྲུབ་པ་
བཞིར་ཅི་ལྟར་ཆོ་ག་བཞིན། །རྡོ་རྗེ་ཅན་གྱིས་ཉིན་རེ་སྤྱད། །ཡང་ན་ནོར་ཀྱང་
ཐམས་ཅད་ཀྱི་དམ་ཚིག་གི་བསྒྲུབ་པ་བྱ་བའི་ངོ་བོའི་དོན་བསྟན་པར་བྱ་སྟེ། དུས་
རྟག་ཏུ་འཕྲོག །དམ་ཚིག་རྡོ་རྗེར་རྫོགས་བྱེད་པའོ། །ཞེས་བྱ་བའི་སྒྲ་བཤད་་་
པར་བྱ་སྟེ། ཅི་ལྟར་ཡིན་ན། དུས་བཞིར་ཇི་ལྟར་ཆོ་ག་བཞིན། ། རྡོ་རྗེ་ཅན་
གྱིས་ཉིན་རེ་སྤྱད་ནི། སྒྲུབ་•པ་པོས་ཡིད་དུ་འོང་བའི་གནས་སུ་བསྒོམ་པ་བྱའོ། །
དང་པོ་ནི་བསྒྲུབ་པ་པོས་དུས་འདིར་མདུན་དུ་སྨོས་པའི་ཆོ་ག་བཞིའི་ཚུལ་གྱིས་་་
རིགས་ལྔའི་དེ་བཞིན་གཤེགས་པའི་ནང་ན་གང་ལ་མོས་པ་དེའི་སྐུ་ཕྱག་རྒྱར་གྱུར་་་
པར་བྱའོ། །སྐུ་ཕྱག་རྒྱ་དེའི་ཆ་ལུགས་ཕུན་སུམ་ཚོགས་པ་ཐམས་ཅད་ཅི་ལྟར་ལེའུ་
བཞི་པའི་ཐུགས་ཀྱི་དཀྱིལ་འཁོར་གྱིས་དུས་སུ་བྱ་བར་སྨོས་པ་དེ་བཞིན་དུ་འདིར་བྱ་
བ་ཡིན་ནོ། །དེ་ལྟ་བུའི་ངོ་བོའི་སྐུ་ཕྱག་རྒྱར་གྱུར་མ་ཐག་ཏུ་དེ་དང་གཉིས་སུ་མེད་
པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་དེ་བཞིན་གཤེགས་པ་གང་གའི་སྐུ།
ཕྱག་རྒྱ་བསྒོམ་པར་བྱེད་པ་དེའི་རིགས་ཀྱིས་“བྱེ་བྲག་གི་ཤེས་རབ་མ་བླང་ངོ་། །
དེ་ནི་མདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་ལྡན་པའོ། །ཤེས་
རབ་མ་དེ་ཉིད་ཀྱིས་རིགས་ཀྱི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་
གྱིས་རླབ་པར་བྱ་བ་ཡིན་ནོ། །དུས་འདིར་རྡོ་རྗེ་ཅན་དུ་མིང་བཏགས་པ་བསྒྲུབ་་
པ་པོས་ཡིན་ནོ། །དེའི་འོག་ཏུ་དེས་མ་གྲུབ་ཀྱི་བར་དུ་དུས་དེ་ཙམ་དུ་ཤེས་རབ་མ་
འདོད་ཆགས་ཆེན་པོའི་སེམས་དགའ་བས་ཉིན་རེ་བཞིན་དུ་དུས་རྟག་ཏུ་ལེའུ་བཅུ་
གཉིས་པ་ལས་སྨོས་པའི་ཚུལ་དུ་དུས་བཞིར་གཉིས་སུ་མེད་པར་འཁྱུད་པའི་སྦྱོར་་་་
བས་ཐབས་དང་ཤེས་རབ་རོལ་པ་བྱའོ། །དེ་བྱས་པས་བདེ་བར་གྱུར་པའི་དུས་སུ་
རྡོ་རྗེ་ལམ་གྱིས་སྒོ་ནས་ཤེས་རབ་མའི་བྷ་གའི་དབུས་གནས་སུ་འོ་མའི་རྒྱུན་བཞིན་་
དུ་བྱང་ཆུབ་སེམས་འོད་དུ་ཞུའོ། །དེ་ཤེས་རབ་མའི་བྷ་གའི་ནང་ནས་བླང་ངོ་། །
46-510