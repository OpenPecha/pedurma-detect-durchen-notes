རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
२११
རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད། ལེའུ་བཞི་པ་ཐུགས་ཀྱི་དཀྱིལ་་་་་
འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་དུས་འདིར་བསྟན་ཏོ། །དེ་ལྟ་བུའི་
ངོ་བོ་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་བསྐྱེད་པར་མཛད་
མཁན་དཀྱིལ་འཁོར་གྱི་བདག་པོའི་ཕྱག་རྒྱའི་ངོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་
རྒྱ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ཚུལ་དེ་ལྟར་ཁྲོ་བོའི་་་་
རྒྱལ་པོའི་ཡ་མན་ཏ་ཀའི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོས་དེ་དང་གཉིས་སུ་
་ངས་ས་མངན་ད་སྨོས་པའི་
མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་མདུན་དུ་སྨོས་པའི་ཚུལ་གྱི་་
དགུག་པའི་བསྒྲུབ་པ་དང༌་། རྡོ་རྗེ་སྟོབས་ཀྱི་བསྒྲུབ་པ་དང༌་། རྡོ་རྗེ་བརྩོན་་་་་
འགྲུས་ཀྱི་བསྒྲུབ་པ་བྱ་བའི་དུས་སུ་དམ་རྫས་རྣམས་རྫ་མ་ཁམ་བུ་ཁ་སྦྱར་བ་རང་གི་
མདུན་དུ་གཞག་པ་ཇི་ལྟར་སྨོས་པ་དེ་བཞིན་དུ་འདིར་བསྟན་ཏོ། །ཚུལ་དེ་ལྟར་་
མི་སྣང་བའི་བསྒྲུབ་པ་ཐམས་ཅད་ཀྱི་ནང་ན་མི་སྣང་བ་འདིར་མཆོག་ཡིན་ནོ། །
དེའི་བསྒྲུབ་པ་བྱ་བའི་སྔགས་ཀྱི་བཟླས་པའི་བསྙེན་པ་གྲངས་ཀྱི་ཚད་འབུམ་ཕྲག་་་་
གསུམ་དུ་བྱའོ། །སྔགས་ཀྱི་ངོ་བོ་བསྟན་པར་བྱ་སྟེ། ཨོཾ་ཧཱུཾ་ཨ་སྭཱ་ཧཱ། ཧཱུཾ་ཨན་
ཏར་ཏ་ནཾ་ཀུ་རུ། དེ་ལྟར་སྔགས་ཀྱི་ཟླས་པའི་ཚུལ་གྱིས་མི་སྣང་བའི་བསྒྲུབ་པ་བྱའོ། །
དེ་གྲུབ་པའི་དུས་སུ་མཚན་མ་གཉིས་འབྱུང་ངོ་། །བསྟན་པར་བྱ་སྟེ། དང་
པོ་རྫ་མ་ཁམ་བུ་ཁ་བཀབ་པ་དམ་རྫས་དང་བཅས་པ་དེ་འབར་བར་འགྱུར་རོ། །
དེའི་འོག་ཏུ་འཕར་བ་ཡིན་ནོ། །དེ་མ་ཐག་ཏུ་བསྒྲུབ་པ་པོས་སེམས་དགའ་བ་
ཆེན་པོའི་བརྩོན་འགྲུས་ཀྱིས་རྫ་མ་ཁམ་བུའི་ནང་གི་དམ་རྫས་གྲུབ་པ་དེ་མ་ལུས་་
པར་བཟའ་བར་བྱ་བར་བསྟན་ཏོ། ། དེ་ལྟར་བྱས་པའི་འོག་ཏུ་སྟོང་ཆེན་པོའི་
འཇིག་རྟེན་གྱི་ཁམས་མ་ལུས་པ་ཐམས་ཅད་ན་གནས་པའི་ལྷ་དང་མི་ལ་སོགས་པའི་
སེམས་ཅན་ཐམས་ཅད་ཀྱིས་རྗེ་བོ་ལ་བྲན་བཞིན་དུ་བསྐོར་ནས་གནས་པ་ཡིན་ནོ། །
46-281