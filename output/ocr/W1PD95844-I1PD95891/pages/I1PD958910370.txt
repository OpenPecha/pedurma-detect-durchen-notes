རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
སེམས་འོ་མའི་རྒྱུན་བཞིན་དུ་འོད་དུ་ཞུ་ནས་ཟླ་བའི་དཀྱིལ་འཁོར་གྱི་ངོ་བོར་གྱུར་་
པར་བསམ་མོ། །དེའི་སྟེང་དུ་དུས་འདིར་སྔགས་ཀྱི་ས་བོན། ཡིག་འབྲུ་ཙུཾ་བསམ་
མོ༑ །དེ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་འབར་
བའི་འོད་ཀྱིས་འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་
བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་
དེ་ལས་ཡེ་ཤེས་ཀྱི་ལྷ་མོ་ཙུན་དའི་སྐུ་ཕྱག་རྒྱ་བསྐྱེད་པར་བྱའོ། །དེ་སྐུ་མདོག་དཀར་
མོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཆེན་པོས་འབར་བ་ཞལ་གསུམ་པ་་་་
ཞལ་དབུས་མ་སྐུའི་ཁ་དོག་དང་མཐུན། ཞལ་གཡས་པ་ཨུད་པ་ལ་མཐིང་གའི་་་་
འདབ་མའི་ཁ་དོག་ལྟ་བུ། གཡོན་པ་ནི་དུས་འདིར་དམར་བའོ། །ཞལ་གསུམ་
ག་སྤྱན་གསུམ་གསུམ། རབ་ཏུ་བཞད་པ། ཚེམས་ཀྱི་ཕྲེང་བ་ཤིན་ཏུ་དཀར་བ།
གཟི་བརྗིད་ཀྱིས་འབར་བ། ཟླ་བ་ལྟ་བུ། ཕྱག་དྲུག་ཕྱག་མཚན་དྲུག་གོ། །
རྒྱན་ཐམས་ཅད་ཀྱིས་བརྒྱན་པ། དུས་འདིར་ཕྱག་གཡས་དང་པོ་ན་མི་འཇིགས་་
པའི་ཚུལ་གྱིས་མེ་ཏོག་ཨ་ཤོ་ཀ་ལོ་མ་དང་བཅས་པ་འཛིན། བར་མ་ན་རལ་གྲི།
ཐ་མ་ན་ཕྲེང་བའོ། །གཡོན་དང་པོ་ན་ཡིད་བཞིན་གྱི་ནོར་བུ་རིན་པོ་ཆེ། བར་
མ་ན་པད་མ། ཐ་མ་ན་སྙིང་གར་སྡིགས་མཛུབ་བཅའ་བའམ། ཡང་ན་ཤེས་རབ་
ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པ་ཡང་མི་འགལ་ལོ། །དེ་ལྟར་སྐུ་ཕྱག་རྒྱའི་
ཆ་ལུགས་ཕུན་སུམ་ཚོགས་པའི་ངོ་བོར་བསྐྱེད་མ་ཐག་ཏུ་སྐྱེད་པར་མཛད་མཁན་་་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་ཡེ་ཤེས་ཀྱི་ལྷ་མོ་ཙུན་དའི་སྤྱི་བོ་ལ་དབང་་་
བསྐུར་བའི་ཚུལ་དུ་གནས་པར་བསམ་མོ། །དེ་ལྟ་བུའི་ཡེ་ཤེས་ཀྱི་ལྷ་མོ་ཙུན་ད་སྐུ་
ཕྱག་རྒྱ་བསྐྱེད་མ་ཐག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒྲུབ་པར་བྱའོ། །
དེའི་དུས་སུ་སྒྲུབ་པ་པོས་རང་གི་མདུན་དུ་སྔགས་ཀྱི་ས་བོན་ཡིག་འབྲུ་པཾ་བསམ་མོ། །
ク
46-341