རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
مولا
གཞན་ཡང་དོན་དམ་པའི་འབྲས་བུའི་ཚུལ་གྱིས་ངོ་བོ་ལ་གནས་ཀྱི་དབང་ཕྱུག་ཏུ་
མིང་བཏགས་པ་ནི་སྟོན་པ་རྡོ་རྗེ་འཛིན་པ་ཆེན་པོ་ཉིད་དོན་དམ་པར་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་
མེད་པའི་ངོ་བོ་བླ་ན་མེད་པའི་འབྲས་བུའི་བྱང་ཆུབ་སེམས་ཆེན་པོ་ཡིན་ནོ། །དེ་
ཇི་ལྟར་སྨོས་པའི་ཚུལ་གྱི་ཆོས་ཀྱི། དབྱིངས་ཀྱི་དབང་ཕྱུག་མ་གནས་ལ་གཉིས་སུ་
མེད་པར་ཁྱབ་ནས་གནས་པ་ཡིན་ནོ། །བསྟན་པར་བྱ་སྟེ། གནས་ནི་དུས་
འདིར་ནམ་མཁའི་ཁམས་ཐམས་ཅད་ཀྱི། གནས་སུ་ཁྱབ་པ་ཆོས་ཀྱི་དབང་ཕྱུག་
མ་ཡིན་ནོ། །དབང་ཕྱུག་ནི་སྟོན་པ་རྡོ་རྗེ་འཛིན་པ་ཆེན་པོ་དེ་ཉིད་ནི་མདུན་དུ་
སྨོས་པའི་ཚུལ་གྱི་འབྲས་བུའི་ངོ་བོ་ཡིན་ནོ། །དེ་ལྟར་དོན་དམ་པའི་འབྲས་བུའི་
ཚུལ་གྱི་ངོ་བོ་གནས་ཀྱི་དབང་ཕྱུག་གི་དོན་དུ་སྨོས་སོ། །གཞན་ཡང་ཀུན་རྫོབ་
ཀྱི་ཕྱིའི་འཇིག་རྟེན་གྱི་བདག་པོའི་ཚུལ་གྱི་ངོ་བོ་ལ་གནས་ཀྱི་དབང་ཕྱུག་ཏུ་མིང་་་
བཏགས་པ་རྒྱུད་ཀྱི་རྒྱལ་པོ་འདི་ལ་སོགས་པ་སྔགས་ཀྱི་རྒྱུད་ཀྱི་རྒྱལ་པོ་ཐམས་ཅད་
བཤད་པར་མཛད་པའི་དུས་སུ་སྟོན་པ་རྡོ་རྗེ་འཛིན་པ་ཆེན་པོ་དེས། མེ་ལོང་ལྟ་
བུའི་ཡེ་ཤེས་ལ་སོགས་པ་ཡེ་ཤེས་ལྔའི་ངོ་བོ་བྱེ་བྲག་སྣ་ཚོགས་ཀྱི་ཡེ་ཤེས་ཀྱི་ཆོ་འཕྲུལ་
སྤྲུལ་ནས་སྤྲོས་པས་བྱིན་གྱིས་བརླབས་པས་ལྷ་དང་མི་ལ་སོགས་པ་སེམས་ཅན་་་
ཐམས་ཅད་འདུལ་བས་བྲན་བཞིན་དུ་མཛད་པ་ཡིན་ནོ། །དེ་གསལ་བར་བསྟན་
པར་བྱ་སྟེ། དང་པོ་ནི་མ་རུངས་པའི་སེམས་ཅན་ལ་ལ་མྱོས་པར་མཛད་པ་དང་།
ལ་ལ་གནོད་པར་མཛད་པ་དང་། ལ་ལ་བརྒྱལ་བར་མཛད་པ་དང་། ལ་ལ་
སྐྲག་པར་མཛད་པ་དང་། ལ་ལ་བྱེ་བྲག་སྣ་ཚོགས་ཀྱིས་འཇོམས་པའམ་མེད་པར་
མཛད་པར་སྨོས་སོ། །གཞན་ཡང་ལྷ་དང་མི་ལ་སོགས་པ་སེམས་ཅན་ཐམས་
ཅད་ལ་ཞི་བའི་ཚུལ་གྱི་ངོ་བོ་དང་དེ་དག་ལ་ལའི་སྡིག་པ་ཐམས་ཅད་འཇོམས་པར་
46-709