གཤིན་རྗེ་གཤེད་དམར་ལྷ་ལྔའི་མངོན་པར་རྟོགས་པ་དངོས་གྲུབ་ཀྱི་སྙེ་མ་ཞེས་བྱ་བ།
7774
ཡངས་ཤིང་རྒྱ་ཆེ་བའི་ནང་དུ་བྷཾ་ལས་གཞལ་ཡས་ཁང་གྲུ་བཞི་པ་སྒོ་བཞི་པ།
སྒོའི་ཐད་སོ་བཞིར་བུམ་པ་ལ་གནས་པའི་ཀ་བ་བཞིས་བཏེག་པའི་རྟ་བབས་སྣམ་བུ་
བཅུ་གཅིག་དང་ལྡན་པ། ཆོས་ཀྱི་འཁོར་ལོ་དང་བྱ་ཕོ་མོས་མཛེས་པ། ནང་ནས་
རིམ་པ་བཞིན་ནག་པོ། ལྗང་ཁུ། དམར་པོ། སེར་པོ། དཀར་པོའི་རྩིག་་
པ་ལྔ་དང་ལྡན་པ། དེའི་སྟེང་དུ་རིན་པོ་ཆེའི་ཕ་གུ་སེར་པོ་ལས། དྲ་བ་དང་དྲ་
བ་ཕྱེད་པ་འཕྱང་བ། དེའི་སྟེང་དུ་རིན་པོ་ཆེའི་བ་གམ་ལས་ཐུར་དུ་འཆང་བའི་་
རིན་ཆེན་ཤར་བུའི་འཕྲེང་བས་བསྐོར་བ། དེའི་སྟེང་དུ་བྱ་འདབ་པདྨ་འདབ་མ་
ཕྱེད་པའི་དབྱིབས་ཅན་གྱིས་བསྐོར་བ། ཕྱི་རོལ་གྱི་སྟེགས་བུ་འདོད་ཡོན་གྱི་སྣམ་
བུ་ལ་མཆོད་པའི་ལྷ་མོ་དུ་མས་མཆོད་རྫས་ཐོགས་ནས་བཅོམ་ལྡན་འདས་ལ་མཆོད་
པ༑ ནང་ཀ་བ་བརྒྱད་དང་ལྡན་ཞིང་༌། སྟེང་རྡོ་རྗེའི་གདུང་བཞིས་མིག་་
མངས་རིས་སུ་བྲིས་ཤིང་མཛེས་པར་ཕུབ་པ། དབུས་ཕྱུར་བུར་གྱུར་པའི་སྟེང་དུ་
ན་པོ་ཆེའི་ཏོག་གིས་མཚན་པ། གཞན་ཡང་། གདུགས་དང་། རྒྱལ་
མཚན་དང་། བ་དན་དང་༌། དྲིལ་བུ་དང་། མེ་ལོང་དང་། ཟླ་བ་རླུང་
གིས་བསྐྱོད་པ་དང་། རྔ་ཡབ་ནོར་བུའི་ཡུ་བ་ལ་སོགས་པའི་རྒྱན་སྣ་ཚོགས་་་
ཀྱིས་བརྒྱན་པའི་གཞལ་ཡས་ཁང་ཕྱི་ནང་ཀུན་ཏུ་འོད་ཟེར་གྱི་སྣང་བ་འཁྲིགས་པ།
དངས་ཤིང་སྒྲིབ་པ་མེད་པའི་གཞལ་ཡས་ཁང་གི་དབུས་སྔོ། ཤར་དཀར། ལྷོ་
སེར་ནུབ་དམར་བྱང་ལྗང་•བར་གྱུར་པའི་དབུས་སུ་སྣ་ཚོགས་པདྨ་འདབ་མ་བརྒྱད་
པའི་ལྟེ་བརར། ཨཾ་ཡིག་ལས་བྱུང་བའི་ཉི་མའི་དཀྱིལ་འཁོར་གྱི་དབུས་སུ། ཧཱུཾ་
ལས་བྱུང་བའི་དབྱུག་པ་དཀར་པོ་མི་མགོ་སེར་པོས་མཚན་པ། དེའི་དབུས་སུ་
ཉི་མའི་དཀྱིལ་འཁོར་གྱི་ལྟེ་བར་ཧཱུཾ་ཡིག་དམར་པོ་མཚུངས་པ་མེད་པ་དེ་ལས་འོད་
འཕྲོས་སེམས་ཅན་གྱི་སྡིག་སྒྲིབ་སྦྱངས། གཤིན་རྗེ་གཤེད་ཀྱི་གོ་འཕང་ལ་བཀོད།
46-1115