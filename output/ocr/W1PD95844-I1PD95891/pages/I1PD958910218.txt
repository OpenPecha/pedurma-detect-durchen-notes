རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
དང་། པད་•མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བཅུ་དེ་ཡང་གོང་དུ་སྨོས་་་་
པའི་ཚུལ་གྱིས་རྡོ་རྗེ་འཛིན་མཆོག་ཏུ་མིང་བཏགས་པ་ཉིད་ཉིད་ཀྱི་རིགས་ཀྱི་བྱེ་བྲག་
གི་ཡེ་ཤེས་ཀྱི་ངོ་བོའི་སྐུ་ཕྱག་རྒྱ་འཛིན་པར་སྨོས་སོ། །གཞན་ཡང་གལ་ཏེ་དུས་་་
འདིར་དེ་བཞིན་གཤེགས་པ་རིན་ཆེན་འབྱུང་ལྡན་དཀྱིལ་འཁོར་གྱི་བདག་པོ་བྱེད་ན།
ཐུགས་ཀྱི་དཀྱིལ་འཁོར་གྱི་ཚད་དང་། དབྱིབས་ཇི་ལྟར་སྨོས་པ་དེ་བཞིན་དུ་འདིར་
བྱ་བར་བསྟན་ཏོ། །གཞན་ཡང་གལ་ཏེ་དུས་འདིར་དོན་ཡོད་གྲུབ་པ་དཀྱིལ་འཁོར་
གྱི་བདག་པོ་བྱེད་ན། དེ་ནི་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་
དང་། གསུང་གི་དཀྱིལ་འཁོར་གསུམ་གང་ལ་མོས་པ་དེའི་ཚད་དང་དབྱིབས་ཇི་
ལྟར་བྱ་བར་སྨོས་པ་དེ་བཞིན་དུ་འདིར་བྱ་བར་བསྟན་ཏོ། །བཤད་པར་བྱ་སྟེ།
དེ་བཞིན་གཤེགས་པ་དོན་ཡོད་གྲུབ་པ་རྡོ་རྗེ་ཡེ་ཤེས་ཀྱི་ལས་ཐམས་ཅད་གཉིས་སུ་
ད་པའི་ངོ་བོ་ཡིན་
མེད་པའི་ངོ་བོ་ཡིན་ཏེ། དོན་དེས་གོང་དུ་སྨོས་པའི་དཀྱིལ་འཁོར་གསུམ་གང་ལ་
མོས་པའི་བདག་པོ་བྱ་བར་མི་འགལ་བར་བསྟན་ཏོ། །གཞན་ཡང་གསང་བའི་
དཀྱིལ་འཁོར་གྱི་བརྡ་སྐད་ཤེས་རབ་མ་ལྷ་མོའི་ངོ་བོའི་ཚད་ཀྱི་དོན་བསྟན་པར་བྱ་་
སྟེ། ༑ གོང་དུ་སྨོས་པའི་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་འཁོར་དང་།
གསུང་གི་དཀྱིལ་འཁོར་གྱི་དུས་སུ་ཇི་ལྟར་སྨོས་པ་དེ་བཞིན་དུ་འདིར་རིགས་ཀྱི་་་
བྱེ་བྲག་གང་གི་དཀྱིལ་འཁོར་གྱི་བདག་པོ་བྱེད་པའི་བྱང་ཆུབ་སེམས་དཔའ་དང་།
ཁྲོ་བོའི་རྒྱལ་པོ་དེ་ཉིད་ཀྱི་རིགས་ཀྱི་ཤེས་རབ་མ་ལྷ་མོ་བླངས་ལ་དེ་ཇི་ལྟར་སྨོས་པའི་
ཚུལ་གྱིས་བྱིན་གྱིས་བརླབས་ནས་གསང་བའི་དཀྱིལ་འཁོར་གྱི་ངོ་བོ་བྱ་བར་བསྟན་
ཏོ༑ །གཞན་ཡང་གསང་བའི་དཀྱིལ་འཁོར་གྱི་དབྱིབས་ཀྱི་བརྡ་སྐད་གྲུ་བཞི་དང་།
གྲྭ་བཞི་དང་། སྒོ་བཞིའི་དོན་ནི་ཐུགས་ཀྱི་དཀྱིལ་འཁོར་དང་། སྐུའི་དཀྱིལ་
འཁོར་དང་གསུང་གི་དཀྱིལ་འཁོར་ལ་ཅི་ལྟར་སྨོས་པ་དེ་བཞིན་དུ་དུས་འདིར་་་
46-189