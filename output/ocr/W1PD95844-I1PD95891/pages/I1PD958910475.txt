བསྟན་འགྱུར། རྒྱུད། ༼༽ ༨༨
དེ་ལྟར་ཁྱབ་འཇུག་གི་དམ་ཚིག་འདིའི་དོན་དུ་གསུངས་སོ། །ཉིད་ཀྱི་སྐུ་དང་
གསུང་དང་ཐུགས་ཞེས་པ་ནི། སྟོན་པ་ཕྱག་ན་རྡོ་རྗེའི་སྐུ་དང་གསུང་དང་ཐུགས་
རྡོ་རྗེ་གསུམ་གྱིས་ངོ་བོ་གཅིག་ཏུ་སྨོས་སོ། །དེ་ལྟར་སྐུ་དང་གསུང་དང་ཐུགས་
རྡོ་རྗེ་གཉིས་སུ་མེད་པའི་འོག་ནས་བྱུང་བའི་ཞེ་སྡང་ཕྱིན་ཅི་ལོག་པའི་ཞེ་སྡང་མེད་
པར་བྱེད་པའི་གཉེན་པོའི་ངོ་བོ་ཐུགས་ཀྱི་རིགས་རྡོ་རྗེ་མི་བསྐྱོད་པའི་བསྒོམ་པས་
དམ་རྫས་གཅི་བ་བཟའ་བར་བྱ་བར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་
དང་ཐུགས་ཀྱི་དོན་དུ་གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང་
གསུང་རྡོ་རྗེ་དང་ཐུགས་རྡོ་རྗེ་གཉིས་སུ་མེད་པར་བཤད་པ་དེ་བཞིན་དུ་འདིར་་
བསྟན་ཏོ། །དེ་ལྟར་རྡོ་རྗེ་དོན་དུ་གསུངས་སོ། །ལས་ཕྱུང་ངོ་། །ཞེས་པ་ནི།
སྟོན་པ་ཕྱག་ན་རྡོ་རྗེས་ཅི་ལྟར་སྨོས་པའི་ཚུལ་གྱི་ཁྱབ་འཇུག་གི་དམ་ཚིག་གི་དོན་་་་
ཆུང་བ་འམ་བཤད་པ་སྨོས་སོ། །དེ་ལྟར་ལས་ཕྱུང་ངོའི་དོན་དུ་གསུངས་སོ། །
ད་ནི་གཞན་ཡང་གསང་སྔགས་ཀྱི་ཚུལ་གྱི་བརྡ་སྐད་ཀྱིས་ཁྱབ་འཇུག་ནི་མི་བསྐྱོད་པ་
ཡིན་ནོ། །དེའི་དམ་ཚིག་གི་ངོ་བོའི་དོན་བསྟན་པར་བྱ་སྟེ། སེམས་ཅན་ལས་་
ཕྱུང་ཅི་སྙེད་པོ། །དབྱེར་མེད་སྐུ་གསུམ་ལ་གནས་པ། །བསམ་གཏན་རྡོ་རྗེས་་
བསད་པར་བྱ། །དེ་ནི་ནམ་མཁའ་དབྱིངས་བདག་ཉིད་དོ། །ཞེས་བྱ་བའི་སྒྲ་་
བཤད་པར་བྱ་སྟེ། ཅི་ལྟར་ཡིན་ན། སེམས་ཅན་ལས་བྱུང་ཅི་སྙེད་པོ། །
དབྱེར་མེད་སྐུ་གསུམ་ལ་གནས་པ་ནི། ཇི་ལྟར་འཇིག་རྟེན་གྱི་ཁམས་ཐམས་ཅད་
ཀྱི་གནས་སུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱུང་ནས་་་་་
གནས་པ་ཡིན་ནོ། །དེ་ནི་སྐུ་དང་གསུང་དང་གཉིས་སུ་མེད་པའི་ངོ་བོ་ཐུགས་རྡོ་
རྗེ་མི་བསྐྱོད་པར་སྨོས་སོ། །དེ་ནི་དོན་དམ་པར་སྟོང་པ་ནམ་མཁའ་ལྟ་བུའི་•
ཆོས་ཀྱི་སྐུའི་ངོ་བོའི་སེམས་ཅན་ཐམས་ཅད་དང་མི་ཕྱེད་པར་ཁྱབ་པར་གནས་པར་
46-446