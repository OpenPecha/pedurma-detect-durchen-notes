རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༧༣༧
དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཡེ་ཤེས་ཀྱི་སྤྱོད་པར་མིང་བཏགས་པ་སྟོན་
པ་ཕྱག་ན་རྡོ་རྗེ་དེ་ཉིད་ནི། དོན་དམ་པ་དེ་བཞིན་གཤེགས་པ་ཐམས་ཅད་གཉིས་
སུ་མེད་པའི་བདག་ཉིད་ཡིན་ནོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་་་
གསུང་དང་ཐུགས་གཉིས་སུ་མེད་པའི་ངོ་བོའོ།
།ཅི་ལྟར་སྨོས་པའི་ཁུ་བ་བྱང་ཆུབ་
སེམས་དེའི་དབང་བསྐུར་བར་མཛད་པའི་སྤྱོད་པའི་དོན། རྣམ་པར་དག་པ་་
མཉམ་པར་དོན་ཚུལ་གྱིས་འཁོར་ཕུན་སུམ་ཚོགས་པ་ཐམས་ཅད་དང་། སེམས་
ཅན་ཐམས་ཅད་དུས་མཉམ་པར་ཀུན་ཏུ་བཟང་པོའི་ངོ་བོར་གྱུར་པར་མཛད་པ་དེ་
ལྟར་ངེས་པར་མཐོང་བར་བསྟན་ཏོ། །མདོར་བསྡུ་བ་དེ་ལྟར་བཅོམ་ལྡན་འདས་
མཐོང་ལགས་སོ། །བདེ་བར་གཤེགས་པ་མཐོང་ལགས་སོ།
།དེ་བཞིན་་
གཤེགས་པ་ཐམས་ཅད་ཀྱི་རྡོ་རྗེ་ཡེ་ཤེས་ཀྱི་སྤྱོད་པའི་དོན་དུ་གསུངས་སོ། །ད་
ནི་གཞན་ཡང་མདུན་དུ་སྨོས་པའི་ཚུལ་དུ་བརྗོད་དུ་མེད་པའི་དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བཙུན་མོའི་མཚན་བཏགས་པ།
སྟོན་པ་ཕྱག་ན་རྡོ་རྗེ་ཉིད་ཀྱི་ཤེས་རབ་ལྷ་མོ་མཱ་མ་ཀཱི་དེའི་བྷ་ག་ལ་ཞུགས་ནས་་་
བཞུགས་པར་སྨོས་པ་དེ་ནི་ཡེ་ཤེས་གསང་བའི་དབང་གི་བདེ་བའི་འབྲས་བུ་ཐོབ་པ་
དང་། གཞན་ཡང་སེམས་ཅན་ཐམས་ཅད་མཉམ་པའི་ཚུལ་གྱིས་འབྲས་བུ་ཆེན་
པོ་ཀུན་ཏུ་བཟང་པོའི་ངོ་བོ་འགྲུབ་པ། དེའི་དུས་སུ་སྐབས་སུ་ཞུས་པའི་གནས་
ནས་སླར་བྱུང་ངོ་། །དེ་མ་ཐག་ཏུ་ཅི་ལྟར་གྱུར་པ་དེའི་དོན་བསྟན་པར་བྱ་སྟེ།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད། དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ལས་ཕྱུང་ངོ་།
བཅོམ་ལྡན་འདས་ཕྱག་ན་རྡོ་རྗེ་དེ་བཞིན་གཤེགས་པ་ལ་འདི་སྐད་ཅེས་གསོལ་ཏོ། །
གང་འདོད་ཆགས་ཀྱི་ཡི་གེའི་ཚིག་ལ། སངས་རྒྱས་ཀྱི་བྱང་ཆུབ་རྗེས་སུ་ཆུད་པ་དེ།
46-737