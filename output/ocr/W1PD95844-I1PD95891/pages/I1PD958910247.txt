२१८
བསྟན་འགྱུར། རྒྱུད། ༼༽ ༨༨ 07
དཀྱིལ་འཁོར་གྱི་དུས་སུ་ཧཱུཾ་ཨོཾ་ཨ་སྭ་ཧཱ། དེ་ལྟར་སྔགས་ཀྱི་ཡིག་འབྲུ་བཟླ་ཞིང་་
ཉིད་ཉིད་ཀྱི་དཀྱིལ་འཁོར་གྱི་བདག་པོ་སྐུ་མདོག་དང་མཐུན་པའི་ཚོན་གྱིས་བསྒྱུར་
བར་བྱའོ། །གཞན་ཡང་སྐུའི་རིགས་ཀྱི་བྱེ་བྲག་གི་བྱང་ཆུབ་སེམས་དཔའ་རྣམས་
དང་། དེ་བཞིན་དུ་ཁྲོ་བོའི་རྒྱལ་པོའི་དཀྱིལ་འཁོར་གྱི་དུས་སུ་•ཨོཾ་ཧཱུྃ་ཨཱ་སྭ་ཧཱ།
དེ་ལྟར་སྔགས་ཀྱི་ཡིག་འབྲུ་བཟླ་ཞིང་དཀྱིལ་འཁོར་གྱི་བདག་པོ་ཉིད་ཉིད་ཀྱི་སྐུ་་
མདོག་དང་མཐུན་པའི་ཚོན་གྱིས་བསྒྱུར་བར་བྱའོ། །གཞན་ཡང་གསུང་གི་རིགས་
ཀྱི་བྱེ་བྲག་གི་བྱང་ཆུབ་སེམས་དཔའ་དང་དེ་བཞིན་དུ་ཁྲོ་བོའི་རྒྱལ་པོའི་དཀྱིལ་་་
འཁོར་གྱི་དུས་སུ་ཨཱ་ཧཱུཾ་ཨོཾ་སྭ་ཧཱ། དེ་ལྟར་སྔགས་ཀྱི་ཡིག་འབྲུ་བཟླ་ཞིང་དཀྱིལ་
འཁོར་གྱི་བདག་པོ་ཉིད་ཉིད་ཀྱི་སྐུ་མདོག་དང་མཐུན་པའི་ཚོན་གྱིས་བསྒྱུར་བར་་
བྱའོ༑ །ཆོ་གའི་ཚུལ་དེ་ལྟར་ཐིག་སྐུད་ལྔ་བྱས་པའི་འོག་ཏུ་གཅིག་ཏུ་བསྒྲིལ་་་
བར་བྱའོ། །དེ་ལྟར་ཆོ་གའི་ཚུལ་གྱིས་དཀྱིལ་འཁོར་ཐམས་ཅད་བྱ་བའི་དུས་སུ་་་
དཀྱིལ་འཁོར་གྱི་བདག་པོ་ཉིད་ཉིད་ཀྱི་རིགས་ཀྱི་བྱེ་བྲག་གི་ཅི་ལྟར་སྨོས་པའི་སྔགས་
བཟླ་ཞིང་ཚོན་གྱིས་བསྐུ་བར་བྱའོ། །དེ་ལྟར་ཕྱིའི་ཐིག་གདབ་པར་བྱའོ། །
གཞན་ཡང་ནང་གི་ཡེ་ཤེས་ཀྱི་ཐིག་གི་ངོ་བོར་བྱ་བ་བསྟན་པར་བྱ་སྟེ། དང་པོ་་་
དཀྱིལ་འཁོར་གྱི་རྡོ་རྗེ་སློབ་དཔོན་གྱི་ས་གཞིའི་ཤར་ཕྱོགས་སུ་སྟན་བདེ་བ་འཇམ་པ་
ལ་མོས་པའི་སྐྱིལ་མོ་ཀྲུང་འདུག་གོ། །དེའི་འོག་ཏུ་གོང་དུ་སྨོས་པའི་ཐིག་སྐུད་དེ་
ལྔ་མདུན་གྱི་གནས་སུ་བརྐྱང་ལ་གཞག་གོ། །དེ་མ་ཐག་ཏུ་ཐུགས་ཀྱི་དཀྱིལ་འཁོར་
གྱི་བདག་པོ་མི་བསྐྱོད་པ་ཉིད་ཀྱི་སྐུ་ཕྱག་རྒྱར་མདུན་དུ་སྨོས་པའི་ཆོ་ག་བཞིའི་ཚུལ་
གྱིས་གྱུར་པར་བྱའོ། །དེའི་སྐུ་མདོག་དང་། ཞལ་དང་། ཕྱག་དང་། ཕྱག་
མཚན་དང་། རྒྱན་རྣམས་དང་། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་་་་
གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་ལྟར་སྐུ་ཕྱག་རྒྱའི་ཆ་་
46-218