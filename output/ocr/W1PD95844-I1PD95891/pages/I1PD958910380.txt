རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३५१
ག་མིང་བཏགས་པ་ཞེས་པ། དཔལ་རྡོ་རྗེ་སེམས་དཔའ་ཉིད་ལ་སོགས་པ་རིགས་
ལྔའི་བྱེ་བྲག་གི་སངས་རྒྱས་ཀུན། ཉིད་ཉིད་ཀྱི་སྔགས་ཀྱི་ས་བོན་ཡིག་འབྲུ་ལས་ཅི་
ལྟར་སྨོས་པའི་ཆོ་གས་སྐུ་མདོག་དང་ཡེ་ཤེས་དང་ལྡན་པའི་སྐུ་ཕྱག་རྒྱ་བསྐྱེད་པར་་
བྱ་སྟེ། དེ་དག་གི་སོ་སོའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་་
ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་སུ་ཅི་ལྟར་སྨོས་པ་དེ་བཞིན་དུ་དུས་
འདིར་ལྡན་པར་བརྟག་གོ། །དེ་ལྟ་བུའི་ངོ་བོའི་སངས་རྒྱས་ཐམས་ཅད་ཀྱི་སྐུ་ཕྱག་
རྒྱ་བསྐྱེད་མ་ཐག་ཏུ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་བྱའོ། །
དེ་སྤྲོས་མ་ཐག་ཏུ་སེམས་ཅན་ཐམས་ཅད་མ་ལུས་པར་བྱིན་གྱིས་བརླབས་པས་་་
སེམས་ཅན་ཐམས་ཅད་རྒྱས་པ་ཆེན་པོ་དང་། དབང་ཕྱུག་ཆེན་པོ་དང་། བདེ་
བ་དང་། ཡིད་བདེ་བ་ཐོབ་པར་འགྱུར་རོ། །དེ་ལྟར་བྱས་ནས་སངས་རྒྱས་
ཐམས་ཅད་ཀྱི་སྐུ་ཕྱག་རྒྱ་སྤྲིན་ལྟ་བུ་དེ་དབབ་པ་ཞེས་པ། སྤྲོས་པའི་གནས་སུ་
སླར་བསྡུ་བར་བྱའོ། །བསྟན་པར་བྱ་སྟེ། རྡོ་རྗེ་བསྒོམ་པ་མིང་བཏགས་པ་ཞེས་
པ༑ རྡོ རྡོ་རྗེའི་རིགས་རྡོ་རྗེ་གནོད་སྦྱིན་ཛཾ་བྷ་ལའི་ཡིན་ཏེ། དེ་དང་གཉིས་སུ་་་
མེད་པར་བསྒོམས་པས། གོང་དུ་སྨོས་པའི་སངས་རྒྱས་ཐམས་ཅད་ཀྱི་སྐུ་ཕྱག་རྒྱ་
སྤྲིན་བཞིན་དུ་སྤྲོ་བ་དང་བསྡུ་བར་བསྟན་ཏོ། །དེ་ལྟར་སངས་རྒྱས་ཀུན་གྱི་•ཆོ་་
ག་ཡིས། །རྡོ་རྗེ་བསྒོམ་པས་དབབ་པར་བྱའི་དོན་དུ་གསུངས་སོ། །ཛམ་བྷ་་
ལ་ནི་དོན་བསྒྲུབ་པ། །གནོད་སྦྱིན་ཆེན་པོ་བསྐྱེད་པར་བྱ། ། །ཞི་བ་གནོད་སྦྱིན་
གཟུགས་འཛིན་པ། །ཐོར་ཚུགས་དབུ་རྒྱན་རྡོ་རྗེ་ཅན། །ཞེས་བྱ་བའི་དོན་་
བཤད་པར་བྱ་སྟེ། ཅི་ལྟར་ཡིན་ན། ཛམ་བྷ་ལ་ནི་ནོར་བསྒྲུབ་པ། །གནོད་་
སྦྱིན་ཆེན་པོ་བསྐྱེད་པར་བྱ་བ་ནི། གོང་དུ་སྨོས་པའི་ཚུལ་གྱི་བསྒོམ་པའི་ཆོ་གས་་
གནོད་སྦྱིན་ཆེན་པོར་མིང་བཏགས་པ། ཕྱིའི་གནོད་སྦྱིན་གྱི་རྒྱལ་པོ་ཐམས་ཅད་་
46-351