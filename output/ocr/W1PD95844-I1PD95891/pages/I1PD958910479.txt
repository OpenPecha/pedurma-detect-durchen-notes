40
བསྟན་འགྱུར། རྒྱུད། ༨༨
ཁྱབ་འཇུག་དང་། དེ་ལྟར་གསུམ་ནི་རྣམ་པར་སྣང་མཛད་དང་སྣང་བ་མཐའ་་་་
ཡས་དང་། མི་བསྐྱོད་པ་ཡིན་ནོ། དེ་རྣམས་ཀྱི་དམ་ཚིག་གི་ངོ་བོའི་དོན་དུ་་་་
བསྟན་པར་བྱ་སྟེ། སྐུའི་རྡོ་རྗེ་ཚངས་པ་སྟེ། །གསུང་ནི་རྡོ་རྗེ་དབང་ཕྱུག་ཆེ། །
ཐུགས་ཀྱི་•རྡོ་རྗེ་འཛིན་རྒྱལ་པོ། །དེ་ནི་གཏོགས་འདོད་སྒྱུ་འཕྲུལ་ཆེ།
།ཞེས་
བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན། སྐུའི་རྡོ་རྗེ་ཚངས་པ་སྟེ་ནི།
བརྡ་སྐད་ཀྱི་ཚངས་པས་ནི། སྐུ་རྡོ་རྗེ་རྣམ་པར་སྣང་མཛད་ཡིན་ནོ། །དེ་ནི་
ཐོག་མ་མེད་པའི་དུས་བཟུང་བ་ནས། ཕྱིའི་ཉོན་མོངས་པ་ཐམས་ཅད་ཀྱི་དྲི་མ་་་
དང་བྲལ་བའི་ཡིན་ནོ། །དོན་དེས་ཚངས་པར་སྨོས་སོ། །གཞན་ཡང་སྐུ་རྡོ་རྗེ་
རྣམ་པར་སྣང་མཛད་དེ་ནི་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་དུས་
རྟག་ཏུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའི་ཆོ་འཕྲུལ་སྤྲུལ་པའི་ཏིང་ངེ་འཛིན་་
གྱིས་སེམས་ཅན་ཐམས་ཅད་བྱིན་གྱིས་བརླབས་པས། དེ་དག་ཐམས་ཅད་ཀྱི་ཉོན་
མོངས་པ་ཐམས་ཅད་ཀྱི་སྡིག་པའི་དྲི་མ་བསགས་པ་དེ་དག་འཇོམས་•པ་ཡིན་ནོ་
གཞན་ཡང་སྐུ་རྡོ་རྗེ་རྣམ་པར་སྣང་མཛད་དེ་ནི་དོན་དམ་པར་དེ་བཞིན་གཤེགས་པ་
ཐམས་ཅད་ལ་སོགས་པའི་དཀྱིལ་འཁོར་གྱི་ལྷ་ཐམས་ཅད་ཀྱི་སྐུའི་ངོ་བོར་གནས་
པར་སྨོས་སོ། །དེ་ལྟར་མདུན་དུ་སྨོས་པའི་དོན་གྱིས་སྐུ་རྡོ་རྗེ་རྣམ་པར་སྣང་་
མཛད་དེ་ནི་ཚངས་པར་མིང་བཏགས་པའི་ཡིན་པར་བསྟན་ཏོ། །དེ་ལྟར་སྐུ་རྡོ་
རྗེ་ཚངས་པའི་དོན་དུ་གསུངས་སོ། །གསུང་གི་རྡོ་རྗེ་དབང་ཕྱུག་ཆེ་ཞེས་པ་ནི།
དབང་ཕྱུག་ནི་གསུང་རྡོ་རྗེ་སྣང་བ་མཐའ་ཡས་ཡིན་ནོ། །དེ་ནི་ལྷ་དང་མི་ལ་་
སོགས་པ་སེམས་ཅན་མ་ལུས་པར་ཐམས་ཅད་ལ་ཐེག་པ་ཆེན་པོ་གསང་སྔགས་ཀྱི་་་
ཆོས་སྟོན་པར་མཛད་པས་བྲན་བཞིན་དུ་འཁོར་གྱི་ངོ་བོར་མཛད་པའོ། །གཞན་
ཡང་སོ་སོར་རྟོག་པའི་ཡེ་ཤེས་ཀྱི་ཆོ་འཕྲུལ་སྤྲུལ་ནས་ཏིང་ངེ་འཛིན་གྱིས་མདུན་དུ་་
46-450