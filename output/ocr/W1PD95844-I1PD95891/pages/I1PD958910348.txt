རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
३१९
ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་སེམས་
དགའ་བས་ཤེས་རབ་མ་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་
རབ་རོལ་པ་བྱས་པས་བདེ་བར་འགྱུར་བའི་དུས་སུ་རྡོ་རྗེ་ལམ་གྱི་སྒོ་ནས་ཤེས་རབ་
མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་ནས་དེ་ཟླ་
བའི་དཀྱིལ་འཁོར་གྱི་ངོ་བོར་གྱུར་པར་བསམ་མོ། །དེའི་སྟེང་དུ་སྔགས་ཀྱི་ས་བོན་
ཡིག་འབྲུ་ཟླ་བསམ་མོ། །ཡང་སྔགས་ཀྱི་ས་བོན་ཡིག་འབྲུ་ཀྵི་བསམ་ཡང་མི་འགལ་
ལོ༑ །དེ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་
འབར་ཞིང་འོད་དུ་ཞུ་ནས་ཡེ་ཤེས་ཀྱི་ཁུ་བ་ལྟ་བུ་བྱང་ཆུབ་སེམས་ཟླ་བའི་དཀྱིལ་
འཁོར་ལ་གཉིས་སུ་མེད་པར་ཐིམ་པར་བསམ་མོ། །ས་བོན་དེ་ལས་བྱང་ཆུབ་་
སེམས་དཔའ་སའི་སྙིང་པོའི་སྐུ་ཕྱག་རྒྱ་བསྐྱེད་པར་བྱའོ། །དེའི་སྐུ་མདོག་དང་
ཞལ་དང་། ཕྱག་དང་། ཕྱག་མཚན་དང་། རྒྱན་དང་། ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བ་དང་། དེ་ལྟར་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་དུས་
སུ་ཅི་ལྟར་སྨོས་པ་དེ་བཞིན་དུ་འདིར་བྱའོ། །དེ་ལྟར་བསྐྱེད་མ་ཐག་ཏུ་བསྐྱེད་་་་
པར་མཛད་མཁན་གྱི་སྐུ་ཕྱག་རྒྱ་བྱང་ཆུབ་སེམས་དཔའ་སའི་སྙིང་པོའི་སྐུ་ཕྱག་རྒྱའི་
སྤྱི་བོ་ལ་དབང་བསྐུར་བའི་ཚུལ་དུ་བསམ་མོ། །དེ་ལྟ་བུའི་ངོ་བོ་བྱང་ཆུབ་སེམས་
དཔའ་སའི་སྙིང་པོའི་སྐུ་ཕྱག་རྒྱ་སྐྱེད་མ་ཐག་ཏུ། དེ་དང་གཉིས་སུ་མེད་པའི་ང་་
རྒྱལ་དུ་བསྒོམ་པར་བྱའོ། །དེའི་དུས་སུ་གོང་དུ་སྨོས་པའི་ཤེས་རབ་མ་དེ་བྱང་་་་
ཆུབ་སེམས་དཔའ་སའི་སྙིང་པོའི་ཤེས་རབ་ཡེ་ཤེས་ཀྱི་ལྷ་མོ་གཟུགས་རྡོ་རྗེ་མ་དང་་
གཉིས་སུ་མེད་པའི་ངོ་བོར་བྱིན་གྱིས་བརླབ་པར་བྱའོ། །དེའི་འོག་ཏུ་སྒྲུབ་པ་པོས་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པའི་འཁྱུད་པའི་སྦྱོར་བས་
46-319