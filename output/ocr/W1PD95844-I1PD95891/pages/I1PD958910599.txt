4220
བསྟན་འགྱུར། རྒྱུད། ༨༨
ཡང་སངས་རྒྱས་ཀྱི་དམ་ཚིག་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་
ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་
དུ་སྨོས་པའི་གསང་བ་རྣལ་འབྱོར་ཆེན་པོའི་བསྒོམ་པའི་ཁྱད་པར་གྱི་ཚུལ་གྱི་ལྟ་བའི་
དོན་བཤད་པར་མཛད་པའི་འོག་ཏུ། སངས་རྒྱས་སྐུ་རྡོ་རྗེ་རྣམ་པར་སྣང་མཛད་
ཡིན་པ་དེའི་བསྒོམ་པས་དམ་རྫས་ཇི་ལྟར་སྨོས་པའི་ཚུལ་དུ་བསྒྲུབ་པ་བྱ་བའི་དོན་་
བཤད་པར་བརྩམས་པ་དེ་མཚོན་པར་བསྟན་ཏོ། །དེ་ལྟར་དེ་ནས་ཀྱི་དོན་དུ་་་་་
གསུངས་སོ། །ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོས་ཞེས་
པ་ནི། དེའི་དོན་མདུན་དུ་བཤད་པས་བདེ་སྟེ་འདིར་བཤད་མི་དགོས་སོ། །
ཡང་སངས་རྒྱས་ཀྱི་དམ་ཚིག་ཞེས་པ་ནི། འོག་ནས་འབྱུང་བའི་ཚུལ་ལ་སྨོས་སོ། །
དེ་ལྟར་སངས་རྒྱས་ཀྱི་དམ་ཚིག་འདིའི་དོན་དུ་གསུངས་སོ། །སྐུ་དང་གསུང་དང་
ཐུགས་ཞེས་པ་ནི། སྟོན་པ་ཕྱག་ན་རྡོ་རྗེ་ཉིད་ཀྱི་སྐུ་ཕྱག་རྒྱ་སྐུ་དང་གསུང་དང་
ཐུགས་རྡོ་རྗེ་གསུམ་གཅིག་པའི་ངོ་བོར་སྨོས་སོ། །དེ་ལྟར་ཉིད་ཀྱི་སྐུ་དང་གསུང་
དང་ཐུགས་རྡོ་རྗེ་གསུམ་དང་གཉིས་སུ་མེད་པའི་ངོ་བོ་བསྒྲུབ་པ་པོས་འོག་ནས་་
འབྱུང་བའི་ཚུལ་དུ་སྐུ་རྡོ་རྗེ་རྣམ་པར་སྣང་མཛད་དངང་། གཉིས་སུ་མེད་པར་་
བསྒོམ་པ་བྱ་བར་སྨོས་སོ། ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་དོན་དུ་
གསུངས་སོ། །རྡོ་རྗེ་ཞེས་པ་ནི། ཅི་ལྟར་སྐུ་རྡོ་རྗེ་དང༌་། གསུང་རྡོ་རྗེ་དང་།
ཐུགས་རྡོ་རྗེ་གསུམ་དང་གཉིས་སུ་མེད་པར་བཤད་པ་དེ་བཞིན་དུ་འདིར་བསྟན་ཏོ།།
དེ་ལྟར་རྡོ་རྗེའི་དོན་དུ་གསུངས་སོ། །ལས་ཕྱུང་ངོ་ཞེས་པ་ནི། སྟོན་པ་ཕྱག་
ན་རྡོ་རྗེས་ཇི་ལྟར་སྨོས་པའི་ཚུལ་གྱི་སངས་རྒྱས་སྐུ་རྡོ་རྗེ་རྣམ་པར་སྣང་མཛད་ཀྱི་་
བསྒོམ་པས། དམ་རྫས་བསྒྲུབ་པར་བྱ་བའི་དེའི་དོན་ཕྱུང་བའམ་བཤད་པར་སྨོས་
སོ༑ །དེ་ལྟར་ལས་ཕྱུང་ངོའི་དོན་དུ་གསུངས་སོ། །ད་ནི་གཞན་ཡང་སངས་་་
46-570