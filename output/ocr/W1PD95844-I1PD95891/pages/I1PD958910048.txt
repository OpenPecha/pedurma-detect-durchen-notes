རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
76
མན་ཏ་ཀའི་སྐུ་ཕྱག་རྒྱའི་སྤྱི་བོར་དབང་བསྐུར་བའི་ཚུལ་དུ་གནས་པར་བསམ་མོ། །
ཚུལ་དེ་ལྟར་ཁྲོ་བོའི་རྒྱལ་པོ་ཡ་མན་ཏ་ཀའི་སྐུ་ཕྱག་རྒྱ་བསྐྱེད་པའི་འོག་ཏུ་བསྒྲུབ་པ་
པོས་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །དེའི་དུས་སུ་སྐྱེས་་
བུ་གཡུལ་འགྱེད་པའི་གནས་སུ་མཚོན་ཕོག་ནས་ཤི་བའི་ཤ་བླང་ངོ་། །གཞན་ཡང་
དུག་ཐམས་ཅད་དང་། གྲོག་མཁར་གྱི་ས་དང་། དུར་ཁྲོད་ཀྱི་ཐལ་བ་བླངས་ལ།
གཅིག་ཏུ་བསྲེས་ཏེ། བོང་བུའི་ཆུ་དང་དཀྲུགས་ལ་རྫས་དེ་ལས་དགྲའི་གཟུགས་
བརྙན་ཁྲོ་བོའི་རྒྱལ་པོ་ཡ་མན་ཏ་ཀའི་སྔགས་རིངས་ཁྲོ་བོ་ཆེན་པོའི་ཞེ་སྡང་གི་་་
སེམས་བསྐྱེད་ནས་བཟླ་ཞིང་བྱའོ། །དེའི་འོག་ཏུ་སྒྲུབ་པ་པོས་ཁྲོ་བོ་ཆེན་པོ་སྟོབས་
ཀྱིས་རྐང་པ་གཡོན་པ་བརྐྱང་བས་དགྲའི་གཟུགས་བརྙན་གྱི་སྙིང་གར་མནན།
གཡས་བསྐུམས་•པས་རྐེད་པར་མནན་ནོ། །གཞན་ཡང་སྒྲུབ་པ་པོས་ཉིད་ཀྱི་
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་སྔགས་ཀྱི་ས་བོན་ཡིག་འབྲུ་ཧཱུཾ་
བསམ་མོ། །དེ་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་
ཆེན་པོའི་འབར་བའི་འོད་ཀྱིས་འོད་དུ་ཞུ་ནས་ཡེ་ཤེས་ཀྱི་ཁུ་བ་བཞིན་དུ་གྱུར་་་
པར་བསམ་མོ། །ས་བོན་དེ་ལས་ཁྲོ་བོའི་རྒྱལ་པོའི་སྐུ་ཕྱག་རྒྱ་བསྐྱེད་པར་བྱ་སྟེ།
ཕྱག་གཡས་དང་པོ་ན་རྡོ་རྗེ་ཀྱོ་བ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན།
གཞན་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ཁྲོ་བོའི་རྒྱལ་པོ་ཡ་མན་
ཏ་ཀ་ཉིད་ཀྱི་སྐུ་ཕྱག་རྒྱ་ཅི་ལྟར་སྨོས་པ་དེ་ལྟ་བུའི་སྐུ་ཕྱག་རྒྱ་འབར་བ་ཆེན་པོའི་་་་་
འོད་ཀྱིས་འབར་བ། ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོ་བར་བྱ་སྟེ།
དེ་མ་ཐག་ཏུ་དགྲ་གང་གསད་པར་བྱ་སྟེ། དེ་སྐད་ཅིག་གིས་རྡོ་རྗེ་ཀྱོ་བས་ནི་སྙིང་
ག་ནས་བཟུང་། རྡོ་རྗེ་ཞགས་པས་མགུལ་པ་ནས་“བཅིངས་ཏེ། ཚུལ་དེ་ལྟར་
བཀུག་ནས། དེ་མ་ཐག་ཏུ་རྫས་ཀྱི་དགྲའི་གཟུགས་བརྙན་ལ་དགྲ་ཐིམ་པར་་
46-19