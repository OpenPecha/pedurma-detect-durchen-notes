རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७३
ལྟར་ཐམས་ཅད་དབང་སྐུར་རྫོགས་སངས་རྒྱས་ཀྱི་དོན་དུ་གསུངས་སོ། །ཡེ་ཤེས་
རྡོ་རྗེའི་ཚིག་གསུངས་པ་ཞེས་པའི་དོན་ནི་མདུན་དུ་ཅི་ལྟར་བཤད་པ་བཞིན་དུ་་་
འདིར་བསྟན་ཏོ། །ཨེ་མའོ་ངོ་བོ་ཉིད་ཀྱིས་དག །རྡོ་རྗེ་ཐེག་པ་བླ་ན་མེད། །
མ་སྐྱེས་པ་ཡི་ཆོས་རྣམས་ལ། །རྒྱལ་བ་རྣམས་ཀྱིས་སྐྱེ་བར་གསུངས་ཞེས་བྱ་བའི་་
དོན་བཤད་པར་བྱ་སྟེ། ཅི་ལྟར་ཡིན་ན། ཨེ་མའོ་ནི་མདུན་དུ་སྨོས་པའི་གསད་
པའི་ལས་ཐམས་ཅད་ཀྱིས་བསྒྲུབ་པ་བྱས་པའི་འབྲས་བུའི་དོན་ཐོས་པས་མདུན་དུ་
སྨོས་པའི་སངས་རྒྱས་ཐམས་ཅད་ཀྱི་ཐུགས་ངོ་མཚར་དུ་གྱུར་པར་སྨོས་སོ། །ངོ་བོ་
ཉིད་ཀྱིས་དག་ཅེས་པ་ནི། དོན་དམ་པར་ཆོས་ཐམས་ཅད་ཐོག་མ་མེད་པའི་དུས་
ནས་ཕྱིན་ཅི་ལོག་གི་རྣམ་པར་རྟོག་པའི་སྡིག་པའི་དྲི་མ་དང་བྲལ་བ་ཡིན་ནོ། །
དོན་དེས་དུས་འདིར་གསད་པའི་ལས་ཐམས་ཅད་སྨོས་པ་དེ་བྱས་པར་སྡིག་པར་མི་
འགྱུར་བ་ཡིན་ནོ། །གཞན་ཡང་འབྲས་བུ་བླ་ན་མེད་པ་ཐོབ་བོ། །དོན་དེས་་་་
ཆོས་ཐམས་ཅད་ངོ་བོ་ཉིད་ཀྱིས་དག་པར་སྨོས་སོ། །རྡོ་རྗེ་ཐེག་པ་བླ་ན་མེད་པ་་
ཞེས་པ་ནི། ཐེག་པ་ཐམས་ཅད་ཀྱི་ནང་ན་རྡོ་རྗེ་ཐེག་པར་མིང་བཏགས་པ་གསང་
སྔགས་ཀྱི་ཐེག་པ་ཡིན་ནོ། །བསྟན་པར་བྱ་སྟེ། གསང་སྔགས་ཀྱི་ཐེག་པ་ལ་་
བརྟེན་མ་ཐག་པའི་དུས་ནས་སྤྱོད་པ་སྤྱད་པའི་དམ་ཚིག་གི་སྟོབས་ཀྱི་ཤུགས་ཀྱིས་བླ་
ན་མེད་པའི་བྱང་ཆུབ་སྐད་ཅིག་ཙམ་གྱིས་ཐོབ་པའམ། ཕྱིན་པ་ཡིན་ནོ། །དོན་
དེས་ཐེག་པ་ཐམས་ཅད་ཀྱི་ནང་ན་རྡོ་རྗེ་ཐེག་པ་བླ་ན་མེད་པར་སྨོས་སོ།
།མདོར་
བསྡུ་བ་དེ་ལྟར་རྡོ་རྗེ་ཐེག་པ་བླ་ན་མེད་ཀྱི་དོན་དུ་གསུངས་སོ།
།མ་སྐྱེས་པའི་ཆོས་
རྣམས་ལ། ། རྒྱལ་བ་རྣམས་ཀྱིས་སྐྱེ་བར་གསུངས། །ཞེས་པ་ནི་སྟོན་པ་མི་་་་
བསྐྱོད་པ། རྡོ་རྗེ་འཛིན་ཉིད་ཀྱི་མདུན་དུ་སྨོས་པའི་ཚུལ་གྱིས་བྱེ་བྲག་སྣ་ཚོགས་ཀྱི་
ཆོ་འཕྲུལ་སྤྲོས་ནས་འཆི་བདག་གི་བདུད་ལ་སོགས་པ་བདུད་བཞི་ཕམ་པར་མཛད་
46-63