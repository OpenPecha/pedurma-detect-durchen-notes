१११०
བསྟན་འགྱུར། རྒྱུད།
ཉེས་པའི་ཚོགས་ཅི་མཆིས་པ་རྣམས་སྟོབས་བཞིའི་སྒོ་ནས་ཡང་དག་པར་བཤགས་་
པས༑ སྡིག་པ་དང་སྒྲིབ་པ་མ་ལུས་པ་ཐམས་ཅད་བྱང་བར་གྱུར་ཅིག །ལུས་་་
ངག་ཡིད་གསུམ་གྱི་ཉེས་པ་མ་ལུས་པ་དག་པར་གྱུར་ཅིག །ཉོན་མོངས་པའི་སྒྲིབ་པ་
དང་། བག་ཆགས་ཀྱི་སྒྲིབ་པ་དང་། ཤེས་བྱའི་སྒྲིབ་པ་དང་། སྙོམ་པར་་
འཇུག་པའི་སྒྲིབ་པ་ལ་སོགས་པ་སྒྲིབ་པའི་ཚོགས་• མ་ལུས་པ་རྣམ་པར་དག་པ་དང་
བྱང་བར་གྱུར་ཅིག །མཐའ་ཡས་པའི་འགྲོ་བ་མ་ལུས་པ་རྣམས་ཀྱི་ཉེས་སྐྱོན་དུ་་་
གྱུར་པ་ཐམས་ཅད་དག་ནས་བླ་ན་མེད་པའི་བྱང་ཆུབ་ཀྱི་ས་ལ་ཕྱིན་པར་གྱུར་ཅིག།
འཁོར་བའི་མཐའ་ཇི་སྲིད་ཡོད་པ་དེ་སྲིད་དུ་ཕ་དང་མ་ལ་སོགས་པ་དག【པ་དང་•
མ་དག་པའི་སེམས་ཅན་ཐམས་ཅད་ལ་རང་དང་གཞན་གྱི་སྨོན་ལམ་གྱི་མཐུ་ཆེན་པོ་
དང་། བསོད་ནམས་ཀྱི་ལས་ཀྱི་སྟོབས་• མ་ལུས་པ་རྗེས་སུ་འཛིན་པར་གྱུར་ཅིག །
ཚ་བ་དང་གྲང་བའི་སེམས་ཅན་དམྱལ་བ་རྣམས་ཀྱི་སྡུག་བསྔལ་མ་ལུས་པ་སྐེམས་་་
པར་གྱུར་ཅིག ། ཕྱི་དང་ནང་གི་སྒྲིབ་པ་ཐམས་ཅད་དང་ལྡན་པའི་ཡི་དྭགས་ཀྱི་་་
ཚོགས་མ་ལུས་པ་རྣམས་ཀྱི་སྡུག་བསྔལ་འདྲེན་པར་གྱུར་ཅིག །བྱིངས་“དང་ཁ་་
འཐོར་ལ་གནས་པའི་དུད་འགྲོ་གླེན་ཞིང་གཏི་མུག་པ་རྣམས་ཀྱང་རང་རང་གི་སྡུག་
བསྔལ་དང་བྲལ་ནས་ལྷ་ལ་སོགས་པའི་ལུས་སུ་གྱུར་ཅིག །ལྟུང་བ་ལ་སོགས་པས་•
ལུས་དང་སེམས་གཟིར་བའི་ལྷའི་•སྡུག་བསྔལ་དང་། འཐབ་པ་དང་། རྩོད་་
པ་དང་འགྱེད་པ་ལ་སོགས་པའི་ལྷ་མ་ཡིན་གྱི་སྡུག་བསྔལ་མ་ལུས་པ་ཡང་བྱང་ནས་
འདོད་པའི་ཡོན་ཏན་ལྔ་ལ་ལོངས་ སྤྱོད་པར་གྱུར་ཅིག །སྐྱེ་རྒ་•ན་འཆི་ལ་་
སོགས་པ་• སྡུག་བསྔལ་བཅུ་གཅིག་གིས་རབ་ཏུ་མནར་བའི་འགྲོ་བ་མི་རྣམས་ཀྱང་་
རྟག་ཏུ་བདེ་ལེགས་ལ་•སྤྱོད་པར་གྱུར་ཅིག །དཀོན་མཆོག་གསུམ་གྱི་བདེན་པའི་
བྱིན[གྱི་རླབས་ཀྱིས་• དེ་བཞིན་དུ་གྱུར་ཅིག།ག་བང
40-1380