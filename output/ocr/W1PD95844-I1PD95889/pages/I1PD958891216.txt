རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7774
འཛིན༑ །དེ་བཞིན་གཤེགས་ཀུན་གྱིས་མཆོད་པ། །སངས་རྒྱས་ཀུན་མཆོག་་
ཐམས་ཅད་མཁྱེན། །བསྒོམ་པའི་དམ་པ་བཤད་དུ་གསོལ། །ཞེས་བྱ་བའི་དོན་
བཤད་པར་བྱ་སྟེ། དེ་ནས་ནི་སྟོན་པ་རྡོ་རྗེ་མི་བསྐྱོད་པས་མདུན་དུ་བཤད་པའི་་
བསྒོམ་པ་དང་བཟླས་པའི་དོན་རྫོགས་པའི་འོག་ཏུ་ཕྲ་མོ་བསྒོམ་པ་དང་སྦྱོར་བ་་་
བཤད་པའི་ཕྱིར་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་་་
དུ་མེད་པའི་དེ་བཞིན་གཤེགས་པ་ཐམས་ཅད་ཀྱིས་བསྟོད་པའི་སྒོ་ནས་བསྐུལ་བ་་
མཚོན་པའོ། །དཔལ་ལྡན་ཞེས་པ་ནི་ཕྱི་དང་ནང་དང་། གསུམ་གྱི་བྱེ་བྲག་སྟེ།
དེའི་དོན་ནི་ལེའུ་དང་པོའི་ཕྱག་འཚལ་བའི་སྐབས་སུ་རྒྱས་པར་བཤད་དེ།
བཞིན་དུ་འདིར་ཡང་སྦྱར་རོ། །རྡོ་རྗེ་འཛིན་ཞེས་པ་ནི་བྱེ་བྲག་གསུམ་སྟེ་སྐུ་་་
གསུང་ཐུགས་ཀྱི་བྱེ་བྲག་དང་། ཡེ་ཤེས་སེམས་དཔའི་བྱེ་བྲག་དང་། ཚོན་གྱི་་
བྱེ་བྲག་གོ། །དེའི་དོན་གསལ་བར་བཤད་པར་བྱ་སྟེ། སྐུ་དང་གསུང་དང་་་
ཐུགས་ཀྱི་བྱེ་བྲག་ནི་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་། གསུང་་
རྡོ་རྗེ་དངང་། ཐུགས་རྡོ་རྗེ་གཉིས་སུ་མེད་པའི་ངོ་བོ་སྟེ། དེ་སྟོན་པ་རྡོ་རྗེ་མི་་་
བསྐྱོད་པ་ཉིད་ཀྱི་སྐུ་ཕྱག་རྒྱས་གཉིས་སུ་མེད་པར་འཛིན་པའོ། །ཡེ་ཤེས་སེམས་་
དཔའི་བྱེ་བྲག་ནི་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་གསང་བའི་ཐུགས་ཀའི་གནས་ན།
ཡེ་ཤེས་རྣམ་པ་ལྔའི་རྡོ་རྗེའི་བདག་ཉིད་སྔགས་ཀྱི་ཡིག་འབྲུ་ཧཱུཾ་མེ་མར་གྱི་གཟུགས་་
ལྟ་བུ་མི་གཡོ་བ་ཁ་དོག་རྣམ་པ་ལྔ་དང་ལྡན་པ། ཡེ་ཤེས་ཐམས་ཅད་ཀྱི་ཆོ་འཕྲུལ་
གྱིས་བསྒྱིངས་པ་སྤྲོ་བ་དང་བསྡུ་བའི་གནས་ཡིན་ཏེ་དེ་འཛིན་པར་གསུངས་སོ། །
ཚོན་གྱི་བྱེ་བྲག་ནི་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་ཕྱག་གཡས་དང་པོ་ན་མེ་ལོང་་
ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་རྣམ་པ་ལྔ་དང་གཉིས་སུ་མེད་པའི་རྟགས་མཚན་རྡོ་
རྗེ་རྩེ་ལྔ་བསྣམས་ཏེ། དེས་བགེགས་མ་རུངས་པ་གནོད་པ་བྱེད་པ་འཇིགས་པར་
44-1185