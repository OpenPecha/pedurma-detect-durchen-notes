བསྟན་འགྱུར། རྒྱུད། ཡུ ༨༥
པའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་དེ་ནི། དོན་དམ་པ། མི་ཟད་པ།
བརྟན་པ། ངེས་པ། དངོས་པོ་མེད་པ། ཐམས་ཅད་ལ་ཁྱབ་པ། ཆོས་ཀྱི་
སྐུའི་ངོ་བོ་ཡིནན་ཏེ། དེ་ལྟར་རྡོ་རྗེའི་སྒྲའི་དོན་དུ་ཤེས་པར་བྱའོ།
།ཞེས་བྱ་བའི་
སྒྲ་ནི་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ཆེན་པོ་
འབྱུང་བའི་དོན་བརྟན་པའོ། །དེ་ནས་ཏིང་ངེ་འཛིན་ཞེས་པ་ནི་མདུན་དུ་བཤད་
པའི་དོན་གྱི་སྟོན་པ་བྱང་ཆུབ་སེམས་རྡོ་རྗེ་སྣ་ཚོགས་ཀྱི་བྱེ་བྲག་གི་སྤྲོ་བསྡུ་མཛད་པ་་
ཐམས་ཅད་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ།
།གཞན་ཡང་ཏིང་ངེ་་
འཛིན་གྱི་སྒྲའི་དོན་བཤད་པར་བྱ་སྟེ། ཇི་ལྟར་ཡིན་ན། སྟོན་པ་བྱང་ཆུབ་་་
སེམས་རྡོ་རྗེས་སྣང་བ་མཐའ་ཡས་ཀྱི་གསང་བའི་མཚན་གྱི་སྔགས་གསུངས་པའི་་
དུས་དང་། གཞན་ཡང་སྣང་བ་མཐའ་ཡས་ཀྱི་སྐུ་ཕྱག་རྒྱ་ཕྱུང་བའི་དུས་སུ།
སྐུ་དང་གསུང་དང་ཐུགས་གསུམ་རྩེ་གཅིག་པར་མཛད་པའོ། །དེ་ལྟར་ཏིང་ངེ་་
འཛིན་གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་ཞེས་པ་ནི།
སྟོན་པ་བྱང་ཆུབ་སེམས་རྡོ་རྗེས་སྣང་བ་མཐའ་ཡས་ཀྱི་སྐུ་ཕྱག་རྒྱ་གྱུར་པར་མཛད་དེ།
གྱུར་མ་ཐག་ཏུ་བྱང་ཆུབ་སེམས་རྡོ་རྗེས་ཐུགས་བདེ་བར་འགྱིང་བག་དུ་ཅུང་ཟད་དུ་
བཞད་པ་སྐུའི་ཆ་ལུགས་ཞི་བ་དང་རྒྱས་པའི་ཚུལ་དུ་བཞུགས་སོ། །དེ་ལྟར་སྙོམས་
པར་བཞུགས་པའི་སྒྲའི་དོན་དུ་ཤེས་པར་བྱའོ། །གཞན་ཡང་འདོད་ཆགས་འབྱུང་
བའི་སྒྲའི་བྱེ་བྲག་བཤད་པར་བྱ་སྟེ། འདོད་ཆགས་ཀྱི་སྒྲ་རྣམ་པ་གསུམ་དུ་དབྱེ་
སྟེ༑ གསང་བའི་བྱེ་བྲག་དང་ཡེ་ཤེས་ཀྱི་བྱེ་བྲག་དང་སྐུའི་བྱེ་བྲག་གོ། །དེ་ལ་
གསང་བའི་བྱེ་བྲག་ནི་སྟོན་པ་བྱང་ཆུབ་སེམས་རྡོ་རྗེ་དགྱེས་པ་ཆེན་པོའི་ཐུགས་ཀྱིས་
ཐབས་དང་ཤེས་རབ་རོལ་པ་མཛད་ནས། བྱང་ཆུབ་སེམས་མཱ་མ་ཀཱིའི་བྷ་གའི་་་་
དབུས་སུ་འོད་དུ་ཞུ་སྟེ། ས་བོན་གྱི་ངོ་བོ་དེ་ལས་གསང་བའི་དཀྱིལ་འཁོར་གྱི་ལྷ་
44-842