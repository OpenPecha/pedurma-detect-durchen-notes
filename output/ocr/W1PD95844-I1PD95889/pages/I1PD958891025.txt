حمام
བསྟན་འགྱུར། རྒྱུད།
པར་གཟི་བརྗིད་ཀྱིས་འབར་བ་བསམ་ཏེ། དེ་འོད་དུ་ཞུ་བའི་ས་བོན་ལས་པདྨ་་་
འདབ་བརྒྱད་བསྐྱེད་དེ། པདྨའི་ལྟེ་བའི་དབུས་སུ་ས་བོན་ཡིག་འབྲུ་སྭ་ལས་རིན་
པོ་ཆེ་འབྱུང་ལྡན་གྱི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་ཞལ་དང་ཕྱག་དང་
ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་
པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་མདུན་
དུ་སྨོས་པ་བཞིན་དུ་འདིར་སྦྱར་རོ། །གཞན་ཡང་རིན་ཆེན་འབྱུང་ལྡན་གྱི་འཁོར་
གནས་པའི་ཆོ་ག་རིམ་པ་བསྟན་པར་བྱ་སྟེ། མདུན་དུ་སྨོས་པའི་རིན་པོ་ཆེ་འཛམ་
བུ་ནཱ་དའི་ཤར་གྱི་དབུས་སུ་མདུན་དུ་སྨོས་པའི་ཚུལ་དུ་མི་བསྐྱོད་པ་ཉིད་ཀྱི་ས་བོན་
ལས་ཉིད་ཀྱི་གདན་བསྐྱེད་དེ། དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་
སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་་་་
རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་་་་་
ཕྱག་རྒྱའི་ཆ་ལུགས་ཐམས་ཅད་དང་ལྡན་པ་མདུན་དུ་སྨོས་པ་བཞིན་དུ་སྦྱར་རོ། །
དེ་ནས་རིན་པོ་ཆེ་འཛམ་བུ་ནཱ་དའི་ལྷོའི་དབུས་སུ་མདུན་དུ་སྨོས་པའི་ཚུལ་དུ་རྣམ་
པར་སྣང་མཛད་ཀྱི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་་་
ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་་
ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་
པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་
མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་རིན་པོ་ཆེ་འཛམ་བུ་ནཱ་དའི་
ནུབ་ཀྱི་དབུས་སུ་མདུན་དུ་སྨོས་པའི་ཚུལ་དུ་སྣང་བ་མཐའ་ཡས་ཉིད་ཀྱི་ས་བོན་་་་་
ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་
སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་
44-994