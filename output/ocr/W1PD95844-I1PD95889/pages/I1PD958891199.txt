༡༡༦༨
བསྟན་འགྱུར། རྒྱུད། ། ཡུ༨༥5
རྗེ་ནི་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་བོ། གསུང་རྡོ་རྗེ་ནི་
ཐུགས་རྡོ་རྗེ་ནི་མེ་ལོང་
སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོ།
ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ་སྟེ། དེ་ལྟར་ཡེ་ཤེས་གསུམ་དུ་མིང་
བཏགས་པ་ནི་བགེགས་མ་རུངས་པ་གནོད་པ་བྱེད་པ་ཐམས་ཅད་ཀྱིས་གནོད་པའི་
བྱེ་བྲག་སྣ་ཚོགས་ཀྱིས་གཡོ་བ་དང་འཇིག་པར་མི་ནུས་པ་དེའི་ཕྱིར་རྡོ་རྗེ་གསུམ་གྱི་
དོན་དུ་བསྟན་ཏོ། །གསང་བ་ཞེས་པ་ནི་གཉིས་ཏེ་ཡེ་ཤེས་གསང་བ་དང་རྡོ་རྗེ་
གསང་བའོ། །ཡེ་ཤེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་་
གསུམ་གྱི་ངོ་བོ་ཡིག་འབྲུ་གསུམ་ནི་དོན་དམ་པར་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་དངོས་གྲུབ་དང་གཉིས་སུ་མེད་པའོ། །དེ་ལྟ་བུའི་ཡེ་ཤེས་ཀྱི་དངོས་
གྲུབ་དེ་ནི་མ་གྲུབ་ཀྱི་བར་དུ་མཐོང་བར་མི་འགྱུར་བས་དེའི་ཕྱིར་ཡེ་ཤེས་ཀྱི་གསང་་་
བའི་དོན་དུ་གསུངས་སོ། །རྡོ་རྗེ་གསང་བ་ནི་མདུན་དུ་སྨོས་པ་དཔལ་རྡོ་རྗེ་་་
སེམས་དཔའ་དང་གཉིས་སུ་མེད་པའི་ང་རྒྱལ་བྱས་ནས་གསང་བའི་དབང་པོ་་་་
གཉིས་མཉམ་པར་སྦྱར་ཏེ། འདོད་ཆགས་ཆེན་པོའི་ཐུགས་དགྱེས་པས།
ཐབས་དང་ཤེས་རབ་རོལ་པ་མཛད་དེ་བདེ་བར་གྱུར་པའི་གནས་སུ་རྡོ་རྗེ་ལམ་ནས་
ཁུ་བའི་ངོ་བོ་བྱང་ཆུབ་སེམས་ཤེས་རབ་མ་ལྷ་མོའི་བྷ་གའི་དབུས་སུ་འོད་དུ་ཞུའོ། །
དེ་འོད་དུ་ཞུ་མ་ཐག་ཏུ་ཟླ་བའི་དཀྱིལ་འཁོར་ལྟ་བུར་གྱུར་པ་གསང་བའི་དཀྱིལ་་་་་
འཁོར་གྱི་ལྷ་རྣམས་བསྐྱེད་པའི་ས་བོན་ནོ། །གཞན་ཡང་སྒྲུབ་པ་པོས་སྔགས་ཀྱིས་
ད་གྱིས་བརླབས་ནས་བཟའ་བར་བྱ་སྟེ།
དེས་ཕྱག་རྒྱ་ཆེན་པོའི་དངོས་གྲུབ
ཀྱི་འབྲས་བུ་འགྲུབ་པར་འགྱུར་ཏེ། དེའི་ཕྱིར་རྡོ་རྗེ་གསང་བའི་དོན་དུ་གསུངས་
སོ༑ །གནས་ཀྱི་ཞེས་པ་ནི་མདུན་དུ་སྨོས་པ་རྡོ་རྗེ་མི་བསྐྱོད་པས་ཅི་ལྟར་ཤེས་་་་
རབ་མ་ལྷ་མོ་མཱ་མ་ཀཱི་དང་ལྡན་པའི་སྐུ་ཕྱག་རྒྱའི་སྤྱི་བོ་དང་ལྗགས་དང་གསང་བའི་
44-1168