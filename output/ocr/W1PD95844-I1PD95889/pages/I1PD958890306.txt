རྡོ་རྗེ་སེམས་དཔའི་སྒྱུ་འཕྲུལ་དྲ་བའི་རྒྱུད་དཔལ་གསང་བའི་སྙིང་པོ་ཞེས་བྱ་བའི་སྤྱན་འགྲེལ་པའོ།།
༢༧༧
ཉེར་བརྒྱད་པ་གསུང་རྡོ་རྗེ་གསུང་མཆོག་གསུང་དྲི་བསྟན་མཐའ་ཡས་ཞེས་བྱ་བའི་དམ་ཚིག་ནི།
ཆོས་རྣམས་མ་ལུས་ཐམས་ཅད་ཀུན། །ཞེས་པ་ལ་སོགས་པ། རྡོ་རྗེ་གསུང་
གྲགས་སྟོང་བྲལ་བ་དང༌་། རིག་པའི་གསུང་ཡེ་ཤེས་ཆེན་པོའི་བྱིན་རླབས་སྣང་བ་
དང་། དོན་གྱི་གསུང་བརྗོད་དུ་མེད་པས་མཐའ་མ་གོས་པར་འགྲེལ་ཏེ་གོ་སླའོ། །
ཉེར་དགུ་པ་བསྒྱུར་བ་ཡོན་ཏན་ཟད་མེད་ཞེས་བྱ་བའི་དམ་ཚིག་ནི། ཐམས་ཅད་མཁྱེན་
པའི་ཡེ་ཤེས་ཀྱིས། །ཞེས་པ་ལ་སོགས་པ་ཡོན་ཏན་འཆད་དེ། ཆོས་སོ་ཅོག་་
རང་བྱུང་•གི་ཡེ་ཤེས་སུ་བྱུང་ཐེབས་པ་ནི་ཐ་སྙད་དུ་བསྒྱུར་བ་གནས་ཞེས་བྱ་སྟེ།
དེ་ལྟར་མངོན་དུ་བྱས་པའི་ཡེ་ཤེས་ཀྱི། ཡོན་ཏན་འཕེལ་འགྲིབ་མེད་པ་ནི་དངོས་
པོ་གཉིས་ཀྱི་རང་གི་མཚན་ཉིད་མངོན་དུ་བྱས་པ་ལས་རང་བྱུང་བའོ། །སུམ་ཅུ་པ་་
ཐམས་ཅད་སྐད་མཇལ་རིག་པའི་གསུང་བསྟན་ཞེས་བྱ་བའི་དམ་ཚིག་ནི།
ཐར་པའི་་་
དཀྱིལ་འཁོར་འབུམ་ཕྲག་དང་༌། །ཞེས་པ་ལ་སོགས་པ། གསུང་འཆད་དེ།
གདུལ་བྱ་ལས་དག་པ་དང་། མ་དག་པ་ཐམས་ཅད་ཆེད་དུ་མ་བརྗོད་པར་གདོད་
ནས་གསུང་ལྔ་ལྷུན་གྱིས་གྲུབ་པའི་ཕྱིར། མཚན་མ་བཞིན་བརྡའ་མཇལ་བར་སྟོན་་
པས་ལས་གཉིས་བྱེད་པའོ། །རང་རིག་དབང་སྒྱུར་ཞེས་བྱ་བའི་དམ་ཚིག་ནི།
ཕྱོགས་དུས་བསམ་གྱིས་མི་ཁྱབ་པའི་ཞེས་བྱ་བ་ལ་སོགས་པ། མཚན་ཉིད་དང་་
པོར་འགྲེལ་ཏེ། འཁོར་བའི་ཐ་སྙད་རིལ་འཁྲུལ་བའི་རིག་པས་སྣང་ལ།
འདས་པའི་ཆོས་བརྟགས་པའི་རིག་པས་སྣང་སྟེ། རྒྱུ་གཅིག་ལས་རྒྱུ་གཉིས་ཀྱིས་་
ཅིར་ཡང་སྣང་བའོ། །ཡི་གེ་མེད་མཇལ་ཞེས་བྱ་བའི་དམ་ཚིག་ནི། ཡི་གེ་ཚིག་
དང་སྒྲ་སྤངས་པའིའི། །ཞེས་བྱ་བ་ལ་སོགས་པ། རང་རིག་པ་ནི་བརྗོད་དུ་ཚིག་
གིས་བརྗོད་དུ་མི་བཏུབ་པའི་ངོ་བོར་གནས་པས། སྒྲ་ཉིད་གྲགས་སྟོང་དང་བྲལ་
བས་བརྗོད་པ་ཉིད་ན་བརྗོད་རྒྱུ་མེད་པ་རང་འབྱུང་གི་ཡེ་ཤེས་ཏེ། དེ་ཉིད་ཡུལ་་
44-277