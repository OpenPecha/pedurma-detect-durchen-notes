774°
བསྟན་འགྱུར། རྒྱུད། ༽༨༥
དོན་དམ་པར་ཆོས་ཀྱི་སྐུ་དང་གཉིས་སུ་མེད་པའི་ངོ་བོ་ཡིན་པར་བསྟན་ཏོ། །དེ་
ལྟར་ནམ་མཁའི་ཐུགས་ཀྱི་དོན་དུ་གསུངས་སོ། །ཆོས་ཀྱི་མཆོག་ཅེས་པ་ཕྱི་དང་་་
ནང་གི་སྒྲུབ་•པར་བྱ་བའི་ཆོས་ཐམས་ཅད་ཀྱི་ནང་ན་དཔལ་རྡོ་རྗེ་སེམས་དཔའི་་་
ཐུགས་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པ་དེ་ནི་མཆོག་ཡིན་་་་
པར་བསྟན་ཏོ། །བཤད་པར་བྱ་སྟེ།
རྡོ་རྗེ་སེམས་དཔའི་ཐུགས་དེ་ནི་ཡེ་ཤེས་་
ཐམས་ཅད་ཀྱི་འབྲས་བུའི་ངོ་བོ་སྟེ། དེ་གྲུབ་དང་ཕྱི་ནང་གི་ཆོས་ཐམས་ཅད་ཀྱི་་
དངོས་གྲུབ་ཀྱི་འབྲས་བུ་གྲུབ་པར་འགྱུར་ཏེ།
དེའི་ཕྱིར་ཆོས་ཀྱི་མཆོག་ཅེས་བྱའོ། །
མ་་་
སྤྱོད་པའི་གནས་ཞེས་པ་ནི་མདུན་དུ་སྨོས་པའི་གསང་སྔགས་ཀྱི་སྤྱོད་པ་སྟེ།
དང་སྲིང་མོ་དང་བུ་མོ་སྤྱད་པས་བླ་ན་མེད་པའི་འབྲས་བུའི་གནས་ཆོས་ཀྱི་སྐུ་ཐོབ་
པར་འགྱུར་ཏེ། དེའི་ཕྱིར་སྤྱོད་པའི་གནས་ཞེས་བྱའོ། །ཕྱག་འཚལ་ཞེས་པ་ནི་
དཔལ་རྡོ་རྗེ་སེམས་དཔའི་བླ་ན་མེད་པའི་མཉམ་པའི་རྣམ་པར་དག་པའི་སྤྱོད་པའི་
གནས་ཀྱི་ངོ་བོ་དེ་ནི་སྒྲུབ་པ་པོ་རྣམས་ལ་ཕྱག་རྒྱ་ཆེན་པོའི་དངོས་གྲུབ་ཀྱི་གྲུབ་པའི
ཐབས་ཡིན་པས་དེ་ལ་ཕྱག་འཚལ་བའོ།།
གཞན་ཡང་འཕགས་པ་ཡེ་ཤེས་ཞབས་ཀྱིས་བསྟོད་པའི་དོན་སྒྲ་འདིར་དྲངས་
པ༑ ཨེ་མའོ་ཆོས། ཨེ་མའོ་ཆོས། ཨེ་མའོ་ཆོས་ཀྱི་དོན་བྱུང་བ། །ཆོས་་
དོན་དག་པ་བདག་མེད་པ། ། རྡོ་རྗེ་རྒྱལ་པོ་ཕྱག་འཚལ་ལོ། །ཞེས་བྱ་བ་ནི།
ཨེ་མའོ་ཆོས་ཞེས་པ་ནི། སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་
བའི་ཕྱིར་ཐུགས་རྗེ་ཆེན་པོའི་ཐབས་བསྟན་པའོ། །དེ་ལྟར་ཨེ་མའོ་ཆོས་ཞེས་པ་་
དང་པོའི་དོན་ཤེས་པར་བྱའོ། །དེ་ནས་ཨེ་མའོ་ཆོས་ཞེས་པ་ནི། སྟོན་པ་རྡོ་རྗེ་
མི་བསྐྱོད་པས་ཡེ་ཤེས་ཀྱི་ཆོ་འཕྲུལ་གྱིས་བྱིན་གྱིས་བརླབས་པས་མདུན་དུ་སྨོས་པ་་
བྱང་ཆུབ་སེམས་དཔའ་རྣམས་གསང་སྔགས་ཀྱི་སྤྱོད་པའི་དོན་ཐོས་མ་ཐག་ཏུ་་་
44-1150