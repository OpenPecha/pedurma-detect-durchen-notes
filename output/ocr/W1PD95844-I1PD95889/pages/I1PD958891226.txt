རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7764
སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་སྒྲུབ་པ་པོས་སྤྲོ་བའི་གནས་སུ་བསྡུ་བར་བྱ་སྟེ།
དེ་མ་ཐག་ཏུ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་གྱུར་རོ། །དེ་་
ལྟར་དེའི་སྟེང་དུ་གནས་བཞག་གོ་ཞེས་པའི་དོན་ནོ།
།ཧཱུཾ་ནི་བྱེ་བྲག་རྣམ་པ་་་
བཞིར་བསྟན་ཏེ། དང་པོ་སྟོན་པ་མི་བསྐྱོད་པ་རྡོ་རྗེ་འཛིན་གྱི་གདན་ཉི་མའི་་
དཀྱིལ་འཁོར་ས་བོན་སྔགས་ཀྱི་ཡིག་འབྲུ་ཧཱུཾ་ལས་བསྐྱེད་པ་སྟེ་གཅིག །དེའི་་་
འོག་ཏུ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱ་ས་བོན་སྔགས་ཀྱི་ཡིག་འབྲུ་ཧཱུཾ་་
ལས་བསྐྱེད་པ་དང་གཉིས【པ་ནི། བཿའོག་ཏུ་ཞེ་སྡང་རྡོ་རྗེའི་གདན་ཉི་མའི་་་
དཀྱིལ་འཁོར་གྱི་སྟེང་དུ་རྡོ་རྗེ་རྩེ་དགུ་ས་བོན་སྔགས་ཀྱི་ཡི་གེ་ཧཱུཾ་ལས་སྐྱེད་པ་དང་་་
གསུམ༑ དེའི་འོག་ཏུ་ཞེ་སྡང་རྡོ་རྗེ་ཉིད་ཀྱི་སྐུ་ཕྱག་རྒྱ་ས་བོན་སྔགས་ཀྱི་ཡིག་འབྲུ་
ཧཱུཾ་ལས་སྐྱེད་པ་དང་བཞིའོ། །དེ་ལྟར་ས་བོན་སྔགས་ཀྱི་ཡིག་འབྲུ་ཧཱུཾ་གི་དོན་བྱེ་་་
བྲག་བཞིར་གསུངས་སོ། །ནམ་མཁའི་དབྱིངས་ཀྱི་དབུས་གནས་པར། །གསལ་
བའི་དཀྱིལ་འཁོར་བསྒོམ་པར་བྱ། །སྤྱན་གྱི་ཚུལ་དུ་སྦྱོར་བ་ལ། །རྡོ་རྗེ་པདྨ་དེ་
ནས་བསྒོམ་ཞེས་བྱ་བའི་དོན་བཤད་པར་བྱ་སྟེ། ནམ་མཁའི་དབྱིངས་ཀྱི་དབུས་་
གནས་པ་ནི། སྔར་བྱེ་བྲག་གསུམ་དུ་བཤད་པ་དང་མཐུན་པར་སྦྱར་རོ། །
གསལ་བའི་དཀྱིལ་འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་དང་པོ་སྐུའི་་་་
རིགས་ཀྱི་བྱེ་བྲག་གི་རིགས་ཀྱི་བུ་མོ་མཚན་དང་ཡོན་ཏན་ཐམས་ཅད་དང་ལྡན་པ་་
ལོ་བཅུ་དྲུག་ལོན་པ་བླངས་ཏེ། དེ་སངས་རྒྱས་སྤྱན་དང་གཉིས་སུ་མེད་པར་བྱིན་
གྱིས་བརླབས་ལ། དེའི་འོག་ཏུ་ཐབས་དང་ཤེས་རབ་འཁྱུད་པའི་སྦྱོར་བའི་ཚུལ་་
བྱས་ཏེ། དེ་མ་ཐག་ཏུ་གསང་བའི་དབང་པོ་གཉིས་མཉམ་པར་སྦྱར་ནས།
ནམ་མཁའི་དབྱིངས་སུ་མིང་བཏགས་པའི་དབུས་ཀྱི་གནས་སུ་ས་བོན་སྔགས་ཀྱི་་་
ཡིག་འབྲུ་ཨོཾ་བསམས་ཏེ། ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་
44-1195