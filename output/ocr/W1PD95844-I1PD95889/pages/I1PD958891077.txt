2006
བསྟན་འགྱུར། རྒྱུད། ༨༥༠da
དེ་རྣམས་ཀྱི་སྐུ་མདོག་གི་བྱེ་བྲག་བཤད་དེ།
བདག་པོ་བཛྲ་ཧཱུཾ་ཀ་ར་མ་གཏོགས་་
པ་ཡ་མནྟ་ཀ་ལ་སོགས་པ་དགུ་ལ། པྲཛྙནྟ་ཀའི་སྐུ་མདོག་ནི། དཀར་པོའོ། །
པདྨ་ཏ་ཀའི་དམར་པོའོ། །ཕྱི་མ་བདུན་གྱི་སྐུ་མདོག་ནི་ཆར་སྤྲིན་ནག་པོ་ལྟ་བུའོ། །
འཇིགས་པར་བྱེད་པ་གཏུམ་པོ། སྐྲ་གྱེན་དུ་བརྫེས་པ། མཆེ་བའི་ཕྲེང་བ་་་
གདངས་པའི་ཚུལ། སྨིན་མ་ཟླུམ་པོའི་ཚུལ་དུ་བསྐོར་ཞིང་བསྐྱོད་པ་གད་མོ་་་
བཞད་པ། སྐུ་ནི་ཤིན་ཏུ་ཆེ་བ། གསུས་པ་ཆེ་ལ་འཕྱང་བ། སྦྲུལ་གྱི་རྒྱན་་
གྱིས་བརྒྱན་པ། སྐུ་སྐྱོད་པར་མཛད་པ། ཉིད་ཉིད་ཀྱི་གནས་ནས་ཐུགས་རྗེ་་
ཆེན་པོས་ཁྲོས་ཏེ། ཞེ་སྡང་གི་•ཕྱོགས་བཅུར་གཟིགས་པའོ། །ཡ་མཱནྟ་ཀའི་་
སྨད་གཡོགས་ནི་སྟག་གི་པགས་པར་བརྟག་གོ། །གཞན་གཙོ་བོ་བཛྲ་ཧཱུཾ་ཀ་ར་ལ་་
སོགས་པ་དགུའི་སྨད་གཡོགས་ནི་ཇི་ལྟར་སྨོས་པའོ། །དེ་དག་ཀུན་ཀྱང་ཕྱག་དྲུག་
འཛིན་པའོ། །ཕྱག་མཚན་དྲུག་གི་བྱེ་བྲག་བསྟན་པར་བྱ་སྟེ། ཕྱག་གཡས་དང་
པོ་ཐམས་ཅད་ན་རྡོ་རྗེ་ལྕགས་ཀྱུ་བསྣམས། གཡོན་དང་པོ་ན་རྡོ་རྗེ་ཞགས་པ་་་
བསྣམས་པའོ། །དེ་ནས་ཡ་མཱནྟ་ཀའི་གཡས་བར་མ་•ན་རྡོ་རྗེ་རལ་གྲི། ཐ་མ་་
ན་རྡོ་རྗེ་གཏུན་ཤིངང་། གཡོན་བར་མ་ན་རྡོ་རྗེ་འཁོར་ལོ་རྩིབས་བརྒྱད། ཐ་མ་་
ན་རྡོ་རྗེ་དགྲ་སྟའོ། །པྲཛྙནྟ་ཀའི་གཡས་བར་མ་ན་རྡོ་རྗེ་དབྱུག་པ། གཡས་ཐ་་
མ་ན་རྡོ་རྗེ་རལ་གྲི། གཡོན་བར་མ་ན་རྡོ་རྗེ། གཡོན་ཐ་མ་ན་རྡོ་རྗེ་དགྲ་སྟ།
པདྨནྟ་ཀའི་གཡས་བར་མ་ན་རྡོ་རྗེ་རལ་གྲི། གཡས་ཐ་མ་ན་རྡོ་རྗེ་གཏུན་ཤིང་།
གཡོན་བར་མ་ན་པདྨ་དམར་པོ་འདབ་མ་མཐའ་ཡས་པ། གཡོན་ཐ་མ་ན་རྡོ་རྗེ་་
དགྲ་སྟའོ། །བི་ཏ་ཀའི་གཡས་བར་མ་•ན་རྡོ་རྗེ་རལ་གྲི། གཡས་ཐ་མ་ན་རྡོ་
རྗེ་གཏུན་ཤིང་། གཡོན་བར་མ་ན་རྡོ་རྗེ་རྒྱ་གྲམ། གཡོན་ཐ་མ་ན་རྡོ་རྗེ་དགྲ་་་
སྟའོ༑ །ཊྚཀྐི་རཱ་ཛའི་ཕྱག་གཡས་བར་མ་ན་རྡོ་རྗེ། གཡས་ཐ་མ་ན་རྡོ་རྗེ་མདའ།
44-1046