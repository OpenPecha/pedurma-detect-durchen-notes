རྡོ་རྗེ་སེམས་དཔའི་སྒྱུ་འཕྲུལ་དྲ་བའི་རྒྱུད་དཔལ་གསང་བའི་སྙིང་པོ་ཞེས་བྱ་བའི་སྤྱན་འགྲེལ་པའོ།།
२३९
ནི་རྡོ་རྗེ་བཞི་མཉམ་ཡིན་ནོ་ཞེས་པ། ལྷུན་གྲུབ་བདེན་པ་དབྱེར་མེད་ནི། །མི་ཤོང་བ་
དང་མ་ཁྱབ་མེད། །དངོས་པོ་རྩིནང་གཉིས་གདོད་ནས་མཐའ་གསུམ་དང་བྲལ་བ་
ནི་ཤེས་བྱའོ། །དེ་ལས་ཤེས་བྱེད་མི་གཞན་པའི་ཕྱིར། དེ་མཐོང་བ་མེད་པར་་
མཐོང་བའི་རིག་པ་ངོ་བོ་ཉིད་མཉམ་པའི་དབྱིངས་ཡིན་པས། ཡུལ་དང་ཡུལ་ཅན་
མི་ཕྱེད་པ་ནི་སྤྱན་ལྔའི་མཆོག་མངོན་སུམ་པར་རྟོགས་པ་སྟེ་ཐོག་མར་རྡེང་ཆུད་པར་
བྱའོ།༑ །རིམས་ཀྱིས་འཇུག་པའི་མཚན་ཉིད་བསྒོམ་པའི་ལམ་བསྟན་པའི་ཕྱིར།
དངོས་གྲུབ་མྱུར་དུ་སྒྲུབ་འདོད་ན། །ཤིན་ཏུ་འཕྲ་ཞིང་ཟབ་པར་བསྒོམ་བཞི། །ཞེས་
པ་ལ་སོགས་པ། ཡང་དག་པའི་ས་ཚེ་འདི་ལ་གྲུབ་པར་འདོད་ན་ཡན་ལག་རྐྱེན་
གཉིས་པ་མཚན་ཉིད་བཞི་དང་པོའི་རྗེས་སུ་རྒྱུ་རྐྱེན་འབྲེལ་པ་དང་དགོས་པ་ཡོད་པས།
བསྒོམས་ཤིག་པར་གདམ་པ་ནི། འཇུག་པའི་ཐོག་མར་མི་དམིགས་པའི་རྣལ་་
འབྱོར་ལ། གདམ་ངག་དང་ཤེས་རབ་འཇུག་པ་ལ་གཉིས་ཀྱི་ཐབས་ལ། ཤེས་རབ་ཀྱིས་་
འཇུག་ན། ཆོས་ཇི་བཞིན་པའི། ངོ་བོ་གཟུང་ཞིང་བརྟག་པར་དཀའ་བ་དེ་བསྒོམ་
མོ༑ །དེ་ཡང་ཡུལ་དུ་མིན་པའི་ཕྱིར་ཤེས་པ་དང་། ཆོས་དང་། གཉི་ག་ཐ་དད་
པ་མེད་པས་རང་གི་ངོ་བོ་གང་ཡང་དང་དུ་ལེན་པ་མེད་པ་ནི་བྱིང་རྒོད་རྩོལ་མི་རྩོལ་འགོགག་པ་་
ཐེར་ཟུག་པ་བསྒོམ་པའོ། །དེ་ཡང་སྐྱོན་དང་རང་འབྱུང་རང་ཞི་དང་གཉེན་པོས་བཅོས་ཐབས་དང་།
ཉམས་དྲུག་དྲག་དལ་ཆུ་དང་མཚོ་གསུམ་གཉིས་ཀྱིས་བརྟན་པར་བྱ་སྟེ། ལམ་སྐབས་སུ་་
མཐར་ཕྱིན་ནས། སྙིང་རྗེ་སྒྱུ་མའི་རྣལ་འབྱོར། བསྒོམ་པ་ལ་ལྡང་བའི་དུས་ནི།
ཏིང་ངེ་འཛིན་དེ་ནི་གོམས་པ་དང་གཅིག། །ཞེས་པ་དོན་གྱིས་གདམ་ངག་དུ་འཆད་
དོ༑ །ཐམས་ཅད་སྒྱུ་མ་མིག་ཡོར་དང་། །སྤྲུལ་པའི་ཚུལ་དུ་ཤེས་རབ་བྱ་གཉིས། །
ཞེས་པ། རྒྱུ་དེ་བརྟན་པས་བདག་གཞན་གྱི་རྣམ་པ་རིལ། སྒྱུ་མ་ལྟར་མེད་
བཞིན་སྣང་བ་དང་། མ་འགགས་ལ་མེད་པ་དང་། མ་ངེས་པས་ཅིར་ཡང་
44-239