རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
وهم
སྟོན་པ་བྱང་ཆུབ་སེམས་རྡོ་རྗེ་ལ་མདུན་དུ་སྨོས་པའི་རྣམ་པར་སྣང་མཛད་ལ་སོགས་
པ་གསང་བའི་མཆོད་པ་བྱས་པས། ཁྱད་པར་དུ་མཉེས་པར་འགྱུར་བར་གསུངས་
སོ༑ །གཞན་ཡང་རྣམ་པར་སྣང་མཛད་ལ་སོགས་པ་འཁོར་ཐམས་ཅད་ཀྱིས་ཉིད་
ཉིད་ཀྱི་ཤེས་རབ་མ་དང་ལྡན་པར་དབང་པོ་གཉིས་མཉམ་པར་སྦྱར་ནས་ཐབས་་་་
དང་ཤེས་རབ་ཀྱི་རོལ་པ་གསང་བའི་མཆོད་པས་ཉིད་ཉིད་ཀྱི་གསང་བའི་ཐུགས་ཁ་
ན་གནས་པའི་ཡེ་ཤེས་སེམས་དཔའ་མཉེས་པར་མཛད་པར་ཤེས་པར་བྱའོ། །དེ་
ནས་དཀྱིལ་འཁོར་ཞེས་པ་ནི། མདུན་དུ་སྨོས་པའི་རྣམ་པར་སྣང་མཛད་ལ་སོགས་
པ་སྟོན་པ་བྱང་ཆུབ་སེམས་རྡོ་རྗེའི་འཁོར་ཕུན་སུམ་ཚོགས་པ་ལ་དཀྱིལ་འཁོར་གྱི་་་
དོན་གསུངས་སོ། །དེ་ནས་དམ་ཚིག་སེམས་དཔའ་ཞེས་པ་ནི་རྣམ་པ་གཉིས་སུ་དབྱེ་
སྟེ༑ ཕྱི་དང་གསང་བའི་ཚུལ་ལོ། །དེ་ནས་ཕྱིའི་དམ་ཚིག་ནི་སྟོན་པ་བྱང་ཆུབ་
སེམས་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་ཐམས་ཅད་དང་ལྡན་པས་་
ཐུགས་རྗེ་ཆེན་པོའི་སྣ་ཚོགས་ཀྱི་བྱེ་བྲག་གིས་སེམས་ཅན་ཐམས་ཅད་ཀྱི་དོན་གྲུབ་་
པར་མཛད་པའོ། །དེ་ལྟར་ཕྱིའི་དམ་ཚིག་གི་སྒྲའི་དོན་དུ་ཤེས་པར་བྱའོ། །དེ་
ནས་གསང་བའི་དམ་ཚིག་གི་དོན་བཤད་པར་བྱ་སྟེ། སྟོན་པ་བྱང་ཆུབ་སེམས་་
རྡོ་རྗེས་འཁོར་རྣམ་པར་སྣང་མཛད་ལ་སོགས་པ་འཁོར་ཐམས་ཅད་དང་ལྡན་པ།
ཉིད་ཉིད་ཀྱི་ཤེས་རབ་ལྷ་མོ་དང་གཉིས་སུ་མེད་པར་ལྡན་པས། གསང་བའི་་་
མཆོད་པ་བྱིན་གྱིས་བརླབ་པ་མཛད་དོ། །དེ་ལྟར་གསང་བའི་དམ་ཚིག་གི་སྒྲའི་་
དོན་དུ་ཤེས་པར་བྱའོ། །དེ་ནས་སེམས་དཔའ་ཞེས་པ་ནི། སྟོན་པ་བྱང་ཆུབ་་
སེམས་རྡོ་རྗེ་མདུན་དུ་སྨོས་པའི་འཁོར་ཕུན་སུམ་ཚོགས་པ་དང་ལྡན་པ་ལ་སོགས་པ་
སྐྱེས་བུ་གཟུགས་ཀྱི་ངོ་བོས་ཉིད་ཉིད་ཀྱི་ཤེས་རབ་ལྷ་མོ་དང་རོལ་པ་མཛད་ཅིང་་
གནས་པའོ། །དེ་ལྟར་སེམས་དཔའི་སྒྲའི་དོན་དུ་ཤེས་པར་བྱའོ། །ne
44-901