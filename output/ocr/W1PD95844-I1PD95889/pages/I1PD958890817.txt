༧༨ ༦
བསྟན་འགྱུར། རྒྱུད། ༧༩༨༥37
ཅད་གཅོད་པ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་ལ་འཁོར་གྱི་དེ་བཞིན་་་
གཤེགས་པ་ཐམས་ཅད་ཀྱིས་ཐེ་ཚོམ་གྱི་ཚིག་བསྐུལ་ཏོ། །དེ་ཇི་ལྟར་ཡིན་ན།
བྱང་ཆུབ་སེམས་རྡོ་རྗེ་ཁྱོད་ཁམས་གསུམ་གྱི་སློབ་དཔོན་བདེན་པ་ངེས་པ། ཆོས་
ཀྱི་སྐུ་ཡེ་ཤེས་ཀྱི་བྱིན་གྱི་བརླབས་ཀྱིས་བདུད་འཇོམས་པ། སྒྲུབ་པ་པོའི་ལུས་ཀྱི་་་
རྒྱུད་ལ་ཉོན་མོངས་པ་རྣམ་པ་ལྔ་གནས་པ་དེ་ཡེ་ཤེས་རྣམ་པ་ལྔས་བྱིན་གྱིས་རློབ་་་་
པས་དེའི་ཕྱིར་ཡེ་ཤེས་ཀྱི་སྐུར་གསུངས་སོ། །གཞན་ཡང་ཁྱོད་ལོངས་སྤྱོད་རྫོགས་
པའི་་སྐུའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་རྡོ་རྗེ་ལོངས་སྤྱོད་རྣམ་པ་་་་་
བཞི་དང་ལྡན་ཏེ། དོན་དམ་པའི་ལོངས་སྤྱོད་དང་། ཡེ་ཤེས་ཀྱི་ཚུལ་གྱི་ལོངས་
སྤྱོད་དང་། ཐུགས་རྗེའི་ངོ་བོའི་ལོངས་སྤྱོད་དང་། གསང་བའི་ལོངས་སྤྱོད་དོ། །
དེ་ལ་དོན་དམ་པའི་ལོངས་སྤྱོད་ནི། ས་ཀྱི་སྐུའི་ངོ་བོ་ལྷ་མན་ཆད། སེམས་་
ཅན་ཐམས་ཅད་ཀྱི་ཇི་སྙེད་པའི་ལོངས་སྤྱོད་སྤྱོ་བ། བཟའ་བ་དང་བཏུང་བ་དང་
གོས་དངང་། བཞོན་པ་དང་རྒོད་པ་དང་སྒེག་པ་དང་། གླུ་ལེན་པ་དང་གར་་
བྱེད་པ་དང་། རྔ་བརྡུང་བ་དང་། གཞན་ཡང་རྫས་ཡོད་པ་དངང་། ཡོད་་
བ
པར་འགྱུར་བའི་འབྱོར་པ་ཕུན་སུམ་ཚོགས་པ་ཇི་སྙེད་པ་དེ་ནི། དོན་དམ་པའི་་
ལོངས་སྤྱོད་དུ་གསུངས་སོ། ། དེ་ཅིའི་ཕྱིར་ཞེ་ན། ཆོས་ཀྱི་སྐུས་ཐམས་ཅད་ལ་་
ཁྱབ་ནས་གནས་པར་གསུངས་སོ། །གཞན་ཡང་འཕགས་པ་རྡོ་རྗེ་རྣོན་པོས་་་
བཤད་པའི་སྒྲ་འདིར་དྲངས་ནས་བཤད་པ། ཁམས་གསུམ་གྱི་འཇིག་རྟེན་གྱི་་
གནས་ན་བདེ་བའི་ངོ་བོའི་རྫས་འབྱུང་བ་དེ་དག་ཐམས་ཅད་ཆོས་ཀྱི་སྐུ་ལས་བྱུང་།
ཆོས་ཀྱི་སྐུས་ཁྱབ་པས་དེའི་▪ཕྱིར་དོན་དམ་པའི་ལོངས་སྤྱོད་དུ་གསུངས་སོ། །དེ་
ནས་ཡེ་ཤེས་ཀྱི་ཚུལ་གྱི་ལོངས་སྤྱོད་བཤད་དེ། ཇི་ལྟར་ཡིན་ན། ས་ཀྱི་སྐུའི་་
གནས་ནས། སྤྲུལ་པའི་སྐུ་ཡེ་ཤེས་སེམས་དཔའི་ངོ་བོ་དེ་བཞིན་གཤེགས་པ་རྡོ་རྗེ་
44-786