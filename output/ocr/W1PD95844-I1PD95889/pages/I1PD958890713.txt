७५२
བསྟན་འགྱུར། རྒྱུད། ༼༽ ༨༥ 670
དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་རླུང་རྡོ་རྗེ་་་་
བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ།
།
དེ་ལྟར་རླུང་རྡོ་རྗེ་བྱང་ཆུབ་སེམས་དཔའ་བཤད་པའི་འོག་ཏུ།
ནམ་་་
མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ།
ཡང་དངོས་སུ་ན་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་ལ་བྱའོ། །
དེ་
བཤད་པར་བྱ་སྟེ། དེ་ཉིད་སྟོན་པ་རྡོ་རྗེ་འཛིན་གྱི་ནམ་མཁའོ། །གང་ཡིན་ན།
ཕྱི་དང་ནང་དང་གསང་བའོ། །དེ་ལ་ཕྱིའི་བཤད་པར་བྱ་སྟེ། འགྲོ་དང་མི་འགྲོ་
བའི་འཇིག་རྟེན་གྱི་ཁམས་ཐམས་ཅད་ལ་ངོ་བོ་མེད་པའི་ནམ་མཁས་ཁྱབ་པར་་་
གསུངས་སོ། །དེ་ལ་དཔལ་རྡོ་རྗེ་སེམས་དཔའ་ཆོས་ཀྱི་སྐུ་ཡེ་ཤེས་ཐམས་ཅད་ཀྱི་་
ངོ་བོ་སྟོང་པ་དངོས་པོ་མེད་པ་སྐྱོན་ཐམས་ཅད་དང་བྲལ་བས་ཁྱབ་པར་གསུངས་སོ། །
བཤད་པར་བྱ་སྟེ། མདུན་དུ་སྨོས་པའི་ཚུལ་གྱི་ནམ་མཁའ་དེའི་ཡོན་ཏན་སེམས་
ཅན་དངོས་པོ་ཡོད་པ་དང་དངོས་པོ་མེད་པ་ནམ་མཁའ་གང་བ་ཐམས་ཅད་འབྱུང་
བའི་སྙིང་པོའི་ངོ་བོར་གསུངས་སོ། །དེ་ནས་ཆོས་ཀྱི་སྐུའི་ཡོན་ཏན་བཤད་པར་བྱ་
སྟེ༑ ཡེ་ཤེས་ཐམས་ཅད་ཀྱི་དངོས་གྲུབ་རིག་པ་ཀུན་དང་སྲིད་པའི་རྫས་ཐམས་་
ཅད་དང་སེམས་ཅན་ཐམས་ཅད་འབྱུང་ངོ་། །གཞན་ཡང་སྒྱུ་འཕྲུལ་དྲ་བའི་ཆོ་་་
འཕྲུལ་གྱི་སྟོབས་རྣམས་དང་། དེ་ལྟར་ཐམས་ཅད་ཀྱི་དོན་ནི་ཆོས་ཀྱི་སྐུའི་སྙིང་་
པོའི་ངོ་བོར་གསུངས་སོ། །དེ་ལྟར་མདུན་དུ་སྨོས་པའི་ཇི་སྙེད་བཤད་པ་དེ་ནི་་་་
ནམ་མཁའ་རྡོ་རྗེར་བཤད་དོ། །དེ་ལྟར་ཕྱིའི་ནམ་མཁའི་སྒྲར་ཤེས་པར་བྱའོ། །
དེ་ནས་ནམ་མཁའ་ནང་གི་སྒྲ་བཤད་པར་བྱ་སྟེ་གང་ཡིན་ན། དངོས་པོ་མེད་པ་་
ཆོས་ཀྱི་སྐུ་ནམ་མཁའ་དང་འདྲ་བ་སྒྲུབ་པ་པོའི་ལུས་ལ་སེམས་ཀྱི་ངོ་བོར་གནས་་་་་
པར་གསུངས་སོ། །དེ་སྒྲུབ་པ་པོས་བསྒོམ་པའི་དུས་སུ་ཡེ་ཤེས་ཀྱི་ཡིག་འབྲུ་རྣམས་
44-682