علام
བསྟན་འགྱུར། རྒྱུད། ༨༥
པའི་འདོད་ཆགས་ཀྱི་སྣང་བ་མཐའ་ཡས་ཉིད་ཀྱི་སྐུ་ཕྱག་རྒྱའི་ངོ་བོས་འཛིན་པ་དེའི་
ཕྱིར་འདོད་ཆགས་ཀྱི་གཙོ་བོ་བསྟན་ཏེ། དེའི་སྐུ་ཕྱག་རྒྱ་སོ་སོར་རྟོགས་པའི་ཡེ་་་
ཤེས་ཀྱི་འབར་བས་འབར་བ། །རབ་འབར་ཕྱག་ན་པདྨ་བསྣམས་ཞེས་པ་ནི་དེ་
བཞིན་གཤེགས་པ་སྣང་བ་མཐའ་ཡས་ཀྱི་ཕྱག་གཡས་དང་པོ་ན་པདྨ་འདབ་བརྒྱད་་
དམར་པོ་བསྣམས་པ་སོ་སོར་རྟོགས་པའི་ཡེ་ཤེས་ཀྱི་ངོ་བོའི་འབར་བ་ཆེན་པོས་་་
བདུད་མ་རུངས་པ་གནོད་པ་བྱེད་པ་ཐམས་ཅད་སྲེག་པར་བྱེད་དོ། །གཞན་ཡང་
དེའི་བྱིན་གྱིས་རླབས་ཀྱིས་སེམས་ཅན་གང་འདོད་པ་དེའི་དབང་དུ་འགྱུར་བར་་
གསུངས་སོ། །་འདོད་ཆགས་རྡོ་རྗེ་བསྒོམ་པར་བྱ་ཞེས་པ་ནི།
མདུན་དུ་སྨོས་་་
པའི་འདོད་ཆགས་རྡོ་རྗེ་དེ་སྒྲུབ་པ་པོས་བསྒོམ་པར་གསུངས་སོ། །གཞན་ཞལ་དང་
ཕྱག་དང་ཕྱག་མཚན་དང་རྒྱན་རྣམས་དངང་། ཉིད་ཀྱི་རིགས་ཀྱི་ལྷ་མོ་འཁྱུད་པའི་
ཚུལ་དང་ལྡན་པའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་
སངས་རྒྱས་དཀྱིལ་འཁོར་བསྒོམ་པའི་དུས་སུ་བསྟན་པ་དེ་བཞིན་དུ་འདིར་རོ། །
དོན་གཞན་གྱི་བྱེ་བྲག་གིས་བསྟན་པར་བྱ་སྟེ། ཇི་ལྟར་དེ་བཞིན་གཤེགས་པ་སྣང་
བ་མཐའ་ཡས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དེ་ལྟ་བུ་ཉིད་ཀྱི་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ཉིད་ཀྱི་ས་བོན་སྔགས་ཀྱི་་
ཡིག་འབྲུ་ལས་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་ཁྱབ་པར་
སྤྲོ་བར་མཛད་པར་གསུངས་སོ། །འོད་ཟེར་ལྔ་ཡི་འོད་འདྲ་བ། །རྡོ་རྗེ་གདོན་
མི་ཟ་བའི་གཟུགས། །ཞི་བ་ཕྱག་ན་རལ་གྲི་བསྣམས། །སངས་རྒྱས་དཀྱིལ་་
འཁོར་བསྒོམ་པར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ཇི་ལྟར་ཡིན་ན།
མདུན་དུ་སྨོས་པ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་་
གནས་སུ་སྔགས་ཀྱི་ཡིག་འབྲུ་ཧ་བསམས་ཏེ། དེ་ནི་བྱ་བ་ནན་ཏན་གྱི་ཡེ་ཤེས་ཀྱི་
44-974