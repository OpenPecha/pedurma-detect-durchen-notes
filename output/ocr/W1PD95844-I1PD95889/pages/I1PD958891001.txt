لام
བསྟན་འགྱུར། རྒྱུད། ༨༥ཏུ
ཕྱག་རྒྱ་བསྐྱེད་དེ། དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་བསྟན་པར་བྱ་
སྟེ༑ སྐུ་མདོག་ཤེལ་དང་ཟླ་བ་ལྟ་བུའོ། །ཐོར་ཚུགས་ཅོད་པན་གྱིས་བརྒྱན་་་་
ཞེས་པ་ནི། དབུ་སྐྲའི་ཚོགས་ཀྱིས་དབུ་བརྒྱན་གྱི་ཚུལ་དུ་སྤྱི་བོ་བརྒྱན་པས་མཛེས་
པའོ༑ །རབ་འབར་ཞེས་པ་ནི་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་
ཕྱག་རྒྱའི་ཡན་ལག་དང་ཉིང་ལག་མ་ལུས་པ་ཐམས་ཅད་ལས། ཆོས་ཀྱི་དབྱིངས་་
ཀྱི་ཡེ་ཤེས་ཀྱི་ངོ་བོ་རབ་ཏུ་འབར་བར་གསུངས་སོ། _ །ཕྱག་ན་བསྣམས་ཞེས་པ་་
ནི༑ དེ་བཞིན་གཤེགས་པ་རྣམ་པར་སྣང་མཛད་ཀྱི་ཕྱག་གཡས་དང་པོ་ན་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་འཁོར་ལོ་རྩིབས་བརྒྱད་བསྣམས་པས་མ་རུངས་པ་་་
གནོད་པ་བྱེད་པ་ཐམས་ཅད་གཅོད་པར་བྱེད་པའི་མཚོན་དུ་གསུངས་སོ། །
གཞན་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་རིགས་ཀྱི་
ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་
ཐམས་ཅད་ནི་མདུན་དུ་སངས་རྒྱས་དཀྱིལ་འཁོར་བསྒོམ་པའི་སྐབས་སུ་བསྟན་པ་
དེ་བཞིན་འདིར་སྦྱར་རོ། །སྣ་ཚོགས་རྒྱན་གྱིས་མཛེས་པར་བརྒྱན་ཞེས་པ་ནི་་་
མདུན་དུ་བཤད་པ་དེ་བཞིན་དུ་འདིར་སྦྱར་རོ། །དོན་གཞན་གྱི་བྱེ་བྲག་གིས་ཀྱང་
བཤད་པར་བྱ་སྟེ། ཅི་ལྟར་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་དེ་ལྟ་བུ་ཉིད་ཀྱི་གསང་བའི་ཐུགས་་
ཀ་ཡེ་ཤེས་སེམས་དཔའི་གནས་ནས་ཉིད་ཀྱི་ས་བོན་གྱི་སྔགས་ཀྱི་ཡིག་འབྲུ་ལས་སྐུ་་
ཕྱག་རྒྱ་ལྟ་བུ་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་མཛད་པར་གསུངས་སོ། །
འཛམ་བུ་ན་དེའི་འོད་དང་འདྲ། །སངས་རྒྱས་སྤྲིན་གྱིས་རབ་ཏུ་འཁྲུགག །རྡོ་རྗེ་
ཆེན་པོ་རྩེ་དགུ་པ། །དེ་ཡི་ཕྱག་ན་བསྣམས་པར་བསྒོམ། །ཞེས་བྱ་བ་དེའི་སྒྲ་་་
བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པ་བཞིན་དུ་ཉིད་ཀྱི་གསང་
44-970