རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२७३
ལྡན་ཞེས་པ་ནི་ཕྱི་དང་ནང་དང་གསང་བའི་རོའི་མཆོད་པ་དེ་ཉིད་བཅོམ་ལྡན་་་
འདས་ཡིན་པར་གསུངས་སོ། །སྣ་ཚོགས་ཞེས་པ་ནི་ཕྱི་དང་ནང་དང་གསང་བའི་
རོ་སྨོས་པའི་ངོ་བོ་ཐམས་ཅད་ལ་ཁྱབ་ནས་གནས་པ་སྣ་ཚོགས་སོ། །སངས་་་
རྒྱས་ཐོགས་མེད་རྡོ་རྗེ་འཛིན་ཞེས་པ་ནི་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་་
གཤེགས་པ་ཐམས་ཅད་ཀྱི་དོན་དུ་ཐུགས་རྗེ་ཆེན་པོའི་ཐུགས་བསྐྱེད་ནས་ཐབས་ཀྱི་
བྱེ་བྲག་སྣ་ཚོགས་ཀྱིས་འཕྲིན་ལས་མཛད་པ་དེ་ཉིད་སངས་རྒྱས་ཐོགས་མེད་རྡོ་རྗེ་་
འཛིན་གྱི་སྐུ་ཕྱག་རྒྱ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་རྡོ་རྗེ་འཛིན་པས་དེའི་ཕྱིར་་
རྡོ་རྗེ་འཛིན་པ་ཞེས་བསྟན་ཏོ། །དེ་ལྟར་སྐུ་ཕྱག་རྒྱ་གཉིས་སུ་མེད་པའི་ངོ་བོ་་
མདུན་དུ་སྨོས་པའི་ཚུལ་དུ་ཕྱི་དང་ནང་དང་གསང་བ་ཐམས་ཅད་ལ་ཁྱབ་ནས་་་
གནས་པའི་རོ་འཛིན་པས་གནས་པ་དང་འབྱུང་བ་དང་ཐིམ་པར་བརྟན་•ཏོ། །
དེ་ལྟར་སངས་རྒྱས་ཐོགས་མེད་རྡོ་རྗེ་འཛིན་གྱི་དོན་དུ་གསུངས་སོ། །ད་ནི་བྱེ་་་
བྲག་རྣམ་པ་གསུམ་དུ་ཤེས་པར་བྱ་བའི་དོན་བསྟན་པར་བྱ་སྟེ། རེག་ལ་རྣམ་་་་
གསུམ་ཤེས་བྱས་ནས། །བདག་གི་རིགས་ལ་དབུལ་བར་བྱ། །དེ་ཉིད་བཅོམ་་
ལྡན་རྡོ་རྗེ་ཅཅན། །མི་བསྐྱོད་པའི་ཚུལ་བརྙེས་པའོ། །ཞེས་བྱ་བའི་དོན་བཤད་་
པར་བྱ་སྟེ། ཅི་ལྟར་ཡིན་ན། རེག་ལ་རྣམ་གསུམ་ཤེས་བྱས་ནས་ནི་སྒྲུབ་པ་་་་་
པོས་རེག་གི་མཆོད་པ་བྱེད་པའི་དུས་སུ་མི་དང་ལྷའི་གོས་ཀྱི་བྱེ་བྲག་སྣ་ཚོགས་དང་
ལྡན་པའི་ངོ་བོ་དེ་ནི་མི་བསྐྱོད་པ་ཡིན་པར་བརྟག་གོ། །དེ་བཞིན་དུ་ཁ་དོག་དང་
གཟུགས་སོ་སོའི་བྱེ་བྲག་གི་ངོ་བོ་ནི་སྒྲིབ་པ་ཐམས་ཅད་རྣམ་པར་སེལ་བ་ཡིན་པར་
བརྟག་གོ། །དེ་བཞིན་དུ་གོས་ཀྱི་རེག་འཇམ་པའི་ངོ་བོ་ནི་རེག་རྡོ་རྗེ་ལྷ་མོ་ཡིན་་
པར་བརྟག་གོ། །དེ་ལྟར་ཕྱིའི་རེག་གི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་
བྱའོ། །དེ་ནས་ནང་གི་རེག་གི་བྱེ་བྲག་རྣམ་པ་གསུམ་བསྟན་པར་བྱ་སྟེ། རྣམ་
44-1263