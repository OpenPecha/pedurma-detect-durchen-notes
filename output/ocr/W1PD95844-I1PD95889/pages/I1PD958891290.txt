རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२५९
བྲག་རྣམ་པ་གསུམ་གསུམ་དུ་ཤེས་པར་བྱའོ། །ལྷ་རྣམས་ལ་ནི་དབུལ་བར་བྱ་ཞེས་
པ་ནི། སྒྲུབ་པ་པོས་རང་དགའ་བའི་ལྷ་ལ་སོགས་པ་ཡེ་ཤེས་ཀྱི་དཀྱིལ་འཁོར་དང་
གསང་བའི་དཀྱིལ་འཁོར་གྱི་ལྷ་ཐམས་ཅད་ལ་མདུན་དུ་སྨོས་པའི་སྒྲའི་བྱེ་བྲག་རྣམ་
པ་གསུམ་མཆོད་པར་དབུལ་བར་བྱའོ།
།ངེ་ལྟར་ལྷ་རྣམས་ལ
།དེ་ལྟར་ལྷ་རྣམས་ལ་ནི་དབུལ་བར་བྱ་་་
བའི་དོན་དུ་གསུངས་སོ། །དེ་ཉིད་བཅོམ་ལྡན་ཞེས་པ་ནི་ཕྱི་དང་ནང་དང་གསང་
བའི་སྒྲའི་མཆོད་པ་ཉིད་ཀྱི་ངོ་བོ་བཅོམ་ལྡན་འདས་ཉིད་ཡིན་པར་གསུངས་སོ། །
སྣ་ཚོགས་པ་ཞེས་པ་ནི་ཕྱི་དང་ནང་དང་གསང་བའི་སྒྲ་སྨོས་པའི་ངོ་བོ་ཐམས་ཅད་
ལ་ཁྱབ་ནས་གནས་པ་སྣ་ཚོགས་ཏེ། དེ་ལྟར་སྣ་ཚོགས་ཀྱི་དོན་དུ་གསུངས་སོ། །
སངས་རྒྱས་རིན་ཆེན་འབྱུང་གནས་གཙོ་ཞེས་པ་ནི་ཕྱི་དང་ནང་དང་གསང་བའི་་་་
སྒྲའི་བྱེ་བྲག་རྣམ་པ་གསུམ་གྱིས་ཐམས་ཅད་དུ་ཁྱབ་ནས་གནས་པའི་སྒྲ་དེ་ལ་སངས་
རྒྱས་རིན་ཆེན་འབྱུང་ལྡན་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་བདག་པོ་གནས་པ་་་
དང་འབྱུང་བ་དང་ཐིམ་པར་བསྟན་ཏོ། །དེ་ལྟར་སངས་རྒྱས་རིན་ཆེན་འབྱུང་་
གནས་གཙོའི་དོན་དུ་གསུངས་སོ།།
ད་ནི་དྲིའི་བྱེ་བྲག་རྣམ་པ་གསུམ་ཤེས་པར་བྱ་བའི་དོན་བསྟན་པར་བྱ་སྟེ།
དྲི་ལ་རྣམ་གསུམ་ཤེས་བྱས་ནས། །སངས་རྒྱས་ལ་སོགས་དབུལ་བར་བྱ།
།དེ་་
ཉིད་བཅོམ་ལྡན་སྣ་ཚོགས་པ། །་འདོད་ཆགས་ཆོས་ཀྱི་འབྱུང་གནས་གཙོ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དྲི་ལ་རྣམ་གསུམ་ཤེས་་
བྱས་ཏེ་ནི་སྒྲུབ་པ་པོས་དྲིའི་མཆོད་པ་བྱ་བའི་དུས། ག་བུར་དང་། ཙན་དན་
དང་། གུར་གུམ་ལ་སོགས་པ་དྲིའི་རྫས་ཐམས་ཅད་ཀྱི་ངོ་བོ་ནི་སྣང་བ་མཐའ་་་་
ཡས་ཉིད་ཡིན་པར་བརྟག་གོ། །དེ་བཞིན་དུ་མདུན་དུ་སྨོས་པའི་དྲིའི་རྫས་ཀྱི་ཁ་་
དོག་གི་ངོ་བོ་ནི་ནམ་མཁའི་སྙིང་པོ་ཡིན་པར་བརྟག་གོ། །དེ་བཞིན་དུ་དྲིའི་རྫས་
44-1259