کالا
བསྟན་འགྱུར།། རྒྱུད། ༼༽ ༨༥87
།ཇི་ལྟར་་་་
བྱང་ཆུབ་སེམས་ནི་རང་འབྱུང་བ། །དེ་བཞིན་གཤེགས་པ་ཀུན་གྱི་གསང་། །
རབ་ཏུ་མི་རྟོག་གནས་མེད་པའོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་
ཡིན་ན། ཨེ་མའོ་ཞེས་པ་ནི་ཤིན་ཏུ་ངོ་མཚར་ཆེ་བས་གསུངས་སོ།
ཡིན་ན། ངོ་མཚར་ཆེ་བ་ནི་མདུན་དུ་སྨོས་པའི་བྱེ་བྲག་མི་བསྐྱོད་པས་རྗེ་མན་་་་
ཆད་དང་། བྱང་ཆུབ་སེམས་རྡོ་རྗེ་ཡན་ཆད་དུ་སྣ་ཚོགས་ཀྱི་བྱེ་བྲག་གི་ཡེ་ཤེས་ཀྱི་
སྤྲུལ་པ་སྤྲོ་བ་དང་བསྡུ་བ་མཛད་པ་དེ་ལ་ཨེ་མའོ་གསུངས་སོ། །དེ་ནས་སངས་་་
རྒྱས་ཐམས་ཅད་ཀྱི་ཞེས་པ་ནི། མི་བསྐྱོད་པ་ལ་སོགས་པ་དེ་བཞིན་གཤེགས་པ་་་
རྣམ་པ་ལྔ་ལ་བྱའོ། །དེ་ནས་བྱང་ཆུབ་སེམས་ཞེས་པ་ནི། ཡེ་ཤེས་རྣམ་པ་ལྔའི་
ངོ་བོ་ཐམས་ཅད་ལ་ཁྱབ་པ། ཡེ་ཤེས་ཀྱི་བདུད་རྩི་དེ་ཐབས་དང་ཤེས་རབ་རོལ་་
པར་དབང་པོ་གཉིས་སྦྱོར་བས་མཱ་མ་ཀཱི་བྷ་གའི་དབུས་སུ་བྱུང་བར་མཛད་པ། ཟླ་
བ་ལྟ་བུའི་འོད་གསལ་བ། དག་པ་དྲི་མ་མེད་པ་ཁ་དོག་དཀར་བ་རང་བཞིན་་་་
གྱིས་རྣམ་པར་དག་པ། གསང་བའི་དཀྱིལ་འཁོར་གྱི་ལྷ་རྣམས་བསྐྱེད་པའི་ས་བོན།
གཞན་ཡང་སྒྲུབ་པ་པོ་རྣམས་ལ་དངོས་གྲུབ་བྱེད་པ། རྡོ་རྗེ་ས་བོན་ཡིག་འབྲུ་ཧཱུཾ་
ཐིམ་པར་གྱུར་པའི་ངོ་བོ་དེ་ལ་གསུངས་སོ། །དེ་ནས་རབ་བྱུང་བ་ཞེས་པ་ནི།
མདུན་དུ་སྨོས་པའི་སངས་རྒྱས་དང་བྱང་ཆུབ་སེམས་དཔའ་སྤྲིན་བཞིན་དུ་སྤྲོ་བར་
མཛད་པ། དེ་ནི་བྱང་ཆུབ་སེམས་ཡིག་འབྲུ་ཧཱུཾ་ས་བོན་གྱི་ངོ་བོ་དེ་ལས་ཕྱུང་བར་
མཛད་དོ། །སེམས་ཅན་ཐམས་ཅད་བྱིན་གྱིས་བརླབས་ཏེ། མདུན་དུ་སྨོས་་་་་
པའི་ཚུལ་དུ་སེམས་ཅན་ཐམས་ཅད་བྱིན་གྱིས་བརླབས་མ་ཐག་ཏུ། སངས་རྒྱས་་
དང་བྱང་ཆུབ་སེམས་དཔའ་རྣམས་དང་གཉིས་སུ་མེད་པའི་ངོ་བོར་ལུས་བརྗེས་་་་་
ནས་སླར་ཕྱུང་སྟེ། འཇིག་རྟེན་གྱི་ཁམས་ཐམས་ཅད་བསྐོར་ནས་སླར་འབྱུང་བའི་
གནས་སུ་འདུས་ཏེ། དེའི་ཕྱིར་རབ་བྱུང་བ་ཞེས་གསུངས་སོ། །དེ་ནས་དེ་་་
44-762