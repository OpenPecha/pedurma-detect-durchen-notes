१२२०
བསྟན་འགྱུར། རྒྱུད།
१५
པདྨ་མཉམ་པར་སྦྱོར་བ་ནི། གསང་བ་ཡིན་ཏེ། ཚུལ་དེ་ལྟར་འདོད་ཆགས་་
ཆེན་པོ་• སེམས་དགའ་བས་རོལ་པ་བྱ་སྟེ། དེ་ལྟར་མཆོད་པའི་ངོ་བོ་མཆོད་པ་་
ཆེན་པོ་དེ་ནི། ཕྱི་ནང་གི་མཆོད་པ་ཐམས་ཅད་ཀྱི་ནང་ན། དགའ་བ་དང་་་
བདེ་བས་བླ་ན་མེད་པའི་འབྲས་བུ་བྱེད་པ་ཡིན་ནོ།
།བསྟན་པར་བྱ་སྟེ།
ཐབས་དང་ཤེས་རབ་གཉིས་སུ་མེད་པར་རོལ་པ་བྱས་ནས་བདེ་བར་གྱུར་པས་བྱང་
ཆུབ་སེམས་འོད་དུ་ཞུ་བ་དེ་ནི་གསང་བའི་ཁོ་ན་ཉིད་ཀྱི་ངོ་བོ་ཡིན་ནོ། །དེ་ལྟར་
གསང་བའི་དེ་ཁོ་ན་ཉིད་ཀྱི་མཆོད་པ་ཆེན་པོའི་དོན་དུ་གསུངས་སོ། །ལེགས་་
པར་མཆོད་ཅིང་བསྒོམ་པར་བྱ་ཞེས་པ་ནི་མདུན་དུ་སྨོས་པའི་གསང་བའི་དེ་ཁོ་ན་་
ཉིད་ཀྱི་མཆོད་པ་ཆེན་པོ་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་རང་་་
དགའ་བའི་ལྷ་གང་ཡང་རུང་བ་དེ་མཆོད་པར་འགྱུར་བར་བསྒོམ་མོ། །བཤད་་
པར་བྱ་སྟེ། མཆོད་པར་བྱེད་མཁན་དང་། མཆོད་པའི་བདེ་བ་དང་།
མཆོད་པའི་གནས་དང་། གསུམ་དོན་དམ་པར་གཉིས་སུ་མེད་པའི་ངོ་བོ་ཡིན་ནོ།།
དེ་ཡང་མཆོད་པ་བྱེད་མཁན་ནི་སྒྲུབ་པ་པོ་ཤེས་རབ་མ་དང་གཉིས་སུ་མེད་པར་་་་་
ལྡན་པའོའོ། །མཆོད་པའི་བདེ་བ་ནི་མཆོད་པ་བྱེད་མཁན་གྱིས་མཆོད་པ་བྱས་ནས།
བྱང་ཆུབ་སེམས་འོད་དུ་ཞུ་བའི་དུས་སུ་བདེ་བར་གྱུར་པའོ། །མཆོད་པའི་གནས་
ནི་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་ཉིད་དགའ་བའི་ལྷ་གང་ཡང་་
རུང་བ་དང་། མདུན་དུ་སྨོས་པའི་གསང་བའི་དེ་ཁོ་ན་ཉིད་ཀྱི་མཆོད་པ་ཆེན་པོ་
བྱས་པའི་དུས་སུ་གཉིས་སུ་མེད་པའི【ཆེ་བའི་•ང་རྒྱལ་དུ་བསྒོམས་པས་མཆོད་པར་
འགྱུར་རོ། །ཚུལ་དེ་ལྟར་མཆོད་པ་བྱེད་མཁན་དང་། མཆོད་པའི་བདེ་བ་དང་།
མཆོད་པའི་གནས་དོན་དམ་པར་གཉིས་སུ་མེད་པའི་ངོ་བོ་ཡིན་ནོ། །དེ་ལྟར་་
ལེགས་པར་མཆོད་ཅིང་བསྒོམ་པར་བྱ་བའི་དོན་དུ་གསུངས་སོ། །དངོས་གྲུབ་་
44-1220