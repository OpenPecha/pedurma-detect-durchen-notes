٢٢٢
བསྟན་འགྱུར། རྒྱུད། །ཡུ༨༥
ས་བོན་ཡི་གེ་ཧ་ཁ་དོག་ལྗང་ཁུ་ཡེ་ཤེས་ཀྱི་གཟི་བརྗིད་ཉི་མ་དང་མཉམ་པ་འབར་བ་
བསམས་ཏེ། དེ་འོད་དུ་ཞུ་བའི་ས་བོན་ལས་རྡོ་རྗེ་རྩེ་ལྔ་པར་གྱུར་པའམ། ཉི་་
མའི་དཀྱིལ་འཁོར་ཡང་མི་འགལ་ཏེ།
དེ་ནས་དོན་ཡོད་གྲུབ་པའི་གནས་སུ་་་
གསུངས་སོ། །དེ་ནས་སྐུ་ཕྱག་རྒྱ་བསྐྱེད་པའི་ཆོ་ག་བྱེ་བྲག་གཉིས་སུ་བསྟན་ཏེ།
ནང་དང་གསང་བའོ། །དེ་ལ་ནང་གི་སྒྲུབ་པ་པོས་དང་པོ་གོང་དུ་སྨོས་པའི་ཆོས་
ཐམས་ཅད་ངོ་བོ་མེད་པ་ནམ་མཁའ་བཞིན་བསམ་པར་བྱ་། དེ་ལྟར་ཆོ་ག་དང་
པོའོ༑ །དེའི་འོག་ཏུ་དེ་ལས་དོན་དམ་པ་བྱང་ཆུབ་སེམས་ཟླ་བའི་དཀྱིལ་འཁོར་
ལྟ་བུ་གཟི་བརྗིད་ཀྱི་ཕུང་པོ་བསལ་བར་གྱུར་པར་བསམས་ཏེ་དེ་ལྟར་ཆོ་ག་གཉིས་་
པའོ།༑ །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་དེ་ས་བོན་སྔགས་ཀྱི་
ཡི་གེ་ཧཱུཾ་ཨིནྡྲ་ནི་ལའི་ཁ་དོག་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་་་་
ཕུང་པོར་འབར་བར་གྱུར་པར་བསམས་ཏེ། དེ་ལྟར་ཆོ་ག་གསུམ་པའོ། །དེའི་
འོག་ཏུ་ས་བོན་སྔགས་ཀྱི་ཡི་གེ་ཧཱུཾ་དེ་མདུན་དུ་སྨོས་པའི་གདན་བྱང་ཆུབ་སེམས་ཟླ་
བའི་དཀྱིལ་འཁོར་དེའི་དབུས་སུ་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་་
པའི་ས་བོན་དེ་ལས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པ་
དེ་སྐུ་མདོག་ཨིནྡྲ་ནཱི་ལ་ལྟ་བུ་ཞལ་གསུམ་ཞལ་དབུས་མ་སྐུ་དང་མཐུན། གཡས་་་
དམར་གཡོན་དཀར་བ། ཐོར་ཚུགས་དབུ་རྒྱན་གྱིས་བརྒྱན་པ། ཞལ་རྣམས་་་
ཅུང་ཟད་འཛུམ་པ། ཕྱག་དྲུག་ཕྱག་མཚན་དྲུག་པ་རིན་པོ་ཆེ་སྣ་ཚོགས་ཀྱི་རྒྱན་་་
གྱིས་བརྒྱན་པ། མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་འབར་བ། ཉིད་ཀྱི་
ཤེས་རབ་ཡེ་ཤེས་ཀྱི་ལྷ་མོ་རྡོ་རྗེ་དགའ་མ། མཱ་མ་ཀཱི་དང་གཉིས་སུ་མེད་པའི་སྦྱོར་
བའི་ཚུལ་གྱི་ཕྱག་རྒྱ་ཆེན་པོའི་ངོ་བོ། ཕྱག་མཚན་དྲུག་ནི། ཕྱག་གཡས་དང་པོ་ན་
རྡོ་རྗེ་རྩེ་ལྔ་འབར་བ་བསྣམས་ཏེ་དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་བརྟག་གོ། །
44-944