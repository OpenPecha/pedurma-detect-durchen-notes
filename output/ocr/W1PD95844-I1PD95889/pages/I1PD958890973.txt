م
བསྟན་འགྱུར། རྒྱུད། །ཡུ༨༥
ཞེས་པ་ནི་བདེ་སྟེ་བཤད་མི་དགོས་སོ། །ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་ཧཾ་
ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན་སྒྲུབ་པ་པོ་སྟན་བདེ་མོ་ལ་་་
འདུག་ཏེ། དང་པོ་ཏིང་ངེ་འཛིན་ལ་མ་ཞུགས་པར་ཆོས་ཐམས་ཅད་སྟོང་པ་ངོ་བོ་
མེད་པར་བསམས་ཏེ་དེའི་འོག་ཏུ། ཨོཾ་ཤཱ་•ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་ཧཾ།
ཞེས་སྔགས་བརྗོད་པས་སྒྲུབ་པ་པོ་ཉིད་ཀྱི་གཟུགས་ཀྱི་ཕུང་པོ་ངོ་བོ་མེད་པ་སྟོང་་་་་
པར་བསམ་པར་གསུངས་སོ། །ནམ་མཁའི་དབྱིངས་ཀྱི་དབུས་གནས་པར།
སངས་རྒྱས་དཀྱིལ་འཁོར་བསྒོམ་པ་ནི། །འོད་ཟེར་སྤྲིན་གྱིས་བཀོད་པ་ཆེ། །
སངས་རྒྱས་འབར་བའི་འོད་དང་མཉམ་ཞེས་བྱ་བའི་སྒྲ་བཤད་པར་བྱ་སྟེ།
ཅི་་
ལྟར་ཡིན་ན། ནམ་མཁའི་དབྱིངས་ཀྱི་དབུས་གནས་པར་ཞེས་པ་བྱེ་བྲག་རྣམ་པ་
གསུམ་སྟེ། ཕྱི་དང་ནང་དང་གསང་བའོ། ། ཕྱིའི་ནམ་མཁའ་འབྱུང་བ་ཆེན་པོ་
སྟོང་པ་བྱང་ཆུབ་ལ་ཁྱབ་པའོ། །ནང་གི་ནམ་མཁའ་མཱ་མ་ཀཱི་ལ་སོགས་པ་ལྷ་མོ་་
བཞིའི་ཡེ་ཤེས་བཞིའི་ཡེ་ཤེས་ཀྱི་ངོ་བོ་ས་བོན་ཡི་གེ་བྷཾ་གསེར་གྱི་རི་བོ་འདྲ་•ཡེ་ཤེས་
ཀྱི་མེ་རབ་ཏུ་འབར་བ་འོད་དུ་ཞུ་སྟེ།
རྒྱ་མཚོ་ཆེན་པོ་དང་མཉམ་པའི་ཡེ་ཤེས་ཀྱི་
རྒྱ་མཚོར་གྱུར་པར་བསམས་ཏེ། ས་བོན་དེ་ལས་ཡེ་ཤེས་ཀྱི་གཞལ་ཡས་ཁང་དུ་་
གྱུར་ཏེ། སྟོན་པ་བྱང་ཆུབ་སེམས་རྡོ་རྗེ་རྒྱུད་བཀའ་སྩལ་པའི་གནས་བཞིན་དུ།
ཁ་དོག་དང་། དབྱིབས་དང་རྒྱན་དང་ཚད་མཉམ་པ་དེའི་ནང་གི་ནམ་མཁར་་
གསུངས་སོ། །དེ་ནས་གསང་བའི་ནམ་མཁའ་ནི་སྟོན་པ་བྱང་ཆུབ་སེམས་རྡོ་རྗེ་ལ་
སོགས་པ་དེ་བཞིན་གཤེགས་པ་རྣམ་པ་ལྔས་སོ་སོའི་ཤེས་རབ་ལྷ་མོའི་བྷ་ག་ནམ་་་
མཁའ་ལྟ་བུར་བྱིན་གྱིས་བརླབ་པར་མཛད་པ་དེ་བཞིན་དུ། སྒྲུབ་པ་པོ་ཉིད་་་
དགའ་བའི་ལྷ་མོ་བསྒོམ་པའི་དུས་སུ་ཉིད་དགའ་བའི་ལྷའི་རིགས་ཀྱི་བྱེ་བྲག་གི།
ཁྲུས་མཁན་གྱི་བུ་མོ་ལ་སོགས་པ་མཚན་དང་ཡོན་ཏན་ཐམས་ཅད་དང་ལྡན་པ་་་
།
44-942