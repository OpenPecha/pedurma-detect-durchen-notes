३३२
བསྟན་འགྱུར། རྒྱུད། ༼༽Aparm
ཞེས་པ་ལ་སོགས་པ། ཡན་ལག་བསྐྱོད་ནས་བྲོ་གར་བྱ་བ་ནི་སྤྱོད་པའོ། །བྲོ་་
ཚིག་བསྟན་པའི་ཕྱིར། དཀྱིལ་འཁོར་འོད་ཟེར་དཀར་སྤྲོས་པ།
།ཞེས་པ།
སྐུ་མདོག་ནི་ཚིག་དོན་དུ་འགྲེལ་ཏོ། །ཅིས་ཀྱང་མི་ཚུགས་རྡོ་རྗེ་ཡི་ཞེས་པ་ལ་་་
སོགས་པ། རིགས་ཀྱི་བྲོ་ཚིག་གི་དོན་ཏེ་རིགས་འཛིན་དུ་གྱུར་ཅིག་པའོ། །
མཉམ་ཉིད་རིག་པའི་རྡོ་རྗེ་ཡི། །ཞེས་པ་ལ་སོགས་པ། ཡེ་ཤེས་ཀྱི་སྒོ་ནས་བླང་
བའི་བྲོ་ཚིག་གོ། །ཉོན་མོངས་སྡུག་བསྔལ་རྩད་བཅད་ནས། །ཞེས་པ་ལ་སོགས་
པ༑ ཕྱོགས་ཀྱི་སྒོ་ནས་དོན་བརྗོད་པའི་•ཚིག་གོ། །ཤིན་ཏུ་སྲ་ཞིང་སྐྱེ་ཤི་མེད༎
ཞེས་པ་ལ་སོགས་པ། ཚད་མེད་བཞིའི་ཐུགས་རྗེ་ལས་བྱམས་པ་ཆེན་པོས་དོན་བྱ་
བའི་བྲོ་ཚིག་གོ། །དེ་ལྟར་རྣམ་པར་བཅད་པ་དྲུག་དྲུག་འཆད་པའི་རིགས་གཞན་
ལ་ཡང་ཆ་སྦྱར་རོ།།
འཇུག་གི་ཐབས་དང་ཤེས་རབ་བདེ་འགྲུབ་ཤོག་ཅེས་པ། འབའ་ཤིག་་
བརྗོད་པ་ནི། ཚོག་•སྤྱོད་པའི་ཕོ་མོས་བྲོ་ཚིག་གི་འབྲས་བུ་གང་ཡིན་པ་དེ་ལྟ་བུ་
གྲུབ་པར་ཤོག་ཅིག་པར་སྨོན་པ་ཀུན་མཐུན་པར་འགྲེལ་ཏོ། །རིན་པོ་ཆེ་རིགས་ཀྱི་
བྲོ་གར་བསྟན་པའི་ཕྱིར། ཐབས་དང་ཤེས་རབ་ལྡན་གྱུར་པས། །ཡོན་ཏན་
ཕྱོགས་སུ་ཁ་བསྟན་ཏེ། །ཞེས་པ་ལ་སོགས་པ། ཕོ་མོ་དུ་ཡོད་པས་སྲོག་དང་
ལྡན་པའི་བྲོ་གར་བྱ་བའི་ཐབས་དང་པོ་བཞིས་འགྲེལ་ཏོ། །དཀྱིལ་འཁོར་མ་ལུས་
འབྱུང་བའི་གཏེར། །ཞེས་པ་ལ་སོགས་པ། ཡོན་ཏན་གྱི་རིགས་ཐོབ་པར་ཤོག་
པའི་ཚིག་བླང་བའོ། །ནམ་མཁའི་དཀྱིལ་གྱི་མདོག་བསྟན་པ། །ཞེས་པ་ལ་
སོགས་པ། སྐུ་མདོག་སྔོ་སེར་གྱི་ཡོན་ཏན་གྲུབ་པར་ཤོག་ཅིག་པར་བླང་བའོ། །
བདེར་གཤེགས་དཀྱིལ་འཁོར་མ་ལུས་ལ། །ཞེས་པ་ལ་སོགས་པ། རིགས་་
འཛིན་ཐོབ་པར་ཤོག་ཅིག་པའི་ཚིག་གོ། །བདེར་གཤེགས་དཀྱིལ་འཁོར་མ་ལུས་པ། །
44-332