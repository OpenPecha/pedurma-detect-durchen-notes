རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7376
ལམ་ནི་གསང་སྔགས་ཀྱི་སྤྱོད་པ་འགྲུབ་པར་མཛད་པ་ཤེས་རབ་མ་ཡེ་ཤེས་ཀྱི་ལྷ་མོ་
དམ་ཚིག་སྒྲོལ་མར་སྨོས་སོ། །དེ་ལྟར་ལམ་ནི་རབ་ཏུ་སྟོན་པའི་དོན་དུ་གསུངས་སོ། །
ཐེག་པ་གསུམ་གྱི་ལམ་ལ་གནས་ཞེས་པ་ནི་སྐུ་དང་གསུང་དང་ཐུགས་གསུམ་ཐེག་པ་
གསུམ་དུ་མིང་བཏགས་པ་དེ་རྣམས་ཀྱི་ལམ་ནི། དེ་བཞིན་གཤེགས་པ་ཐམས་་་
ཅད་ཀྱིས་སེམས་ཅན་ཐམས་ཅད་ཀྱི་དོན་གྲུབ་པ་མཛད་པ་ཐུགས་རྗེའི་འཕྲིན་ལས་
ཀྱི་ངོ་བོ་བྱ་བ་ནན་ཏན་གྱི་ཡེ་ཤེས་ཏེ། དེ་ལྟར་ཐེག་པ་གསུམ་གྱི་ལམ་སྒྲུབ་པ་པོ་
རྣམས་ལ་དམ་ཚིག་སྒྲོལ་མས་བྱིན་གྱིས་རློབ་པར་མཛད་པས།
བྱ་བ་ལ་ནན་ཏན་
གྱི་ཡེ་ཤེས་ཀྱི་ངོ་བོ་ཐེག་པ་གསུམ་དབྱེར་མེད་པ་འགྲུབ་པར་འགྱུར་རོ། །དེ་ལྟར་
ཐེག་པ་གསུམ་གྱི་ལམ་ལ་གནས་ཀྱི་དོན་དུ་གསུངས་སོ། །སངས་རྒྱས་སྐལ་མཆོག་
དག་པའི་བདག་ཞེས་པ་ནི་སངས་རྒྱས་དོན་ཡོད་གྲུབ་པ་དེ་བཞིན་གཤེགས་པ་་་
ཐམས་ཅད་ཀྱི་ཡེ་ཤེས་ཀྱི་ཆོ་འཕྲུལ་གྱིས་འགྱིངས་པ་སྤྲོ་བ་དང་བསྡུ་བས་སེམས་ཅན་
ཐམས་ཅད་ཀྱི་དོན་སྒྲུབ་པར་མཛད་པས་བསོད་ནམས་ཀྱི་སྐལ་པ་དང་ལྡན་པ་དེ་་
ཅན པ ཡན ན
དང་གཉིས་སུ་མེད་པར་ལྡན་པ་ཡིན་ནོ། །བཤད་པར་བྱ་སྟེ། ཕྱིའིཕྱི་ ཕྱིན་ཅི་་་
ལོག་པའི་ཉོན་མོངས་པའི་རྣམ་པར་རྟོག་པའི་དྲི་མས་གདོད་མ་ནས་ཀྱི་རིགས་ཀྱི་ཡེ་
ཤེས་ལ་མ་གོས་པ་ཡིན་ནོ། །དེ་ལྟར་སངས་རྒྱས་སྐལ་མཆོག་དག་པའི་བདག་གི་་
དོན་དུ་གསུངས་སོ། །བླ་མེད་ཞེས་པ་ནི་ལྷ་དང་མི་ལ་སོགས་པ་སེམས་ཅན་་་
ཐམས་ཅད་ཀྱི་ནང་ན་སྟོན་པ་མི་བསྐྱོད་པ་རྡོ་རྗེ་འཛིན་ནི།
ཡེ་ཤེས་དང་བསོད་་
ནམས་དང་རིགས་*པ་དང་སྟོབས་ལ་སོགས་པ་དང་ལྡན་པ་ཡིན་ནོ། །དེ་ལྟར་བླ་
ན་མེད་པའི་དོན་དུ་གསུངས་སོ། །དེ་ནས་མཆོད་པ་བཤད་དུ་གསོལ་ཞེས་པའི་་་
དོན་ནི་བདེ་སྟེ་བཤད་མི་དགོས་སོ། །བྱང་ཆུབ་སེམས་ནི་རྒྱས་པའི་སྤྱན། །
ཆོས་ཀྱི་འཁོར་ལོ་རབ་བསྐོར་བ། །སྐུ་དང་གསུང་ཐུགས་ཤིན་ཏུ་དག །ཕྱག་་་
44-1319
1621