འབྲས་བུའི་མཆོག་གི་རྒྱུད་ཀྱི་དོན་བསྡུས་འགྲེལ་པ་པཎྜིར་ཐར་ཞེས་བྱ་བ།
20
པོའི་ཁམས་ལྔ་ཡིན། །ཡ་ལ་སོགས་པ་རེག་མའི་ཡི་གེ་བཞི། །རང་བཞིན་དག་་
པ་བཞི་སྟེ་ལས་ནི་དུས་རྣམས་བཞི། །ཤ་ལ་སོགས་པ་རིགས་མའི་ཡི་གེ་བཞི། །
རང་བཞིན་མེད་པ་བཞི་སྟེ་ལས་ནི་མཐའ་བཞི་འཇོམས། །ཀྴ་ནི་སྡུད་•པའི་་
རང་བཞིན་ཐུགས་ཀྱི་ཐུགས་སྟེ་ལས་ནི་ཡེ་ཤེས་ཡིན། །ཨི་ལ་སོགས་པ་སྤྲུལ་པའི་
ཡི་གེ་རྣམས་དྲུག་གོ། སྤྲུལ་པའི་རང་བཞིན་བསམ་ཡས་རྡུལ་སྙེད་ལས་ནི་་་
རིགས་དྲུག་འདུལ། །ཨོ་ནི་ཡིད་དབང་རིག་པའི་རྒྱལ་པོའི་ཡི་གེ་སྟེ།
།རང་
བཞིན་བྱང་ཆུབ་སེམས་སྟེ་ལས་ནི་ཐམས་ཅད་འཇིག
།ཨོཾ་ནི་སྡུད་བྱ་ཀུན་ཏུ་་་
བཟང་མོའི་ཡི་གེ་སྟེ། །རང་བཞིན་ཆོས་རྣམས་ཐམས་ཅད་ལས་ནི་ཀུན་བཞི་་་
ཡིན༑ །ལས་དང་རང་བཞིན་འབྲེལ་པའི་འཁོར་ལོའི་ཚོགས་ཆེན་འདི། །རེ་་
རེ་ལ་ཡང་སྐུ་གསུང་ཐུགས་ཀྱི་མནྜལ་རྫོགས་པའི་འཕྲེང་། །ཡི་གེ་འཁོར་ལོ་ཚོགས་
ཆེན་ཞེས་སུ་བརྗོད། །ཡིག་འབྲུ་གསང་བའི་དཀྱིལ་འཁོར་ནི། །གང་བྱུང་གང་
ལས་ཇི་ལྟར་བྱུང་། །བྱུང་བའི་འབྲས་བུ་ཉིད་དང་བཞིན∶། །གང་བྱུང་བདེར་
གཤེགས་ཐམས་ཅད་ཀྱི། །རབ་ཏུ་གསང་བའི་དཀྱིལ་འཁོར་ཡིན། །གང་ལས་
སྐུ་གསུང་རྡོ་རྗེ་ལས། །ཇི་ལྟར་ཡབ་ཡུམ་དགྱེས་སྤྲིན་ལས། །ཨར་གསལ་ཨ་་་་་
ལས་ཡིག་འབྲུ་ཚོགས། །དེ་ལ་སྔོན་རྫོགས་སྐུར་གསལ་བ། །ཡུམ་གྱི་མཁའ་ལ་་
རྫོགས་པར་རོལ། །ལྷག་པའི་ཏིང་འཛིན་ཞེས་སུ་གྲགས། །དེ།དེ་ཉིད་ལས་ནི་ཕྱི་་
རོལ་གྱི།
།དཀྱིལ་འཁོར་འདོན་པར་རྒྱལ་བས་གསུངས། །བྷ་ག་དཀྱིལ་འཁོར་
ལིང་ག་ཨ། །འདུས་མ་བྱས་ཉིད་རྡོ་རྗེ་ལས། །འདུས་བྱས་རྡོ་རྗེའི་དཀྱིལ་་
འཁོར་ཚོགས། །འབྱིན་པའི་དམ་ཚིག་འདའ་མི་འགྱུར། །ཅི་ཕྱིར་ཐབས་དང་
ཤེས་རབ་ཀྱི། །རྒྱུ་རྐྱེན་ཚོགས་པའི་མཐུ་ཆེན་ཡིན། །དེའི་འབྲས་བུ་ཡི་གེ་ཉིད། །
རྒྱལ་བ་མངོན་པར་རྫོགས་པའི་སྐུ། །དཀྱིལ་འཁོར་ཉིད་དུ་ལྷུན་གྱིས་གྲུབ། །ཡི་
44-19