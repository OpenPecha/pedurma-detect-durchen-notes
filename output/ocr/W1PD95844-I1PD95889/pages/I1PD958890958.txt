རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
لام
བྱ་བའི་སྒྲ་བཤད་པར་བྱ་སྟེ། དེ་ནས་ནི་མདུན་དུ་རིན་པོ་ཆེ་རིགས་ཀྱི་བྱང་ཆུབ་
སེམས་བཤད་པའི་འོག་ཏུ་པདྨའི་རིགས་ཚེ་དཔག་ཏུ་མེད་པའི་བྱང་ཆུབ་སེམས་་་
བཤད་པར་མཚོན་པའོ། །བཅོམ་ལྡན་འདས་ནི་མདུན་དུ་བཤད་པ་བཞིན་དུ་་
འདིར་སྦྱར་རོ། །དེ་བཞིན་གཤེགས་པ་ནི་བདེ་སྟེ་བཤད་མི་དགོས་སོ། །ཚེ་་
དཔག་ཏུ་མེད་པ་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་་
ཤེས་རབ་གསུང་གི་ངོ་བོར་གསུངས་སོ། །ཡེ་ཤེས་ཀྱི་འོད་ཟེར་འབར་བའི་སྒྲོན་མ་
ཞེས་བྱ་བ་ནི་པདྨའི་རིགས་སོ་སོར་རྟོགས་པའི་ཡེ་ཤེས་ནི་དེ་བཞིན་གཤེགས་པ་་་
ཐམས་ཅད་ཀྱི་བླ་ན་མེད་པའི་ཤེས་རབ་གསུང་རྡོ་རྗེའི་ངོ་བོར་གསུངས་སོ། །
གཞན་ཡང་ཡེ་ཤེས་འོད་ཟེར་འབར་བའི་སྒྲོན་མེ་ཞེས་པ་ནི་སྟོན་པ་བྱང་ཆུབ་སེམས་
རྡོ་རྗེས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་དང་པོ་སོ་་
སོར་རྟོགས་པའི་ཡེ་ཤེས་ཀྱི་ངོ་བོ་ས་བོན་ཡི་གེ་ཨ་མེ་ཕུང་བཞིན་དུ་འབར་བ་ལས་ཡེ་
ཤེས་ཀྱི་འོད་ཟེར་གྱི་དྲ་བ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་སྤྲོ་བར་་
མཛད༑ དེ་བཞིན་དུ་ཡེ་ཤེས་ཀྱི་མེ་སྟག་དང་འབར་བ་དང་འོད་དང་གསལ་བ་་
རྣམས་སྤྲོ་བར་མཛད་དེ། སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་་
ན་གནས་པའི་སེམས་ཅན་མ་ལུས་པ་བྱིན་གྱིས་རླབས་པས་ཕྱིན་ཅི་ལོག་གི་འདོད་་་་
ཆགས་བཅོམ་སྟེ། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ཀྱི་་
ས་བོན་ཡི་གེ་ཨ་ལ། ཡེ་ཤེས་ཀྱི་འོད་ཟེར་གྱི་དྲ་བ་དང་མེ་སྟག་དང་འབར་བ་དང་
འོད་དང་གསལ་བ་རྣམས་འདུས་པར་མཛད་དེ་གཉིས་སུ་མེད་པའི་གོང་བུར་གྱུར་
ཏེ༑ དེ་ལས་ས་བོན་ཡི་གེ་ཨ་ཁ་དོག་དམར་པོ་ཉིད་●ཡེ་ཤེས་ཀྱི་ངོ་བོ་ལས་་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་དེ་བཞིན་གཤེགས་པ་ཚེ་་་
དཔག་ཏུ་མེད་པ་གཟི་བརྗིད་ཀྱི་ཕུང་པོ་འབར་བ་ཉིད་ཀྱི་ཤེས་རབ་གོས་དཀར་མོ་་
44-927