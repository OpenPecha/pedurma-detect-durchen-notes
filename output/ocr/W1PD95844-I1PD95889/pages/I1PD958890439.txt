བསྟན་འགྱུར། རྒྱུད།༽ ༨༤
མེད་པར་ལོངས་སྤྱོད་ཐམས་ཅད་ལ་རོལ་པ་ནི་ལྕེ་སྟེ་ཕྱི་ནང་ཀུན་བརྡ་ཕྲད་པར་་་་་
བྱེད་པས་ཁྱབ་མ་ཞེས་ཀྱང་གསུངས་སོ། །
__ གསུམ་པ་ཆོས་ཀྱི་འཁོར་ལོ་ནི་སྙིང་ལ་གནས་ཏེ། སྙིང་ཀར་•བ་ནི་ཟླ་བ་
ཡེ་ཤེས་ཀྱི་རྩ་དང་།
སྟེ་ཐབས་དམར་བ་ནི་ཉི་མ་སྟེ་ཤེས་རབ། སྙིང་ལ་གཤིར་ཉིད་འདབ་མ་བརྒྱད་དོ། །
དེ་བརྒྱད་ཀྱང་རྩ་བཞིར་འདུས་ཏེ་ཆོས་ཉིད་ཀྱི་རྩ་དང༌་།
རང་རྒྱུད་ཀྱི་རྩ་དང་། ཡོན་ཏན་གྱི་རྩའོ། །དེ་དག་འདི་བཞིན་ནི་སེར་པོ་དང་།
མཐིང་ཀ་དང་། དམར་པོ་དང་། བྱའི་ལྐོག་ཞོལ་ལྟར་དམར་ནག་གོ། །ས་་
བོན་ནི་ཡི་གེ་དྲུག་གོ། །དེ་ལ་གནས་པ་ནི་འོད་སེར་པོ་ལ་ཀུན་གཞི་སྐད་ཅིག་མ་
གནས་སོ། །མཐིང་ཀ་ལ་ནི་ཡིད་གནས་སོ། །དམར་པོ་ལ་ཉོན་མོངས་པའི་
ཡིད་གནས་སོ། །དམར་ནག་ལ་གཉིད་•གནས་སོ། །རྩ་དེ་རྣམས་ཀྱི་མདོ་ནི་ཡེ་
ཤེས་སྙིང་པོའི་མཁའ་ཞེས་བྱ་སྟེ། བ་ཐག་བརྐྱང་•འདྲ་བ་དེ་ནི་ཡུམ་གྱི་མཁའ་སྟེ་
ལྷུན་གྱིས་རྫོགས་པའི་ཡེ་ཤེས་སོ། །དེའི་ནང་ན་ཁྲག་གི་དངས་མ་མཚལ་ལྕོག་ལ་་
མ་འདྲ་བ་ནི་མི་འགྱུར་བའི་སྐུ་སྟེ་མེ་ལོང་ལྟ་བུའི་ཡེ་ཤེས་སོ།
།དེ་ལ་དབུགས་ཀྱི་་
དངས་མ་གསེར་ས་འོག་ན་ཡོད་པའི་རླངས་པ་ཙམ་ཞིག་ཡོད་པ་དེ་ནི། མ་་
བསྒྲུབས་པའི་ས་ཏེ། ཡེ་ཤེས་སོ། །དེ་ལ་འོད་ཁ་དོག་སྣ་ཚོགས་ཡོད་པ་ནི་མ་་་
བཙལ་བའི་དོན་ཏེ་ཅི་ཡང་ས་ལེ་མཁྱེན་པའི་ཡེ་ཤེས་སོ། །དེའི་ནང་ན་བྱང་ཆུབ་
ཀྱི་སེམས་བདེ་བ་ཆེན་པོ་སྤྲོས་པ་མེད་པའི་ཐིག་ལེ། ཚོགས་བརྒྱད་གང་ཡང་མ་་་
ཡིན་པ་ངོ་བོ་ཉིད་ཀྱི་སྐུ་བཞུགས་པ་ནི། དཔེར་ན་གསེར་གྱི་སྦུ་གུར་རིན་པོ་ཆེའི་
སེའུ་བཅུག་པ་འདྲ་བར་ཕྱི་ནང་མེད་པར་གསལ་བ་དེ་ནི། རང་བྱུང་གི་ཡེ་ཤེས་་
ཞེས་ཀྱང་བྱ། མི་གནས་པའི་ཡེ་ཤེས་ཆེན་པོ་ཞེས་ཀྱང་བྱ་སྟེ། དེ་ནི་རྫོགས་་
པའི་རྫོགས་པ་བྱ་བ་བརྩལ་དང་བྲལ་བའོ། །གཏན་ཚིགས་དེའི་ཕྱིར་སྙིང་ལ་ཆོས་
44-410