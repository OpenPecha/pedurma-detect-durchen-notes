རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१२५१
བསྟན་པར་བྱ་སྟེ། དང་པོ་སྒྲུབ་པ་པོས་རང་དགའ་བའི་ལྷའི་རིགས་ཀྱི་བྱེ་བྲག་གི་
ཤེས་རབ་མ་མདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་ལྡན་པ་་་
བླངས་ཏེ། དེ་དང་ལྡན་པར་རང་དགའ་བའི་ལྷ་དང་གཉིས་སུ་མེད་པའི་ང་རྒྱལ་
དུ་བསྒོམ་པའི་སྦྱོར་བས་འདོད་ཆགས་ཆེན་པོའི་སེམས་དགའ་བས། གསང་བའི་
དཀྱིལ་འཁོར་བསྐྱེད་ནས་བསྒོམ་པ་དང་། གཞན་ཡང་བྱང་ཆུབ་ཀྱི་སེམས་བཟའ་
བའི་ཕྱིར་ཐབས་དང་ཤེས་རབ་རོལ་པ་བྱའོ། །དེ་ནས་བདེ་བར་གྱུར་པའི་དུས་སུ་
རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུ་སྟེ། བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་་
བསམ་མོ། །དེའི་འོག་ཏུ་སྒྲུབ་པ་པོས་རང་དགའ་བའི་ལྷ་གང་ཡིན་པ་བདག་པོའི་
ཚུལ་དུ་དཀྱིལ་འཁོར་གྱི་ལྷ་ཐམས་ཅད་ཀྱི་སོ་སོའི་སྔགས་ས་བོན་ཡིག་འབྲུ་རྣམས་་
ཉིད་ཉིད་ཀྱི་རིགས་ཀྱི་ཁ་དོག་དང་། ཡེ་ཤེས་དང་ལྡན་པར་བྱང་ཆུབ་སེམས་ཟླ་
བའི་དཀྱིལ་འཁོར་གྱི་སྟེང་དུ་ཡེ་ཤེས་ཀྱི་གཟི་བརྗིད་སྐར་མ་བཞིན་དུ་འབར་ཞིང་་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་་
གཉིས་སུ་མེད་པར་ཐིམ་པའི་ས་བོན་བདག་པོ་ལ་སོགས་པ་རིམ་པ་མ་ནོར་བར་་་
གསང་བའི་དཀྱིལ་འཁོར་གྱི་ལྷ་རྣམས་བསྐྱེད་པར་བྱ་སྟེ། དཀྱིལ་འཁོར་གྱི་ལྷ་་་
ཐམས་ཅད་ཀྱི་སོ་སོའི་རིགས་ཀྱི་བྱེ་བྲག་གི་སྐུ་མདོག་དང༌་། རྒྱན་དང་། ཕྱག་
དང་མཚན་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པས་མཛེས་པར་
བསྒོམ་པ་ལ་ཞུགས་པའི་མིག་གི་དབང་པོས་མཐོང་བ་ནི་དུས་རྟག་ཏུ་གཟུགས་རྡོ་རྗེ་
ལྷ་མོ་ཡིན་པ་གསང་བའི་ལོངས་སྤྱོད་རྫོགས་པའི་དམ་ཚིག་སེམས་དཔའི་སྐུ་དང་་་་
གཉིས་སུ་མེད་པའི་ངོ་བོར། གནས་པ་དང་། འབྱུང་བ་དང་ཐིམ་པའོ། །དེ་
ལྟར་བསྒོམ་པའི་ཚུལ་གྱིས་གཟུགས་བསྟེན་པར་བྱ་བར་གསུངས་སོ། །དོན་གཞན་
44-1251