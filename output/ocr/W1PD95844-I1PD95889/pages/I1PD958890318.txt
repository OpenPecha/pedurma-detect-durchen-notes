རྡོ་རྗེ་སེམས་དཔའི་སྒྱུ་འཕྲུལ་དྲ་བའི་རྒྱུད་དཔལ་གསང་བའི་སྙིང་པོ་ཞེས་བྱ་བའི་སྤྱན་འགྲེལ་པའོ།།
१८८
ཡུལ་དུ་ཞེན་པ་གཉི་ག་བྲལ་བས་རིག་པ་མཉམ་པའི་དབྱིངས་སུ་རང་གསལ་བ་ནི་་
སྤྱན་ དམ་པའོ། །དེའི་འབྲས་བུ་སྐྱེ་འཇིགས་པ་ལྔ་འང་རང་རིག་ལས་གཞན་་
ནས་མི་འབྱུང་སྟེ། རིག་པ་རང་འབྱུང་ཡེ་ཤེས་ཉིད་དེ་དག་ཏུ་རང་ཤར་བའོ། །
རྣལ་འབྱོར་ཐ་མ་དེ་དེ་དག་རྒྱས་པར་བསྟན་པའི་ཕྱིར། །དོན་གཅིག་པ་ནོར་བདུན་འབྲས་བུ་
ཆེན་པོ་ཞེས་བྱ་བའི་དམ་ཚིག་ནི། མཐོན་དམན་ཀུན་གྱི་གཟུགས་སྣང་དང་། །
ཞེས་པ་ལ་སོགས་པ། སྐུའི་རིགས་འཆད་དེ། དཔེ་མེ་ལོང་ལྟར་རང་རིག་པའི་
ཆོ་འཕྲུལ་ཉིད་སྐུ་སྣ་ཚོགས་ཀྱི་ངོ་བོར་ཡུལ་མེད་པར་ཤར་བའོ། །དེ་བཞིན་་་
གཤེགས་པའི་གསུང་རྣམས་ནི། །ཞེས་པ་ལ་སོགས་པ། གསུང་འཆད་དེ།
རྒྱལ་བའི་གསུང་ལྔའི་ངོ་བོ་ཉིད་ཚིག་གིས་མཚོན་པ་ལས་གྲོལ་ཞིང་བྱིན་རླབས་ཀུན་
ལ་བརྡའ་མཇལ་བ་གྲགས་སྟོང་ལས་གྲོལ་བས་བརྗོད་མེད་པ་བརྗོད་པ་ཀུན་འབྱུང་
བའོ།༑ །ཐམས་ཅད་མཁྱེན་པའི་ཐུགས་ལྡན་པ། །ཞེས་པ་ལ་སོགས་པ་ཐུགས་
འཆད་དེ། ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་མངའ་བས་མ་ལྟས་ན།
ཆོས་སོ་ཅོག་རྒྱུ་རྐྱེན་མེད་པར་ཅིར་ཡང་གོ་མི་འགོག་པས། མཐའ་ལས་འདས་་
པའི་རིག་པ་ངོ་བོ་ཉིད་ཀྱི་རྒྱུ་དེ་ཉིད་བྱེད་པ་པོ་དང་རྒྱུ་རྐྱེན་ལ་རག་མ་ལུས་པར་་་
རང་གསལ་ཡུལ་ལས་གྲོལ་བ་ཉིད་ཐུགས་ཀྱི་མཆོག་གོ།
།དངོས་མེད་ཀུན་ལ་་
དབང་སྒྱུར་ཞེས་པ་ནས། བོ་དེ་དཀོར་ནི་རིན་པོ་ཆེ། །ཞེས་པ། ཡོན་ཏན་་
འཆད་དེ། རང་རིག་ཅིར་ཡང་མ་ཡིན་ལ་ཅིར་ཡང་སྣང་བ་འབྲས་བུ་གསུམ་གྱི་་་
བདག་ཉིད་དུ་རྟོགས་ན། དེ་བཞིན་གཤེགས་པས་“ཉིད་ཡིན་པས་ཡོན་ཏན་ཚད་
མེད་དེ་སྤྱོད་ཡུལ་དག་པས་འབྲས་བུ་བསམས་བཞིན་འཕེལ་འགྲིབ་མེད་པར་སྣང་་
བ་ལ། བདུད་ཀྱིས་ཀྱང་གླན་ཀ་མི་རྙེད་པ་ནི་ཡང་དག་པའི་རིན་པོ་ཆེའོ། །
ཐུགས་རྗེ་ཆེན་པོ་བྱིན་རླབས་ཀྱིས། །ཞེས་པ་ནས། བྱེད་པ་ཉིད་ན་ཆུ་ཟླའི་ཚུལ༎
44-289