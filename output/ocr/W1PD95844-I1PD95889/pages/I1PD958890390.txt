ཐུགས་ཀྱི་སྒོ་ལྕགས་བཞུགས་སོ།།
༣༦༡
རྣལ་འབྱོར་ཆེན་པོའི་དོན་བསྟན་པ། །ཐབས་དང་ཤེས་རབ་ཟུང་འབྲེལ་
པས༑ །ཉོན་མོངས་ཡེ་ཤེས་རྩལ་དུ་སྣང་། །དམ་རྫས་ལྔ་ཡང་སྤྱོད་པའི་རྩལ། །
བསྐྱེད་རྫོགས་གཉིས་ཀྱི་སྒོར་ཞུགས་ནས། །གཞི་ལམ་འབྲས་བུ་ཐག་གཅད་ནས། །
ཏིང་འཛིན་ལྔ་ཡི་སྒོར་ཞུགས་ནས། །རིགས་འཛིན་ལྔ་ཡི་ལམ་བརྒྱུད་ཏེ། །ཆོ་་
ག་ལྔ་ཡིས་དོན་མཚོན་ནས། །སྔགས་ཀྱི་ཡན་ལག་ལྔར་ལྡན་པས།
།ཡོ་བྱད་ལྔ་
ཡིས་•ཐབས་ཆེན་པོས། །རྩ་བ་ཡན་ལག་དམ་ཚིག་གིས། །ཏིང་འཛིན་ལྔ་
གསུམ་བརྟེན་•བྱས་ནས། །གཏན་ཚིག་•བཞི་ཡིས་གཏན་ལ་ཕབ། །ཐབས་
དང་ཤེས་རབ་ས་ཐོབ་སྟེ། །སྐུ་གསུམ་ལྷུན་གྲུབ་རྡོ་རྗེ་ཐོབ། །ཆགས་སྡང་ལྔ་
ཡིས་འགྲོ་བ་འདྲེན། །ཐུགས་ཀྱི་སྒོ་ལྕགས་ལས། རྣལ་འབྱོར་ཆེན་པོའི་གཞུང་
བཀྲོལ་བའི་ལེའུ་སྟེ་བརྒྱད་པའོ།།
སྐྱེ་མེད་རྣལ་འབྱོར་དོན་བཤད་པ། །ཡེ་ཤེས་དབྱིངས་དང་སྲས་ཀྱི་ཚུལ། །
སྐྱེ་མེད་དབྱིངས་ཉིད་ཡེ་ཤེས་ཏེ། །ཡེ་ཤེས་རིག་པ་དབྱིངས་ཉིད་ཚུལ། །གཉིས་
མེད་རོལ་པ་བདེ་བ་ཆེ། །རིམ་པར་འཇུག་པ་མ་ཡིན་ཏེ། །སྣང་སྲིད་ཕྱག་རྒྱ་་་
ཐམས་ཅད་ལ། །ཆུ་ལ་ཉ་ལྡང་ཇི་བཞིན་དུ། །ཐུག་ཕྲད་སྣང་སྲིད་ཕྱག་རྒྱ་སྟེ། །
རིག་པ་སྲས་སུ་རྟོགས་གྱུར་ན། །སྣང་སྲིད་ལྷ་རུ་མ་གསལ་ཀྱང་། །འབྲས་བུ་་་
རང་ལ་རྫོགས་པ་ཡིན། །རྟོགས་པར་བྱེད་པའི་ཚད་མ་ཡང་། །རིག་པ་རྩལ་གྱི་
ཚད་མ་ཡིཡིན། །ཡེར་གྱིས་རྟོགས་ན་ཕེབས་པ་ཡིན། །མེད་པ་ཕྱལ་བ་རང་་
བཞིན་དང་། །གཅིག་ཏུ་ལྷུན་གྱིས་གྲུབ་པའོ། །སྤྱོད་པ་ཚོགས་ཀྱི་ཁྱད་པར་
ཡང་། །སྣང་སྲིད་བཀྲ་གསལ་ཚོགས་ཀྱི་མཆོག །རིམ་པར་བཀོད་ཅིང་སྒྲུབ་མི་
དགོས༑ །ཡེ་ཤེས་བླ་མའི་ས་ལ་གནས། །སྐུ་གཅིག་ཀུན་ཏུ་ཁྱབ་པ་ཡིས། །
44-361