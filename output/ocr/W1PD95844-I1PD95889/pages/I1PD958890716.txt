རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५५
དེ་ནས་དཔལ་ནི་མདུན་དུ་སྨོས་པའི་ཕྱི་དང་ནང་དང་གསང་བའི་ཡོན་ཏན་ཕུན་་་
སུམ་ཚོགས་པའི་སྒྲར་བཤད་དོ། །དེའི་འོག་ཏུ་རྡོ་རྗེ་དང་བྱང་ཆུབ་དང་སེམས་་་
དཔའ་དང་སེམས་དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་
ཕྱིར་ནམ་མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་བཤད་པར་་
ཤེས་པར་བྱའོ། །garmpe perand
དེ་ལྟར་ནམ་མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་་་་་
འོག་དུ། གཟུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་
བྱ་སྟེ། དངོས་སུ་ན། བྱང་ཆུབ་སེམས་དཔའ་སའི་སྙིང་པོ་ལ་བྱའོ། །དེ་ཉིད་
སྟོན་པ་རྡོ་རྗེ་འཛིན་གྱི་གཟུགས་སུ་གསུངས་སོ། །བཤད་པར་བྱ་ན་གང་ཡིན་ན།
ཕྱི་དང་ནང་དང་གསང་བ་གསུམ་མོ། །དེ་ལ་ཕྱིའི་བཤད་པར་བྱ་སྟེ་གང་ཡིན་ན།
ཁ་དོག་གི་བྱེ་བྲག་དཀར་པོ་ལ་སོགས་པ་རྣམ་པ་ལྔ་དང་། གཞན་ཡང་འགྲོ་བ་་་
རིས་དྲུག་གི་འཁོར་བ་ལ་འབྱུང་བ་གནས་པ་དང་། གཞན་ཡང་ས་གཞི་འབྱུང་བ་
དང་གནས་པའི་རྫས་ཐམས་ཅད། འབྱུང་བ་ལྔའི་བདག་ཉིད་ཆོས་ཀྱི་དབྱིངས་་་
དང་གཉིས་སུ་མེད་པར་གསུངས་ཏེ། དེ་དག་དཔལ་རྡོ་རྗེ་སེམས་དཔའ་ཆོས་ཀྱི་
སྐུས་ཁྱབ་ནས་གནས་སོ། །གཞན་ཡང་རིག་པས་བཤད་དེ། རྫས་ཀྱི་གཟུགས་
ཀྱི་ངོ་བོ་དེ་དག་ཐམས་ཅད་ཆོས་ཀྱི་སྐུ་ལས་བྱུང་བར་གསུངས་སོ། །དེ་ནས་འདི་་
ལྟར་རྫས་ཐམས་ཅད་ཀྱི་གཟུགས་ཀྱི་ཡོན་ཏན་བཤད་པར་བྱ་སྟེ། གང་ཡིན་ན།
་ཚོགས་ཀྱི་བྱེ་བྲག་སེམས་ལས་བྱུང་བ་དངང་། གནས་ན་གནས་པ་དང་།
གཞན་ཡང་སྣ་ཚོགས་ཀྱི་བྱེ་བྲག་འགྲོ་བ་དང་༌། འོང་བ་དང་། གཞན་ཡང་སྣ་
ཚོགས་ཀྱི་བྱེ་བྲག་གི་སྤྱོད་པ་སྤྱོད་པ་དང་། གཞན་ཡང་སྣ་ཚོགས་ཀྱི་བྱེ་བྲག་གིས་
སྒྱུ་འཕྲུལ་དྲ་བའི་ངོ་བོའི་སྤྲུལ་པར་གསུངས་སོ། །དེ་ལྟར་མདོའི་•བསྡུས་པའི་་་་
44-685