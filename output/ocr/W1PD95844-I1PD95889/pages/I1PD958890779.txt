བསྟན་འགྱུར། ། རྒྱུད། ༼༽ ༨༥075
པའི་དོན་དེ་བཞིན་གཤེགས་པ་བཞིའི་ལྷ་མོ་བཞི་གཅིག་པུའི་ཚུལ་རྡོ་རྗེ་དགའ་མ་
དམ་ཚིག་གི་དཀྱིལ་འཁོར་གྱི་ངོ་བོ་མཱ་མ་ཀཱི་དེ་བཞིན་གཤེགས་པ་ཐམས་ཅད་་་་
བཞུགས་པའི་གནས་དང་། སྟོན་པ་བྱང་ཆུབ་སེམས་རྡོ་རྗེ་རྒྱུད་བཀའ་སྩལ་པའི་
གནས་སུ་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་རྒྱུད་བཀའ་
སྩལ་པའི་གནས་སམ། གཞལ་ཡས་ཁང་དེ་ལེའུ་བཞི་པ་ཐུགས་ཀྱི་དཀྱིལ་འཁོར་དུ།
འཕགས་པ་ནཱ་གརྫུ་ནས་གསུངས་པའི་སྒྲ་འདིར་དྲངས་ནས་བཤད་པ་ཇི་ལྟར་ཡིན་
ན༑ ཚད་དང་དབྱིབས་དང་ཁ་དོག་དང་རྒྱན་ནོ། །མི་བསྐྱོད་པ་རྡོ་རྗེས་སྟོན་
པ་བྱང་ཆུབ་སེམས་རྡོ་རྗེའི་སྐུ་དབྱུང་བའི་ཕྱིར། མཱ་མ་ཀཱི་དང་བདེ་བའི་ཐུགས་་་
ཀྱིས་ཐབས་དང་ཤེས་རབ་རོལ་པ་མཛད་དེ། རྣམ་པར་སྣང་མཛད་ཆེན་པོ་ཟླ་བ་
ལྟ་བུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་སྙིང་པོ་་
བྱང་ཆུབ་སེམས་ས་བོན་ཡིག་འབྲུ་ཧཱུཾ་གིས་བྱིན་གྱིས་བརླབ་པར་མཛད་དེ། བྱང་
ཆུབ་སེམས་རྡོ་རྗེ་མི་སྐྱོད་པའི་ས་བོན་གྱི་ངོ་བོ་མཱ་མ་ཀཱིའི་བྷ་གའི་དབུས་སུ་འོད་དུ་་་་
ཞུ་བར་གྱུར་ཏེ། དེ་འོད་དུ་ཞུ་མ་ཐག་དུ་དེ་བཞིན་གཤེགས་པ་རྡོ་རྗེ་མི་བསྐྱོད་
པས་ཉིད་ཉིད་ཀྱི་ཤེས་རབ་དམ་ཚིག་གི་དཀྱིལ་འཁོར་དུ་མཚན་བཏགས་པ་མཱ་མ་
ཀཱིའི་སྐུ་ཡེ་ཤེས་ཀྱི་ཡིག་འབྲུ་བྲུ་གྱིས་བྱིན་གྱིས་བརླབ་པར་མཛད་པ་ཡེ་ཤེས་ཀྱི་་་་
གཞལ་ཡས་ཁང་དེ་བཞིན་གཤེགས་པ་ཀུན་གྱི་གནས་གྲུབ་པར་མཛད་དེ། དེའི་
་ནི་དཔག་ཚད【དཔག་ཚད་•འབུམ་ཕྲག་བརྒྱ་ཐམ་པ་ཆུ་ཞེངས་ཡངས་པ་སྟེ།
འོག་ཏུ་དཔག་ཚད་འབུམ་ཕྲག་བརྒྱ། མཐའ་སྐོར་དུ་འབུམ་ཕྲག་སུམ་བརྒྱ་ཐམ་པ།
དེ་ལ་དབྱིབས་ནི་གྲུ་བཞི་པ། སྒོ་བཞི་ཏྭ་ར་ན་བཞི་དང་ལྡན་པ། ཏྭ་ར་ན་་
བཞིའི་སྟེང་ན་མཆོད་རྟེན་བཞིར་གསུངས་སོ། །དེ་ལ་ཁ་དོག་བཞི་ནི་བཤད་པར་
བྱ་སྟེ། ཤར་ཕྱོགས་སངས་རྒྱས་སྤྱན་གྱི་ཁ་དོག་དཀར་པོ། ལྷོ་ཕྱོགས་མཱ་མ་ཀཱིའི་
44-748