རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཉིང་ལག་གི་དུམ་བུའི་ཕུང་པོ་དེ་གཏུབ་པར་མཛད་མཁན་ཁྲོ་བོ་དེ་རྣམས་ཀྱི་སྐུ་་་
ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོའི་འོད་སྤྲོ་བར་མཛད་པས་་
འབར་བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་བོའི་རྒྱལ་པོ་ཆེན་པོ་
བདག་པོ་•ངོ་བོ་སྟོབས་པོ་ཆེ་ལ་སོགས་པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱི་སྐུ་ལ་
གཉིས་སུ་མེད་པར་འདུས་པར་མཛད་པར་བསམ་མོ། །དེ།དེའི་འོག་ཏུ་བདག་པོའི་
ངོ་བོ་སྟོབས་པོ་ཆེའི་སྐུ་ལ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་སྤྲོས་པའི་གནས་སུ་བསྡུ་
བར་བསམ་མོ། །དེའི་འོག་ཏུ་བདག་པོའི་ངོ་བོ་སྟོབས་པོ་ཆེའི་སྐུ་ཕྱག་རྒྱ་སྒྲུབ་པ་
པོ་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བསམ་མོ། །དེ་ལྟར་་
སྟོབས་པོ་ཆེ་སྤྲོ་བའི་ཆོ་གའི་ཐབས་ཀྱིས་ཚུལ་གྱིས་གནོད་པ་བྱེད་པ་མ་རུངས་པ་་
རྣམས་གཞོམ་པའི་དོན་དུ་ཤེས་པར་བྱའོ། །དེ་ནས་གསང་བའི་ཐུགས་ཀ་ཡེ་ཤེས་
པའི་●གནས་ནས་ས་བོན་ཡིག་འབྲུ་ཧཱུཾ་ཁ་དོག་མཐིང་ཤུན་ལྟ་བུ་མེ་ལོང་ལྟ་བུའི་ཡེ་་་
ཤེས་ཀྱི་གཟི་བརྗིད་ཀྱིས་བསྐལ་པའི་མེ་ལྟར་རབ་ཏུ་འབར་བར་བསམ་སྟེ། དེ་་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་ལས་ཁྲོ་བོའི་རྒྱལ་པོ་ཆེན་
པོ་བདག་པོའི་ངོ་བོ་འཕགས་པ་མི་གཡོ་བའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་་
མདོག་མཐིང་ཤུན་གྱི་ཁ་དོག་ལྟ་བུ་མདུན་དུ་སྨོས་པའི་ཚུལ་དུ་ཞལ་གསུམ་སྤྱན་་་
གསུམ་པ། རལ་པ་གྱེན་དུ་བརྫེས་པ་རབ་ཏུ་འབར་བབ། རྒྱན་ཐམས་ཅད་ཀྱིས་
རྒྱན་●པ། སྐུ་བསྐལ་པའི་མེ་ལྟར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་རབ་
ཏུ་འབར་བ། ཕྱག་དྲུག་པ། ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན།
གཡོན་དང་པོ་ན་རྡོ་རྗེ་ཞགས་པ། ཕྱག་མཚན་ཕྱི་མ་རྣམས་ནི་རྡོ་རྗེའི་མཚོན་ཆ་་
སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་
དེ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་
44-1107