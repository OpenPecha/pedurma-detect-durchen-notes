རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ཆེན་པོ་གསང་སྔགས་རིམ་པའི་ཚུལ་གྱིས་བྱེ་བྲག་རྣམ་པ་བཞིར་བཤད་པར་བྱ་སྟེ།
ཇི་ལྟར་ཡིན་ན། དོན་དམ་པ་དང་། ནང་གི་ཡེ་ཤེས་ཀྱི་ཚུལ་དང་། ཡེ་ཤེས་
གསང་བའི་ཚུལ་དང་། ཀུན་རྫོབ་དུ་མིའི་རིགས་ཀྱི་རྒྱུད་ཀྱི་ཚུལ་གྱི་བྷ་ག་ཐམས་་
ཅད་དུ་མིང་དུ་བཏགས་པའོ། །དེ་ལ་དོན་དམ་པ་བཤད་པར་བྱ་སྟེ། འཇིག་་
རྟེན་གྱི་ཁམས་ཐམས་ཅད་དུ་དངོས་པོ་མེད་པ་ནམ་མཁའ་ལྟ་བུ་ཁྱབ་པའི་གནས་སོ།
།
དེ་ནི་སངས་རྒྱས་ཀྱི་ཞིང་གི་ངོ་བོའོ། །དེ་ལྟར་དོན་དམ་པར་ཤེས་པར་བྱའོ། །
དེ་ནས་ནང་གི་ཡེ་ཤེས་ཀྱི་ཚུལ་བཤད་པར་བྱ་སྟེ། གང་ཡིན་ན། སྟོན་པ་་་་
དཔལ་རྡོ་རྗེ་སེམས་པས་རྒྱུད་བཀའ་སྩལ་པའི་དུས་སུ། དེ་བཞིན་གཤེགས་པ་་་་་
རྣམ་པ་བཞིའི་ལྷ་མོ་ཡེ་ཤེས་ཀྱི་ངོ་བོ་ཡིག་འབྲུ་ཁཾ་ཉིད་ཀྱི་ཐུགས་ཀ་ཡེ་ཤེས་སེམས་་་
པའི་གནས་ནས་ཕྱུང་ངོ་། །ས་བོན་གྱི་ངོ་བོ་དེ་ལས་རིན་པོ་ཆེ་རྣམ་པ་བཞི་དང་
ལྡན་པ་གྲུ་བཞི་ཡེ་ཤེས་ཀྱི་གཞལ་ཡས་ཁང་དུ་གྱུར་པར་མཛད་དེ●། དེའི་འོག་ཏུ་
བདེ་བ་ཆེན་པོའི་གནས་ཀྱི་དབུས་སུ་བཞུགས་ཏེ། ཐུགས་ལས་རྣམ་པ་སྣ་ཚོགས་
ཀྱི་བྱེ་བྲག་གི་ཡེ་ཤེས་ཀྱི་ཆོ་འཕྲུལ་མཛད་ཅིང་རྒྱུད་བཀའ་སྩལ་པ་དེ་ནི། ནང་གི་
ཡེ་ཤེས་ཀྱི་ཚུལ་གྱི་སངས་རྒྱས་ཀྱི་ཞིང་དུ་ཤེས་པར་བྱའོ། །དེ་ནས་ཡེ་ཤེས་གསང་
བ་བཤད་པར་བྱ་སྟེ། གང་ཡིན་ན། ཡེ་ཤེས་ཀྱི་སྒྲ་ནི་མཱ་མ་ཀཱི་ལ་སོགས་པ་ལྷ་་
མོ་ཐམས་ཅད་ཀྱི་ཡེ་ཤེས་ཀྱི་ངོ་བོར་གསུངས་སོ། །གསང་བའི་སྒྲ་ནི། ལྷ་མོ་མཱ་
མ་ཀཱི་ལ་སོགས་པའི་བྷ་ག་ཆོས་ཀྱི་འབྱུང་གནས་སུ་བཤད་དོ། །བྷ་ག་དེ་ནི་དཔག་
ཚད་འབུམ་ཕྲག་བརྒྱ་ཐམ་པ་ཆེ་བ་ཡངས་པ་གཞལ་ཡས་ཁང་། སངས་རྒྱས་ཀྱི་་་
ཞིང་ཁམས་སུ་མིང་བཏགས་པ་སྟེ། དེ་ནི་ཡེ་ཤེས་གསང་བའི་དོན་དུ་ཤེས་པར་་་
བྱའོ།༑ །དེ་ནས་ཀུན་རྫོབ་ཀྱི་མིའི་རིགས་ཀྱི་རྒྱུད་ཀྱི་ཚུལ་དུ་མིང་བཏགས་པའི་བྷ་
ག་ཐམས་ཅད་བཤད་པར་བྱ་སྟེ། གང་ཡིན་ན། བུད་མེད་ཐམས་ཅད་ཉོན་
44-707