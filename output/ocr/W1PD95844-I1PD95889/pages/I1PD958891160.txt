རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
2236
པོའི་ཐེ་ཙོམ་སྐྱེས་པས་མ་དད་པའི་ཚིག་སྨྲས་པ་གསན་མ་ཐག་ཏུ་མ་འོངས་པ
སེམས་ཅན་གྱི་སེམས་ཀྱི་རྣམ་པར་རྟོག་པའི་ཐེ་ཙོམ་གཅད་པའི་ཕྱིར་དེ་སྐད་མ་ཟེར་
ཅིག་ཅེས་མ་དད་པའི་ཚིག་དགག་པའི་དོན་དུ་གསུངས་སོ། །ཡེ་ཤེས་སྙིང་པོ་ཅན་
གྱི་ཞེས་པ་ནི། མདུན་དུ་སྨོས་པ་རྣམ་པར་སྣང་མཛད་ལ་སོགས་པ་སངས་རྒྱས་་
ཐམས་ཅད་གནས་པ་དང་འབྱུང་བའི་སྙིང་པོ་འདི་ནི་ཤིན་ཏུ་བརྟན་པ་བདུད་་་
དགྲའི་དཔུང་མ་རུང་བ་ཅིས་ཀྱང་མི་གཡོ་བ། གནོད་བྱེད་མི་ནུས་པ། ངེས་པ།
མི་ཟད་པ། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔ་དང་གཉིས་སུ་
མེད་པའི་ངོ་བོ། ཡེ་ཤེས་ཆེན་པོར་མིང་བཏགས་པའོ། །དེ་ལྟར་དོན་དམ་པ་
ཡེ་ཤེས་ཀྱི་སྙིང་པོ་དེ་དང་། གཉིས་སུ་མེད་པ་རྣམ་པར་སྣང་མཛད་ལ་སོགས་པ་
སངས་རྒྱས་ཐམས་ཅད་ནི་ཡེ་ཤེས་སྙིང་པོ་ཅན་གྱི་དོན་དུ་གསུངས་སོ། །ག །སངས་་
རྒྱས་རྣམས་ཀྱི་ཞེས་པ་ནི་རྣམ་པར་སྣང་མཛད་ལ་སོགས་པ་སངས་རྒྱས་བརྗོད་དུ་་
ཡོད་པ་དང་། བརྗོད་དུ་མེད་པ་ཐམས་ཅད་ཀྱི་མདུན་དུ་བཤད་པའི་གསང་་་
སྔགས་ཀྱི་སྤྱོད་པའི་ཆོས་ཀྱི་དོན་ཏེ། དེ་ལྟར་སངས་རྒྱས་རྣམས་ཀྱི་དོན་ནོ། །
ཆོས་ཉིད་འདི་ཞེས་པ་ནི་མདུན་དུ་སྨོས་པའི་མ་དང་སྲིང་མོ་དང་བུ་མོ་འདི་རྣམས་
སྒྲུབ་པ་པོས་སྤྱད་པར་བྱ་སྟེ། དེ་ལྟར་གསང་སྔགས་ཀྱི་སྤྱོད་པ་སྤྱད་པར་བྱའོ། །
ཆོས་ཉིད་ཀྱི་དོན་བྱེ་བྲག་བཤད་པར་བྱ་སྟེ། མདུན་དུ་བཤད་པའི་ཆོས་ཀྱི་བྱེ་བྲག་
དེ་ནི་རང་བཞིན་གྱིས་གདོད་ནས་སྟོང་པ། ནམ་མཁའ་ལྟ་བུ་ངོ་བོ་མེད་པ།
གཞན་ཡང་ཕྱིན་ཅི་ལོག་གི་རྣ
གཞན་ཡང་ཕྱིན་ཅི་ལོག་གི་རྣམ་པར་རྟོག་པའི་ཉོན་མོངས་པའི་དྲི་མ་དང་བྲལ་བའོ། །
དོན་གཞན་ཡང་བསྟན་པར་བྱ་སྟེ། མདུན་དུ་སྨོས་པའི་ཆོས་ཉིད་ཀྱི་ངོ་བོ་སྟོང་པ་
ནམ་མཁའ་ལྟ་བུ་ངོ་བོ་མེད་པ་དེ་བཞིན་དུ་གསང་སྔགས་ཀྱི་སྤྱོད་པའི་སྒྲུབ་པ་པོ་་
དེའི་གཟུགས་ཀྱི་ཕུང་པོ་དོན་དམ་པར་སྟོང་པ་ནམ་མཁའ་ལྟ་བུ་ངོ་བོ་མེད་པ་སྟེ།
44-1129