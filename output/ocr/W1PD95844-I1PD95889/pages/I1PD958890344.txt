རྡོ་རྗེ་སེམས་དཔའི་སྒྱུ་འཕྲུལ་དྲ་བའི་རྒྱུད་དཔལ་གསང་བའི་སྙིང་པོ་ཞེས་བྱ་བའི་སྤྱན་འགྲེལ་པའོ།།
374
འང་སེམས་ཉིད་པས་རིལ་མཉམ་པའི་ངང་མུ་མཐའ་མེད་པའི་སྤྱོད་ཡུལ་དག་པར་
འཇལ་•བ་རྡོ་རྗེ་སེམས་དཔའ་སྟེ། རྡོ་རྗེ་སེམས་དཔའི་དགོངས་པའང་དེ་ཉིད་་
ཀྱི་ངོ་བོར་བཞུགས་སོ། །དེ་བས་ན་བཤད་པ་དང་འཆད་པ་རིལ་གཞི་དང་རྟོགས་
པ་གཉིས་སུ་འགྱུར་རོ། །བདུན་པ་བདུན་པ་རང་རིག་མཐའ་ལས་གྲོལ་བར་རྟོགས་
པ་ཉིད་ཞལ་མཐོང་བ་ཡིན་པའི་དོན་བསྟན་པའི་ཕྱིར། ཆོས་རྣམས་མ་ལུས་་་
ཐམས་ཅད་ཀུན། །ཞེས་པ་ལ་སོགས་པས་•ཆོས་སོ་ཅོག་མཚོན་བྱེད་མིང་ཐ་སྙད་ཚིག་་
དང་ཡི་གེ་བཞི་ཡིས་མཚོན་པའི་དོན་བཏགས་པ་ཙམ་ལས། ངོ་བོ་མེད་པའོ། །
མེད་པ་ཉི་ཚེ་བ་མ་ཡིན་པས་ཅིར་ཡང་སྣང་བས་མཐའ་གཉིས་ག་ལས་གྲོལ་བ་ཉིད་
སྐྱེ་འཇིག་མེད་ལ་མི་གཡོ་གསལ་ཞིང་མཐའ་དང་བྲལ་བས་ངེས་ཚིག་འགྲུབ་སྟེ།
བདེན་པ་གསུམ་གྱི་གཏན་ཚིགས་ཀྱིས་བདག་དང་རྡོ་རྗེ་སེམས་དཔའ་ངོ་བོས་ཐ་མི་
དད་པའི་རང་བཞིན་རྡོ་རྗེ་སེམས་དཔའི་ཕྱིར། དངོས་མེད་དེ་ཉིད་སྣ་ཚོགས་་
སྣང་། །ཞེས་པ་ལ་སོགས་པ་བརྒྱད་གསུངས་སོ། །གང་གིས་དེ་ལྟར་རྟོགས་པ་
དེ༑
།ཞེས་པ་ལ་སོགས་པ། སུ་ཞིག་གིས་དོན་དེ་རང་རིག་པའི་མངོན་སུམ་དུ་
བྱས་པ་ནི་ཞལ་མཐོང་བ་སྟེ། བདག་དང་ཐ་མི་དད་པའི་ཕྱིར་རོ། །རྣམ་པར་
སྨིན་པའི་རིགས་འཛིན་བསྟན་པའི་ཕྱིར། སྐྱེས་བུ་བློ་རྩལ་རབ་ལྡན་པས། །
ཀུན་དང་དབྱེར་མེད་དོན་རྟོགས་ཏེ། །ཞེས་པ་ལ་སོགས་པ། ཤེས་རབ་མཆོག་
ཏུ་གྱུར་པས་ལྟ་བས་བཤད་པ་ལྟར་རྡེང་ཆུད་པ་དེས། ད་ལྟར་གྱི་ཚེ་འདི་ཉིད་་་
ཀྱིས་ཚེའི་རིག་པ་འཛིན་པ་ཐོབ་སྟེ། དེས་སྦྱོར་རོ། །གལ་ཏེ་བརྩོན་པ་ཆུངས་་
སམ་རྐྱེན་གྱི་དབང་གིས་འབྲས་བུ་ཚེ་འདི་ལ་མ་ཐོབ་ཀྱང༌་། དོན་དེ་དང་མ་བྲལ་
བས་སྲིད་པ་བར་མ་ལ་ཐོབ་པ་ནི་སེང་གེ་དང་ཁྱུང་ཕྲུག་ལྟར་འགྱུར་བ་ཐེ་ཚོམ་མེད་
དེ༑ འདའ་ཀའི་མན་ངག་ཀྱང་མི་འདོད་པ་མ་ཡིན་ནོ། །དེའི་ཡོན་ཏན་བསྟན་པ་
44-315