كالام
page བསྟན་འགྱུར། རྒྱུད། ༼༩༽ App
དེའང་གཞི་་
སར་གསལ་བས། འཁོར་བ་མིང་ཡང་མེད་པས་བསྒྱུར་བ་སྟེ།
ཅིའང་མ་ཡིན་པའི་ཕྱིར་ཅིར་ཡང་སྣང་བས་འགྲུབ་དུ་བཏུབ་པའོ། །ཉེར་བཞི་པ་རིག་
འཛིན་ཐབས་ལམ་དང་ཅིག་ཆར་བ་མཐུན་མོང་དུ་བསྟན་གནས་སྟོབས་ཞེས་བྱ་བའི་དམ་ཚིག་ནི།
ཤེས་རབ་རྣམ་གསུམ་གོམས་བྱས་ནས། །ཞེས་པ་ལ་སོགས་པ། དཀྱིལ་འཁོར་
དུ་འཇུག་པའི་ཡན་ལག་བཞིའི་གཞུང་ཐོས་དོན་རྟོགས་གོམས་པའོ་གསུམ་ལ་གོམས་པས་རྟོགས
པ་བསྒོམ་པ་ལས་སུ་རུང་བ་ནི་སྤྲོས་བཅས་ཐོབ་པ་སྟེ་རྒྱུ་གནས་སྟོབས་བྱེད་དོ། །
ཅིག་ཅར་གྱི་དབང་དུ་ནི་བདེན་པ་གཉིས་མེད་ཀྱི་རྟོག་པ་བསྒོམས་པས་ཚེ་འགྲུབ་་་
པའོ༑ །འབྲས་བུ་མཐར་ཕྱིན་པའི་ལམ་ཚེའི་རིགས་འཛིན་འདི་ཉིད་ལ་འགྲུབ་་་
པའོ༑
།ཉེར་ལྔ་པ་ཟད་མེད་ཏིང་ངེ་གཏེར་ལྡན་ཞེས་བྱ་བའི་དམ་ཚིག་ནི། ཤེས་་
རབ་ཆེན་པོ་རྣམ་དག་པས། །ཞེས་བྱ་བ་ལ་སོགས་པ། འབྲས་བུ་ཡོན་ཏན་་
འཆད་དེ། རིགས་བཞི་ཡུལ་དང་ཡུལ་ཅན་གཉིས་མེད་པའི་ལྟ་བ་མངོན་དུ་གྱུར་པས་
ལྷུན་གྲུབ་ཀྱི་ཟད་དྲི་འབྲས་བུ་བརྙེས་པའི་ཕྱིར་རོ། །བསྒྲུབ་མེད་ཉེར་དྲུག་པ་མཉམ་་
རྫོགས་ཅིག་ཆར་བ་ཞེས་བྱ་བའི་དམ་ཚིག་མཐོང་ལམ་བསྟན་ནི།
ཐམས་ཅད་མཉམ་པའི་་་
དཀྱིལ་འཁོར་ལ། །ཞེས་པ་ལ་སོགས་པ། མཉམ་པའི་དབྱིངས་ལ་ཡེ་ཤེས་དྲུག་
པ་ལ་ཡུལ་མེད་པར་བརྡལ་བའི་དོན་སྐལ་བ་མཆོག་གི་རིག་པས་རྟོགས་པས་རྒྱུ་་་
འབྲས་གདོད་ནས་དབྱེར་མེད་པ་ལ་གཞན་ནས་དོན་དུ་གཉེར་བ་དང་གྲུབ་མཐའ་
མེད་པས་རྩོལ་བའི་ལམ་ཀྱིས་མིན་པ་ལ་ཡིན་པར་བསྒྱུར་དུ་མེད་པ་མཚན་ཉིད་དང་
པོའི་བྱེ་བྲག་རྒྱུ་རྐྱེན་གཉིས་སུ་འགྲེལ་ཏོ། །ཉེར་བདུན་པ་ཐམས་ཅད་ཐུགས་རྗེ་ཆེན་པོས་དོན་་
མཛད་བསྟན་བྱིན་གྱིས་རློབ་པ་ཞེས་བྱ་བའི་དམ་ཚིག་ནི། ཆོས་རྣམས་ཡེ་ནས་དག་
འགྱུར་ཡང་། །ཞེས་པ་ལ་སོགས་པ། འཕྲིན་ལས་སུ་འགྲེལ་ཏེ། ཞེན་པ་་
བཟློག་ཕྱིར་གསང་སྔགས་ལམ་ཆེན་པོ་ཉིད་སྟོན་ཏེ། ངོ་བོ་ལ་བཟློག་བྱ་མེད་དོ། །
44-276