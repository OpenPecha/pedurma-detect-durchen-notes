རྡོ་རྗེ་སེམས་དཔའི་སྒྱུ་འཕྲུལ་དྲ་བའི་རྒྱུད་དཔལ་གསང་བའི་སྙིང་པོ་ཞེས་བྱ་བའི་སྤྱན་འགྲེལ་པའོ།།
१२९
ཡུལ་དཀྱིལ་འཁོར་དུ་གསལ་བས་རང་རིག་སྣང་བས་དེ་ལྟར་གསལ་ན། ལུས་ལ་
འོད་འབར་བ་དང་མི་ཐུབ་པ་འགྲུབ་བོ། །བཟའ་བཏུང་སུ་ཙའི་ངེས་ཚིག་བསྟན་བཟའ་བཏུང་
གི་ཡོ་བྱད་བསྟན་པའི་ཕྱིར། མི་དམིགས་དབྱིངས་ནས་དཀྱིལ་འཁོར་མཆོད། །
སྤྱན་གྱིས་གཟིགས་དང་སྙན་གྱིས་གསན། །ཞེས་པ་ལ་སོགས་པ། དེའི་ཚེ་
བདག་ཉིད་ལྷར་བསྐྱེད་རང་བཞིན་སྤྱན་དྲངས་བསྟིམས་ཏེ་བརྟན་པར་བྱས་ནས་་་
ལོངས་སྤྱོད་ཀྱིས་མཆོད་པའང་༌། བཟའ་བཏུང་ཉིད་འདོད་ཡོན་གྱི་ལྷ་མོ་ནམ་་་
མཁའ་གང་བར་བྱིན་གྱིས་བརླབས་ཏེ། མཆོད་པའང་བཟའ་བཏུང་ཉིད་གདོད་
ནས་སྣང་སྟོང་གི་མཐའ་ལས་གྲོལ་བའི་ངོ་བོ་སྤྱོད་པའི་ཚེ་ཚོགས་གཉིས་མ་བརྩལ་་་
བར་རྫོགས་པས་ཚོགས་ལ་སྤྱོད་པ་ཞེས་ཀྱང་བྱའོ། །ཚོམ་བུའི་གནས་དང་སྤྱོད་པ་
བསྟན་པའི་ཕྱིར། བྲུ་དང་ཙག་ཀྲའི་དཀྱིལ་འཁོར་དུ། །ཉི་ཟླ་འཕྲུགས་པའི་ས་
གཞི་ལ་འང་། །ཞེས་པ་ལ་སོགས་པ། གྲོལ་ཐབས་གཉིས་ཀའི་དབང་དུ་བཤད་
པ་བཞིན་ནོ། །ཚོམ་བུའི་སྤྱི་དོན་བསྟན་པའི་ཕྱིར། ཡན་ལག་ལྔ་པོ་ཐམས་ཅད་
ཀུན༑ །ཞེས་པ་ནས། ཡེ་ནས་མ་བཅོས་ཡོངས་ཀྱིས་སྟེ། །ཞེས་པ། ཡན་
ལམ་པས་ཡན་ལག་
ལག་ལྔ་ཉིད་རང་རིག་མཐའ་གསུམ་ལས་གྲོལ་བའི་ངོ་བོ་བས།
ལྔ་ལ་ཚོམ་བུ་ལྔ་བཀོད་དེ། བསྒོམ་པའང་འཕྲལ་དུ་བྱས་པ་ནི་མ་ཡིན་ཏེ། ཡེ་
ནས་ཡིན་པ་ཉིད་རང་གསལ་བར་བྱས་པའོ། །ལྷག་པ་ཏིང་འཛིན་དཀྱིལ་འཁོར་
གྱིས༑ །དབུ་ལ་དེ་བཞིན་གཤེགས་པའི་འཁོར།
།ཞེས་པ་ལ་སོགས་པ།
དབུ་ལ་རྒྱལ་བ་རིགས། ལག་པ་གཡས་པ་རྡོ་རྗེའི་རིགས། གཡོན་པ་རིན་པོ་ཆེ།
རྐང་པ་གཡོན་པ་པདྨའི་རིགས། གཡས་ལས་ཀྱི་རིགས། སྐུ་མདོག་དང་ཕྱག་་
མཚན་གསལ་བར་འཁོར་ཡན་ཆད་ཡབ་ཡུམ་གསལ་བར་བསྒོམས་ཏེ། སྤྲོ་བསྡུ་ནི་
བདག་གཞན་དོན་གཉི་ག་སྦྱར་ཏོ། །ཏིང་ངེ་འཛིན་གྱི་ལས་ནི། འདས་དང་མ་
44-329