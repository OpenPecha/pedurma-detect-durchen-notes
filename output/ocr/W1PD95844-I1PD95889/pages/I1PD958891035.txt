7000
བསྟན་འགྱུར།། རྒྱུད། ༼༽ ༨༥
པར་བྱེད་པ་དང་བཀྲ་མི་ཤེས་པར་བྱེད་པའི་མཚན་ཉིད་དང་ལྡན་པར་མདོར་སྡུས་
པ་དེ་དག་ཐམས་ཅད་དང་སྟོན་པ་རྡོ་རྗེ་མི་བསྐྱོད་པ་ཁྱོད་བྲལ་བ་མི་ལྡན་པ་མཚན་
ཉིད་ཐམས་ཅད་ཡང་དག་བྲལ་ཞེས་བྱའོ། །དེ་ནས་ཀུན་ཏུ་བཟང་པོ་ཞེས་པ་བྱེ་་
བྲག་རྣམ་པ་གསུམ་དུ་བསྟན་སྟེ། གང་ཞེ་ན། ཕྱིའི་གསང་བའི་ངོ་བོའི་ཚུལ་་་
དང་། གསང་བའི་ཡེ་ཤེས་ཀྱི་ངོ་བོའི་ཚུལ་དང་། ཡེ་ཤེས་དོན་དམ་པའི་ངོ་བོ་
ཚུལ་ལོ། ། དེ་ལ་ཕྱིའི་གསང་བའི་ངོ་བོ་བཤད་པར་བྱ་སྟེ། གོང་དུ་སྨོས་པའི་་་་
སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་དེ་བཞིན་གཤེགས་པ་ཐམས་ཅད་གཉིས་སུ་་
མེད་པའི་ངོ་བོས། དེ་བཞིན་གཤེགས་པ་ཐམས་ཅད་ཀྱི་ཤེས་རབ་ལྷ་མོ་རྣམས་་་་
དང་གཉིས་སུ་མེད་པའི་ངོ་བོ་ཉིད་ཀྱི་ཤེས་རབ་མ་ལྷ་མོ་རྣམས་དང་གཉིས་སུ་མེད་
པའི་ངོ་བོ་ཉིད་ཀྱི་ཤེས་རབ་མ་ལྷ་མོ་མཱ་མ་ཀཱི་དང་ལྡན་པར་འདོད་ཆགས་ཆེན་པོའི་
ཐུགས་དགྱེས་པས་ཐབས་དང་ཤེས་རབ་རོལ་པ་མཛད་པས་བདེ་བར་གྱུར་པ་ནི་་་་
ཀྱེེའི་གསང་བའི་
ཕྱིའི་གསང་བའི་ངོ་བོའི་ཀུན་ཏུ་བཟང་པོ་ཞེས་བྱའོ། །དེ་ནས་གསང་བའི་ཡེ་ཤེས་
ཀྱི་ངོ་བོ་ནི་མདུན་དུ་སྨོས་པ་རྡོ་རྗེ་མི་བསྐྱོད་པ་ཉིད་ཀྱིས་གསང་བའི་ཐུགས་ཀའི་ཡེ་
ཤེས་སེམས་དཔའི་གནས་ནས། ཉིད་ཉིད་ཀྱི་ས་བོན་ཡིག་འབྲུ་ལས་དཀྱིལ་འཁོར་
གྱི་ལྷ་རྣམས་ཐབས་དང་ཤེས་རབ་རོལ་པ་མཛད་པས་འཇིག་རྟེན་གྱི་ཁམས་ཐམས་
ཅད་ཀྱི་སེམས་ཅན་ཐམས་ཅད་བྱིན་གྱིས་བརླབས་པའི་ཕྱིར། _ སྤྲིན་བཞིན་དུ་སྤྲོ་་
བ་དང་བསྡུ་བའི་ཆོ་ག་མཛད་དེ། དེ་ནི་དོན་དམ་པར་སྟོན་པ་རྡོ་རྗེ་མི་བསྐྱོད་་
པའི་ཉིད་ཀྱི་ངོ་བོ་ཡིན་པར་བསྟན་ཏོ། །དེ་བས་ན་གསང་བའི་ཡེ་ཤེས་ཀྱི་ངོ་བོ་་
ཀུན་ཏུ་བཟང་པོ་ཞེས་བྱའོ། །དེ་ནས་ཡེ་ཤེས་དོན་དམ་པའི་ངོ་བོའི་ཚུལ་ནི་དེ་་་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་མ་སྐྱེས་པར་་་
སྟོང་པ་ནམ་མཁའ་ལྟ་བུ་ཐམས་ཅད་ལ་ཁྱབ་ནས་གནས་པ་ཆོས་ཀྱི་སྐུ་ཡིན་པས་ན་
44-1004