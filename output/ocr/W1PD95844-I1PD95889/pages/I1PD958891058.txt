རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
१०२৯
དོན་ནི་བདེ་སྟེ་བཤད་མི་དགོས་སོ། །ཤེས་རབ་ཅན་ཞེས་པ་ནི་མདུན་དུ་སྨོས་་
པའི་ཡོན་ཏན་དང་ལྡན་པ་དེས་གསང་བའི་ཐིག་གདབ་པའི་དུས་སུ་སྐུ་གསུང་་་
ཐུགས་སུ་བསྒོམ་པར་གསུངས་སོ། །ཐིག་གདབ་ཞེས་པ་ནི་ཐབས་དང་ཤེས་རབ་
སོ་སོར་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་བའི་ཐབས་ཀྱི་་
རོལ་པ་བྱས་ཏེ། བདེ་བའི་དུས་སུ་གསང་བའི་ཁུ་བ་བྱང་ཆུབ་སེམས་ཀྱི་ངོ་བོ་་
ལུས་གཉིས་སྤྲིན་ལྟ་བུའི་ཡན་ལག་དང་ཉིང་ལག་ལ་ཁྱབ་ནས་གནས་པ། ནམ་་་་
མཁའ་ལྟ་བུའི་རྩ་ཐམས་ཅད་ནས་འོ་མའི་རྒྱུན་ལྟ་བུ་འོད་དུ་ཞུ་བ་དེ་ཐིག་གི་ངོ་བོར་
བསྟན་ཏོ། །བཤད་པར་བྱ་སྟེ། ཅི་ལྟར་ཕྱིའི་རྡུལ་ཚོན་གྱི་ཐིག་བཏབ་པ་བཞིན་
དུ་གསང་བའི་དབང་པོ་གཉིས་ཀྱི་ལམ་སྒོ་ནས་གོང་དུ་སྨོས་པའི་གསང་བའི་ཁུ་བ་་
བྱང་ཆུབ་སེམས་འོ་མའི་རྒྱུན་ལྟ་བུ་ཐིག་གི་ངོ་བོ་འོད་དུ་ཞུ་ནས་འབབ་པའི་དུས་སུ་
ཤེས་རབ་མའི་བྷ་གའི་གསང་བ་དཀྱིལ་འཁོར་གྱི་ས་གཞི་ལྟ་བུའི་གནས་སུ་ཏིང་ངེ་་
འཛིན་གྱིས་ཆོ་གའི་རིམ་པ་མ་ནོར་བ་ཐིག་བཏབ་པ་བསྟན་ཏོ། །ཐིག་སྐུད་སར་་
པ་ཞེས་པ་གོང་དུ་སྨོས་པའི་ཁྲུས་མཁན་དང་རིགས་ངན་གྱི་བུ་མོ་བཟུང་བ་ཡང་་་་་
གོང་དུ་བསྟན་ཏེ། སྐྱེས་བུས་མ་སྤྱད་པ་ལ་སར་པ་ཞེས་བྱའོ། །རབ་ཏུ་གཙང་
ཞེས་པའི་ཤེས་རབ་མ་མཱ་མ་ཀཱི་དང་གཉིས་སུ་མེད་པའི་ངོ་བོ་དེ་ཕྱིན་ཅི་ལོག་གི་རྣམ་
པར་རྟོག་པ་སྤངས་པས། འདོད་ཆགས་ཆེན་པོ་སེམས་དགའ་བས་གསང་བའི་་་
དཀྱིལ་འཁོར་ཐིག་གདབ་པའི་ཕྱིར་ཐིག་བཀལ་མཁན་དཀྱིལ་འཁོར་གྱི་རྡོ་རྗེ་སློབ་་
དཔོན་དང་ལྡན་སེམས་རྩེ་གཅིག་པ་ཐབས་དང་ཤེས་རབ་རོལ་པའི་སྟབས་ཀྱི་ཐིག་
བཏབ་པས་རབ་ཏུ་གཅོད་ཞེས་གསུངས་སོ། །ཚད་མ་ཞེས་པ་ནི་ཤེས་རབ་མའི་་་
ལུས་ཀྱི་ཚད་དེ་གོང་དུ་བསྟན་པ་དང་འདིར་སྦྱར་རོ། །གཞན་ཡང་ཤེས་རབ་མ་་
ན་ཆུང་གི་བྷ་ག་ཐབས་དང་ཤེས་རབ་རོལ་པ་བྱེད་པའི་དུས་སུ་བདེ་བ་ཡངས་པ་ལ་
44-1027