༡༠༨༢
བསྟན་འགྱུར། རྒྱུད།
རྟག་ཏུ་སྟོན་པ་རྡོ་རྗེ་མི་བསྐྱོད་པ་ལ་སོགས་ཏེ། དེ་བཞིན་གཤེགས་པ་རྣམ་པ་ལྔ་
ཉིད་ཀྱི་ཡེ་ཤེས་རྣམ་པ་ལྔ་དང་ལྡན་པར་བརྟག་སྟེ། དེའི་འོག་ཏུ་སྔགས་པས་རང་
དགའ་བའི་ལྷ་གང་ཡིན་པ་མདུན་དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་ཡེ་
ཤེས་ཕུན་སུམ་ཚོགས་པ་དང་གཉིས་སུ་མེད་པའི་སྐུ་ཕྱག་རྒྱ་དེ་དང་གཉིས་སུ་མེད་་
པའི་ང་རྒྱལ་དུ་བསྒོམ་པར་བྱའོ། །གཞན་ཡང་བསྒོམ་པའི་དུས་སུ་ཉིད་ཀྱི་ལྷའི་་་
སྔགས་དེ་ཉིད་རིགས་ཀྱི་ཡེ་ཤེས་ཀྱི་ངོ་བོ་ཡིན་ཏེ། ཡེ་ཤེས་དེ་ཡང་གོང་དུ་སྨོས་་་
པའི་ཡེ་ཤེས་རྣམ་པ་ལྔ་དང་གཉིས་སུ་མེད་པར་རྟག་གོ། །དེ་ལྟར་ཡེ་ཤེས་ཀྱི་ཕ་་
རོལ་ཏུ་ཕྱིན་པ་སྤྱད་པའི་དོན་དུ་ཤེས་པར་བྱའོ། །གཞན་ཡང་གོང་དུ་སྨོས་པའི་་
ཕ་རོལ་ཏུ་ཕྱིན་པ་བཅུའི་སྤྱོད་པ་སྤྱད་པར་བྱ་བ་དེ་ཕྱི་ནང་ཕྱེ་ནས་བསྟན་པར་བྱ་སྟེ།
སྦྱིན་པའི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་
འགྲུས་ཀྱི་ཕ་རོལ་ཏུ་ཕྱིན་པ་དངང་། སྨོན་ལམ་གྱི་ཕ་རོལ་ཏུ་ཕྱིན་པ་དང་་
བཞིའི་སྤྱོད་པ་ནི་ཕྱིའི་ཡིན་པར་བསྟནན། ཕ་རོལ་ཏུ་ཕྱིན་པ་གཞན་པ་"དྲུག་ནི་་
ནང་གི་ཡིན་པར་བསྟན་ཏོ། །དེ་ནས་སྤྱོད་པ་ཀུན་ཞེས་པའི་དོན་གསལ་བར་བྱེ་
བྲག་ཏུ་བསྟན་པར་བྱ་སྟེ། སྔགས་པས་གསང་བའི་སྒྲུབ་པ་ཆེན་པོ་བསྒྲུབ་པའི་་
དུས་སུ་དཔལ་རྡོ་རྗེ་སེམས་དཔའ་དང་གཉིས་སུ་མེད་པར་བསྒོམ་པའི་སྦྱོར་བས་་
སམ༑ ཡང་ན་རང་གི་མོས་པའི་ལྷའི་ཆེ་བའི་ང་རྒྱལ་དུ་བསྒོམ་པའི་སྦྱོར་བས་་
ཕྱིན་ཅི་མ་ལོག་པའི་རྣམ་པར་རྟོག་པ་ཐམས་ཅད་སྤངས་ཏེ་ཐབས་དང་ཤེས་རབ་
རོལ་པ་བྱའོ། །བཤད་པར་བྱ་སྟེ། ཕྱི་ནང་གཉིས་ཏེ་ཕྱི་དང་ནང་ངོ་། ། ཕྱིའི་
ནི་མ་དང་སྲིང་མོ་དང་བུ་མོའོ། །དེ་དག་དང་འདོད་ཆགས་ཆེན་པོའི་སེམས་་་
དགའ་བས་འགྱིང་བག་གི་ཚུལ་གྱིས་བྱེ་བྲག་སྣ་ཚོགས་སུ་སྤྱད་པར་གསུངས་སོ། །
ནང་གི་ནི་མ་སྤྱད་པའི་དུས་སུ་རྡོ་རྗེའི་རིགས་མཉེས་པར་བྱེད་པ་ཡེ་ཤེས་ཀྱི་ལྷ་མོ་མཱ་
44-1082