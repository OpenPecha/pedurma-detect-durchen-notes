རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༢༤༧
ནང་ན་འབྲས་བུ་འདི་ནི་མཆོག་བླ་ན་མེད་པ་མི་ཟད་པ། སངས་རྒྱས་དང་བྱང་་
ཆུབ་སེམས་དཔའ་ཐམས་ཅད་དོན་དམ་པར་གཉིས་སུ་མེད་པའི་ངོ་བོ་དེ་ནི་དཔལ་
རྡོ་རྗེ་སེམས་དཔའ་དང་གཉིས་སུ་མེད་པའི་ངོ་བོ་འབྲས་བུའི་མཆོག་ཐོབ་པར་་་་
འགྱུར་རོ། །དེ་ལྟར་ཆོས་མཆོག་མི་གཡོ་རྙེད་པའི་དོན་དུ་གསུངས་སོ། །འདོད་
་་པའི་ཚུལ་དུ་་
པ་ཐམས་ཅད་བསྟེན་པས་ཞེས་པའི་དོན་ནི་མདུན་དུ་ཇི་ལྟར་བཤད་པའི་
བསྟེན་ཅིང་སྒྲུབ་པར་བྱེད་པ་དེས∶། སྔར་སྨོས་པའི་འབྲས་བུ་ཐོབ་པར་འགྱུར་
བའོ༑
།ཆགས་པ་ཡེ་ཤེས་འདོད་པ་ཡིས། །རྟག་ཏུ་འདོད་པའི་ཡོན་ཏན་་
བསྟེན།༑
།བྱང་ཆུབ་སེམས་དཔའ་མཉེས་པར་བྱ། །བྱང་ཆུབ་འདོད་པས་་
ཆགས་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
ཆགས་པས་ཡེ་ཤེས་འདོད་པ་ནི་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་་
རང་དགའ་བའི་ལྷའི་དངོས་གྲུབ་ཡེ་ཤེས་ཀྱི་འབྲས་བུ་འདོད་ན། འོག་ནས་་་
འབྱུང་བའི་ཚུལ་དུ་འདོད་པའི་ཡོན་ཏན་ལྔ་བསྟེན་པར་བྱ་ཞིང་ཤིན་ཏུ་སེམས་ཀྱི་་
ཆགས་པས་མ་གྲུབ་ཀྱི་བར་དུ་བསྒོམ་པར་བྱའོ། །དེ་ལྟར་ཆགས་པའི་ཡེ་ཤེས་་
འདོད་པའི་དོན་དུ་གསུངས་སོ། །རྟག་ཏུ་འདོད་པའི་ཡོན་ཏན་བསྟེན་ཞེས་པ་ནི།
སྒྲུབ་པ་པོས་དངོས་གྲུབ་མ་གྲུབ་ཀྱི་བར་དུ་འདོད་པའི་ཡོན་ཏན་རྣམ་པ་ལྔ་བྱེ་བྲག་
གསུམ་དུ་བསྟེན་པར་བྱ་སྟེ། བྱེ་བྲག་གསུམ་གྱི་དོན་གསལ་བར་བཤད་པར་བྱ་སྟེ།
ཕྱི་དང་ནང་དང་གསང་བའོ། ། ཕྱི་ནི་འདོད་པའི་ཡོན་ཏན་ལྔ་དོན་དམ་པ་ཆོས་་
ཀྱི་སྐུ་ལ་གནས་པ་དང་འབྱུང་བ་དང་། གཉིས་སུ་མེད་པའི་ངོ་བོར་ཐིམ་པར་་་་
བསྒོམ་ཞིང་བསྟན་པར་བྱ་སྟེ། དང་པོ་གཟུགས་ཀྱི་བྱེ་བྲག་སྣ་ཚོགས་བརྟག་གོ། །
ཅི་ལྟར་ཡིན་ན། རིན་པོ་ཆེའི་ཁ་དོག་རྣམ་པ་ལྔ་སྟེ། དཀར་པོ་ནི་རིན་པོ་ཆེ་་་
ཁ་དོག་རྣམ་པ་ལ་
ཤེལ་གྱི་ཁ་དོག་གོ། །སྔོན་པོ་ནི་རིན་པོ་ཆེ་ཨིནྡྲ་ནཱི་ལའི་ཁ་དོག་གོ། །སེར་པོ་ནི་
44-1247