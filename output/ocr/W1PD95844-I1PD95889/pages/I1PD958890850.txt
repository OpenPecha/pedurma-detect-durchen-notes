རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
176
།དེ་ནས་་
ཆོས་ཀྱི་་་
ལྟར་ཡེ་ཤེས་ཀྱི་བྱེ་བྲག་གིས་འབྱུང་བའི་སྒྲའི་དོན་དུ་ཤེས་པར་བྱའོ།
སྐུའི་བྱེ་བྲག་གིས་འབྱུང་བའི་སྒྲ་ནི་སྟོན་པ་བྱང་ཆུབ་སེམས་རྡོ་རྗེས།
དབྱིངས་ཀྱི་ཡེ་ཤེས་ཀྱི་ངོ་བོ་ཡིག་འབྲུ་། བྱང་ཆུབ་སེམས་དང་གཉིས་སུ་་་
མེད་པའི་ས་བོན་གྱི་ངོ་བོ་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་འབྱུང་བར་་
གསུངས་སོ། །དེ་ལྟར་སྐུའི་བྱེ་བྲག་གིས་འབྱུང་བའི་སྒྲའི་དོན་དུ་ཤེས་པར་བྱའོ། །
ཞེས་བྱ་བ་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་་
དམ་ཚིག་འབྱུང་བའི་མདོར་གསུངས་སོ། ། དེ་ནས་ཏིང་ངེ་འཛིན་ཞེས་པ་ནི།
མདུན་དུ་སྨོས་པའི་དོན་དེ་དག་ཐམས་ཅད་སྟོན་པ་བྱང་ཆུབ་སེམས་རྡོ་རྗེས་ཐུགས་
རྩེ་གཅིག་པར་ཏིང་ངེ་འཛིན་མཛད་པས་དེའི་ཕྱིར་ཏིང་ངེ་འཛིན་ཞེས་པའི་སྒྲའི་་
དོན་དུ་ཤེས་པར་བྱའོ། །གཞན་ཡང་ཏིང་ངེ་འཛིན་གྱི་སྒྲ་ནི་སྟོན་པ་བྱང་ཆུབ་་
སེམས་རྡོ་རྗེས་རྣམ་པར་སྣང་མཛད་ཀྱི་སྐུ་ཕྱག་རྒྱ་མཛད་དེ། མ མཛད་མ་ཐག་ཏུ་་
བྱང་ཆུབ་སེམས་རྡོ་རྗེ་ཐུགས་དགྱེས་པར་ཞལ་ཅུང་ཟད་འཛུམ་པ་ཞི་བའི་ཚུལ་དུ་་
བཞུགས་པར་གསུངས་སོ། །དེའི་ཕྱིར་སྙོམས་པར་ཞུགས་པའི་སྒྲའི་དོན་དུ་་་
གསུངས་སོ། །གཏི་མུག་གི་རིགས་མཆོག་གི་བསྟན་པའི་སྙིང་པོ་འདིས་ཉིད་ཀྱི་སྐུ་
དང་གསུང་དང་ཐུགས་རྡོ་རྗེ་ལས་ཕྱུང་ནས་བཞུགས་སོ། །ཞེས་བྱ་བ་དེའི་སྒྲ་་
བཤད་པར་བྱ་སྟེ། ཇི་ལྟར་ཡིན་ན། གཏི་མུག་ཅེས་པ་ནི་རྣམ་པ་གསུམ་སྟེ།
ཕྱི་དང་ནང་དང་གསང་བའོ། །དེ་ལ་ཕྱིའི་གཏི་མུག་ནི་སྒྲུབ་པ་པོ་ལ་སོགས་པ་་
སེམས་ཅན་ཐམས་ཅད་མ་རིག་པའི་གཏི་མུག་སྟུག་པ། མུན་ནག་ལྟ་བུ། བྱང་
ཆུབ་ཀྱི་ལམ་ལ་གནོད་པར་བྱེད་པ། དམྱལ་བའི་ལམ་དུ་ཁྲིད་པར་བྱེད་པའམ།
སྟོན་པར་བྱེད་པ་ཡང་གསུངས་ཏེ། དེ་མེད་པར་བྱེད་པ་གཉེན་པོ་བླ་ན་མེད་པའི་
གཏི་མུག་སེམས་བརྟན་པར་དགེ་བ་བྱེད་པ་སྟེ། དེ་ལྟར་ཕྱིའི་གཏི་མུག་གི་སྒྲའི་་་
44-819