སྒྱུ་འཕྲུལ་ཁྲོ་བོའི་དབང་བསྐུར་བ་དཀྱིལ་འཁོར་རྡོ་རྗེ་ལས་ཀྱི་རིམ་པ་ཞེས་བྱ་བ།
१८८
འདྲེན་པའི་བླ་མ་དང༌། །བྱང་ཆུབ་འགྲོ་བའི་སྤུན་རྣམས་ལ། །སྒོ་གསུམ་ཟོལ་
མེད་བཀུར་བ་དང་། །གསང་བ་ཡིད་ཀྱི་བསྲུང་བྱ་ཞིང་།
།ཧེ་རུ་དཔལ་དུ་རྟག་
གནས་པས། །མཐའ་ཡས་སེམས་ཅན་བུ་བཞིན་སྐྱོངས། །སངས་རྒྱས་ཀུན་
དང་མཉམ་སྦྱོར་བའི། །རྡོ་རྗེ་ས་ལ་མི་གནས་པས། །ལྷ་རྣམས་དང་ནི་མི་
རྣམས་དང་། །སྒྲུབ་པ་པོ་དང་རྣལ་འབྱོར་རྣམས། །དེ་ཀུན་ཁྲོས་པས་ཁྲག་
ཆེན་པོ།
།ཉམས་པའི་སྙིང་ནས་ཁྲག་ཆེན་འཐུང་། །ཨི་དན་ཏེ་ན་ར་ཀན་
སྔགས་ཀྱིས་ཧཱུཾ།
།ལྕེ་ལ་བཞག་ལ་ར་ཆུ་སྟིམ། །བཛྲ་ཡཀྵར་རབ་གནས་བྱ། །
ཡོན་ཏན་བརྗོད་པའི་ཆུ་ནན་བྱ། །དེ་ནས་གོ་བར་དམ་བསྒྲགས་པ། ། རྒྱལ་
བས་གསུངས་པའི་ཡེ་ཤེས་གང༌་།
།དེ་འདིར་དངོས་གྲུབ་མཆོག་ཏུ་གསུངས། །
དམ་ཚིག་ཆེ་བའི་ཆེན་པོ་མཆོག །བྱེ་བྲག་མེད་པར་རིང་ནས་སྤྱོད། །དགེ་དང་
མི་དགེའི་ཆོས་རྣམས་ལ། །ལྷག་པར་རྟེན་པར་མི་བྱ་སྟེ། །མཉམ་ཉིད་རིག་
པའི་ཀློང་ཞུགས་ནས། །ཅི་ལ་འང་ཐོགས་པ་མེད་པར་སྤྱོད། །ཧཱུྃ་དུར་ཁྲོད་
གསང་བ་མཆོག་གི་དཀྱིལ་འཁོར་དུ། །དུར་ཁྲོད་རྫས་ཀྱི་མེ་ཏོག་དོར་ནས་ཀྱང་། །
བླ་མེད་སྐུ་གསུང་ཐུགས་ཀྱི་དངོས་གྲུབ་རྣམས། །སྐལ་ལྡན་བདག་ཅག་རྣམས་ལ་
སྩལ་དུ་གསོལ། །ཨོཾ་པྲ་ཏཱིཙྪ་བཛྲ་ཧོ་ཞེས་དོར་རོ། །【ཚུལ་བུ་སྤྱི་གཏུག་∶ལྷ་
དབབ་བྱ། །སློབ་བུ་ལྷའི་གཟི་ལྡན་པ། །ལེགས་པར་ལྷ་དབོག་སྒོམ་ཐབས་སྦྱིན། །
རིགས་དང་སྦྱར་ལ་གསང་མཚན་གདགས། །དེ་རིང་དད་པའི་ཤུགས་ཀྱིས་ནི། །
དཀྱིལ་འཁོར་འདི་ནི་ལྟ་བར་བགྱིས། །སྔགས་དང་ཕྱག་རྒྱའི་རིགས་སུ་འཁྲུངས། །
ཁྱོད་ཀྱི་དམ་ཚིག་འདི་ལྟ་བུ། །གསང་བ་བསྟན་པའི་སྣོད་དུ་རུང་། །དམ་པ་་་
མཆོག་ཏུ་འགྱུར་བར་བྱེད། །དངོས་གྲུབ་ཐམས་ཅད་ཕུན་སུམ་ཚོགས། །བཛྲ་
ཙཀྵུ་པྲ་བེ་ཤ་ཕཊཿའོད་ཟེར་གྱི་ཐུར་མས་དབྱེ། འཁོར་ལོ་མཐོང་བའི་ང་རྒྱལ་བྱའོ། །
44-389