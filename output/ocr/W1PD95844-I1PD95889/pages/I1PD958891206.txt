རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ククか4
རོལ་པ་མཛད་པའི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་གྱི་དབུས་སུ་
དོན་ཡོད་གྲུབ་པའི་ས་བོན་སྔགས་ཀྱི་ཡིག་འབྲུ་ཧ་བཀོད་དེ། ཁ་དོག་ལྗང་གུ་བྱ་་
བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་* མེ་ཕུང་བཞིན་དུ་འབར་ཞིང་བྱང་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པའི་ས་བོན་
དེ་ལས་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་་
མཛད་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་ནི་མདུན་དུ་སྨོས་པ་དང་ལྡན་པའོ། ། དེ་སྤྲོས་མ་ཐག་ཏུ་་
བགེགས་ཀྱི་རྒྱལ་པོ་བི་ན་ཡ་ཀ་ལ་སོགས་པ་སེམས་ཅན་ཕྲག་དོག་ཅན་དོན་ཡོད་་་
གྲུབ་པའི་སྐུ་ཕྱག་རྒྱའི་སྤྲིན་གྱིས་བྱིན་གྱིས་བརླབ་པར་མཛད་ནས་ཉིད་ཉི
གསང་བའི་ཐུགས་ཀར་བསྡུ་བར་མཛད་དོ། །དེའི་འོག་ཏུ་སྟོན་པ་རྡོ་རྗེ་མི་བསྐྱོད་
པས་སྤྲོས་པའི་གནས་སུ་སླར་བསྡུ་བར་མཛད་དོ། །དེ་ལྟར་མདོར་བསྡུས་པའི་་་་
ཏིང་ངེ་འཛིན་གྱི་དོན་ནི་སྒྲུབ་པ་པོའི་བསྟན་ཏོ། །སྙོམས་པར་ཞུགས་ཏེ་ཞེས་པ་་
ནི་བདེ་སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ཀྱི་མཆོད་པའི་
སྔགས་འདི་གསུངས་སོ། །ཞེས་བྱ་བའི་དོན་ནི་བདེ་སྟེ་བཤད་མི་དགོས་སོ། །
ཨོཾ་སརྦ་ཏ་ཐཱ་ག་ཏ་པུ་ཛ་བཛྲ་སྭ་བྷཱ་བ་ཨཱཏྨ་ཀོ་ཧཾ་ཞེས་བྱ་བའི་དོན་བཤད་པར་བྱ་སྟེ།
སྔགས་ཀྱི་ཡིག་འབྲུ་ཨོཾ་གྱི་དོན་ནི་མདུན་དུ་ཇི་ལྟར་བཤད་པ་དེ་བཞིན་དུ་འདིར་་་་་
སྦྱར་རོ། །སརྦ་ཏ་ཐཱ་ག་ཏ་ཞེས་པ་ནི་སྐུའི་རིགས་རྣམ་པར་སྣང་མཛད་ལ་སོགས་
པ་ལྔའི་བྱེ་བྲག་གྲངས་མེད་པ་ཚད་ཏིལ་འབྲུ་དང་མཉམ་པའོ། །དེ་ལྟར་སརྦ་ཏ་་
ཐཱ་ག་ཏའི་དོན་ནོ། །པུ་ཛ་བཛྲ་ཞེས་པ་ནི་མདུན་དུ་སྨོས་པའི་དེ་བཞིན་གཤེགས་
པ་དེ་དག་ཐམས་ཅད་ཀྱིས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་བླ་ན་མེད་
པའི་འདོད་ཆགས་ཀྱི་ཐུགས་དགྱེས་པས་སྒྲུབ་པ་པོ་རྣམས་ལ་སྔགས་ཀྱི་སྤྱོད་པ་སྤྱད་
44-1175