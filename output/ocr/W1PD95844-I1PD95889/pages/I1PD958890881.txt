१५०
བསྟན་འགྱུར། རྒྱུད། ཡུ ༨༥
དེ་ནས་མཆོག་གི་གནས་ཞེས་པ་ནི་དམ་པ་གཙོར་གསུངས་སོ། །གཞན་ཡང་་་
གནས་ཀྱི་སྒྲ་བཤད་པར་བྱ་སྟེ་པདྨའི་རིགས་སུ་བསྟན་ཏོ། །གཞན་ནས་ཞེས་པ་ནི་
སྣང་བ་མཐའ་ཡས་དབང་གི་ཚུལ་ཡན་ལག་དང་ཉིང་ལག་ཐམས་ཅད་དང་ལྡན་་
པའི་སྐུ་ཕྱག་རྒྱ་ལ་བྱའོ【།།
གཞན་ཡང་གནས་ཞེས་པ་ནི་བདེ་བ་ཆེན་པོའི་སྤྱོད་པ་སྤྱོད་ཅིང་རིག་པར་་་
མཚན་བཏགས་པའི་པདྨའི་རིགས་ལྷ་མོ་ན་བཟའ་དཀར་མོ་དང་འཁྱུད་པའི་ཚུལ་་
དུ་གནས་པའོའོ། །དེ་ལྟར་གནས་ཞེས་པའི་སྒྲའི་དོན་དུ་ཤེས་པར་བྱའོ། །དེའི་་
སྐུ་མདོག་དང་ཞལ་དང་ཕྱག་མཚན་དངང་། རྒྱན་རྣམས་བསྟན་པར་བྱ་སྟེ།
དམར་པོ་དཀར་པོ་ནག་པོ་ཞེས་པ་ནི། སྣང་བ་མཐའ་ཡས་ཀྱི་ཞལ་དབུས་མ་་་
དམར་པོའོ། །ཞལ་གཡས་དཀར་པོའོ། །ཞལ་གཡོན་ནག་པོའོ། །གཞན་་
ཡང་སྐུའི་ཡན་ལག་དང་ཉིང་ལག་ཐམས་ཅད་ནི་དམར་པོའོ། །ཕྱག་དྲུག་ཕྱག་་
མཚན་དྲུག་གོ། །དེ་ནས་ཕྱག་མཚན་དྲུག་བསྟན་པར་བྱ་སྟེ། ཕྱག་གཡས་དང་
པོ་ན་པདྨ་དམར་པོ་འདབ་བརྒྱད་པ་བསྣམས་པ། བར་མ་ན་རྡོ་རྗེ་རྩེ་ལྔ་པ།
ཐ་མ་ན་འཁོར་ལོ་རྩིབས་བརྒྱད། གཡོན་དང་པོ་ན་རྡོ་རྗེ་དང་དྲིལ་བུ་དང་ལྡན་་
པར་ཤེས་རབ་འཁྱུད། བར་མ་ན་རིན་པོ་ཆེ་འཛམ་བུ་ནཱ་ད་ཟུར་བརྒྱད། ཐ་་
མ་ན་རལ་གྲིའོ། །ཚུལ་དེ་ལྟར་ཕྱག་མཚན་དྲུག་དུ་ཤེས་པར་བྱའོ། །གཞན་
ཡང་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པའོའོ། །དེའི་འོག་ཏུ་སྣང་བ་མཐའ་་
ཡས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱ་སྟེ། ཨཱ་རོ་ལིཀ་གི་ས་བོན་ལས།
རྡོ་རྗེ་སྣང་བ་མཐའ་ཡས་བསྐྱེད། །དབང་གི་ཚུལ་དང་ལྡན་པ་སྟེ། །ཕྱོགས་་
ཀུན་ཏུ་ནི་གསལ་བར་མཛད། །པདྨ་རཱ་གའི་ཁ་དོག་འདྲ། ། རིན་ཆེན་སྣ་་་་
ཚོགས་རྒྱན་གྱིས་བརྒྱན། །འོད་ཟེར་སྣ་ཚོགས་སྤྲིན་བཞིན་དུ། །གསུང་གི་རྡོ་རྗེ་
44-850