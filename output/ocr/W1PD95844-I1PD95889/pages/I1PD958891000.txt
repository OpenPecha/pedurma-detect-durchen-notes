རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
م کام
ཀྱི་ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཆ་ལུགས་ཕུན་སུམ་ཚོགས་པ་ཐམས་ཅད་
ཀྱི་མདུན་དུ་སངས་རྒྱས་དཀྱིལ་འཁོར་བསྒོམ་པའི་སྐབས་སུ་བསྟན་པ་བཞིན་དུ་་
འདིར་སྦྱར་རོ། །དེ་ནས་རྣམ་པར་གཙིགས་པ་འཇིགས་འཇིགས་བལྟ་ཞེས་པ་ནི།
མདུན་དུ་སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལས་་་
འབར་བ་ཆེན་པོའི་ཚོགས་རྣམས་ཀྱིས་འབར་ཏེ་མི་སྡུག་པའི་གཟུགས་སོ། །
གཞན་ཡང་མཆེ་བ་རྣོ་བ་གཙིགས་པ་བསྐྱོད་པ་ཞལ་རྣམས་འགྱུར་བ་འཇིགས་པ་་་་
ཆེན་པོས་བཀོད་པ་བྱེད་པ་མ་རུངས་པ་ཐམས་ཅད་གཞོམ་པའི་ཕྱིར། འཇིགས་་
པའི་ཆ་ལུགས་བསྟན་པའོ། །ད་ནི་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་་
པས་མདུན་དུ་སྨོས་པའི་ཉིད་ཀྱི་སྐུ་ཕྱག་རྒྱར་གྱུར་མ་ཐག་ཏུ་ཐུགས་རྗེ་ཆེན་པོའི་་་་་
ཐུགས་བསྐྱེད་དེ། འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་མ་
ལུས་པ་ཐམས་ཅད་བྱིན་གྱིས་བརླབ་པ་བསྟན་པར་བྱ་སྟེ། ཤེལ་དང་ཟླ་བའི་འོད་
འདྲ་བ། །ཐོར་ཚུགས་ཅོད་པན་གྱིས་བརྒྱན་པ། །རབ་འབར་ཕྱག་ན་འཁོར་ལོ་
བསྣམས༑ །སྣ་ཚོགས་རྒྱན་གྱིས་མཛེས་པར་བརྒྱན། །ཞེས་བྱ་བའི་སྒྲ་བཤད་་
པར་བྱ་སྟེ། ཇི་ལྟར་ཡིན་ན། མདུན་དུ་ཇི་ལྟར་སྟོན་པ་བྱང་ཆུབ་སེམས་རྡོ་་
རྗེས་སངས་རྒྱས་དཀྱིལ་འཁོར་བསྐྱེད་པའི་ཆོ་གའི་ཚུལ་དེ་བཞིན་དུ་སྟོན་པ་དེ་་་
བཞིན་གཤེགས་པ་རྡོ་རྗེ་མི་བསྐྱོད་པ་ནང་དང་གསང་བའི་ཚུལ་དུ་འདིར་སྦྱར་ཏེ།
དང་པོ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་་་
སྔགས་ཀྱི་ཡིག་འབྲུ་ཨོཾ་བསམས་ཏེ། དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་
དོག་ཤེལ་རིན་པོ་ཆེ་འམ་ཟླ་བ་ལྟ་བུར་གཟི་བརྗིད་འབར་བར་གྱུར་པར་བསམ་མོ། །
དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཨོཾ་འོད་དུ་ཞུ་སྟེ་ཡེ་ཤེས་ཀྱི་ཁུ་བ་ངོ་བོར་་་་་
གྱུར་པའི་མདུན་དུ་ས་བོན་དེ་ལས་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་
44-969