རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༡༣༢༡
སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ཉོན་མོངས་པའི་བདུད་གཏི་མུག་གི་བདག་ཉིད་
ཚངས་པ་འཁོར་དང་བཅས་པ་ཕམ་པར་མཛད་པ་ཡིན་ནོ། །དེ་ལྟར་ཐུགས་ཀྱི་་
དོན་དུ་གསུངས་སོ། །དེ་ནས་དེ་བཞིན་དུ་གསུང་གི་རིགས་ཀྱི་ཁྲོ་བོའི་རྒྱལ་པོ་་
པདྨནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ལྷའི་བུའི་བདུད་འདོད་ཆགས་ཀྱི་་
བདག་ཉིད་ཀ་མ་དེ་བ་འཁོར་དང་བཅས་པ་ཕམ་པར་མཛད་པ་ཡིན་ནོ། །དེ་་་
ལྟར་གསུང་གི་དོན་དུ་གསུངས་སོ། །དེ་ནས་དེ་བཞིན་དུ་ཉོན་མོངས་པ་ཐམས་་་
ཅད་ཀྱི་རྣམ་པར་རྟོག་པའི་དྲི་མ་གདོད་མ་ནས་ཐུགས་རྡོ་རྗེ་ལ་མ་གོས་པའི་ཐུགས་
ཀྱི་སྟོབས་ཀྱིས་བྱིན་གྱི་རླབས་ཀྱི་ངོ་བོ་རྡོ་རྗེའི་རིགས་ཉིད་ཀྱི་ཁྲོ་བོའི་རྒྱལ་པོ་བིབྷ་ཏ་
ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ཕུང་པོའི་བདུད་བགེགས་ཀྱི་རྒྱལ་པོ་བི་ན་་
ཡ་ཀ་ཕྲག་དོག་གི་བདག་ཉིད་འཁོར་དང་བཅས་པ་ཕམ་པར་མཛད་པ་ཡིན་ནོ། །
དེ་ལྟར་མདོར་བསྡུས་པར་སྐུ་དང་གསུང་ཐུགས་རབ་ཏུ་དག་པའི་དོན་དུ་གསུངས་
སོ༑ །ཕྱག་འཚལ་ཞེས་པ་ནི་འོག་ནས་བྱུང་བའི་རྡོ་རྗེ་ཐེག་པ་དང་གཉིས་སུ་མེད་
པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་དེ་ལ་ཕྱག་འཚལ་བ་སེམས་དག་པས་་་་
དད་པ་ཆེན་པོའི་སེམས་དགའ་བས་བྱས་པ་སྟེ། དེ་ལྟར་ཕྱག་འཚལ་བའི་དོན་དུ་
གསུངས་སོ། །དེ་ནས་རྡོ་རྗེའི་ཐེག་པ་ཞེས་པ་ནི། རྡོ་རྗེ་ནི་མེ་ལོང་ལྟ་བུའི་ཡེ་་
ཤེས་ཏེ་དེ་ནི་རིགས་ལྔའི་ཡེ་ཤེས་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་
རྡོ་རྗེ་འཛིན་གྱི་སྐུ་ཕྱག་རྒྱའི་གཟུགས་དེ་དང་བསྒོམ་པ་བྱས་པས་བསྟེན། སྟོན་པ་
མི་བསྐྱོད་རྡོ་རྗེ་འཛིན་དང་གཉིས་སུ་མེད་པའི་ངོ་བོ་བླ་ན་མེད་པ་དངོས་གྲུབ་ཀྱི་་་་
འབྲས་བུ་འཐོབ་པོ། །དེ་ལྟར་རྡོ་རྗེ་ཐེག་པ་ལའི་དོན་དུ་གསུངས་སོ། །དེ་ལྟར་
བསྟོད་པའི་ཚིག་གིས་སྟོན་པ་མི་བསྐྱོད་པ་རྡོ་རྗེ་འཛིན་བསྟོད་པར་བྱས་པ་ལ་ཅི་་
ཡང་མི་གསུང་བར་བཞུག་པ་དང་། དེ་བཞིན་གཤེགས་པ་རིན་ཆེན་ཏོག་ལ་་་
44-1321