རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7747
འཇིགས་པ་དང་སྐྲག་པ་དང་རྒྱལ་བར་གྱུར་པ་དང་། བསླང་བར་མཛད་པའོ། །
དེ་ལྟར་ཨེ་མའོ་ཆོས་ཞེས་པ་གཉིས་པའི་དོན་ནོ། །དེ་ནས་ཨེ་མའོ་ཆོས་ཀྱི་དོན་་
བྱུང་བ་ཞེས་པ་ནི། ཆོས་ཐམས་ཅད་ཀྱི་དོན་རང་བཞིན་གྱི་ངོ་བོ། ཆོས་ཀྱི་སྐུ་
བྱུང་བ་སྟེ། དེ་ལྟར་ཨེ་མའོ་ཆོས་ཀྱི་དོན་བྱུང་བའི་དོན་ཏེ་གསུམ་པའོ། །ཆོས་
ལས་ས་བོན་ཡིག་འབྲུ་ཧཱུཾ་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཆོས་ཀྱི་དོན་དེ་་་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུའི་བདག་ཉིད་
དོན་དག་པ་བདག་མེད་པ་ཞེས་པ་ནི།
རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་།
སྟོན་པ་རྡོ་རྗེ་མི་བསྐྱོད་པས་ཉིད་ཀྱི་ཤེས་
ཐབས་དང་ཤེས་རབ་རོལ་པ་མཛད་པའི་
འདོད་ཆགས་ཆེན་པོའི་ཆོས་ཀྱི་ངོ་བོ་འཁོར་བ་ཕྱིན་ཅི་ལོག་གི་རྣམ་པར་རྟོག་པའི་་
དྲི་མ་དང་བྲལ་བས་དག་པའོ། །གཞན་ཡང་གསང་སྔགས་ཀྱི་སྤྱོད་པ་བདག་མེད་
པའི་ངོ་བོ་ཡིན་པས་དེའི་ཕྱིར་དག་པའི་དོན་དུ་བསྟན་ཏོ། །བཤད་པར་བྱ་སྟེ།
གསང་སྔགས་ཀྱི་སྤྱོད་པ་དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་་
མཛད་ཉིད་ཡིན་ནོ། །དེ་ལྟར་ཆོས་དོན་དག་པ་བདག་མེད་པའི་དོན་དུ་གསུངས་
སོ༑ །རྡོ་རྗེ་རྒྱལ་པོ་ཕྱག་འཚལ་ལོ་ཞེས་པ་རྡོ་རྗེ་ནི་སོ་སོར་རྟོག་པའི་ཡེ་ཤེས་ཏེ།
དེ་སྟོན་པ་རྡོ་རྗེ་མི་བསྐྱོད་པའི་བླ་ན་མེད་པའི་འདོད་ཆགས་ཀྱི་ངོ་བོ་སྟེ། དེ་ཡང་
སྣང་བ་མཐའ་ཡས་ཉིད་ཡིན་ཏེ། དེས་ཕྱིན་ཅི་ལོག་གི་ཉོན་མོངས་པའི་འདོད་་
ཆགས་ཀྱི་རྒྱལ་པོ་ལྷའི་བུ་ཀ་མ་དེ་བ་ཕམ་པར་བྱས་ཏེ། རྒྱལ་བ་ཐོབ་པས་དེའི་་
ཕྱིར་རྡོ་རྗེ་རྒྱལ་པོར་སྨོས་ཏེ། དེ་ལྟར་རྡོ་རྗེ་རྒྱལ་པོ་ཕྱག་འཚལ་ལོ་ཞེས་པའི་དོན་
དུ་གསུངས་སོ། །སྐུ་དང་གསུང་ཐུགས་རབ་ཏུ་དགག །ནམ་མཁའ་དང་ནི་་་
མཉམ་པའི་གནས། །རྣམ་པར་མི་འགྱུར་སྣང་བ་མེདད། །རྡོ་རྗེ་སྐུ་ལ་ཕྱག་་
འཚལ་ལོ། །ཞེས་བྱ་བ་སྐུ་དང་གསུང་ཐུགས་དག་པ་ནི། དེ་བཞིན་གཤེགས་པ་
44-1151