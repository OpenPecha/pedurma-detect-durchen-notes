རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ام کا
བདག་པོ་རེ་བ་སྐོངས་པར་མཛད་པས་དེའི་ཕྱིར་དབང་ཕྱུག་ཅེས་བྱའོ། །དེ་ལྟར་
ཕྱིའི་དབང་ཕྱུག་གི་དོན་དུ་ཤེས་པར་བྱའོ། །དེ་ནས་ནང་གི་སྒྲ་བཤད་པར་བྱ་སྟེ།
འཕགས་པ་ཆེེས་
འཕགས་པ་ཞེས་བྱ་བ་ནི་མདུན་དུ་སྨོས་པའི་དོན་དང་མཐུན་ནོ། །གཟིགས་ཞེས་
བྱ་བ་ནི། སྒྲུབ་པ་པོས་གསང་བའི་དཀྱིལ་འཁོར་འབྱུང་བའི་དུས་སུ་ཐབས་དང་
ཤེས་རབ་རོལ་པ་བྱ་བའི་ཕྱིར། རྣམ་པར་རྟོག་པ་ཆེན་པོ་བྱེད་པ་ལ། ཐུགས་་
རྗེ་ཆེན་པོས་མྱུར་བར་རྣམ་པར་རྟོག་པ་ཆེན་པོ་རུ་དྲའི་ངོ་བོ་སྤང་བ་དང་བྲལ་བའི་
ཕྱིར་ཡེ་ཤེས་ཀྱི་སྤྱན་གྱིས་གཟིགས་ཏེ། གཟིགས་མ་ཐག་ཏུ་སྒྲུབ་པ་པོས་རྣམ་པར་
རྟོག་པ་སྤངས་ཏེ། རྟོག་པ་སྤངས ཐབས་དང་ཤེས་རབ་རོལ་པ་བྱས་ཡེ་ཤེས་ཀྱི་འདོད་ཆགས་་་་
སྐྱེའོ། །དེ་ལྟར་གཟིགས་པའི་སྒྲའི་དོན་དུ་གསུངས་སོ། །དབང་ཕྱུག་ཅེས་བྱ་
བ་ནི་མདུན་དུ་བཤད་པའི་དོན་དང་མཐུན་ནོ། །དེ་ལྟར་ནང་གི་གཟིགས་པའི་་་
སྒྲའི་དོན་དུ་ཤེས་པར་བྱའོ། །དེ་ནས་གསང་བའི་བཤད་པར་བྱ་སྟེ། འཕགས་
པ་ནི་གོང་དུ་བཤད་པ་དང་མཐུན་ནོ། །གཟིགས་ཞེས་བྱ་བ་ནི། ཐབས་དང་་
ཤེས་རབ་རོལ་པས་བྱང་ཆུབ་སེམས་འབྱུང་བ་དང་། གཞན་ཡང་དམ་རྫས་་་
རྣམས་བཟའ་འམ་མི་བཟའ་བའི་སེམས་འབྱུང་བ་དེ། འཕགས་པ་སྤྱན་རས་་་
གཟིགས་ཀྱི་དབང་ཕྱུག་གི་ཡེ་ཤེས་ཀྱི་སྤྱན་གྱིས་གཟིགས་པར་མཛད་དེ། སྒྲུབ་པ་
པོས་རྣམ་པར་རྟོག་པ་སྤངས་པས། ཡེ་ཤེས་ཀྱིས་བྱིན་གྱིས་བརླབས་པས་སྔགས་་
ཀྱི་མཐུ་སྐྱེའོ། ། དེ་ལྟར་གཟིགས་པའི་སྒྲའི་དོན་དུ་གསུངས་སོ།
།དབང་ཕྱུག་གི་
སྒྲ་ནི་འདིར་མདུན་དུ་སྨོས་པ་དང་སྦྱར་རོ། །དེ་ལྟར་གསང་བར་བྱའོ། །དེའི་
འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོའི་དོན་ནི་
གོང་དུ་བཤད་པ་དང་མཐུན་ནོ། །དོན་དེའི་ཕྱིར་རོ་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོ་བཤད་པར་ཤེས་པར་བྱའོ། །
44-699