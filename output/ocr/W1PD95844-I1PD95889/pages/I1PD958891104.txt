རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
7003
མེད་པ་བ་སྤུའི་བུ་གའི་ལམ་ནས་སྤྲོ་བར་བྱ་སྟེ། འཇིག་རྟེན་གྱི་ཁམས་ཐམས་ཅད་
དུ་ཁྱབ་སྟེ། ཁྱབ་མ་ཐག་ཏུ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབས་
པ་ནས་ཉོན་མོངས་པ་ཕྲག་དོག་གི་དབང་གིས་སྡིག་པ་ཇི་སྙེད་བྱས་པ་ཐམས་ཅད་་
མེད་པར་བྱས་ནས། ཡེ་ཤེས་ཀྱི་འོད་ཟེར་གྱི་ཕྲེང་བ་རྣམས་སྤྲོ་བའི་གནས་སུ་སླར་
བསྡུ་བར་བྱབྱའོ། །དེ་ལྟར་དོན་ཡོད་གྲུབ་པའི་ཡེ་ཤེས་རྗེས་སུ་དྲན་པ་བྱང་ཕྱོགས་་
ཀྱི་སྒོའི་ངོ་བོར་བརྟག་གོ། །དེ་ལྟར་ནང་གི་སྒོ་བཞིའི་དོན་དུ་ཤེས་པར་བྱའོ། །
གཞན་ཡང་ནང་གི་དཀྱིལ་འཁོར་གཞལ་ཡས་ཁང་གི་ངོ་བོའི་ས་བོན་ལས་གདན་་་་
བསྐྱེད་པ་དང་། ས་བོན་ལས་ས་བོན་བསྐྱེད་པའི་ལེའུ་བཅུ་གཅིག་པ་ལས་འབྱུང་
བའི་ཚུལ་གྱི་ཆོ་ག་བསྟན་པར་བྱ་སྟེ། ཐུགས་ཀྱི་དཀྱིལ་འཁོར་ཡེ་ཤེས་ཀྱི་གཞལ་་་
ཡས་ཁང་གི་གདན་བསྐྱེད་པ་ནི་གསང་བའི་ཐུགས་ཁ་ཡེ་ཤེས་སེམས་དཔའི་གནས་
ནས་ས་བོན་ཡིག་འབྲུ་བམ་འམ་ཡང་ན་ཨཱ་ཡང་མི་འགལ་ཏེ། ཁ་དོག་དམར་པོ་་
ལས་པདྨ་ཆེན་པོའི་འདབ་མ་གྲངས་མེད་པ་ཆོས་ཀྱི་དཀྱིལ་འཁོར་དུ་མིང་བཏགས་
པ་བསྐྱེད་པར་བྱའོ། །དེའི་སྟེང་དུ་ས་བོན་ཡིག་འབྲུ་ཧཱུཾ་གཟུགས་ཆེ་བ་ཡེ་ཤེས་ཀྱི་
ཁུ་བའི་ངོ་བོར་འོད་དུ་ཞུ་སྟེ། གསེར་ལྟ་བུ་རྒྱ་མཚོ་ཆེན་པོ་དང་། མཉམ་པར་
གྱུར་པར་བསམ་སྟེ། ས་བོན་དེ་ལས་ས་བོན་ཡི་གེ་བྷཾ་དུ་གྱུར་ཏེ། དེ་ནི་སངས་
རྒྱས་སྤྱན་ལ་སོགས་པ་དེ་བཞིན་གཤེགས་པ་བཞིའི་ལྷ་མོ་བཞི་ཡེ་ཤེས་དང་གཉིས་སུ་
མེད་པ་ཁ་དོག་བཞི་དང་ལྡན་པར་བསམ་མོ། །བཤད་པར་བྱ་སྟེ། ས་བོན་ཡི་
གེ་བྷཾ་ལས་མེ་ལོང་ལྟ་བུ་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔའི་ངོ་བོ་རིགས་སོ་སོ་
ཁ་དོག་དང་ལྡན་པའི་ཡེ་ཤེས་ཀྱི་རྡོ་རྗེ་རྩེ་ལྔ་པ་སྤྲིན་བཞིན་དུ་འཕྲོ་བར་བསྒོམས་ཏེ།
ས་བོན་དེ་ལས་དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་གོང་བུ་གྱུར་པར་གསུངས་
སོ༑ །གཞན་ཡང་དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་གི་ངོ་བོ་ཚད་དང་་་་
44-1073