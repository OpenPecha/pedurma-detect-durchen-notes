7046
བསྟན་འགྱུར། རྒྱུད། ༽ ༨༥ 673
དང་ཞོན་པ་མེད་པའོ། །དེ་དག་ཐམས་ཅད་དགུག་པ་ནི་སོ་སོའི་ཆུང་མ་དང་་་་
བཅས་པར་ཤེས་པར་བྱའོ། །གཞན་ཡང་མདུན་དུ་སྨོས་པའི་བདུད་ཀྱི་དཔུང་མ་
རུངས་པ་གནོད་པ་བྱེད་པ་བཀུག་པའི་དུས་སུ། ཡ་མཱནྟ་ཀ་དང་། པྲཛྙྰནྟ་•ཀ་
ལ་སོགས་པའི་ཁྲོ་བོ་རྣམས་ལ་དང་པོ་བདག་པོ། སུཾ་བྷ་བཛྲ་ཧཱུཾ་ཀ་རས་སྔགས་ཀྱི་
ངོ་བོར་བཀའ་སྩལ་པའི་དོན་དུ་བསྟན་པར་བྱ་སྟེ། ཨོཾ་སུཾ་བྷ་ནི་སུཾ་བྷ་ཧཱུཾ། གྲིཧྣ་
གྲིཧྣ་ཧཱུཾ། གྲིཧྣ་པ་ཡ་གྲིཧྣ་པ་ཡ་ཧཱུཾ། ཨཱ་ན་ཡ་ཧོ་བ་ག་བཾ། བིདྱ་རཱ་ཛ་ཧཱུཾ་ཕཊ།
ཡི་གེ་ཨོཾ་བརྗོད་མ་ཐག་ཏུ་མདུན་དུ་སྨོས་པའི་ཁྲོ་བོའི་རྒྱལ་པོ་ཧཱུཾ་ཀ་ར་ལ་སོགས་པ་་
ཁྲོ་བོ་ཐམས་ཅད་ལ། བདུད་ཀྱི་དཔུང་མ་རུངས་པ་གནོད་པ་བྱེད་པ། སེམས་
སྐྲག་ནས་རབ་ཏུ་གུས་པར་ཕྱག་འཚལ་བར་བྱེད་དོ། །དེ་ལྟར་ཨོཾ་གྱི་དོན་དུ་་་
གསུངས་སོ། །སུཾ་བྷ་ཞེས་པ་ནི་བདུད་ཀྱི་དཔུང་མ་རུངས་པ་གནོད་པ་བྱེད་པ་་
རྣམས་ཀྱིས་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་གནོད་པ་དང་།
མྱོས་པ་དང་། དགུག་པ་དང་བཅིང་བ་དང་། སེམས་ཀྱི་སྟོབས་འཕྲོག་པ་དང་།
བརྡེག་པ་དང་། མེད་པར་བྱ་བའི་ཕྱིར། བྱེ་བྲག་སྣ་ཚོགས་ཀྱིས་མ་རུངས་པ་་
ཞེ་སྡང་གི་ངོ་བོ་ལས་རྣམས་བྱེད་པས། དེ་ལྟར་སུཾ་བྷའི་དོན་དུ་གསུངས་སོ། །
ནི་སུཾ་བྷའི་སྒྲ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས། བཀའ་སྩལ་པས། མདུན་དུ་
སྨོས་པའི་བདུད་ཀྱི་དཔུང་མ་རུངས་པ་གནོད་པ་བྱེད་པ་རྣམས་ཀྱིས་མདུན་དུ་སྨོས་
པའི་གནོད་པ་ཇི་ལྟར་བྱས་པ་དེ་བཞིན་དུ་དེ་དག་ལ་མཛད་དེ། མནན་པ་དང་་
མྱོས་པ་དང་དགུག་པ་དང་། བཅིང་བ་དང་། སེམས་ཀྱི་སྟོབས་འཕྲོག་པར་་་
བྱེད་པ་དང་། བརྡེག་པ་དང་མེད་པར་བྱ་བའི་ཕྱིར་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་
ལ་སོགས་པ་ཐམས་ཅད་ཀྱི་ཁྲོ་བོའི་ཚོགས་སྤྲིན་རྣམས་ཀྱིས་སྣ་ཚོགས་ཀྱི་བྱེ་བྲག་གི་་
ཐུགས་རྗེ་ཆེན་པོ་ཞེ་སྡང་གི་ངོ་བོའི་འཕྲིན་ལས་མཛད་དོ། །དེ་ལྟར་ནི་སུཾ་བྷའི་་
44-1056