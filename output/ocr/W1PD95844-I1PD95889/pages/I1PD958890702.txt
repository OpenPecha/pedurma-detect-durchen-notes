རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
ولدی
ཆུབ་ཀྱི་སེམས་འོད་དུ་ཞུ་བར་མཛད་དོ། །དེ་ནས་གསང་བའི་ཐུགས་ཀ་དབང་པོ་
གཉིས་ཀྱི་དབུས་སུ་སྐུ་གསུང་ཐུགས་རྡོ་རྗེ་ཡེ་ཤེས་ཀྱི་གཟུགས་ཡིག་འབྲུ་ཧཱུཾ་ཁ་དོག་་
ནག་པོ་ཅུང་ཟད་ལྗང་གུ་བསྐལ་པའི་མེ་ལྟར་རབ་ཏུ་འབར་བ་འོད་དུ་ཞུ་ནས་བྱང་
ཆུབ་ཀྱི་སེམས་དང་གཉིས་སུ་མེད་པའི་ངོ་བོར་གྱུར་ཏོ། །དེ་ནས་སེམས་ཅན་་
ཐམས་ཅད་ལ་མཁའ་འགྲོ་དངང་། མཁའ་འགྲོ་མ་ལ་སོགས་པའི་གནོད་པའི་་
འཇིགས་པ་མེད་པར་བྱ་བའི་ཕྱིར་ཁྲོ་བོ་ཆེན་པོ་དབྱུག་པ་སྔོན་པོ་ཅན་གྱི་སྐུ་ཕྱག་རྒྱ་
ཕྱུང་ངོ་། །དེའི་སྐུ་མདོག་ནག་པོ་ལ་ཅུང་ཟད་ལྗང་བ་དབུ་རལ་པ་གྱེན་དུ་གདེངས་
པའི་ཚུལ། ཉི་མ་སྟོང་དང་མཉམ་པའི་འོད་འབར་བ། སྦྲུལ་སྣ་ཚོགས་ཀྱིས་སྐུ་ལ་་་
བརྒྱན་པ། ཤེས་རབ་མ་དབྱུག་སྔོན་ཅན་མཁའ་འགྲོ་མའི་དབང་ཕྱུག་མ་དང་ལྡན་
པར་དབང་པོ་གཉིས་མཉམ་པར་སྦྱོར་བར་གྱུར་ཏོ། །གཞན་ཡང་དབྱུག་སྔོན་ཅན་
གྱི་སྒྲ་བཤད་པར་བྱ་སྟེ། གང་ཡིན་ན་དབྱུག་པ་སྔོ་བས་དབྱུག་སྔོན། མཁའ་་
འགྲོ་མ་དང་མཁའ་འགྲོ་མ་ལ་སོགས་པའི་བདུད་དགྲ་འཇིགས་པ་ཆེན་པོ་རྣམས།
ཡེ་ཤེས་ཀྱི་དབྱུག་པ་མཚོན་གྱི་ངོ་བོ་ཐུགས་རྗེ་ཆེན་པོའི་ཁྲོ་བས་ཁྲོས་ཏེ། ཕྱག་ན་
བསྣམས་པས་བརྡེག་པའི་ཐབས་ཀྱིས་མེད་པར་མཛད་པས་ཁྲོ་རྒྱལ་དུ་གསུངས་སོ། །
དེའི་འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་ནི་་་
གོང་དུ་བཤད་པ་དང་མཐུན་ནོ། །དོན་དེའི་ཕྱིར་ས་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་ས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
དེ་ཡང་
ཆུ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ།
དངོས་སུ་ན་ཁྲོ་བོའི་རྒྱལ་པོ་སྟོབས་པོ་ཆེ་ལ་བྱའོ། །བཤད་པར་བྱ་སྟེ། དེ་ཉིད་
སྟོན་པ་རྡོ་རྗེ་འཛིན་གྱི་ཆུར་གསུངས་སོ། །བཤད་པར་བྱ་སྟེ། ཕྱི་དང་ནང་
44-671