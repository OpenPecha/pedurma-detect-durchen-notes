རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
Doy
རྡོ་རྗེ་བྱང་ཆུབ་སེམས་རྡོ་རྗེ་དང་༌། དབྱེར་མེད་པ་ཡེ་ཤེས་སེམས་པ་མི་བསྐྱོད་པ་
རྡོ་རྗེས། ཐུགས་རྗེ་ཆེན་པོས་འགྲོ་བ་མ་ལུས་པའི་དོན་གྱི་ཕྱིར་དཔལ་གསང་བ་་་
འདུས་པ་བཀའ་སྩལ་པའི་སྟོན་པ། དེ་བཞིན་གཤེགས་པ་ཐམས་ཅད་ཀྱི་དམ་་་་་
ཚིག་ཆེན་པོའི་དཀྱིལ་འཁོར་གྲུ་བཞིར་བྱིན་གྱིས་བརླབས་པས། ཐབས་དང་ཤེས་
རབ་ཀྱི་རོལ་པས་སྔགས་ཀྱི་སྐྱེས་བུ་མཚན་བཏགས་པ་བཙུན་མོའི་བྷ་ག་ན་གནས་པ་
རྡོ་རྗེ་སྙིང་པོའི་ས་བོན་བྱང་ཆུབ་སེམས་ཀྱི་ངོ་བོ་ཡི་གེ་ཧཱུཾ་ཐིམ་པའི་ངོ་བོ་དེ་ལས་་་་་
བྱུང་བ། བྱང་ཆུབ་སེམས་རྡོ་རྗེ་འབྱུང་བར་ལུང་བསྟན་པར་གསུངས་སོ། །དེ་
ནས་ཆོས་ཀྱི་དབྱིངས་རྡོ་རྗེ་ཞེས་སྒྲ་བཤད་པར་བྱ་སྟེ། དེ་ལ་ཆོས་ཞེས་བྱ་བའི་སྒྲ་
ནི།༑ དོན་དམ་པ་བླ་ན་མེད་པའི་ངོ་བོ་འཇིག་རྟེན་ཐམས་ཅད་ཀྱི་རྫས་ཀྱི་ངོ་བོ་་
དངོས་པོ་ཐམས་ཅད་ལ་ཁྱབ་ནས་གནས་པ། བྱང་ཆུབ་སེམས་སུ་གསུངས་སོ། །
དེ་ནས་དབྱིངས་ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། རྣམ་པ་བྱེ་་
བྲག་གསུམ་དུ་བསྟན་ཏེ། དོན་དམ་པ་དང་ཡེ་ཤེས་དང་། ཀུན་རྫོབ་ཀྱི་མིང་་
གི་རྒྱུད་དོ། །དེ་ལ་དོན་དམ་པ་ཞེས་བྱ་བ་ནི། ངོ་བོ་མེད་པ། དངོས་པོ་དང་
བྲལ་བ། ལྷ་མོ་ཐམས་ཅད་ཀྱི་ཡེ་ཤེས་ཀྱི་འབྲས་བུའི་ངོ་བོ་ནམ་མཁའ་དང་འདྲ་་
བས་ཐམས་ཅད་ཀུན་ལ་ཁྱབ་པར་གསུངས་སོ། །དེ་ནས་ཡེ་ཤེས་ཀྱི་སྒྲ་ནི་མདུན་་
དུ་སྨོས་པ་ནམ་མཁའ་དང་འདྲ་བ་ཐམས་ཅད་ལ་ཁྱབ་པ་གནས་ཀྱི་ངོ་བོ་དེ་སྐུར་་་་
གྱུར་ནས་འབྱུང་བ་རྡོ་རྗེ་སེམས་དཔའ་མཉེས་པར་མཛད་པ་ཡེ་ཤེས་ཀྱི་ལྷ་མོ་མཱ་མ་
ཀཱིར་གསུངས་སོ། །དེ་ནས་ཀུན་རྫོབ་ཀྱི་མིང་གི་རྒྱུད་ཀྱི་ཚུལ་ནི་སྒྲུབ་པ་པོས་སྒྲུབ་
པ་བསྒྲུབ་པར་བྱ་བའི་དུས་སུ། དཔལ་རྡོ་རྗེ་སེམས་དཔའི་ང་རྒྱལ་གྱིས་ཁྲུས་་་
མཁན་གྱི་བུ་མོ་ལོ་བཅུ་གཉིས་ལོན་པ་མཚན་དང་ལྡན་པ་མཱ་མ་ཀཱི་• བྱིན་གྱིས་་་་
བརླབས་པའི་སྦྱོར་བས་བླང་བར་བཤད་དོ། །གཞན་ཡང་འཕགས་པ་ཡེ་ཤེས་་
44-705