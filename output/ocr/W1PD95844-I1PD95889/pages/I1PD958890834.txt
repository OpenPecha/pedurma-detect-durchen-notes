རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
༨༠༣
བསྟན་དུ་གསོལ་ཞེས་པ་ནི་རྒྱུད་བཀའ་སྩལ་པའི་དོན་དུ་ཤེས་པར་བྱའོ།།
Kshan, argume
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེ་དེ་བཞིན་གཤེགས་པ། དེ་བཞིན་གཤེགས་པ་ཐམས་ཅད་
ཀྱིས་གསོལ་བ་བཏབ་པ་དེ་མཁྱེན་ནས། ཡེ་ཤེས་སྒྲོན་མ་རྡོ་རྗེ་ཞེས་བྱ་བའི་ཏིང་་
ངེ་འཛིན་ལ་སྙོམས་པར་ཞུགས་ཏེ།
ཞེས་བྱ་བ་དེའི་སྒྲ་བཤད་པར་བྱ་བ་སྟེ།
ཇི་ལྟར་ཡིནན་ན། དེ་ནས་ཞེས་པ་ནི་མདུན་དུ་སྨོས་པའི་འོག་ནས་དོན་གཞན་སྟོན་
པའོ།༑ །བཅོམ་ལྡན་འདས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ལ་བྱ་སྟེ།
དེའི་དོན་ནི་མདུན་དུ་བཤད་པ་དང་མཐུན་ནོ། །དེ་བཞིན་གཤེགས་པ་ཐམས་་
ཅད་ཞེས་པ་ནི། མདུན་དུ་སྨོས་པའི་མི་བསྐྱོད་པ་ལ་སོགས་པའི་དེ་བཞིན་་་
གཤེགས་པ་ལྔ་ལ་བྱའོ། །དེ་ནས་སྐུ་དང་གསུང་དང་ཐུགས་ཞེས་པ་ནི། མདུན་
དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་སྐུ་དང་གསུང་དང་ཐུགས་མི་ཕྱེད་པ་
གཅིག་པའི་ངོ་བོར་གསུངས་སོ། །རྡོ་རྗེ་ཞེས་པ་ནི་སོ་སོར་རིམ་པས་རྡོ་རྗེའི་དོན་
ན་གསུངས་སོ། ། རྡོ་རྗེ་ཞེས་པ་ནི་དེ་བཞིན་གཤེགས་པ་རྣམས་ཀྱི་སྐུ་ལ་རྡོ་རྗེ་ངོ་་
བོར་གསུངས་སོ།།
།དེ་བཞིན་དུ་ཐུགས་ལ་་
དེ་བཞིན་དུ་གསུང་ལ་རྡོ་རྗེའི་ངོ་བོར་གསུངས་སོ།
རྡོ་རྗེའི་ཡོན་ཏན་ནི་མདུན་དུ་སྨོས་པ་དེ་བཞིན་དུ་སྦྱར་རོ། །དེ་ནས་དེ་བཞིན་་་
གཤེགས་པ་ཞེས་པ་ནི། སྟོན་པ་བྱང་ཆུབ། སེམས་རྡོ་རྗེ་ལ་བྱའོ། །ཁྱད་པར་
བཤད་པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་ཐུགས་གསུམ་ནི་རྡོ་རྗེ་སྟེ། དེའི་ངོ་བོ་སྟོན་པ་བྱང་ཆུབ་སེམས་རྡོ་
རྗེའི་སྐུ་ཕྱག་རྒྱའི་བདག་ཉིད་ནི་བདག་པོའི་ངོ་བོར་གསུངས་སོ། །དེ་ནས་དེ་་
44-803