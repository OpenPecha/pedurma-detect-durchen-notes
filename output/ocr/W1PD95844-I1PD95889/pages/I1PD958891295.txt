१२७८
བསྟན་འགྱུར། རྒྱུད། ༽ ༨༥
པར་ཤེས་པའི་ཕུང་པོ་མི་བསྐྱོད་པ་ཐབས་དང་ཤེས་རབ་གཉིས་ཀྱི་ལུས་ཀུན་གྱི་་་
པགས་པའི་ངོ་བོ་སྒྲུབ་པ་པོ་ཐབས་དང་ཤེས་རབ་གཉིས་སུ་མེད་པའི་ཉིད་ཀྱི་ལུས་་
ཀྱི་མི་བསྐྱོད་པ་ཡིན་པར་བརྟག་གོ། །དེ་བཞིན་དུ་སྒྲུབ་པ་པོས་ཉིད་དགའ་བའི་་
ལྷའི་རིགས་ཀྱི་ཤེས་རབ་མ་འཁྱུད་པའི་ཚུལ་བྱེད་པ་དེ་ནི་སྒྲིབ་པ་ཐམས་ཅད་རྣམ་་
པར་སེལ་བ་ཡིན་པར་བརྟག་གོ། །དེ་བཞིན་དུ་འཁྱུད་པའི་རེག་འཇམ་པ་བདེ་་་
བའི་ངོ་བོ་མྱོང་བ་དེ་ནི་རེག་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ནང་གི་་་་
རེག་གི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་གསང་བའི་་་་
རེག་གི་བྱེ་བྲག་རྣམ་པ་གསུམ་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་
ཐབས་དང་ཤེས་རབ་གཉིས་སུ་མེད་པར་འཁྱུད་པའི་འོག་ཏུ་གསང་བའི་དབང་པོ་
་མད་པར་འཁྱུད་པའ་
གཉིས་མཉམ་པར་སྦྱར་བའི་ངོ་བོ་དེ་ནི་མི་བསྐྱོད་པ་ཡིན་པར་བརྟག་གོ། །དེ་་་་
བཞིན་དུ་ཐབས་དང་ཤེས་རབ་རོལ་པ་བྱེད་པའི་བསྐྱོད་པའི་སྟབས་ཀྱིས་ངོ་བོ་དེ་ནི་
སྒྲིབ་པ་ཐམས་ཅད་རྣམ་པར་སེལ་བ་ཡིན་པར་བརྟག་གོ། །དེ་བཞིན་དུ་ཐབས་་་
དང་ཤེས་རབ་རོལ་པ་བྱེད་པ་གསང་བའི་དབང་པོ་བསྐྱོད་པའི་ཚུལ་གྱི་རེག་འཇམ་
པ་བདེ་བའི་ངོ་བོ་མྱོང་བ་དེ་ནི་རེག་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ཕྱི་
དང་ནང་དང་གསང་བའི་རེག་པ་གསུམ་གྱི་དོན་དུ་ཤེས་པར་བྱའོ།
།བདག་གི་་་
རིགས་ལ་དབུལ་བར་བྱ་ཞེས་པ་ནི། སྒྲུབ་པ་པོས་རེག་གི་རིགས་མི་བསྐྱོད་པ་ཉིད་
ཡེ་ཤེས་ཀྱི་དཀྱིལ་འཁོར་དང་། གསང་བའི་དཀྱིལ་འཁོར་གྱི་ལྷ་ཐམས་ཅད་ཀྱི་་་་
བདག་པོའི་ཚུལ་དུ་བསྒོམས་ཏེ། མདུན་དུ་སྨོས་པའི་རེག་གི་བྱེ་བྲག་རྣམ་པ་གསུམ་
མཆོད་པར་དབུལ་བར་བྱའོ། །དེ་ལྟར་བདག་གི་རིགས་ལ་དབུལ་བར་བྱ་བའི་དོན་
དུ་གསུངས་སོ། །དེ་ཉིད་བཅོམ་ལྡན་ཞེས་པ་ནི་ཕྱི་དང་ནང་དང་གསང་བའི་རེག་་
གི་མཆོད་པའི་ངོ་བོ་ཉིད་བཅོམ་ལྡན་འདས་ཡིན་པར་གསུངས་སོ། །རྡོ་རྗེ་ཅན་མི་་
44-1264