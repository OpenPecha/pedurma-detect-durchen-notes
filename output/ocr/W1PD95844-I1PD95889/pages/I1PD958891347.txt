7376
བསྟན་འགྱུར། རྒྱུད། ༨༥
སྒྲུབ་པ་པོས་དེ་དང་གཉིས་སུ་མེད་པར་བསྒོམས་པས་བསྙེན་ན་གཅིག་གི་ངོ་བོ་བླ་་
ན་མེད་པའི་བྱང་ཆུབ་ཀྱི་གནས་ཐོབ་པར་འགྱུར་རོ། །དེ་ལྟར་རྡོ་རྗེ་སེམས་དཔའི་
ཐེག་པ་ཆེའི་དོན་དུ་གསུངས་སོ། །ནམ་མཁའི་སྤྱོད་པ་ཞེས་པ་ནི་དོན་དམ་པ་་་་
ནམ་མཁའི་ངོ་བོ་ལྷ་མོ་ཐམས་ཅད་དང་གཉིས་སུ་མེད་པ་ཆོས་ཀྱི་དབྱིངས་ཀྱི་དབང་
ཕྱུག་མའི་སྤྲུལ་པ། ཡེ་ཤེས་ཀྱི་ལྷ་མོ་མཱ་མ་ཀཱིའི་སྐུ་ཕྱག་རྒྱ་ནམ་མཁའ་ཡིན་པར་་་
སྨོས་སོ། །མཱ་མ་ཀཱི་དང་ལྡན་པར་གཉིས་སུ་མེད་པར་འཁྱུད་པའི་སྦྱོར་བས་ཐབས་
དང་ཤེས་རབ་རོལ་པ་མཛད་པ་དེ་ནི་ནམ་མཁའི་སྤྱོད་པ་ཡིན་པར་སྨོས་སོ། །
དེ་ལྟར་ནམ་མཁའི་སྤྱོད་པའི་དོན་དུ་གསུངས་སོ།
།རྣམ་སྦྱོང་བ་ཞེས་པ་ནི་མདུན་
དུ་སྨོས་པའི་ནམ་མཁའི་སྤྱོད་པའི་བདག་ཉིད་དཔལ་རྡོ་རྗེ་སེམས་དཔའ་དེ་དང་་་
དུ སྨྲས པ ནས མཁའ
གཉིས་སུ་མེད་པར་སྒྲུབ་པ་པོས་ང་རྒྱལ་གྱིས་བསྒོམ་པ་བྱ་ཞིང་ཐབས་དང་ཤེས་རབ་
རོལ་པ་བྱའོ། །སྤྱོད་པ་དེ་སྤྱད་པས་སྒྲུབ་པ་པོས་དཔལ་རྡོ་རྗེ་སེམས་དཔས་མེ་་་་
ལོང་ལྟ་བུ་ཡེ་ཤེས་ཀྱིས་བྱིན་གྱིས་རློབ་པར་མཛད་དོ། །དེ་བྱིན་གྱིས་བརླབས་མ་་
ཐག་ཏུ་སྒྲུབ་པ་པོའི་ལུས་ཉོན་མོངས་པའི་ཕུང་པོ་སྡིག་པའི་དྲི་མས་གོས་པ་དེ་སྦྱོང་
བར་འགྱུར་རོ། །དེའི་དུས་སུ་དཔལ་རྡོ་རྗེ་སེམས་དཔའ་དང་གཉིས་སུ་མེད་པར་
འགྲུབ་པོ། །དེ་ལྟར་རྣམ་པར་སྦྱོང་བའི་དོན་དུ་གསུངས་སོ། །ཀུན་ཏུ་བཟང་་
པོ་མཆོད་པའི་མཆོག་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་་་
དང་གཉིས་སུ་མེད་པར་རྣམ་པར་སྣང་མཛད་ཡིན་པར་སྨོས་སོ། ། དེ་དང་གཉིས་
སུ་མེད་པའི་ཆོས་ཀྱི་དབྱིངས་ཀྱི་ཡེ་ཤེས་ཀྱི་སྤྲུལ་པ་སངས་རྒྱས་སྤྱན་གྱི་སྐུ་ཕྱག་རྒྱ་དེ་
དང་ལྡན་པར་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་
པ་བྱའོ། །དེ་བྱས་པས་སྒྲུབ་པ་པོ་དོན་དམ་པ་ཀུན་ཏུ་བཟང་པོ་བདེ་བ་ཆེན་པོ་དེ་
འགྲུབ་པར་འགྱུར་རོ། །མཆོད་པ་དེ་ནི་ཕྱི་དང་ནང་གི་མཆོད་པ་ཐམས་ཅད་ཀྱི་་
44-1316