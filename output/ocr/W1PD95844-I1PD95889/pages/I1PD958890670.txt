རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
می
ཀྱིས་འགྲོ་བའི་དོན་དུ་གསང་བ་འདུས་པ་གོ་ཞིང་ཤེས་པར་བྱ་བའི་ཕྱིར་གསོལ་བ་་
བཏབ་བོ། །བྷ་ཞེས་བྱ་བ་ནི་བདུད་བཞི་བཅོམ་ནས་ལེགས་པའི་ཡོན་ཏན་ཕུན་་་
སུམ་ཚོགས་པ་དང་ལྡན་པའོ། །ག་ཞེས་བྱ་བ་ནི་བདུད་བཞི་འཇོམས་པའི་གནས་
གསང་བའི་བྷ་ག་ལ་བྱའོ། །བཾ་ཞེས་བྱ་བ་ནི། འགྲོ་བའི་དོན་དུ་དཔལ་གསང་
བ་འདུས་པ་བཀའ་སྩལ་ནས་སླར་ཆོས་ཀྱི་སྐུ་ལ་ཐིམ་པའོ། །འདི་སྐད་བདག་གིས་
ཐོས་པ་དུས་གཅིག་ན། བཅོམ་ལྡན་འདས་ཞེས་བྱ་བའི་སྒྲ་དེ་ལྟར་བཤད་དོ། །
གཞན་ཡང་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་སྙིང་པོ་
རྡོ་རྗེ་བཙུན་མོའི་བྷ་ག་ལ་བཞུགས་སོ། །ཞེས་བྱ་བ་ནི་རྒྱུད་འབྱུང་བའི་རྒྱུར་་་་
ཤེས་པར་བྱའོ། ། aný p
རྣམ་གྲངས་གཞན་དུ་ན། སློབ་དཔོན་ཆེན་པོ་དཔལ་རྡོ་རྗེ་རྣོན་པོའི་་་
བཞེད་ཀྱིས། རྒྱུད་ཀྱི་རྒྱལ་པོ་རྡོ་རྗེ་འཇིགས་བྱེད་ལས་འབྱུང་བ། ཨེ་བཾ་•མ་་
ཡའི་སྒྲ་གསང་བ་འདུས་པའི་འགྲེལ་པར་དྲངས་པ། ཨེ་ཞེས་བྱ་བ་ནི་བྷ་གའི་་
མཁའ༑ བཾ་ཞེས་བྱ་བ་ནི་བྷ་གའི་ནང་གི་ས་གཞི། མ་ཞེས་བྱ་བ་ནི། བྷ་་
གའི་ལྟེ་བའི་དབུས་ཀྱི་ཡེ་ཤེས་ཀྱི་རི་བོའོ། །ཡ་ཞེས་བྱ་བ་ནི་ཡེ་ཤེས་ཀྱི་རི་བོའི་སྤྱི་
བོའི་རྩའི་སྦུབས་ཀྱི་སྒོ་བྱང་ཆུབ་ཀྱི་སེམས་འབྱུང་བའི་ལམ་མོ།
།ཐུ་ཞེས་བྱ་བ་ནི་
ཡབ་དང་ཡུམ་གཉིས་སུ་མེད་པའི་བྱང་ཆུབ་ཀྱི་སེམས་པདྨའི་དབུས་སུ་ཕབ་པའོ། །
ཏ་ཞེས་བྱ་བ་ནི་བྱང་ཆུབ་སེམས་བྷ་གའི་དབུས་སུ་ཡེ་ཤེས་ཀྱི་ཟླ་བའི་དཀྱིལ་འཁོར་
ཚུལ་དུ་གྱུར་པའོ། །མེ་ཞེས་བྱ་བ་ནི་སྟོན་པ་བྱང་ཆུབ་སེམས་རྡོ་རྗེ་ཡབ་ཡུམ་གྱི་སྐུ
ཕྱག་རྒྱ་བསྐྱེད་པའོ། །ཀ་ཞེས་བྱ་བ་ནི་སངས་རྒྱས་དང་བྱང་ཆུབ་སེམས་དཔའ་་་
བརྗོད་དུ་ཡོད་པ་དང་བརྗོད་དུ་མེད་པའི་འཁོར་སྤྲོ་བའོ། །སྨིན་ཞེས་བྱ་བ་ནི།
འཁོར་དེ་དག་ཐམས་ཅད་ཆོས་ཀྱི་དབྱིངས་སུ་ཁྱབ་ནས་སླར་ཡུམ་གྱི་བྷ་ག་ལ་འདུས་
44-639