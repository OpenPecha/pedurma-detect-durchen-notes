རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མི་བསྐྱོད་པས་མདུན་དུ་སྨོས་པའི་ཚུལ་ཉིད་ཀྱི་སྐུ་ལས། ཡེ་ཤེས་ཀྱིས་ཆོ་འཕྲུལ་གྱི་
སྤྲུལ་པ་བཀོད་པ། སངས་རྒྱས་དང་བྱང་ཆུབ་སེམས་དཔའ་རྡུལ་ཕྲ་མོ་དང་་་
མཉམ་པ་སྤྲོ་བར་མཛད་དེ། ནམ་མཁའི་དབྱིངས་ཐམས་ཅད་སྤྲོ་བར་མཛད་དེ།
དེས་ཁྱབ་མ་ཐག་ཏུ་སེམས་ཅན་ཐམས་ཅད་ལ་རེག་པས་བྱིན་གྱིས་བརླབ་པར་་་
མཛད་ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་འདུས་པར་མཛད་དོ། །དེའི་
འོག་ཏུ་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པས་འདོད་ཆགས་་
ཆེན་པོའི་ཚུལ་གྱི་ཏིང་ངེ་འཛིན་གྱི་རོལ་པ་མཛད་དོ། །དེའི་འོག་ཏུ་དེ་བཞིན་་
གཤེགས་པ་ཐམས་ཅད་ཀྱིས་ཉིད་ཉིད་ཀྱི་རིགས་ཀྱི་ལྷ་མོ་རྣམས་ཕྱུང་ངོ་། །དེའི་་
འོག་ཏུ་རྡོ་རྗེ་མི་བསྐྱོད་པས་གཅིག་གི་ངོ་བོ་རྡོ་རྗེ་རིགས་ཀྱི་ལྷ་མོ་མཱ་མ་ཀཱིའི་སྐུ་ཕྱག་
རྒྱ་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་བདག་ཉིད་བྱིན་གྱིས་་་
བརླབས་ཏེ་རོལ་པ་མཛད་དོ། །དེའི་འོག་ཏུ་མི་བསྐྱོད་པས་མདུན་དུ་སྨོས་་་
པའི་བྱང་ཆུབ་སེམས་ས་བོན་ཡིག་འབྲུ་ཧཱུཾ་གིས་བྱིན་གྱིས་བརླབས་པར་མཛད་དེ།
བྱང་ཆུབ་སེམས་དང་གཉིས་སུ་མེད་པར་ཐིམ་པར་གྱུར་པའི་ས་བོན་དེ་ལས་བྱང་་
ཆུབ་སེམས་རྡོ་རྗེ་ཕྱུང་ངོ་། །དེ་ལྟར་ཐམས་ཅད་མདོར་བསྡུས་པ་ཡེ་ཤེས་ཀྱི་་
ལོངས་སྤྱོད་ཀྱི་སྒྲའི་དོན་དུ་ཤེས་པར་བྱའོ། །དེ་ནས་ཐུགས་རྗེའི་ལོངས་སྤྱོད་ཀྱི་སྒྲ་
བཤད་པར་བྱ་སྟེ། ཇི་ལྟར་ཡིན་ན། བྱང་ཆུབ་སེམས་རྡོ་རྗེ་མདུན་དུ་སྨོས་པའི་
དམ་ཚིག་གི་དཀྱིལ་འཁོར་གྱི་ངོ་བོ་མཱ་མ་ཀཱིའི་སྐུ་ཕྱག་རྒྱ་རྒྱུད་བཀའ་སྩལ་པའི་་་
གནས་ཡེ་ཤེས་ཀྱི་གཞལ་ཡས་ཁང་གི་ངོ་བོ་བྱིན་གྱིས་བརླབས་དེའི་དབུས་སུ་བདེ་བ་
ད་པོའི་གདན་ལ་བཞུགས་ནས་ཐུགས་རྗེ་ཆེན་པོའི་ཐུགས་བསྐྱེད་དེ། ཉིད་ཀྱི་་
ཐུགས་ལ་གནས་པའི་ཡེ་ཤེས་སེམས་དཔའ་དེའི་གནས་ནས། ཇི་ལྟར་དེ་བཞིན་
གཤེགས་པ་རྡོ་རྗེ་མི་བསྐྱོད་པས་སངས་རྒྱས་དང་བྱང་ཆུབ་སེམས་དཔའ་རྡུལ་ཕྲ་་་་
44-787