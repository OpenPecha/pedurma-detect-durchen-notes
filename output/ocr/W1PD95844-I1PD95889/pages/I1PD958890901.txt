བསྟན་འགྱུར། རྒྱུད། ཡུ༨༥
བྱའོ༑
པ༑ སའི་སྙིང་པོ་དང་ཁྲོ་བོའི་རྒྱལ་པོ་ཡ་མནྟ་ཀ་ལ་སོགས་པ་སྐུའི་རིགས་ཐམས་་
།གཞན་ཡང་འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་འདིར་དྲངས་
ཅད་ཀྱི་ཤེས་རབ་ལྷ་མོ་རྣམས་དོན་དམ་པར་སངས་རྒྱས་སྤྱན་གྱི་ངོ་བོ་ཡིན་པར་་་
གསུངས་སོ། །ཚུལ་དེ་ལྟར་དེ་བཞིན་གཤེགས་པ་ཐམས་ཅད་ཀྱི་བཙུན་མོའི་་་
མཆོག་གི་སྒྲའི་དོན་དུ་ཤེས་པར་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་
ཞེས་པ་ནི། མདུན་དུ་སྨོས་པའི་ཚུལ་དུ་བྱང་ཆུབ་སེམས་རྡོ་རྗེའི་སྐུ་དང་གསུང་་་
དང་ཐུགས་གསུམ་གཅིག་པའི་ངོ་བོ་ཡིན་ཏེ། དེ་ལྟར་ཉིད་ཀྱི་སྐུ་དང་གསུང་དང་
ཐུགས་གསུམ་ནི། སྐུ་དང་གསུང་དང་ཐུགས་གསུམ་གྱི་ངོ་བོ་སངས་རྒྱས་སྤྱན་གྱི་
སྐུ་ཕྱག་རྒྱར་གསུངས་སོ། །དེ་ནས་རྡོ་རྗེ་ཞེས་བྱ་བའི་དོན་ནི་བདེ་སྟེ་བཤད་མི་་་
དགོས་སོ། །ལས་ཕྱུང་ངོ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་
གསུམ་གྱི་ངོ་བོ་སངས་རྒྱས་སྤྱན་གྱི་གསང་བའི་མཚན་གྱི་སྔགས་དང་སྐུ་ཕྱག་རྒྱ་ཕྱུང་
སྟེ༑ དེའི་འོག་ཏུ་སྟོན་པ་བྱང་ཆུབ་སེམས་རྡོ་རྗེ་ཐུགས་བདེ་བས་བཞུགས་པ་་་་་
ཡིན་ཏེ། དེ་ལྟར་ཕྱུང་བའི་སྒྲའི་དོན་དུ་ཤེས་པར་བྱའོ། །མོ་ཧ་ར་ཏི་དེའི་དོན་
ནི་བདེ་སྟེ་བཤད་མི་དགོས་སོ། །དེ་ནས་དེ་ཕྱུང་མ་ཐག་ཏུ་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་དེ་
ཉིད་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་་
མདུན་དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །དེ་ཕྱུང་མ་ཐག་ཏུ་་་
ཞེས་པ་ནི་སངས་རྒྱས་སྤྱན་གྱི་སྐུ་ཕྱག་རྒྱར་གསུངས་སོ། །བཅོམ་ལྡན་འདས་ཞེས་
པ་ནི་མདུན་དུ་བཤད་པ་དེ་བཞིན་དུ་འདིར་སྦྱར་རོ། །དེ་བཞིན་གཤེགས་པ་་་་་
ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། ། དེ་ནས་སྐུ་་
དང་གསུང་དང་ཐུགས་ཀྱི་རིག་པའི་སྐྱེས་བུ་དེ་ཉིད་ཞེས་པ་ནི། སྐུ་དང་གསུང་་་
44-870