༤༩༢
བསྟན་འགྱུར། རྒྱུད།
གསུང་གི་ཕྱག་རྒྱའི་ཡེ་ཤེས་ལས། །རྒྱལ་བ་རྣམས་ནི་ཡི་གེར་སྣང་། །ཡི་གེ་ཡེ་་
ཤེས་བསྐྱེད་པར་མཛོད། །ཡེ་ཤེས་ཕ་རོལ་ཕྱིན་རྫོགས་པའི། །རྣལ་འབྱོར་རིག་
པའི་སྒོ་མཚོན་པ། །ཐུགས་ཀྱི་རྟག་སྣང་སྣང་བར་མཛོད། །རྣམ་གྲོལ་ཡེ་ཤེས་་
སྣང་བར་མཛོད། །སྟོང་ཉིད་མི་རྟོག་ཡེ་ཤེས་ལས། །མ་སྐྱེས་མི་འགག་གཟུགས་
སྣང་བ། །མཁའ་ལ་འཇའ་སྣང་ཇི་བཞིན་དུ། །དབྱིངས་ལས་ཕྱག་རྒྱ་བཞེས་སུ་
གསོལ༑ །དེ་ཉིད་ཡི་གེའི་རང་བཞིན་ཏེ། །རང་བྱུང་ཡི་གེ་མུཾ་དུ་གསལ། །
ཐམས་ཅད་ཡི་གེའི་རང་བཞིན་ཏེ། །མ་སྐྱེས་གསལ་བའི་ཡི་གེ་ཨཿ། །སེམས་
ཉིད་ཡི་གེའི་རང་བཞིན་ཏེ། །སྣ་ཚོགས་ཡི་གེ་ཧཱུཾ་དུ་གསལ། །དུག་གིས་་
ནད་སེལ་ཇི་བཞིན་དུ། །རྟོག་པས་རྟོག་པ་ཞི་བར་མཛོད། །དང་པོའི་ལས་་་
ཅན་ངེས་པར་འབྱུང་བའི་གདུལ་བྱ་དག །རབ་འབྲིང་ཐ་མས་མཚན་མ་མེད་
དང་མཚན་མ་ཡི། །རྣལ་འབྱོར་རིམ་པས་འབད་དེ་ཉམས་སུ་བླངས་བྱའོ། །
དམ་པའི་དགོངས་པ་དམན་པས་དཔག་པར་མི་འོས་ཀྱང༌་། །བསམ་པས་ད་ལྟར་
མ་འོངས་དུས་ཀྱི་•བདག་གཞན་ལ། །ཕན་ཕྱིར་ལུང་ལ་སྟོན་པའི་བཀའ་སྒྲོས་་་་
རྗེད་བྱང་འདི། །ཚིག་དོན་འགལ་འཁྲུལ་འཕགས་དང་མཁས་པ་རྣམས་ལ་བཟོད་
པར་གསོལ། །དེ་ལྟར་མོས་པ་དག་དང་མོས་པའི་དགའ་བ་གང་དང་གང་། །
བསམ་དཔྱོད་དགེ་བསྐུལ་ཤེས་རབ་འཕེལ་འགྱུར་གཅིག་པ་ཡི། །དགེ་བ་ཅི་་་་
མཆིས་མ་འོངས་དོན་དུ་བསྔོས་པ་ཡིས། །འདི་ལ་མོས་པ་མཐའ་དག་གྲོལ་ཞིང་
སྨིན་གྱུར་ཅིག །སློབ་དཔོན་བི་མ་ལ་མི་ཏྲས། ཞང་ཛྙཱ་ན་ལ་གནང་། རྒྱུད་་
ཐམས་ཅད་ཀྱི་འགྲེལ་པ། ལུང་དམ་པའི་བཅུད། མན་ངག་མཐའ་དག་གི་
སྙིང་པོ། རྣལ་འབྱོར་གྱི་ལམ་དམ་པ། ལོག་པའི་རྟོག་པ་ཞི་བར་བྱེད་པ། ཞི་
བ་རྟོག་པའི་ལྷ་རྒྱུད་དོ། །གང་དག་དམ་པ་འདི་ལ་མོས་པ་མེད། །སྣོད་མིན་་་
44-492