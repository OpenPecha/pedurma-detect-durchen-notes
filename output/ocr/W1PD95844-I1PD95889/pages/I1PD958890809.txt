已已人
བསྟན་འགྱུར། རྒྱུད།༽ ༨༥7》
གསུངས་སོ། །དེ་ནས་འདུས་པའི་དོན་བཤད་པར་བྱ་སྟེ། དཔལ་རྡོ་རྗེ་སེམས་
དཔས་རྒྱུད་ཀྱི་རྒྱལ་པོ་དཔལ་གསང་བ་འདུས་པ་འཁོར་གྱི་ནང་དུ་མགོ་འཇུག་གི་་་
དོན་མ་ལུས་པར་བཤད་པ་དེ། ཐམས་ཅད་མི་བརྗེད་པ་སྐྱོན་མེད་པའི་ཚུལ་གྱིས་
དཔལ་རྡོ་རྗེ་སེམས་དཔས་ཇི་ལྟར་བཀའ་སྩལ་པའི་རིམ་པ་དེ་བཞིན་དུ་རྡོ་རྗེ་ཆོས་་
ཕྱག་ན་རྡོ་རྗེས་བཟུང་སྟེ། མདུན་དུ་སྨོས་པའི་ཚུལ་གྱི་གསང་བའི་ངོ་བོ་བླ་ན་་་་
མེད་པའི་ཤེས་རབ་ཀྱིས་གནས་དེར། རྒྱུད་ཀྱི་དོན་ཐམས་ཅད་མ་ནོར་བར་བསྡུ་་
བར་མཛད་པས་དེའི་ཕྱིར་སྡུད་པ་པོའི་ཚུལ་གྱི་འདུས་པའི་སྒྲའི་དོན་དུ་གསུངས་
སོ༑ །གཞན་ཡང་བསྡུས་•པ་པོའི་བསྡུས་པའི་དོན་དགོས་ཆེད་ཅིའི་ཕྱིར་བཤད་ན།
སྡུད་པ་པོ་དཔལ་རྡོ་རྗེ་སེམས་དཔས་བྱིན་གྱིས་བརླབས་ནས་བཀའ་སྩལ་པའི་་་་
གཉེར་གྱིས། དེའི་འོག་ཏུ་ཐུགས་རྗེ་ཆེན་པོའི་ཐུགས་བསྐྱེད་དེ། སེམས་ཅན་་
ཐམས་ཅད་ཉོན་མོངས་པའི་རྒྱ་མཚོ་ལས་དབྱུང་བའི་ཐབས་རྒྱུད་ཀྱི་རྒྱལ་པོ་དཔལ་
གསང་བ་འདུས་པ་བསྡུ་བར་མཛད་པས། དེའི་ཕྱིར་སྡུད་པ་པོའི་ཚུལ་གྱི་འདུས་
པའི་སྒྲའི་དོན་དུ་ཤེས་པར་བྱའོ།། །།•
གཞན་ཡང་འཕགས་པ་བཟང་པོ་གསང་བས། གསང་བ་འདུས་པའི་དོན་་
བཤད་པ་འདིར་སྒྲ་དྲངས་ནས་བཤད་པ། གསང་བ་ཞེས་པ་ནི། མདུན་དུ་་
བཤད་པའི་ཆོས་ཀྱི་སྐུ་དོན་དམ་པ་བྱང་ཆུབ་སེམས་གཉིས་སུ་མེད་པའི་ངོ་བོ་དེ་་་
ཐུགས་རྗེ་ཆེན་པོའི་ཐུགས་ཀྱིས་སེམས་ཅན་ཐམས་ཅད་ཀྱི་དོན་གྱི་ཕྱིར་དེ་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པ་དེ་ནི། ཉན་ཐོས་དང་རང་་
སངས་རྒྱས་ལ་སོགས་པ་སེམས་ཅན་ཉོན་མོངས་པའི་ཕུང་པོ་དང་ལྡན་པ་ཐམས་་་་
ཅད་ཀྱིས་གསང་བ་དེ་མི་མཐོང་བས་དེའི་ཕྱིར་གསང་བའི་སྒྲའི་དོན་དུ་གསུངས་སོ༎
དེ་ནས་འདུས་པའི་སྒྲ་བཤད་པར་བྱ་སྟེ། མདུན་དུ་སྨོས་པའི་སྐུ་ཕུན་སུམ་ཚོགས་
44-778