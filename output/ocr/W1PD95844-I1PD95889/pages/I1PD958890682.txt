རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
७५१
མེད་པའི་ཆོས་ཀྱི་སྐུ་འགྲོ་བ་དང་མི་འགྲོ་བའི་འཇིག་རྟེན་ཡེ་ནས་ལྷུན་གྱིས་གྲུབ་་་
ནས་ཀུན་འཁོར་དུ་གྱུར་པའོ། །དེ་ལྟར་ཐེག་པ་རིམ་པ་བཞིན་དུ་བསྟན་པའི་་་
འཁོར་བརྗོད་དུ་མེད་པ་ཡང་འཕགས་པ་ཡེ་ཤེས་ཞབས་ཀྱི་བཞེད་སློབ་དཔོན་ཀུན་
དགའི་སྙིང་པོས་ཉིད་ཀྱི་འགྲེལ་པ་འདིར་སྒྲ་དྲངས་པའི“། ཐེག་པ་ཆེན་པོ་་
གསང་བ་འདུས་པའི་འཁོར་སྨོས་པ་ནི། ཐབས་དང་ཤེས་རབ་གཉིས་སུ་མེད་་
པའི་རོལ་པས་བྱང་ཆུབ་སེམས་འོད་དུ་ཞུ་“དེའི་ས་བོན་ལས། སངས་རྒྱས་དང་
བྱང་ཆུབ་སེམས་དཔའི་སྤྲུལ་པ་དེ་ལྟ་བུ་ལ་བརྗོད་དུ་མེད་པའི་འཁོར་ཞེས་བྱའོ། །
དེ་ལ་ཡོན་ཏན་ཞེས་བྱ་བ་ཇི་ལྟ་བུ་ཞེ་ན། སོ་སོའི་ཐེག་པའི་རིམ་པ་བཞིན་དུ་འགྲོ་
བའི་དོན་མཐར་ཕྱུང་ནས། འཕགས་པ་ཐམས་ཅད་ཀྱི་སྐུ་ལྷུན་གྱིས་གྲུབ་པའི་་་་་
བསོད་ནམས་ཀྱི་ཕུང་པོ་ལ་ཡོན་ཏན་བརྗོད་དུ་མེད་པ་ཞེས་བྱའོ། །མཚན་ཇི་ལྟ་་
བུ་ཞེ་ན། དེ་བཞིན་གཤེགས་པ་དང་། ཡུམ་དང་སེམས་དཔའ་དང་སེམས་མ་
དང་། ཁྲོ་བོ་དང་ཁྲོ་མོའི་སྐུའི་མཚན་ཉིད་སོ་སོར་འཛིན་པའོ། །དེ་ལྟར་བརྗོད་དུ་
ཡོད་པ་དངང་། བརྗོད་དུ་མེད་པ་བཤད་པའི་དོན་དུ་ཤེས་པར་བྱའོ། །
ཡང་རྣམ་གྲངས་གཞན་དུ་ན། སྟོན་པའི་འཁོར་སངས་རྒྱས་དང་བྱང་ཆུབ་
སེམས་དཔའ་བརྗོད་དུ་ཡོད་པ་དངང་། བརྗོད་དུ་མེད་པའི་ནང་ནས་གཙོ་བོ་་
རྣམས་ཀྱི་མཚན་སྨོས་ཏེ། དེ་ཡང་གང་ཞེ་ན། འདི་ལྟ་སྟེ། དམ་ཚིག་རྡོ་རྗེ་
ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བྱ་བ་ནི་དངོས་སུ་ན།
བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ལ་བྱའོ། །དེ་ལ་
དམ་ཚིག་ལ་ཡང་རྣམ་པ་གསུམ་སྟེ། ཕྱིའིཕྱི་དམ་ཚིག་དང་ནང་གི་དམ་ཚིག་དང་
གསང་བའི་དམ་ཚིག་གོ། །དེ་ལ་ཕྱིའི་དམ་ཚིག་ནི། ཉན་ཐོས་ལ་སོགས་པ་་་
དང་། སེམས་ཅན་ཐེག་པ་ཆེན་པོའི་སྒོར་འཇུག་པའི་སྐལ་བ་དང་མི་ལྡན་པ་་
44-651