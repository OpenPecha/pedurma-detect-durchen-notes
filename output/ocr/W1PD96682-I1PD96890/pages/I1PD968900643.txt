མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༡ ༩
ལུགས་གཉིས་ཀྱི་སྒོ་ནས་བདེ་སྐྱིད་རྫོགས་ལྡན་གྱི་དཔལ་ལ་བཀོད་དེ། ཞིང་འདིའི་
གདུལ་བྱ་མཐའ་དག་གི་དོན་མཛད་ཟིན་པ་ན་དགུང་ལོ་རེ་དྲུག་ཏུ་ཕེབས་པ་ཆུ་ཕོ་་་
ཁྱིའི་ལོ་སྐུའི་བཀོད་པ་བསྡུས་ཏེ་རི་བོ་གྲུ་འཛིན་དུ་གཤེགས་སོ། །རྣམ་ཐར་ཆེས་
ཞིབ་པ་ནི་དུ་ཀུ་ལའི་གོས་བཟང་དང་། གསན་ཡིག་གངྒཱའི་ཆུ་རྒྱུན་སོགས་སུ་
གསལ་བ་ལྟར་རོ།།
སྐུ་ཕྲེང་དྲུག་པ་རྒྱལ་དབང་ཐམས་ཅད་ མཁྱེན་ པ་ ཚངས་དབྱངས་ རྒྱ་ མཚོ་ ་ ་
འཁྲུངས་པའི་ཡུལ་ནི། སྦས་ཡུལ་མཁན་པ་ལྗོངས་ཀྱི་འདབས་འབྲེལ་མཚོ་སྣ་ལ་
འོག་ཡུལ་གསུམ་དུ་ཡབ་རིག་འཛིན་བཀྲ་ཤིས་བསྟན་འཛིན།
ཡུམ་ཚེ་དབང་ལྷ་མོ་
གཉིས་ཀྱི་སྲས་སུ་ཕལ་པའི་སྤྱོད་ཡུལ་ལས་འདས་ཏེ་ཆུ་ཕག་ལོར་སྐུ་བལྟམས་སོ།
།
དེ་དུས་ཉི་མ་བདུན་ཤར་བ་སོགས་བསམ་གྱིས་མི་ཁྱབ་པའི་ལྟས་མང་དུ་བྱུང་། ལོ་
ཤས་གསང་རྒྱའི་ཚུལ་དུ་བཞུགས། མེ་གླང་ཟླ་བ་དགུ་པའི་ནང་སྣ་དཀར་རྩེར་
པཎ་ཆེན་ཐམས་ཅད་མཁྱེན་གཟིགས་ཆེན་པོ་བློ་བཟང་ཡེ་ཤེས་ཀྱིས་མཁན་སློབ་་་་
སྦྲག་མ། འདུལ་འཛིན་འཇམ་དབྱངས་གྲགས་པས་གྲིབ་ཚོད། མཁའ་རེག་པ་
ཟིལ་གནོན་རྡོ་རྗེ་སོགས་དགེ་འདུན་གྱི་དབུས་སུ་རབ་བྱུང་གི་དངོས་པོ་བཞེས་ཏེ་་་་་
མཚན་ཐམས་ཅད་མཁྱེན་པ་རིན་ཆེན་ཚངས་དབྱངས་རྒྱ་མཚོར་གསོལ། འཇམ་
དཔལ་མཚན་བརྗོད་སོགས་ལུང་ཡང་མང་དུ་གསན། ཧོར་ཟླ་བཅུ་པའི་ཚེས་ཉེར་
ལྔ་ཉིན་གྲུ་འཛིན་གྱི་ཕོ་བྲང་པོ་ཏ་ལར་གསེར་གྱི་ཁྲི་འཕངས་མཐོན་པོར་ལྷར་བཅས་
འགྲོ་བ་ཡོངས་ཀྱི་མགོན་སྐྱབས་དང་དཔུང་གཉེན་དམ་པར་མངའ་གསོལ་ཏོ། །དེ་
ནས་པཎ་ཆེན་བློ་བཟང་ཡེ་ཤེས། ཁྲི་ཚུལ་ཁྲིམས་དར་རྒྱས། དགེ་སློང་འཇམ་
དབྱངས་གྲགས་པ། རྗེ་དགེ་ལེགས་རྒྱ་མཚོ་སོགས་ཀྱི་ཞལ་སྔ་ནས་དབང་རྗེས་མན་
ངག་ལུང་ཁྲིད་མཐའ་ཡས་པ་གསན། རབ་འབྱམས་པ་ཆགས་པ་ཆོས་འཕེལ་
107-619