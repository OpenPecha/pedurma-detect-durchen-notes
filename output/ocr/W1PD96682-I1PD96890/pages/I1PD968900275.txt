མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༥ ༡
བཞིན་དུབ་ཀྱང་། གླང་པོ་པདྨོའི་སྐུད་པས་འཁྱིག་འདོད་བཞིན། །སྲིད་མཐའི་
སེམས་དཔའ་འཆིང་རེ་ངལ་བའི་རྒྱུ། །འཁོར་སྒྱུར་དགའ་སྟོན་སང་ནི་ཐོབ་འགྱུར་
ཞེས༑ །བག་ཕེབས་ནུབ་དེར་རྒྱལ་བུ་ཁྱིམ་ལས་བརྒལ། །དཔག་ཚད་དུ་མས་
བསྐལ་པར་ངུར་སྨྲིག་གི། །རྒྱལ་མཚན་སྲིད་ཞིའི་གཙུག་ཏོར་དཔལ་དུ་བསྒྲེང་། །
འཁོར་སྒྱུར་སྲིད་ལས་དགེ་སྦྱོང་བརྟུལ་ཞུགས་སྤྲོ། ། རིན་ཆེན་རྒྱན་ལས་ངུར་སྨྲིག་
མཆོག་ཏུ་བགོས། །ནོར་བུའི་མཛོད་ལས་བསོད་སྙོམས་འཚོ་བར་དགྱེས། །བློན་
འབངས་འཁོར་ལས་གཅིག་པུར་ནགས་སུ་གཞོལ། ___ །དཀའ་ཐུབ་སྙིང་པོར་ཞེན་
པའི་དྲང་སྲོང་གིས། །ཁེངས་པ་གཅིག་ཅར་འཕྲོག་བྱེད་དཀའ་སྤྱད་ཀྱིས། །རྡོ་
རྗེའི་སྐུ་ཡི་རང་བཞིན་མཚོན་པ་དང་། །ལྷན་ཅིག་གྲངས་མེད་འགྲོ་ཚོགས་སྒྲོལ་
བར་མཛད། །རྒྱལ་བུ་རྒྱལ་སྲིད་སྲིད་འབྱོར་ཀུན་དོར་ནས།
།དཀའ་སྤྱད་དཀའ་
•
ཐུབ་ཐུབ་པའི་བརྟུལ་ཞུགས་བསྟེན། །དུས་བཞི་དུས་སུ་སུ་ཡིས་མི་བཟློག་བཞིན། །
ཐུགས་བསྐྱེད་ཐུགས་རྗེས་རྗེས་ཆགས་འགྲོ་འདི་སྐྱོངས།།ཞེས་བྱ་བ་ནི་བར་སྐབས་
སུ་ཚིགས་སུ་བཅད་པའི་དབྱངས་ཀྱིས་མངོན་པར་བསྟོད་པའོ།།
གསུམ་པ་བྱང་ཆུབ་སྙིང་པོར་གཤེགས་པའི་མཛད་པ་ནི། དེ་ནས་བྱང་ཆུབ་
སེམས་དཔས་སྤྱོད་པ་འདི་དང་སྒྲུབ་པ་འདིས་མིའི་ཆོས་བླ་མ་ལས་མཆོག་ཏུ་གྱུར་པ།
འཕགས་པའི་ཡེ་ཤེས་མཐོང་བའི་ཁྱད་པར་གང་ཡང་མངོན་དུ་མ་བྱས་ཏེ་འདི་ནི་་་་་
བྱང་ཆུབ་ཀྱི་ལམ་མ་ཡིན། ལམ་འདི་ནི་མ་འོང་པའི་སྐྱེ་བ་དང་། རྒ་བ་དང་
འཆི་བ་འབྱུང་བ་ནུས་པར་བྱེད་པ་མ་ཡིན་ཏེ། བྱང་ཆུབ་ཀྱི་ལམ་མ་འོངས་པའི་སྐྱེ་
བ་དངང་། རྒ་བ་དང་འཆི་བའི་སྡུག་བསྔལ་འབྱུང་བ་ནུས་པར་བྱེད་པ་གཞན་ཞིག་
ཡོད་ཅིང་། སྔོན་སྐྱེད་མོས་ཚལ་དུ་འཛམ་བུའི་ཤིང་གི་གྲིབ་མ་ལ་འདུག་སྟེ།
འདོད་པ་རྣམས་ལས་དབེན་པ། སྡིག་པ་མི་དགེ་བའི་ཆོས་རྣམས་ལས་དབེན་པ་
107-251