५१०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བཟང་གསུང་གི་ལེགས་བཤད་མེ་ཏོག་ཕྲེང་། །ཞེས་པ་ནས། འདི་ལྟར་མངོན་
དུ་མ་ནུས་པའི། །ཞུམ་ཚིག་སྨྲས་པ་དྲན་བྱོས་ལ། ། །ཕྱིས་ནས་མཁས་པའི་ལེགས་
བཤད་ལ། །ལྐོག་ཏུ་ངན་སྨྲས་མ་བྱེད་ཅིག ། དྲི་མེད་རིགས་པའི་གད་རྒྱངས་
གཅིག་གིས་ཀྱང་། །དྲེགས་ལྡན་ཕས་རྒོལ་གླང་པོ་སྟོང་གི་སྙིང་། །ལྐོག་མར་
འབྱིན་པའི་འཇིགས་སྟེར་དགེ་ལེགས་དཔལ། །བཟང་པོ་ལས་གཞན་སྨྲ་བའི་སེང་
གེ་གང་། །ཞེས་པའི་བར་གྱི་གདོང་ལྔའི་གད་རྒྱངས་རྒྱ་ཆེར་ཚོགས་ཀྱི་དབུས་སུ་
བསྒྲགས་ཏེ་དཔལ་འཁོར་ཆོས་སྡེའི་རྒྱལ་སྒོ་ལ་བསླན་པར་མཛད་དོ། །དེ་ནས་
མཁས་གྲུབ་རིན་པོ་ཆེ་དཔལ་འཁོར་ཆོས་སྡེར་མ་བཞུགས་པར་རི་བོ་མདངས་ཅན་་་
དུ་བཞུགས་ཏེ་བསྟན་པའི་བྱ་བ་རྒྱ་ཆེར་མཛད་པ་ན། ས་སྐྱོང་རབ་བརྟན་པ་ཡིད་
བཞིན་གྱི་ནོར་བུ་ལག་ཏུ་ལོན་པ་ཆེད་དུ་བསམ་སྟེ་བརླག་པར་བྱས་པ་ལྟར་འགྱོད་་་་
པ་ཚད་མེད་སྐྱེས་ཏེ་མཁས་གྲུབ་རིན་པོ་ཆེར་དངོས་སུ་ཞུ་མ་ནུས་པར་ཉེ་གནས་ལ་་་
གསེར་མང་པོ་དང་བཅས་སླར་གདན་འདྲེན་པའི་ཞུ་བ་བྱས་པར་ཕེབས་སུ་མ་་་་
བཞེད་པར་ཞལ་གདམས་ཚིགས་སུ་བཅད་པ་བསྐུར་བར་མཛད་དོ།
།དེ་ལྟར་
མཁས་གྲུབ་ཐམས་ཅད་མཁྱེན་པ་འདི་ནི་རང་དང་གཞན་གྱི་གྲུབ་མཐའ་རྒྱ་མཚོ་ལྟ་་
བུའི་ཕ་རོལ་ཏུ་སོན་ཅིང་། རྗེ་བཙུན་འཇམ་དཔལ་དབྱངས་དང་བཅོམ་ལྡན་
འདས་དཔལ་ཧེ་རུ་ཀཿལ་སོགས་པ་ལྷག་པའི་ལྷ་མང་པོས་རྗེས་སུ་བཟུང་བ་དང་།
དཔལ་ཡེ་ཤེས་ཀྱི་མགོན་པོ་ཕྱག་དྲུག་པ། དམ་ཅན་ཆོས་ཀྱི་རྒྱལ་པོ། གུར་གྱི་
མགོན་པོ། དཔལ་མགོན་ཞལ་བཞི་པ་སོགས་དམ་ཅན་ཆོས་སྲུང་རྣམས་ཀྱིས་རྒྱུན་
དུ་ཞལ་བསྟན་ཏེ་བཀའ་བཞིན་དུ་བསྒྲུབས་པས་ཞི་རྒྱས་དབང་དྲག་གི་ལས་གང་་་་
ལའང་ཐོགས་པ་མེད་པ་དང་། རྗེ་བཙུན་འཇམ་དཔལ་དབྱངས་དང་། རྡོ་རྗེ་
རྣལ་འབྱོར་མ། ལྷ་མོ་དབྱངས་ཅན་མ། ས་ར་ཧ་དང་། འཕགས་པ་ཀླུ་སྒྲུབ་
107-584