མཉམ་མེད་ཤྰཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༤༩
པར་མཛད། དབུ་མ་རྒྱན་འགྲེལ་པ་དང་བཅས་པམཛད་དེ་འཕགས་ཡུལ་དུ་
བསྟན་པ་ཉིན་མོ་ལྟར་གསལ་བར་མཛད། བོད་ཡུལ་མུན་པའི་གླིང་དུ་དམ་ཆོས་
ཀྱི་སྒྲོན་མེ་སྤར་བར་བཞེད་ནས་སྔོན་གྱི་ཐུགས་བསྐྱེད་དང་། རྟེན་འབྲེལ་དུས་སུ་
འཛོམས་དགོས་པས་བོད་ཇེ་ཁྲི་སྲོང་ལྡེ་བཙན་མ་བྱོན་པར་དགུང་ལོ་བརྒྱ་ཕྲག་་་་
དགུའི་བར་བྱིན་གྱིས་བརླབས་ཏེ་བཞུགསས། བོད་དུ་བསྟན་པའི་དོན་མཛད་ཚུལ་
ནི་འོག་ཏུ་སྟོན་པར་འགྱུར། སྐུ་ཚེའི་སྟོད་སྨད་བར་གསུམ་གྱི་སློབ་མ་རིམ་པ་མང་
དུ་ཡོད་ཅིང་། སྲས་ཀྱི་ཐུ་བོ་འགྲན་ཟླ་དང་བྲལ་བ་སློབ་དཔོན་སེང་གེ་བཟང་པོ་
དང་༑ མཁས་མཆོག་ཀ་མ་ལ་ཤཱི་ལའོ། །སློབ་དཔོན་སེང་གེ་བཟང་པོ་ནི་རྒྱལ་
རིགས་ལས་རབ་ཏུ་བྱུང་། ཕྱི་ནང་གི་གྲུབ་མཐའ་ཐམས་ཅད་ལ་མཁས་པ།
ཁྱད་པར་དུ་ཡུམ་གྱི་དོན་ལ་རིང་དུ་གོམས་པ་ཞིག་སྟེ། དེས་རང་གི་མཁན་པོ་རྣམ་
སྣང་མཛད་བཟང་པོ་ལ་བྱམས་པའི་སྒྲུབ་ཐབས་ཞུས་ནས་བསྒྲུབ་པས་རྨི་ལམ་དུ་་་
དགེ་སློང་གུར་གུམ་གྱི་མདོག་ཅན་སྤྱོད་ལམ་ཤིན་ཏུ་མཛེས་པ་ཞིག་རྨིས་ཏེ། ཤར་
ཕྱོགས་ཁ་སརྦ་ཎིར་སོངས་ཤིག་ཅེས་ལུང་བསྟན་ཏོ། །སང་དེར་སོང་ནས་ཞག་
གསུམ་དུ་སྨྱུང་གནས་བྱས་ཏེ་རྨི་ལམ་བརྟགས་པས་རྨི་ལམ་ན་ཨོ་ཏནྟ་པུ་རི་བི་ཧ་་་་་་
རིའི་གནྡྷོ་ལའི་སྟེང་གི་ནམ་མཁའ་ལ། སྤྲིན་ཕུང་འཐུག་པོ་ཞིག་གི་གསེབ་ན་ལྷའི་
བུ་ལུས་སྤྲིན་གྱི་གསེབ་ནས་ཕྱུངས་ནས་མཆོད་པ་བྱེད་པར་མཐོང་ནས་ཅི་བྱེད་དྲིས་་
པས༑ རྗེ་བཙུན་བྱམས་པ་བརྒྱད་སྟོང་གསུངས་པ་ལ་མཆོད་པ་བྱེད་པ་ཡིན་ཟེར་
བས་རིང་དུ་བལྟས་པས། རྗེ་བཙུན་ཞལ་གསེར་གྱི་མདོག་ཅན་སྤྱི་གཙུག་མཆོད་
རྟེན་གྱིས་སྤྲས་པ། ཕྱག་གཡས་ཆོས་འཆད་ཀྱི་ཕྱག་རྒྱ་མཛད་པ་ཙམ་ཞིག་མཐོང་
ནས་ཕྱག་དང་མཆོད་པ་བྱས་ཏེ་ཉིད་ཀྱི་བསྟན་བཅོས་ལ་འགྲེལ་པ་མང་དུ་མཆིས་ན་
གང་གི་རྗེས་སུ་འཇུག་པར་བགྱི་ཞུས་པས། ཐམས་ཅད་ཀྱི་གཞུང་ལེགས་པར་
107-440