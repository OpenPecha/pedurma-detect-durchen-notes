མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༠ ༣
ཐོབ་པར་བྱ་བའི་ཕྱིར་གསུང་ལ་འཇུག་འདོད་སྐྱེ་བར་བྱེད་པས་སོ། །ཀུན་ཤེས་
པར་བྱ་བར་གཞུག་ཏུ་འོས་པ་ནི་བསམ་དུ་མེད་པ་བཞི་སྟོན་པས་ན་བསམ་གྱིས་མི་་་
ཁྱབ་པའི་ཆོས་ཡང་དག་པར་སྟོན་པ་ཉིད་ཀྱི་ཕྱིར་རོ། །རྣམ་པར་རིག་པར་བྱ་བར་
གཞུག་ཏུ་འོས་པ་ནི་ཕུང་ཁམས་སྐྱེ་མཆེད་དང་། ས་དང་ཕ་རོལ་ཏུ་ཕྱིན་པ་སོགས་
བསམ་པར་བྱ་བའི་ཆོས་ཡང་དག་པར་སྟོན་པར་མཛད་པ་ཉིད་ཀྱི་ཕྱིར་རོ། །རིག་
པ་ནི་ཚད་མ་དང་མི་འགལ་ཞིང་དཔྱད་གསུམ་གྱིས་དག་པའི་ཕྱིར་རོ། །འབྲེལ་པ་
ནི་ཇི་ལྟར་འོས་པ་སྣོད་དང་འཚམས་པར་གདུལ་བྱ་ལ་སྟོན་པ་ཉིད་ཀྱི་ཕྱིར་རོ། །
ཟློས་པའི་སྐྱོན་མེད་པ་ནི་སྐབས་གཅིག་ཏུ་ཡང་དོན་གཅིག་ལ་ཚིག་རྣམ་གྲངས་མང་་
པོས་བསྟན་པ་ཟློས་པ་ལྟར་སྣང་ཡངང་། རྒྱུ་མཚན་མི་འདྲ་བ་དང་། དགོས་པའི་
དབང་གིས་གསུངས་པ་ཡིན་པས་སོ། །སེང་གེའི་སྒྲའི་ཤུགས་ནི་སེང་གེའི་སྒྲ་
དབྱངས་ཀྱིས་རི་དྭགས་ཐམས་ཅད་སྐྲག་པར་བྱེད་པ་བཞིན་དུ། སངས་རྒྱས་ཀྱི་
སྟོབས་དང་བདག་མེད་པར་གསུངས་པའི་སྒྲ་དབྱངས་ཀྱིས་མུ་སྟེགས་ཅན་གྱི་ཚོགས་
ཐམས་ཅད་སྐྲག་པར་བྱེད་པའི་ཕྱིར་རོ། །གླང་པོ་ཆེའི་སྒྲ་སྐད་ནི་ལྷའི་གླང་པོ་ཆེའི་
སྒྲ་ལྟར་སུབ་པོ་སྟེ་དོག་པ་དང་། འཛེར་བ་མ་ཡིན་པར་ཡངས་པའམ་རྒྱ་ཆེ་བ་
ཉིད་ཀྱི་ཕྱིར་རོ། །འབྲུག་གི་སྒྲ་དབྱངས་ནི་འབྲུག་སྒྲ་ལྟར་ཤིན་ཏུ་ཚོགས་ཆེ་ཞིང་
གཏིང་རིང་བས་ཟབ་པ་ཉིད་ཀྱི་ཕྱིར་རོ། །འདི་ལ་དབྱིག་གཉེན་གྱིས་མདོ་སྡེ་རྒྱན་
འགྲེལ་དུ། འབྲུག་སྒྲ་ནི་བརྗིད་པའི་ཕྱིར་རོ། །ཞེས་དང་། དེའི་འགྲེལ་བཤད་
དང་རྣམ་བ ཤད་རིགས་པ་ཉི་སྣང་སོགས་སུ་ཟབ་པའི་ཕྱིར་འབྲུག་སྒྲ་ཞེས་གསུངས་་་
ལ༑ རྒྱུ་མཚན་འབྲུག་གི་སྒྲ་ནི་ལྷག་པར་ཆེ་བས་ཐག་ཉེ་རིང་ཅུང་ཟད་ཙམ་ལ་ཆེ་
ཆུང་གི་ཁྱད་པར་མི་མངོན་པ་དང་འདྲ་བར་གསུངས་པས་གནད་གཅིག་གམ་སྙམ།
ཀླུའི་དབང་པོའི་སྒྲ་དབྱངས་ནི་ཀླུའི་དབང་པོའི་ཚིག་ལྟར་འཇེབས་ཤིང་བཙུན་ལ་་་་
107-303