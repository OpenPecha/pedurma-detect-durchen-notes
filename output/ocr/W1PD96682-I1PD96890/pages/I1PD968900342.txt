བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཙོ་བོར་བྱས་ནས་སྟོན་པའི་གསུང་རབ་དེ་འདུལ་བའི་སྡེ་སྣོད་ཀྱི་མཚན་ཉིད།
ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་བྱས་ནས་སྟོན་པའི་གསུང་རབ་་
དེ་མངོན་པའི་སྡེ་སྣོད་ཀྱི་མཚན་ཉིད་དོ། །བཞི་པ་སྡེ་སྣོད་གསུམ་དུ་འཇོག་པའི་རྒྱུ་
མཚན་ལ། སྤང་བྱ་ལ་ལྟོས་ནས་གསུམ་དང་།
བསླབ་བྱ་ལ་ལྟོས་ནས་གསུམ་
དང་༑ ཤེས་བྱ་ལ་ལྟོས་ནས་གསུམ་དུ་བཞག་པའོ། །དང་པོ་ནི། ཉེ་བའི་ཉོན་
མོངས་པ་ཐེ་ཚོམ་གྱི་གཉེན་པོར་མདོ་སྡེའི་སྡེ་སྣོད་བཞག་སྟེ། གདུལ་བྱ་རྣམས་
ཀྱིས་ཐར་པ་ཐོབ་པའི་གེགས་ཀྱི་གཙོ་བོ་བདེན་པ་ལ་ཐེ་ཚོམ་ཟ་བ་དང་། དཀོན་
མཆོག་སོགས་ལ་སོམ་ཉི་བྱུང་བ་གཅོད་པའི་ཆེད་དུ་མདོའི་སྡེ་ལ་སོགས་པ་བཤད་་་་་
པའི་ཕྱིར་རོ། །ཉེ་བའི་ཉོན་མོངས་པ་མཐའ་གཉིས་དང་ལྡན་པའི་གཉེན་པོར་
འདུལ་བའི་སྡེ་སྣོད་བཞག་སྟེ། འདོད་པ་བསོད་སྙོམས་ཀྱི་མཐའ་ཆགས་ཤིང་ཞེན་
པས་གསོག་འཇོག་ལ་སྤྱོད་པའི་གཉེན་པོར་གསོག་འཇོག་ཅུང་ཟད་ཙམ་ཡང་བཀག་
ཅིང་༑ ཚུལ་ཁྲིམས་དག་པས་ཞེན་མེད་དུ་ལྷག་པར་རྙེད་ན་ཁང་པ་བརྩེགས་པ་ལྔ་
བརྒྱ་པའམ། ཁ་ཟས་རོ་བརྒྱ་པའམ། ཀར་ཥ་པ་ཎ་བརྒྱ་སྟོང་རི་བའི་གོས་ལ་
སོགས་པའང་གནང་བས། ངལ་ཞིང་དུབ་པའི་མཐའ་སྤོང་བའོའོ། །རང་གི་ལྟ་བ་
ལ་མཆོག་ཏུ་འཛིན་པའི་ཉེ་ཉོན་གྱི་གཉེན་པོར། མངོན་པའི་སྡེ་སྣོད་བཞག་སྟེ།
དེར་ཆོས་ཀྱི་མཚན་ཉིད་རྒྱ་ཆེར་བསྟན་པའི་ཕྱིར་རོ། །གཉིས་པ་ནི། བསླབ་པ་
གསུམ་གྱི་རང་བཞིན་གཏན་ལ་འབེབས་པའི་ཕྱིར་མདོ་སྡེའི་སྡེ་སྣོད་དེ།
དེ་ལས་
ཏིང་ངེ་འཛིན་སོགས་བསླབ་པ་གསུམ་རྒྱས་པར་བརྗོད་པས། གདུལ་བྱ་རྣམས་
བསླབ་པ་གསུམ་ལ་བྱང་བར་བྱེད་དོ། །ཚུལ་ཁྲིམས་དང་སེམས་ཀྱི་བསླབ་པ་
བསྒྲུབ་པའི་ཕྱིར་འདུལ་བའི་སྡེ་སྣོད་དེ། སོ་སོར་ཐར་པའི་སྡོམ་པའི་བསླབ་པ་ལ་
བརྟེན་ནས་དངོས་སུ་ཚུལ་ཁྲིམས་ཡོངས་སུ་སྦྱོང་ཞིང་དེ་དག་པས་རིམ་གྱིས་བརྒྱུད་་་
107-318