མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༢ ༥
བཟེད་ཐོགས་པ་ཡིད་དུ་འོང་བ་ཞིག་ལམ་ཀ་ན་འདུག་པ་མཐོང་ནས་ཀྱང་བྱང་ཆུབ་
སེམས་དཔས་ཤེས་བཞིན་དུ་ཁ་ལོ་སྒྱུར་བ་ལ་སྨྲས་པ། ཁ་ལོ་སྒྱུར་བ། སྐྱེས་བུ་
སེམས་རབ་ཏུ་ཞི་ཞིང་གོས་ངུར་སྨྲིག་གྱོན་ནས་ལག་ན་ལྷུང་བཟེད་ཐོགས་པ་ཡིད་དུ་
འོང་བ་འདི་ལྟ་བུ་སུ་ཞིག་ཡིན། ། ཁ་ལོ་སྒྱུར་བས་སྨྲས་པ། ལྷ་གཅིག་མི་འདི་དགེ་
སློང་ཞེས་བགྱི་བ་འདོད་པའི་དགའ་བ་སྤངས་ཤིང་རབ་ཏུ་བྱུང་བ་ལགས། བྱང་
ཆུབ་སེམས་དཔས་དེ་ལྟ་ན་བདག་ཀྱང་རབ་ཏུ་བྱུང་བར་བྱའོ་སྙམ་ནས་ ཤིང་རྟ་་་
།དེ་ལྟར་བྱང་ཆུབ་
མཆོག་དེ་སླར་བསྒྱུར་ཏེ་ཕྱིར་ཡང་གྲོང་ཁྱེར་དུ་ཞུགས་སོ།
སེམས་དཔའ་ལ་བསྐུལ་བ་རྣམ་པ་འདི་ལྟ་བུ་དག་རྒྱལ་པོ་ཟས་གཙང་མས་མཐོང་་་་་
ཞིང་ཐོས་ནས། བྱང་ཆུབ་སེམས་དཔའ་ཡོངས་སུ་བསྲུང་བའི་ཕྱིར་རྭ་བ་རྒྱ་ཆེན་
པོ་བྱེད་དུ་བཅུག་སྟེ། འོབས་ཀྱིས་བསྐོར། སྒོ་གཏན་དམ་པོ་ཡང་འཛུགས།
གྲོང་ཁྱེར་ཆེན་པོའི་སྒོ་བཞིའི་ལམ་གྱི་སུམ་མདོ་རྣམས་སུ་དཔུང་ཆེན་པོའི་བཀོད་པ་་
བཞག་སྟེ་བསྲུང་དུ་བཅུག་གོ། །དེ་ནས་བཙུན་མོ་ས་འཚོ་མ་ལ་ལྗོན་པ་འགྱེལ་བ་
དང་༑ ཅོད་པན་ལྷུང་བ་དངང་། བདག་ཉིད་ཡན་ལག་ཆད་ཅིང་སྒྲེན་མོར་
མཐོང་བ་དང་། མུ་ཏིག་དང་གསེར་གྱི་འོག་པག་ཆད་པ་དང་། རྒྱན་རྣམས་
ཆུས་ཁྱེར་བ་དངང་། མུ་ཏིག་གི་དོ་ཤལ་ཆད་པས་རྒྱ་མཚོ་དཀྲུག་པ་ལ་སོགས་པ་
བཅུ་གཉིས་རྨིས་པ་ལས་སད་མ་ཐག་ཏུ་སྔངས་ཏེ་བྱང་ཆུབ་སེམས་དཔའ་ལ་གསོལ་་
པ་དང་། བྱང་ཆུབ་སེམས་དཔས་དེ་དག་ནི་ཁྱོད་རིང་པོར་མི་ཐོགས་པར་སྐྱེས་
པའི་ལུས་ཐོབ་སྟེ། ཉོན་མོངས་པའི་དྲ་བ་བཅད་ཅིང་ལྷ་ཀླུ་སོགས་ཀྱིས་མཆོད་
པའི་གནས་སུ་འགྱུར་བ་དང་། མྱ་ངན་ལས་འདས་པ་ཐོབ་པའི་མཚན་མ་ཡིན་
པས་རྨི་ལྟས་བཟང་པོ་རྨིས་ཀྱི་བདེ་བར་ཉོལ་ཞིག་གསུངས། དེའི་ཚེ་ངང་པ་དང་
རྨ་བྱ་སོགས་ཁང་བཟང་དུ་འདུག་ནས་སྒྲ་མི་འབྱིན། པདྨ་རྣམས་རྙིང༌་། ལྗོན་
107-225