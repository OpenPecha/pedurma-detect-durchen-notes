བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གསུང་གི་སྣང་བས་བསྐུལ་བ་ལ་བརྟེན་ནས། བོད་ཆེན་པོའི་རྒྱལ་ཁམས་སུ་
འཕགས་པ་རིགས་གསུམ་གྱི་མགོན་པོས་གཟིགས་པ་དྲི་མ་མེད་པའི་འདྲེན་བྱེད་་་
ཀྱིས་གཟིགས་པ་ན། སྟོད་མངའ་རིས་ཀྱི་ཆ་ནི་གླང་པོ་ཆེ་དང་རི་དྭགས་ཀྱི་ཡུལ།
བར་དབུས་གཙང་གི་ཆ་ནི་རི་དྭགས་དང་སྤྲེའུའི་ཡུལ།
སྨད་མདོ་ཁམས་ཀྱི་ཆ་ནི་
སྤྲེའུ་དང་བྲག་སྲིན་གྱི་ཡུལ། དེ་ཡང་སྟོད་གཡའ་རི། བར་བྲག་དང་སྤང་ལྗོངས།
སྨད་རྩི་ཤིང་དང་ནགས་ཚལ་གྱི་ཡལ་ག་སྟུག་པོས་དབྱིག་འཛིན་གོས་སུ་ཀླུབས་པ་ལྟ་
བུར་རྒྱུ་བའི་འགྲོ་བ་ཀུན་ཀྱང་སྲོག་གཅོད་སོགས་ངན་སོང་གི་རྒྱུ་ལ་བག་མེད་དུ་་་
ལོངས་སྤྱོད་པའི་རྐྱེན་གྱིས་ཡུལ་གྲུ་དེ་དག་གི་འོག་ཏུ་མི་ཟད་པའི་དུཿཁའི་འབྱུང་་་
གནས་དམྱལ་བའི་ཁམས་ལྕགས་ཀྱི་ཟ་མ་ཏོག་འདྲ་བའི་ནང་དུ་ལྷུང་བར་ཡེ་ཤེས་ཀྱི་
གཟིགས་པས་མཁྱེན་ནས་འཕགས་པ་རྣམ་གསུམ་བཀའི་བགྲོ་བ་ལས་ཐོག་མར་་་
འཇིག་རྟེན་དབང་ཕྱུག་གིས་འདུལ་བའི་ཕུལ་དུ་བྱུང་བའི་དགོངས་པ་ལ་བཞུགས་་་་
ཏེ་འཕགས་པ་ཕྱག་སྟོང་སྤྱན་སྟོང་གི་སྐུའི་རྣམ་པས་ལྷ་སའི་ཐད་ཀྱི་འཛིན་མའི་ངོས་
སུ་བྱོན་པས་དམྱལ་བའི་གནས་ཀྱང་ཡིད་དུ་འོང་བའི་འཆི་མེད་བདག་པོའི་དགའ་་་
བའི་ཚལ་ལ་སྐྱེངས་པ་སྟེར་བར་གྱུར་པ་ལྟ་བུའི་སྣང་བ་དང་བཅས་ཏེ་དེར་གནས་་་་
པའི་སྤྲིན་མགྲིན་ཕལ་ཆེར་ལྷའི་བདེ་བ་ལ་སྤྱོད་པར་དབུགས་དབྱུང་ནས། བོད་ཀྱི་
འགྲོ་བའི་དོན་མཛད་པར་ཡང་དུད་འགྲོ་ནི་གླེན་ཞིང་གཏི་མུག་པའི་ངང་ཚུལ་ཅན་་
ལ་བླང་དོར་གྱི་གནས་ཚུལ་བཞིན་བལྟ་བའི་མཐུ་མེད་པས་མིའི་རིགས་སྤེལ་བར་་་
དགོངས༑ འཕགས་པའི་ཐུགས་རྗེས་རིགས་བསྒྱུར་བའི་སྤྲེའུ་བྱང་ཆུབ་སེམས་
དཔའ་ཞིག་དང་། འཕགས་མ་སྒྲོལ་མའི་བྱིན་རླབས་ཀྱིས་རི་དྭགས་གཟུགས་
བརྙན་བློའི་ཟླ་གཞོན་དྭངས་པའི་ངོས་སུ་ཤར་བའི་བྲག་སྲིན་མོ་གཉིས་ཚོགས་པ་་་
ལས་རིགས་དྲུག་ནས་ཚེ་འཕོས་པའི་སྤྱོད་ཚུལ་མི་འདྲ་བའི་ཕྲུ་གུ་དྲུག་བྱུང་བ་ཡང་།
107-458