མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༧༡
པར་སྤྲུལ་པའི་དམག་དཔུང་གིས།
།ལོག་པར་འཁུ་བའི་སྦྱིན་སྐྱེས་ས་འོག་
བཅིངས༑ །བཀའ་ལུང་གསེར་གྱི་མེ་ཏོག་མཐའ་བཞི་ཡི། །དྲེགས་ལྡན་ཟུར་ཕུད་
མཛེས་པའི་རྒྱན་དུ་བཅིངས། །ཀུན་ཁྱབ་ཕ་མཐའ་མཁའ་ལྡིང་དབང་པོས་ཀྱང་། །
གཞལ་མིན་ཉམ་ཆུང་སྦྲང་བུས་ཇི་ལྟར་གཞལ། །གང་གི་རྣམ་ཐར་འཕགས་མཆོག་
དག་གིས་ཀྱང་། །དཔོག་མིན་ཉམ་ཆུང་བྱིས་བློས་ཇི་ལྟར་གཞལ།
།མང་སྲོང་
མང་བཙན་འདུས་སྲོང་མང་པོ་རྗེ། །ཁྲི་ལྡེ་གཙུག་བརྟན་ལ་སོགས་ཆོས་རྒྱལ་ཀུན། །
རྒྱལ་བའི་བསྟན་པ་ངོ་མཚར་ཕྱག་རྗེས་ཀྱི། །འཕྲིན་ལས་འོད་དཀར་འགྲོ་བའི་
སྙིང་དུ་བསིལ། །བོད་ཡུལ་ཡུལ་ལ་དགེ་བཅུ་ཚང་བའི་སར། །ཆོས་རྒྱལ་རྒྱལ་
རབས་དུ་མའི་འཕྲིན་ལས་ཀྱིིས། ྃ།དམ་ཆོས་ཆོས་སྤྱོད་རྣམ་བཅུའི་དགེ་མཚན་གྱྀ། །
འོད་སྣང་སྣང་བྱེད་འབར་བའི་དཀྱིལ་འཁོར་བཞིན། །ཞེས་བྱ་བ་ནི་བར་སྐབས་
ཀྱི་ཚིགས་སུ་བཅད་པའོ།།
ཡབ་ཁྲི་ལྡེ་གཙུག་བརྟན་དང་། ཡུམ་ཀོང་ཇོ་གཉིས་ཀྱི་སྲས་སུ་སྣ་ཚོགས་ཞེས་
པ་ཆུ་རྟའི་ལོ་ཕོ་བྲང་བྲག་དམར་དུ་ཁྲི་སྲོང་ལྡེའུ་བཙན་སྐུ་བལྟམས། དུས་དེར་
རྒྱལ་པོའི་བཙུན་མོ་སྣ་ནམ་བཟས་ཀྱང་རྒྱལ་པོའི་སྲས་ཞིག་མངལ་དུ་ཆགས་པ་སྐད་་
ཟེར་ནས་ཀོང་ཇོའི་སྲས་འཕྲོག་སྟེ་ཁོང་རང་ལས་སྐྱེས་པ་ལྟར་བྱས་པས། རྗེ་བློན་
རྣམས་ཐེ་ཚོམ་དུ་གྱུར་པས་ཞལ་ལྕེ་གཅོད་པའི་སྤོབས་པ་མ་བྱུང་ཞིངང་།
ཀོང་ཇོ་
ཡིད་མ་རངས་པར་བོད་ཀྱི་ས་དཔྱད་བཟང་བ་འགའ་ཞིག་ཉམས་སུ་བཅུག །མི་
རིང་བར་སྲས་ཞབས་འཛུགས་ཀྱི་དགའ་སྟོན་ལ་བཙུན་མོ་གཉིས་ཀྱི་ཕ་མིང་དང་་་
བློན་འབངས་རྣམས་འཚོགས་པའི་དབུས་སུ། རྒྱལ་པོས་འབྲས་ཆང་གིས་བཀང་
བའི་གསེར་གྱི་ཕོར་པ་སྲས་ཀྱི་ལག་ཏུ་གཏད། སྣོད་གསེར་སྐྱོགས་ཆང་གིས་གང་
བ་འདི། །བུ་ཁྱོད་རང་གི་ཞང་པོའི་ལག་ཏུ་སྤྲོད།།མ་གང་ཡིན་གྱི་ཡིད་ཆེས་དེ་
107-471