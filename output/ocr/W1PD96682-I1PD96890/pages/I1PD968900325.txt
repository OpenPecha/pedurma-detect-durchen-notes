མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༠ ༡
ལྟ་བ་གཟིགས་པའི་མི་རྟོག་ཡེ་ཤེས་ཀྱི་རྗེས་ལས་ཐོབ་པ་ཇི་སྙེད་པ་གཟིགས་པའི་ཡེ་་་
ཤེས་ཀྱི་བདག་རྐྱེན་ལས་བྱུང་བས་སོ། ། དྲི་མ་མེད་པ་ཉིད་ནི་རྩ་བ་དང་ཉེ་བའི་
ཉོན་མོངས་པ་དང་བག་ལ་ཉལ་གྱི་བག་ཆགས་དང་བཅས་པ་སྤངས་ནས་གསུངས་་་
པས་སོ། །གསལ་བ་ནི་འཇིག་རྟེན་ན་མ་གྲགས་པའི་ཚིག་དང་ཡི་གེས་མི་གསུང་
བར་རབ་ཏུ་གྲགས་པའི་ཚིག་དང་ཡི་གེས་གསུངས་པས་སོ།།སྙན་ཞིང་འཇེབས་
པ་ནི་བདག་ཏུ་ལྟ་བ་སོགས་མུ་སྟེགས་ཅན་བློ་གྲོས་ངན་པ་ཐམས་ཅད་ཀྱི་ལྟ་ངན་་་
ཐམས་ཅད་རྣམ་པར་འཇོམས་པའི་སྟོབས་ཀྱི་ཡོན་ཏན་དང་ལྡན་པའི་ཕྱིར་རོ། །
མཉན་པར་འོས་པ་ནི་ཇི་ལྟར་གསུངས་པ་བཞིན་སྒྲུབ་པས་འཁོར་བ་ལས་ངེས་པར་་
འབྱུང་བར་བྱེད་པའི་ཕྱིར་རོ། །མི་ཚུགས་པ་ནི་མུ་སྟེགས་བྱེད་ལ་སོགས་པ་ཕ་རོལ་
གྱི་རྒོལ་བ་གཞན་གྱིས་སུན་འབྱིན་པར་མི་ནུས་པའོ། །སྙན་པ་ནི་གསུང་ཐོས་པ་
རྣམས་ཡིད་དགའ་བར་བྱེད་པ་ཉིད་ཀྱི་ཕྱིར་རོ། །དུལ་བ་ནི་འདོད་ཆགས་ལ་
སོགས་པའི་དུག་གསུམ་གྱི་གཉེན་པོ་བསྟན་པའི་སྒོ་ནས་ཉོན་མོངས་འདུལ་བ་ཉིད་་་
ཀྱི་ཕྱིར་རོ། །མི་རྩུབ་པ་ནི་མུ་སྟེགས་པས་མེ་ལྔ་བསྟེན་པ་སོགས་བསླབ་པ་བཅས་
པ་ནི་འདི་དང་ཕྱི་མར་གནོད་པས་རྩུབ་པ་ཡིན་ལ། སངས་རྒྱས་ཀྱིས་མཐའ་
གཉིས་སྤངས་པའི་བསླབ་པ་བཅས་པ་ནི་ཚེ་འདིར་ཡང་ངལ་ཞིང་དུབ་པའི་མཐའ་་་
ལ་བརྟེན་མི་དགོས་ཤིང་། ཚེ་རབས་གཞན་ལའང་ཕན་པའི་ཐབས་སླ་བ་ཡིན་
པས་སོ། །མི་བརླང་བ་ནི་དེ་ལས་འདས་པ་ན་ལྟུང་བ་དེ་ལས་ལྡང་བའི་ཐབས་
དང་སྒོ་གཞན་ནས་ཐར་བའི་ཐབས་གཞན་དང་གཞན་གྱིས་ངེས་པར་འབྱུང་བའི་་་་
ཐབས་ཉེ་བར་སྟོན་པ་ཉིད་ཀྱི་ཕྱིར་རོ། །རབ་ཏུ་དུལ་བ་ནི་རིགས་ཅན་གསུམ་གྱི་
གདུལ་བྱ་ལ་རང་རང་དང་འཚམས་པའི་ཐེག་པ་གསུམ་གྱིས་འདུལ་བ་ཉེ་བར་སྟོན་་
པ་ཉིད་ཀྱི་ཕྱིར་རོ། །རྣ་བར་སྙན་པ་ནི་ཉན་པ་པོ་རྣམས་ཡིད་དེ་ལས་གཞན་དུ་མི་
107-301