༣༣༠
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གནས་དང་འཇུག་ལ་རྨོངས་པ་དང་། །ཞེས་གསུངས་པ་ལྟར་རོ། །དེ་ལྟར་
གདུལ་བྱའི་བློ་དང་དབང་པོ་མཆོག་དམན་གྱི་ཐེག་པ་གཉིས་དང་གསུམ་སོགས་སུ་་་
བསྟན་ཀྱང་མཐར་ཐུག་ཐེག་པ་གཅིག་ཏུ་གྲུབ་སྟེ། དམ་ཆོས་པད་དཀར་ལས།
སངས་རྒྱས་ཡེ་ཤེས་རབ་ཏུ་རྟོགས་བྱའི་ཕྱིར། །འཇིག་རྟེན་དུ་ནི་མགོན་པོ་གཅིག་
པུ་འབྱུང་། །ཐེག་པ་གཅིག་སྟེ་ཐེག་པ་གཉིས་པ་མེད། །ཅེས་དང་། དྲང་སྲོང་
ཆེན་པོས་ཐེག་པ་གསུམ་བསྟན་པ། །རྣམ་འདྲེན་རྣམས་ཀྱིས་ཐབས་ལ་མཁས་པ་
སྟེ༑ །ཐེག་པ་གཅིག་སྟེ་གཉིས་སུ་ཡོད་མ་ཡིན། །བསྟི་བའི་དོན་དུ་ཐེག་པ་གསུམ་
བསྟན་ཏོ། །ཞེས་དང་། མཚན་བརྗོད་ལས་ཀྱངང་། ཐེག་པ་གསུམ་གྱིས་ངེས་
འབྱུང་ལ། །ཐེག་པ་གཅིག་གིས་འབྲས་བུར་གནས། །ཞེས་གསུངས་སོ། །འོ་ན་
མཐར་ཐུག་ཐེག་པ་གསུམ་དུ་གྲུབ་པར་བསྟན་པའི་མདོ་དང་མི་འགལ་ལམ་སྙམ་ན་
དེ་ནི་དྲི་མ་དང་བཅས་པའི་སེམས་བདེན་གྲུབ་ཁས་ལེན་པའི་དངོས་སྨྲ་བ་ཁ་ཅིག་་་་
རྗེས་སུ་འཛིན་པའི་ཕྱིར་དུ་གནས་སྐབས་ཐེག་པ་གསུམ་གྲུབ་པ་ལ་དགོངས་ནས་་་
གསུངས་སོ། །དེ་དག་ལ་འདི་སྐད་ཅེས་བྱ་སྟེ། བརྒྱད་ཁྲི་བཞི་སྟོང་ཆོས་ཀྱི་ཕུང་
པོ་ཡི། །སྣང་བ་ནམ་མཁའ་མཛོད་ཀྱི་སྒོ་ཕྱེ་བས། །དབྱིག་འཛིན་ངེས་ལེགས་
ལང་ཚོ་དཀར་པོ་ཡིས། །གཡོག་པའི་དགའ་སྟོན་ད་དུང་འགྲོ་འདིར་རྩལ།
།ཇི་
ལྟར་འོད་སྟོང་འོད་རླབས་ས་གཞི་ཡི། །བུ་གའི་ཁྱད་པར་དེ་དེ་བཞིན་དུ་འཇུག །
དེ་བཞིན་རྒྱལ་བའི་གསུང་གི་འོད་སྣང་ཡང་། །གདུལ་བྱའི་བློ་ཡི་བུག་པའི་རྗེས་སུ་
འཇུག །གསུང་དབྱངས་བདུད་རྩིའི་ཆར་རྒྱུན་གཅིག་ཉིད་ཀྱང་། །ཆགས་ཅན་
ཆགས་བྲལ་ཟབ་དང་རྒྱ་ཆེ་སོགས། །རང་རང་བློ་ཡི་ཡོལ་གོ་ཐ་དད་པའི། །སྐལ་
བ་ཇི་བཞིན་ཐོབ་འདི་ཨེ་མ་རྨད། །འགྲོ་ཁམས་སྣོད་ཀྱི་དབྱེ་བ་མཐའ་ཡས་པས། །
དེ་བཞིན་ཆོས་ཀྱི་ཕུང་པོ་མཐའ་ཡས་མོད། །རྩེ་གཅིག་རང་དང་གཞན་དོན་ཉིད་
107-330