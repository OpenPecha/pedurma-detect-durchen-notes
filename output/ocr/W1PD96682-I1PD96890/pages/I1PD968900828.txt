٢٥٤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ནི་གང་ཡིན་ཞེས་བྱ་བ་དང་། སེམས་ནི་ཟད་ཅིང་འགགས་ལ་བྲལ་ཞིང་རྣམ་པར་
གྱུར་པ་ཉིད་ཅེས་བྱ་བ་ན། ཆོས་ཐམས་ཅད་དངོས་པོ་མེད་པའི་རྗེས་སུ་འགྲོ་བ་མི་
དམིགས་པའི་རྣམ་པར་ཡོངས་སུ་བསྔོས་པ་ལེགས་པ་ཉིད་ཀྱིས་ཞེས་བྱ་བ་ལ་སོགས་་
པ་གསུངས་པ་ཡིན་ནོ། །དེ་ལ་དངོས་པོ་ནི་རིགས་སོ། །དམིགས་པ་ནི་ཆོས་
ཐམས་ཅད་དོ། །བྱང་ཆུབ་ཀྱི་ཆེད་དུ་བྱ་བའི་སེམས་ནི་འཛིན་པར་བྱེད་པའི་རྣམ་
པར་རྟོག་པའོ། །དགེ་བའི་རྩ་བ་ནི་མ་ཆགས་པ་ལ་སོགས་པའོ།
།བསོད་ནམས་
བྱ་བའི་དངོས་པོ་ནི་སེམས་པའོ། །ཟད་པ་ནི་བསགས་པ་རྣམ་པར་འཇིག་པའོ། །
འགག་པ་ནི་རྒྱུན་གྱིས་འཇིག་པས་སོ། །བྲལ་བ་ནི་རང་བཞིན་གྱིས་འཇིག་པས་སོ༎
རྣམ་པར་གྱུར་པ་ནི་རྣམ་པར་འགྱུར་བའི་འཇིག་པས་སོ། ____ །ཞེས་སོགས་དང་།
དོན་གསལ། གསེར་ཕྲེང་། རྣམ་བཤད་རྣམས་ལས་ཀྱང་དེ་བཞིན་གསུངས།
གསུམ་པ་ཕྱིན་ཅི་མ་ལོག་པའི་མིང་ཅན་གྱི་བསྔོ་བ་ནི། སྔོ་བྱེད་ཀྱི་སེམས་ལ་བདེན་
ཞེན་བཀག་པའི་བསྔོ་བ་སྟེ། མདོ་ལས། སངས་རྒྱས་བཅོམ་ལྡན་འདས་ཉན་
ཐོས་ཀྱི་དགེ་འདུན་དང་བཅས་པ་དེ་དག་ལ་སེམས་ཀྱང་། དེ་ལ་སངས་རྒྱས་སུ་
འདུ་ཤེས་པར་མི་འགྱུར་ཞེས་པ་ནས། འདུ་ཤེས་ཕྱིན་ཅི་ལོག་ཏུ་འགྱུར་བ་མེད་དོ།།
ཞེས་གསུངས། དེའི་དོན་འཆད་པ་ལ་རྒྱན་ལས། ཕྱིན་ཅི་མ་ལོག་མཚན་ཉིད་
དོ༑ །ཞེས་དང་། ཉི་སྣང་ལས་ཀྱང་། ཕྱིན་ཅི་མ་ལོག་པའི་མཚན་ཉིད་ཀྱིས་
ཡོངས་སུ་བསྔོ་བ་ནི། སེམས་གང་གིས་ཡོངས་སུ་བསྔོ་བའི་སེམས། དེ་ཉིད་ཀྱི་
ཆོས་ཉིད་ཀྱང་དེ་ཡིན་ནོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཐམས་ཅད་
རང་བཞིན་གྱིས་སྟོང་ངོ་ཞེས་གསུངས་པ་ཡིནན་ནོ། །ཞེས་དང་། དོན་གསལ།
གསེར་ཕྲེང་། རྣམ་བཤད་ལས་ཀྱང་དེ་བཞིན་དུ་གསུངས་སོ། །བཞི་པ་དབེན་
པར་ཤེས་པའི་བསྔོ་བ་ཞེས་བྱ་བ་ནི་བསྔོ་བ་པོ་ལ་བདེན་ཞེན་བཀག་པའི་བསྔོ་བ་སྟེ།
107-804