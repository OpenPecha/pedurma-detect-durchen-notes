کام 3
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བཅུག་ཀྱང་དོར་མ་ནུས་པ་དངང་། ཉེར་སྦས་ཀྱི་དྲུང་དུ་འོངས་ནས།
སངས་
རྒྱས་ནི་བདག་གིས་ཇི་ཙམ་བརྒལ་ཀྱང་དགྲར་མི་དགོངས་ལ་ཁྱོད་ལ་ཀྱལ་ཀ་ཅུང་་་་་
ཟད་ཅིག་བྱས་ཀྱང་ལན་དུ་འདི་འདྲ་བ་བྱེད་དོ་ཟེར་བ།
ཉེར་སྦས་ཀྱིས་སྨྲས་པ་
ཁྱོད་བདེན་ཏེ། སངས་རྒྱས་དང་ང་འགྲན་ན་རྒྱ་མཚོ་དང་བ་རྨིག་གི་ཆུ་ལྟ་བུའོ། །
ཁོ་བོས་སངས་རྒྱས་ཀྱི་གཟུགས་ཀྱི་སྐུ་མ་མཐོང་ན་ཁྱོད་ཀྱིས་སངས་རྒྱས་ཀྱི་སྐུར་སྤྲུལ་
ནུས་སོ་ཞེས་ཐོས་པས་ཁོ་བོ་ལ་སྟོན་ཅིག །བདུད་ཀྱིས་སྨྲས་པ། ང་ལ་ཕྱག་མི་
བྱེད་ནའོ་ཞེས་སངས་རྒྱས་ཀྱི་སྐུ་སྤྲུལ་པ་དང་། ཉེར་སྦས་ཀྱིས་ཕྱག་བྱས་པས་
བདུད་ཀྱི་ལུས་སུ་བསྒྱུར་ནས་ང་ལ་ཅིའི་ཕྱིར་ཕྱག་བྱེད། ཁོ་བོས་སངས་རྒྱས་ལ་
ཕྱག་བྱས་ཀྱིས་ཁྱོད་ལ་ནམ་ཡང་ཕྱག་མི་བྱེད་དོ། །བཙུན་པ་ཐུགས་བརྩེ་བས་རོ་
འདི་དག་མ་མཆིས་པར་མཛོད་ཅིག །ཁྱོད་སྙིང་བརྩེ་བའི་སེམས་བསྐྱེད་དེ་སེམས་
ཅན་ཐམས་ཅད་ཀྱི་སྐྱབས་བྱེད་ན་རིན་པོ་ཆེའི་ཕྲེང་བར་འགྱུར་ལ། སྡིག་པའི་
སེམས་བསྐྱེད་ན་ནི་རོ་ཉིད་ལས་གཞན་དུ་མི་འགྱུར་རོ། །དེས་བདུད་སྐྲག་སྟེ་རྟག་
ཏུ་དགེ་བའི་སེམས་སྐྱེས་སོ། །དེའི་ཚེ་སྔར་གྱི་ཆོས་ཉན་པ་རྣམས་དང་། གསར་
དུ་དགེ་བའི་རྩ་བས་བསྐུལ་ཏེ་འོང་བ་རྣམས་ལ་ཉི་མ་དྲུག་པ་དེ་ཉིད་ཀྱི་མཚན་མོ་་་་་
ཐོག་ཐག་ཏུ་ཆོས་བསྟན་པས་ཉི་མ་བདུན་པ་ལ་སྐྱེ་བོ་འབུམ་ཕྲག་བཅོ་བརྒྱད་ཀྱིས་་་་
བདེན་པ་མཐོང་ནས་རིམ་གྱིས་ཐམས་ཅད་རབ་ཏུ་བྱུང་སྟེ་དགྲ་བཅོམ་པར་གྱུར་ཏོ༎
དེ་ནས་རྒྱལ་པོ་མྱ་ངན་མེད་ཀྱིས་ཉེར་སྦས་མཚན་མེད་པའི་སངས་རྒྱས་ཡིན་པར་་་་་
ཤེས་ནས་དེ་རི་བོ་རྩེ་མཐོན་ནས་སྤྱན་དྲངས་ཏེ་བསྙེན་བཀུར་རོ། །དེའི་ཚེ་ཉེར་
སྦས་ཀྱིས་དྷི་ཏི་ཀ་སྟེ་བློ་ལྡན་ཞེས་པ་སོགས་སློབ་མ་ལྷན་ཅིག་གནས་པ་མང་པོ་རབ་་
ཏུ་བྱུང་སྟེ་དགྲ་བཅོམ་ཐོབ་ནས་གར་མཁན་དང་དཔའ་བོའི་གཙུག་ལག་ཁང་དུ་་་
ཕུག་སྲིད་དུ་ཁྲུ་བཅོ་བརྒྱད་པ། ཞེང་དུ་ཁྲུ་བཅུ་གཉིས་པ། འཕང་དུ་ཁྲུ་བདུན་
107-396