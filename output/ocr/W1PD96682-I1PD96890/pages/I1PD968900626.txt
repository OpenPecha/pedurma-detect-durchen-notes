७०२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཚུགས་པར་མཛད་དེ་འཛམ་བུའི་གླིང་གི་ཕྱོགས་མཐའ་དག་ནས་འདུས་པའི་མཁས་
གྲུབ་བགྲང་བ་ལས་འདས་པ་རྗེ་བདག་ཉིད་ཆེན་པོའི་ལེགས་བཤད་ཀྱིས་ཚིམ་པར་་་
མཛད་དེ་ས་ཆེན་པོའི་ཁྱོན་ཐམས་ཅད་རྣམ་ཐར་གཙང་མས་ཁྱབ་པར་མཛད་ནས་་་
སྐུ་ཚེ་འདིའི་དངོས་ཀྱི་གདུལ་བྱ་རྫོགས་པ་ན་དགུང་ལོ་བརྒྱད་ཅུ་གྱ་བཞིར་ཕེབས་པ་
ཤིང་ཕོ་རྟའི་ལོ་རྒྱལ་ཟླའི་ཡར་ཚེས་བརྒྱད་ཀྱི་ཐོ་རངས་ཞབས་རྡོ་རྗེའི་སྐྱིལ་ཀྲུང་།
ཕྱག་གཉིས་མཉམ་གཞག་མཛད་དེ། སྟོང་པ་གསུམ་རིམ་གྱིས་ཐིམ་ནས་ཐམས་
ཅད་སྟོང་པ་འོད་གསལ་དོན་དམ་པའི་བདེན་པ་མངོན་དུ་མཛད་དེ།
དེ་ཡང་
དེའི་ཚེ་
སྔར་བསྙུན་པ་སོགས་ཀྱིས་སྐུ་མདངས་ཅུང་ཞིག་ཆུང་བར་ཡོད་ནའང་།
སྐུ་ལུས་གློ་བུར་དུ་ཟླ་བ་ལྟར་རྒྱས་པར་གྱུར་ཏེ། སྔར་གྱི་སྐུའི་གཉེར་མ་རྣམས་ཀྱང་
མེད་པ་བལྟ་བར་མི་བཟོད་པའི་འོད་ཀྱི་ཕུང་པོ་དང་ལྡན་ཞིང་། དེ་ལ་ཁ་ཅིག་ནི་
སྐུའི་འོད་དམར་སེར། ཁ་ཅིག་ནི་དཀར་སེར། ཁ་ཅིག་ནི་གསེར་བཙོ་མ་ལྟ་
བུར་སྣང་ངོ་། །ཞེས་ཟེར་རོ། །དེ་བས་ན་རྗེ་འདི་ནི་དེའི་ཚེ་འོད་གསལ་དོན་
དམ་པའི་བདེན་པ་མངོན་སུམ་དུ་མཛད་དེ། འཆི་བ་ཆོས་སྐུར་བསྒྱུར་བའི་སྒོ་
ནས་བར་དོ་སྒྱུ་མའི་སྐུར་བཞེངས་ཏེ། དེ་ལ་བརྟེན་ནས་མཆོག་གི་དངོས་གྲུབ་
མངོན་དུ་མཛད་པ་ཡིན་པར་གདོན་མི་ཟ་བ་ཡིན་ནོ། །གསུང་ལས་སྐྱེས་པའི་བུ་
སློབ་དང་། གསུང་རྩོམ་སོགས་མཐའ་ཡས་ཏེ་ཞིབ་པར་རྣམ་ཐར་ཆེན་མོ་རྣམས་
སུ་གསལ་བ་ལྟར་རོ། །དེ་དག་ལ་འདི་སྐད་ཅེས་བྱ་སྟེ། ཟླ་བའི་རྡུལ་མང་
བརྩེགས་པའི་ཁོར་ཡུག་དང་། །རྒྱལ་བསྟན་ག་བུར་འཛུམ་པའི་ཟེར་ཕྲེང་གི །
བསིལ་བ་ཅིག་ཅར་ཐོབ་པས་བསིལ་ལྗོངས་ཞེས། __ །མིང་དང་དོན་དུ་སྙན་པའི་
ཞིང་འདི་ཉིད། །སྲས་བཅས་རྒྱལ་བའི་བརྩེ་ཆེན་ཞགས་པ་ཡིས། །བཅིངས་པའི་
སྐལ་མཉམ་མཁའ་ཁྱབ་མཚུངས་པར་སྤྱོད། །དེ་ལྟ་ན་ཡང་གྲུ་འཛིན་བདག་པོ་
107-602