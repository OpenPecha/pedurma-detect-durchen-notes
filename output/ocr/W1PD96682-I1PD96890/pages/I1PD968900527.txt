མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥༠༣
པ༑ སྟག་ལུང་། འབམ་རོང་། གཡའ་བཟང་རྣམས་སོ་སོར་གྱེས་སོ། །དེ་ལ་
དང་པོ་ཀརྨ་བཀའ་བརྒྱུད་ནི། དྭགས་པོའི་སློབ་མ་ཀརྨ་པ་དུས་གསུམ་མཁྱེན་
པའམ་ཁམས་པ་དབུ་སེ་ལས་བརྒྱུད་པ་སྟེ། དེའི་སློབ་མ་སངས་རྒྱས་རས་ཆེན།
དེའི་སློབ་མ་སྤོམ་བྲག་པ། དེའིདེའི་སློབ་མ་ཀརྨ་པཀྴི་སོགས་བྱོན་ནོ། །གཉིས་པ་
ཕག་གྲུ་བཀའ་བརྒྱུད་ནི།
དྭགས་པོ་ལྷ་རྗེའི་སྲས་ཀྱི་ཐུ་བོ་བཀའ་བརྒྱུད་ཀྱི་བསྟན་
པའི་བདག་པོར་དབང་བསྐུར་བ་བདེ་གཤེགས་ཕག་མོ་གྲུ་པ་ལས་བརྒྱུད་པ་སྟེ།
དེའི་སློབ་མ་ཁྱད་པར་དུ་འཕགས་པའི་བུ་ཆེན་བཞི། གདམས་པའི་བུ་ཆེན་བཞི།
རོ་གཅིག་རྟོགས་པ་བཞི། ཐུགས་ཀྱི་སྲས་བཞི། ཡི་གེ་མའི་བུ་ཆེན་བཞི། ཉེ་
བའི་སྲས་བཞི་སེགས་གྲུབ་པའི་སྐྱེས་བུ་བགྲང་ལས་འདས། གདན་ས་སྐྱོང་བ་ནི་
འགྲོ་མགོན་གྱི་རྗེས་སུ་སྐྱུ་ར་རིན་པོ་ཆེ། སྤྱན་སྔ་གྲགས་པ་འབྱུང་གནས་སོགས་
རིམ་པར་བྱོན། གསུམ་པ་ཚལ་པ་བཀའ་བརྒྱུད་ནི། ཞང་འགྲོ་བའི་མགོན་པོ་
གཡུ་བྲག་པ་ལས་བརྒྱུད་པ་སྟེ། དེའི་སློབ་མ་ནམ་མཁའ་འོད། འདུལ་བ་འོད།
ཉི་ཟླ་འོད། ཤཱཀྱ་འོད་སོགས་རིམ་པར་བྱོན། བཞི་པ་འབྲི་ཁུང་བཀའ་བརྒྱུད་ནི།
སྐྱོབ་པ་འཇིག་རྟེན་མགོན་པོ་ལས་བརྒྱུད་པ་སྟེ། དེའི་སློབ་མ་སྤྱན་སྔ་བཞི།
གཉོས་མགར་ཆོས་གསུམ། དཔལ་ཆེན་བཅུ་གཉིས་སོགས་མཐའ་ཡས་ཤིང་།
གདན་ས་སྐྱོང་བ་ནི་རྗེ་སྤྱན་སྔ་རིན་པོ་ཆེ། དབོན་རིན་པོ་ཆེ་སོགས་རིམ་པར་བྱོན།
ལྔ་པ་འབྲུག་པ་བཀའ་བརྒྱུད་ནི། བདེ་གཤེགས་ཕག་གྲུའི་སློབ་མ་གླིང་རས་པདྨ་
རྡོ་རྗེ་དང་། གཙང་པ་རྒྱ་རས་ལས་བརྒྱུད་པ་སྟེ། སློབ་མ་མང་དུ་བྱུང་བའི་གཙོ་
བོ་ནི་དང་པོ་ཆེ་བ་རྦ་རྐྱང་གཉིས། བར་དུ་ཆེ་བ་རྒྱ་འབྲས་གཉིས། ཐ་མར་ཆེ་
བ་ལོ་རྒོད་གཉིས། གཞན་ཡང་རས་པ་གསུམ། རྣལ་འབྱོར་གསུམ། ཞིག་པོ་
གསུམ་སོགས་མང་དུ་བྱོན། གདན་སར་དབོན་རས་དར་མ་སེང་གེ། རྒྱལ་
107-503