མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༦༩
པས་ལྷག་པར་དད་དེ་ཕྱག་བཙལ།
ཁྱེད་ཀྱི་སྨོན་ལམ་འགྲུབ་པར་གྱུར་ཅིག་ཅེས་
བསྟོད་ནས་སོང་སྟེ། ཕ་སྡིག་ཅན་ལ་བྱང་ཆུབ་སེམས་དཔའི་ཡོན་ཏན་རྒྱ་ཆེར་
བསྒྲགས་པས་སྡིག་ཅན་ཆེས་མི་དགའ་བར་གྱུར་ཏོ། །དེའི་ཚེ་ལྷ་མོ་དཔལ་ལྡན་མ་
དང་༑ འཕེལ་མོ་དང་། དཀའ་ཐུབ་དང་། དགེ་མ་དང་། མཁས་མ་དང་།
མདངས་སྟོབས་དང་། བདེན་སྨྲ་དང་༌། ལྡན་པ་སྟེ་བྱང་ཆུབ་ཤིང་གི་ལྷ་མོ་
བརྒྱད་ཀྱིས་བྱང་ཆུབ་སེམས་དཔའ་འཕེལ་བར་འགྱུར་བའི་ཚིགས་སུ་བཅད་པ་་་་
བརྒྱད་ཀྱིས་བསྟོད། གཙང་མའི་རིས་ཀྱི་ལྷའི་བུ་རྣམས་ཀྱིས་རྣམ་པ་བཅུ་དྲུག་གིས་
བདུད་ཉམས་དམས་པར་བྱེད། བྱང་ཆུབ་ཀྱི་ཤིང་གི་བསྙེན་བཀུར་བའི་ལྷ་རྣམས་
ཀྱིས་བཟློག་པ་རྣམ་པ་བཅུ་དྲུག་གིས་བདུད་ཟློག་པར་བྱེད་དེ། དེས་ཀྱང་སྡིག་
ཅན་ཕྱིར་མ་ལོག་པར་ཆེར་ཁྲོས་ཏེ་དཔུང་གི་མཆོག་བྱེ་བ་ཁྲག་སུམ་ཅུ་རྩ་དྲུག་དག་་་
གིས་བྱང་ཆུབ་སེམས་དཔའ་ལ་བསྐོར། རང་ཉིད་རབ་ཏུ་ཁྲོས་པའི་མདའ་གཞུ་རྣ་
དྲུང་དུ་བཀང་སྟེ་སྨྲས་པ། འདི་སློངས་ཤིག །རྒྱོབས་ཤིག །སྲོག་ཀྱང་མ་
འབྱིན་ཞིག །འདི་ལངས་ཏེ་འབྲོས་པ་ལས་ཐབས་གཞན་མེད་དོ་ཞེས་སྨྲའོ། །
བྱང་ཆུབ་སེམས་དཔས་གསུངས་པ། ལྷུན་པོ་གནས་ནས་གཡོ་བ་དང་། རྒྱ་མཚོ་
སྐེམ་པ་དང་། ཉི་ཟླ་མཁའ་ལས་ལྷུང་བ་སྲིད་ཀྱི། ང་འདྲ་བ་ཤིང་གི་རྒྱལ་པོའི་
དྲུང་ནས་གཡོ་བ་མི་སྲིད་དོ། །བདུད་ཀྱིས་སྨྲས་པ། ཁོ་བོ་འདོད་པའི་དབང་པོ་
ཡིན་ལ་ཁྱོད་ངའི་ཡུལ་ན་འདུག་གི་ལོངས་ལ་ཚིག་བཞིན་གྱིས་ཤིག །གསུངས་པ།
ང་ནི་ཆོས་ཀྱི་དབང་ཕྱུག་ཡིན་གྱི་ལམ་གོལ་བ་སྤངས་ནས་ཁྱོད་ཕམ་པར་བྱས་ནས་་་་
བྱང་ཆུབ་ཐོབ་སྟེ་སྡུག་བསྔལ་ཞི་བའི་དངོས་པོ་བསྟན་པར་བྱའོ། །བདུད་ལྷག་
པར་ཁྲོ་ནས་རྩུབ་པའི་ཚིགས་སུ། །དགེ་སྦྱོང་འདི་ཟུངས་ལ་ངའི་ཁྱིམ་དུ་ལྕགས་
སྒྲོག་གིས་བཅིངས་ཏེ་སྡུག་བསྔལ་བས་ཉེན་པའི་སྨྲེ་ངག་འདོན་དུ་ཆུག་ཅིག །བྱང་
107-26