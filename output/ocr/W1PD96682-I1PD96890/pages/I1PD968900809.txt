མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༨ ༥
དེ་ཉིད་ཟབ་མོ་མཆོག་མངོན་མངོན་པའི་ཆོས།
།སྡེ་སྣོད་རྣམ་གསུམ་འགྲོ་ཀུན་
ཀུན་མཁྱེན་དཔལ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའི་ཕྲེང་བ་
སྤེལ་བའོ།།
དེ་ལྟར་སྟོན་པ་ཐུགས་རྗེའི་བདག་ཉིད་ཅན་གྱིས་ལེགས་པར་གསུངས་པའི་་་་
ཆོས་ནི་ཐོག་མཐའ་བར་གསུམ་དུ་དགེ་བ་ཡིན་ལ། དེ་ལྟ་བུའི་གསུང་རབ་ནི་ལྷ་
དང་༑ ཀླུ་དང་། མི་དང་། དྲི་ཟ་ལ་སོགས་རིས་མེད་འགྲོ་བ་རྣམས་ཀྱི་ཁམས་
བསམ་དབང་པོའི་རིམ་པ་དང་འཚམས་པར་དྲང་ངེས་ཀྱི་ཆོས་སོ་སོའི་སྐད་དང་་་
མཐུན་པར་བཀའ་སྩལ་བ་ནི་ནམ་མཁའི་ཕ་མཐའ་བཞིན་སར་གནས་ཀྱི་སེམས་་་་
དཔའ་རྣམས་ཀྱིས་ཀྱང་བཟུང་བར་མི་ནུས་ན་སོ་སོའི་སྐྱེ་བོ་རྣམས་ཀྱིས་བརྗོད་པའི་་
ཡུལ་ལས་འདས། འོན་ཏེ་རྒྱ་མཚོ་ཆེན་པོ་ལས་ཆུ་ཐིག་ཙམ་ཞིག་ཡུལ་དབུས་་་་
འགྱུར་འཆང་སོགས་སུ་འཕགས་པ་དགྲ་བཅོམ་པ་རྣམས་ཀྱིས་བཀའ་བསྡུ་བ་རིམ་་་་
པ་གསུམ་དང་། འཛམ་གླིང་མཛེས་བྱེད་རྒྱན་དྲུག་མཆོག་གཉིས་སོགས་འཕགས་
ཡུལ་པཎ་གྲུབ་རྣམས་ཀྱིས་འཐོར་བ་བསྡུས་པ་དང་། འཆད་ཉན་གྱིས་གཏན་ལ་
བབས་ཏེ་ཐོས་བསམ་སྒོམ་པའི་ཆུ་བོ་གཅིག་ཏུ་འཁྱིལ་པ་ལས། བྱང་ཕྱོགས་གངས་
རིས་བསྐོར་བའི་སྨན་ལྗོངས་འདིར་མདོ་རྒྱུད་ཆུ་ཀླུང་ཉེ་བར་བབས་པའི་ཐོག་མར་་་
ཕོ་བྲང་ཡུམ་བུ་བླ་སྒང་གི་ཡང་ཐོག་ཏུ་དཔལ་ཀུན་ཏུ་བཟང་པོའི་རྣམ་འཕྲུལ་ལྷ་ཐོ་་་
ཐོ་རིའི་ཕྱག་ཏུ་ཉི་ཟེར་དང་ལྷན་ཅིག་ཏུ་དཔང་སྐོང་ཕྱག་རྒྱ་པ་དང་། མདོ་སྡེ་ཟ་
མ་ཏོག་བབས་པས་བསྟན་པའི་དབུ་བརྙེས། འཕགས་མཆོག་ཕྱག་ན་པདྨོའི་རྣམ་
སྤྲུལ་སྲོང་བཙན་སྒམ་པོའི་དུས་ཐོན་མི་སམ་བྷོ་ཊས་ཏོག་གཟུངས། ཤེར་ཕྱིན་
འབུམ་པ། ཐུགས་རྗེ་ཆེན་པོའི་མདོ་རྒྱུད་ཉི་ཤུ་རྩ་གཅིག་རྣམས་བསྒྱུར་ཏེ་བསྟན་
པའི་སྲོལ་གཏོད། འཇམ་དབྱངས་རྣམ་སྤྲུལ་ཁྲི་སྲོང་ལྡེ་བཙན་གྱི་སྐུའི་རིང་ལ་
107-785