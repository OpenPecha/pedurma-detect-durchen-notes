༥༧༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གྱི་པཎྜི་ཏ་ཆེན་པོ་རྗེ་བཙུན་རེད་མདའ་པའི་ཞབས་ལ་གཏུགས་ཏེ་ཚད་མ་སྡེ་བདུན།
མངོན་པ་གོང་འོག །བྱམས་ཆོས་སྡེ་ལྔ། དབུ་མ་རིགས་ཚོགས། འདུལ་བ་
རྣམས་ལ་སྦྱངས་ཏེ་རིང་པོར་མ་ཐོགས་པར་མཁས་པའི་ཕ་རོལ་ཏུ་སོན། རྡོ་རྗེ་
འཛིན་པ་ཡེ་ཤེས་དཔལ་བ་ལ་ཀྱཻ་རྡོ་རྗེའི་དབང་དང་ལམ་འབྲས་ཆ་ལག་དང་བཅས་
པ་ཡོངས་སུ་རྫོགས་པ་གསན། གཞན་ཡང་བླ་མ་དམ་པ་བསོད་ནམས་རྒྱལ་མཚན་
པ་དང་། ན་བཟའ་པ་སོགས་བཤེས་གཉེན་དམ་པ་དུ་མ་ལས་མདོ་སྔགས་ཀྱི་ཆོས་
མཐའ་ཡས་པ་གསན་ཏེ། མདོ་སྔགས་ཀྱི་གཞུང་ལུགས་རབ་འབྱམས་སྨྲ་བ་ལ་མི་
འཇིགས་པའི་སྤོབས་པ་ཐོབ་ཅིང་རང་དང་གཞན་གྱི་གྲུབ་པའི་མཐའ་རྒྱ་མཚོ་ལྟ་་་་
བུའི་ཕ་རོལ་ཏུ་སོན་པར་གྱུར་ཏོ།
།དེ་ནས་གཙང་ཕྱོགས་ཀྱི་གྲྭ་ས་རྣམས་སུ་གྲྭ་
སྐོར་མཛད་ཅིང་། ངམ་རིང་ཆོས་སྡེར་ཕེབས་པ་ན་གངས་ཅན་གྱི་མཁས་པ་ཆེན་
པོ་པཎ་ཆེན་ཕྱོགས་ལས་རྣམ་རྒྱལ་ཡང་དེར་ཕེབས་ནས་འཇིགས་མེད་སྨྲ་བའི་གད་་་
རྒྱངས་བསྒྲགས་ཏེ་དམ་བཅའ་བཞག་པ་ན་ཕྱོགས་དེའི་མཁས་པ་སུས་ཀྱང་རྒོལ་་་་
བས་གླགས་མ་རྙེད་པ་ན་པཎ་ཆེན་ཕྱོགས་རྒྱལ་བས་ས་པཎ་གྱི་རིགས་གཏེར་འདི་་་་་
ནང་འགལ་གྱི་ཕུང་པོ་ཡིན་པས་ངས་མཐར་ཆགས་སུ་དགག་པར་བྱ་ཡི།
སྤོབས་པ་ཡོད་ན་སྨྲོས་ཤིག་ཅེས་ངམ་རིང་། ས་སྐྱ། བོ་དོང་སོགས་ཆོས་སྡེ་ཕལ་
མོ་ཆེར་དྲིལ་བསྒྲགས་པ་ན། ཇི་ལྟར་སེང་གེའི་སྐད་ཀྱིས་ཝ་སྐྱེས་རྣམས་འདར་བ་
ལན་
བཞིན་དུ་ཕྱོགས་དེའི་མཁས་པར་རློམས་པ་སུས་ཀྱང་ལན་འདོན་པར་མ་ནུས་པ་ན།
ཕྱོགས་དེའི་དགེ་འདུན་ཕལ་མོ་ཆེ་གྲོས་བྱས་ཏེ་སྐྱེས་ཙམ་ཉིད་ནས་ཤེས་རབ་ཀྱི་སྣང་
བ་རྒྱས་པ་དཀའ་བཅུ་དགེ་ལེགས་དཔལ་བ་འདི་ལ་གསོལ་བ་བཏབ་པ་དྲག་ཅེས་་་་་
ཐམས་ཅད་ཀྱིས་མགྲིན་གཅིག་ཏུ་མཁས་གྲུབ་ཆེན་པོ་ལ་ཞུས་པ་ན། དེ་དུས་
མཁས་གྲུབ་ཆེན་པོ་འདི་པ་དགུང་ལོ་བཅུ་བདུན་གྱི་སྐབས་ཡིན་པས་སྐུ་ན་ཤིན་ཏུ་་་་
107-578