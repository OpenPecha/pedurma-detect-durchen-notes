༣༢༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཀྱི་ཕུང་པོ་མཐུན་པར་གསུངས། །ཞེས་གསུངས། ཆོས་ཕུང་གི་ཚད་ནི་བརྒྱད་
སྟོང་འགྲེལ་ཆེན་ལས། མདོར་བསྡུ་ན། འདོད་ཆགས་ལ་སོགས་པའི་སྤྱོད་པ་
བརྒྱད་ཁྲི་བཞི་སྟོང་ལ་སྤྱོད་པ་རེ་རེའི་གཉེན་པོ་གཞུང་ཇི་ཙམ་གྱིས་ཡོངས་སུ་རྫོགས་
པར་གྱུར་པ་དེ་ཙམ་གྱི་གཞུང་གི་ཚོགས་ལ་ཆོས་ཀྱི་ཕུང་པོ་ཞེས་བྱ། ཞེས་དང་།
མཁས་གྲུབ་ཐམས་ཅད་མཁྱེན་པས་རྒྱུད་སྡེ་སྤྱི་རྣམ་ལས།
ཚད་ནི་ཉན་ཐོས་པ་ཁ་
ཅིག་གིས། མངོན་པ་སྡེ་བདུན་གྱི་ཡ་གྱལ་གྱི་ཆོས་ཀྱི་ཕུང་པོ་ཞེས་པའི་བསྟན་
བཅོས་ཞིག་ཡོད་པ་དེ་ཆོས་ཕུང་གཅིག་གི་ཚད། དེ་ལ་ཤོ་ལོ་ཀ་སྟོང་ཡོད། ཅེས་
འདོད་དོ། །ཡང་ཉན་ཐོས་ཁ་ཅིག་གིས་ཕུང་པོ་དང་སྐྱེ་མཆེད་ལ་སོགས་པའི་དོན་
ཚན་རེ་རྫོགས་པར་སྟོན་པའི་གསུང་རབ་ཚན་པ་རེ་ཆོས་ཕུང་རེ་འདོད་དོ། །ཐེག་
ཆེན་པ་ཁ་ཅིག་གླང་པོ་རབ་བརྟན་གྱི་རྒྱབ་ཁལ་ནོན་པའི་སྣག་ཚས་ཆོས་ཕུང་གཅིག་
འདྲི་བར་ནུས་སོ་ཞེས་སྦྱར་རོ། །རང་གི་ལུགས་ནི། སློབ་དཔོན་དབྱིག་གཉེན་
གྱིས་ཉོན་མོངས་པ་བརྒྱད་ཁྲི་བཞི་སྟོང་ལས། ཉོན་མོངས་པ་རེ་རེའི་གཉེན་པོ་
རྫོགས་པར་སྟོན་པའི་གསུང་རབ་ཚན་པ་རེ་ལ་ཆོས་ཕུང་རེ་རེར་གསུངས་པ་འདོད་་
དོ༑ །ཞེས་གསུངས་པ་ལྟར་ཉོན་མོངས་པ་རེ་རེའི་གཉེན་པོ་རྫོགས་པར་སྟོན་པའི་
གཞུང་གི་ཚོགས་རེ་རེ་ལའམ། གླང་པོ་ཆེ་ས་ལ་རབ་བརྟན་གྱིས་ཇི་ཙམ་ཐེག་པའི་
སྣག་ཚས་འདྲི་ནུས་པའི་གསུང་རབ་རེ་ལ་ཆོས་ཕུང་གི་ཚད་དུ་འཇོག་གོ། །དེ་དག་
ལ་ཚིགས་སུ་བཅད་དེ་བརྗོད་ན། གྲངས་མེད་བསྐལ་ཆེན་ཆུ་ཡི་ཕུང་པོ་ཡི། །ཕ་
མཐར་རླབས་ཆེན་བསྐྱོད་པའི་གྲུ་གཟིངས་ཀྱིས། །གཞལ་བའི་དགའ་སྟོན་གསུང་
རབ་ཡིད་བཞིན་ནོར། །།སྙིགས་མཐའི་འགྲོ་ལ་ཐོབ་དེ་ཨེ་མ་མཚར། །འཁོར་ལོ་
དང་པོ་བདེན་བཞིའི་འཇུག་ལྡོག་དབྱངས། །ལྔ་སྡེས་བདུད་རྩིའི་དཔྱིད་དུ་ཐོབ་པ་
ན༑ །།དབྱིག་འཛིན་སྒེག་མོ་ལུང་རྟོགས་མངལ་ཁུར་གྱིས། །ལྕི་བའི་དགའ་སྟོན་
107-322