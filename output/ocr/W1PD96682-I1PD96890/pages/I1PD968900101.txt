མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༧
དང་༑ ཉམས་ལེན་སྒྲུབ་པ་ལ་སོགས་པའི་མཚན་ཉིད་དོ། །ཞེས་པ་འདིས་སྤྱོད་
པའི་རྟེན་སེམས་བསྐྱེད་དང་༌། སྤྱོད་པ་ཕར་ཕྱིན་བཅུའི་ནང་དུ་མདོ་དོན་ཐམས་
ཅད་བསྡུས་པ་ལ་དགོངས་སོ། །དེ་ཡང་རྣམ་བཤད་གསེར་ཕྲེང་གཉིས་ཀྱིས་ཆོས་
སྤྱོད་བཅུ་མི་འདྲ་བར་བགྲངས་པའི་ཁུངས་ནི། རྩ་བར་ཆོས་སྤྱོད་བཅུ་ཞེས་པའི་
ཐད་ཀྱི་འགྲེལ་པར། བྱང་ཆུབ་ཀྱི་སེམས་དང་སྦྱིན་པ་ལ་སོགས་པ་སྒྲུབ་པའི་སྤྱོད་
པ༑ ཞེས་པ་འདི་གཅིག་པུ་ལ་བརྟེན་ཀྱང་།
སྦྱིན་པ་ལ་སོགས་པ་ཞེས་པའི་སྦྱིན་
པ་ཕར་ཕྱིན་བཅུའི་དང་པོ་ལ་བཞེད་པ་གསེར་ཕྲེང་དང་། རྟོགས་དཀའི་སྣང་
རྟོགས་དཀའི་སྣང་བར།
བའི་ལུགས་ཡིན་ལ། རྣམ་བཤད་ཀྱི་བཞེད་ཚུལ་ནི།
སྔ་རབས་པ་དག་བྱང་ཆུབ་ཀྱི་སེམས་དང་། ཞེས་དང་པོའི་སེམས་བསྐྱེད་དང་།
སྦྱིན་སོགས་ཀྱི་ཐ་མ་སྒྲུབ་པ་བསྟན་པའི་སྒོ་ནས་རྣམ་མཁྱེན་གྱི་ཆོས་བཅུ་ལ་ཆོས་་་
སྤྱོད་བཅུར་བཤད་པ་ཡིན་ནོ། །ཞེས་ཟེར་རོ། །ཞེས་སྔོན་གྱི་ཕར་ཕྱིན་པ་དག་གི་
བཞེད་ཚུལ་བཀོད་པ་དེ་རང་ལུགས་སུ་མཛད་པ་ཡིན་ལ། ཁུངས་རྒྱ་གཞུང་དག་
ནི་སྔར་དྲངས་པ་དག་གིས་ཤེས་སོ། །ཆོས་བཤེས་ཀྱི་འགྲེལ་པར་བཀག་པའི་
དབུས་མཐའ་ནས་བཤད་པའི་ཆོས་སྤྱོད་བཅུ་ལ་འདོད་མཁན་ནི་ཤནྟི་པ་ཡིན་ལ།
དེས་འགྲེལ་ཚུལ་ནི། ཆོས་ནི་འདིར་མདོ་ཉིད་དོ། །སྤྱོད་པ་ནི་རྣམ་པ་བཅུ་སྟེ།
ཡི་གེ་འདྲི་མཆོད་སྦྱིན་པ་དང་། །ཞེས་དྲངས་པས། འདི་ལྟར་ན་ཆོས་སྤྱོད་བཅུ་
ཞེས་པའི་ཆོས་ནི་རྒྱན་གྱི་བཤད་བྱ་རྩ་བའི་མདོ་ལ་བཞེད་པ་ཡིན་ནོ། ། དགེ་བ་
བཅུ་ལ་ཆོས་སྤྱོད་བཅུར་འདོད་པ་དག་གི་ཆོས་སྤྱོད་བཅུ་ཞེས་པའི་ཆོས་ནི།
ལས་
འབྲས་ལ་ཡིད་ཆེས་པའི་དད་པ་དང་། འཇིག་རྟེན་པའི་ཡང་དག་པའི་ལྟ་བ་
སོགས་ལ་འདོད་པར་སྣང་སྟེ། ཆོས་ཀྱི་སྒྲ་བསོད་ནམས་ལ་འཇུག་པར་བཤད་པའི་
སྐབས་ཀྱི་བུ་སྟོན་ཆོས་འབྱུང་ལས། དེ་ལ་ངན་འགྲོར་ལྟུང་བ་ལས་འཛིན་པ་དང་།
107-77