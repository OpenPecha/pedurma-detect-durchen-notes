५१२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འགྲོ་བ་ལ་གཤིན་རྗེ་གཤེད་གཞན་གཉིས་ལས་ཁྱད་པར་འཕགས་པའི་ཆོས་མང་དུ་་་
ཡོད་གསུངས་པར་བརྟེན། མཁས་གྲུབ་རིན་པོ་ཆེས་ཀྱང་དེ་ནས་བཟུང་སྟེ་རྡོ་རྗེ་
འཇིགས་བྱེད་ལ་ཡི་དམ་དུ་མཛད་ཅིང་།
རྗེ་རིན་པོ་ཆེ་ལ་རྡོ་རྗེ་འཇིགས་བྱེད་ལ་
ཁྱད་པར་དུ་འཕགས་པའི་ཆོས་ཇི་ལྟ་བུ་ཡོད་ཅེས་གསོལ་བ་བཏབ་པས། འོ་ན་
མཎྜལ་རྒྱས་པ་ཞིག་ཕུལ་གསུངས་ནས། མཎྜལ་ཕུལ་བས་ཞི་ཁྲོ་སྦྲགས་སྒྲུབ་ཀྱི་མན་
ངག་དང་། རྗེ་བཙུན་འཇམ་དཔལ་དབྱངས་ཀྱིས་རྗེས་སུ་འཛིན་པའི་རྒྱུ་གཞན་
གཉིས་དང་མི་འདྲ་བའི་ཁྱད་པར་ཡོད་པ་རྣམས་རྒྱས་པར་གནང་།
དེའི་ཚེ་
མཁས་གྲུབ་རིན་པོ་ཆེ་ཆེས་རྡོ་རྗེ་འཇིགས་བྱེད་ཀྱི་དབང་གི་དོན་དུ་གསོལ་བ་བཏབ་
པས༑
རྗེ་ཉིད་ཀྱིས་དཀྱིལ་འཁོར་བྲི་ཐིག་གནང་ནས་འཇིགས་བྱེད་བཅུ་གསུམ་
མའི་དབང་། རྟོག་བདུན། རྟོག་གསུམ། རྣལ་འབྱོར་བཞི་རིམ་གྱི་ཁྲིད་སོགས་
གནང་ནས་ཁྱོད་བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པ་ཅིག་འོང་་་་
བར་འདུག་ཅེས་དགྱེས་པའི་བཀའ་སྩལ། རྗེ་རིན་པོ་ཆེའི་ཚེམས་བྲུལ་བ་ཡང་
དགྱེས་བཞིན་དུ་གནང་བར་ཚེམས་ཡིག་ལུང་བསྟན་དུ་གསུངས་སོ། །དགའ་ལྡན་
རྣམ་པར་རྒྱལ་བའི་གླིང་དུ་རྗེ་རིན་པོ་ཆེ་ལ་ཚོགས་ཀྱི་འཁོར་ལོ་ལ་ སོགས་པས་་་་
མཆོད་ཅིང་། གསེར་གྱི་མཎྜལ་ཕུལ་ཏེ་གསོལ་བ་ཤུགས་དྲག་ཏུ་འདེབས་པར་
མཛད་པས། རྗེ་རིན་པོ་ཆེས་ཟླ་བ་བཅུའི་རིང་ལ་ཉིན་མོ་རྒྱུད་སྡེ་དང་གཞུང་ཆེན་
མོ་རྣམས་ཀྱི་བཤད་པ། མཚན་རེ་བཞིན་བསྐྱེད་རྫོགས་ཀྱི་མན་ངག་རྣམས་དང་།
ཁྱད་པར་ཞལ་ལས་ཤེས་པར་བྱ་བའི་གནད་མཐའ་དག་རྒྱུན་མ་ཆད་པར་སྩལ་བ་་་་་
རྣམས་ཚིག་ཟུར་ཕྲ་མོ་ཙམ་ཡང་ཉམས་པ་མེད་པར་ཐུགས་ལ་བཟུང་ཞིང་ཉམས་སུ་་
བཞེས་ཏེ་གདེང་ཐོབ་པར་མཛད་དོ། །རྗེ་རིན་པོ་ཆེ་ཞིང་གཤེགས་ནས་ཕལ་ཆེར་
རི་བོ་མདངས་ཅན་དུ་བཞུགས་ཏེ་རྗེ་རིན་པོ་ཆེའི་མདོ་སྔགས་ཀྱི་མན་ངག་རྣམས་་་་་
107-582