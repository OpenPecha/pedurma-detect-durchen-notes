མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༣
པ༑ །མེལ་ཚེས་མ་ཉལ་སྒྲ་བཞིན་ཆོམ་པོས་འཕྲོག །ལེགས་པར་བཤད་པ་སྒྲོགས་
བཞིན་ཉོན་མོངས་འཕེལ། །ཇི་ལྟར་རོལ་མོ་མཁས་པས་ཆོམ་རྐུན་དག །བསྲུང་
ཕྱིར་གླུ་དབྱངས་ལེན་ཅིང་མི་ཉལ་བར།
།གནས་བཞིན་ཆོམ་པོས་འཕྲོག་པ་ཇི་
བཞིན་དུ། །ཟབ་དོན་དབྱངས་སུ་སྒྲོག་བཞིན་རྨོངས་པས་བཅོམ།
།མང་ཐོས་
སྣང་བྱེད་སུག་པར་ཐོགས་བཞིན་དུ། །རང་གི་གཏི་མུག་མུན་སྟུག་སླར་འཕེལ་བ། །
དམུས་ལོང་མར་མེ་འཛིན་པའི་ངང་ཚུལ་ཡང་། །ནང་དུ་ཡང་དག་སེམས་དང་
བྲལ་བའི་སྐྱོན། །གོས་མེད་པ་དང་བྲམ་ཟེ་ཇི་བཞིན་དུ། །མིག་དང་རྣ་བ་ཙམ་
གྱིས་ཆོས་འཛིན་པ། །དེ་དག་རྣམས་ལས་ལྷག་པར་ཁྱད་ཞུགས་པ། །ཡིད་གཙོ་
ཡིད་ཀྱིས་འཛིན་པ་རང་གི་ལུགས། །ཆགས་སོགས་ཚབས་ཆེའི་ནད་ཡུན་ཐོག་མེད་
ནས༑ །ཤུགས་དྲག་བཏབ་པ་སེལ་བའི་དམ་ཆོས་སྨན། །བསམ་དང་སྒོམ་པ་
ལན་རེ་ལན་གཉིས་ཀྱིས། །གར་ཡང་མི་ཕྱིན་ཡུན་དུ་སྐྱོངས་པ་གནད། །སེམས་
རྒྱུད་ཐོག་མེད་ནས་རེངས་ཐ་རྒོད་ཞིང་། །གཉེན་པོའི་ཆུ་ཐིག་རེ་ཟུང་བྲན་པས་
ཅི༑ །ཡོངས་རྫོགས་ལམ་གྱི་བསམ་སྒོམ་ཆུ་བོའི་རྒྱུན། །རྒྱ་ཆེར་ཡུན་དུ་དྲངས་
པས་དུལ་བར་འགྱུར། །སེམས་ཀྱི་རྩུབ་སྟན་གཉེན་པོའི་རྩུབ་ཤིང་གིས། །ཤུགས་
དྲག་རྒྱུན་མི་འཆད་པར་རྩུབ་པ་ལས། །ཉམས་རྟོགས་མེ་ལྕེ་འབར་བར་འགྱུར་གྱི་
གཞན༑ །ངལ་བསོ་བཞིན་དུ་འབད་ཀྱང་དགོས་པས་སྟོང་། །དེ་ཕྱིར་ཇི་ལྟར་
ཐོས་པའི་དོན་ཉིད་ལ། །བསམ་དང་སྒོམ་པ་ཆུ་བོའི་རྒྱུན་བཞིན་དུ། །བསྲིངས་
པས་སྒྲིབ་གཉིས་གཡུལ་ལས་རྣམ་རྒྱལ་བའི། །གདོད་མའི་རྒྱལ་ས་མྱུར་དུ་ཟིན་
པར་འགྱུར། །གསུང་རབ་དགོངས་འགྲེལ་ཀུན་ལས་དབྱངས་གཅིག་གིས། །ཐོས་
བསམ་སྒོམ་གསུམ་ཕྱོགས་རེ་མིན་པར་བསྔགས། །ཕན་ཡོན་དག་ཀྱང་ཕན་ཚུན་
འབྲེལ་བཞིན་དུ། །འབྱུང་བའི་ཚུལ་ལ་ངེས་པ་འདྲེན་པ་གནད། །ལུང་ཆོས་སྡེ་
107-43