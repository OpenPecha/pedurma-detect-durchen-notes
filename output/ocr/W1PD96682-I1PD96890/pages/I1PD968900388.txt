३७८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སྐྱོན་ཕྱོགས་རེ་ཟད་པ་དང་། ཡོན་ཏན་ཕྱོགས་རེ་རྫོགས་པ་མིན་གྱི། སྐྱོན་གྱི་
རིགས་ཐམས་ཅད་ཟད་ཅིང་།
ཡོན་ཏན་གྱི་རིགས་མཐའ་དག་རྫོགས་པ་ཡིན་ལ།
དེ་བསྒྲུབ་པའི་ཐེག་པ་ཆེན་པོ་ཡང་སྐྱོན་མཐའ་དག་འགོག་ཅིང་ཡོན་ཏན་མཐའ་་་
དག་སྐྱེད་པས་ན་ཐེག་པ་གཞན་ཐམས་ཅད་ཀྱི་སྤངས་རྟོགས་ཀྱི་ཡོན་ཏན་གྱི་རིགས་་
ཐམས་ཅད་ཐེག་པ་ཆེན་པོའི་ལམ་དུ་འདུ་བས། བཀའ་ཐམས་ཅད་ཀྱང་ཐེག་པ་
ཆེན་པོའི་ལམ་གྱི་ཡན་ལག་ཏུ་འདུ་སྟེ། སྐྱོན་སྣ་རེ་ཟད་པ་དང་། ཡོན་ཏན་སྣ་
རེ་སྐྱེད་པ་མིན་པའི་ཐུབ་པའི་གསུང་མེད་ལ། དེ་ཐམས་ཅད་ཀྱང་ཐེག་ཆེན་པས་
མི་སྒྲུབ་པ་མེད་པའི་ཕྱིར་རོ། །གལ་ཏེ་ཕ་རོལ་ཏུ་ཕྱིན་པའི་ཐེག་པ་ཆེན་པོར་
འཇུག་པ་ལ་ཐེག་དམན་གྱི་སྡེ་སྣོད་ནས་བཤད་པ་རྣམས་དགོས་ན་ཡང་།
ཐེག་པ་ལ་འཇུག་པ་ལ་ཕར་ཕྱིན་ཐེག་པའི་ལམ་རྣམས་མི་དགོས་སོ་ཞེ་ན།
རྡོ་རྗེ་
དེ་ནི་
ཆེས་མི་རིགས་ཏེ། ཕར་ཕྱིན་ཐེག་པའི་ལམ་གྱི་ངོ་བོ་ནི་བསམ་པ་བྱང་ཆུབ་ཏུ་
སེམས་བསྐྱེད་པ་དང་། སྤྱོད་པ་ཕྱིན་དྲུག་ལ་སློབ་པ་ཉིད་ཡིནན་ལ། དེ་ནི་རྡོ་རྗེ་
ཐེག་པར་འཇུག་པས་ཀྱང་ངེས་པར་བརྟེན་དགོས་པ། དདཔལ་རྡོ་རྗེ་རྩེ་མོ་ལས་
ཀྱང་༑ འཚོ་བའི་སྲོག་གི་ཕྱིར་ཡང་ནི། །བྱང་ཆུབ་སེམས་ནི་དོར་མི་བྱ། །ཞེས་
དང་༑ ཕ་རོལ་ཕྱིན་དྲུག་སྤྱོད་པ་ནི། །ནམ་ཡང་དོར་བར་མི་བྱའོ། །ཞེས་དང་།
རྡོ་རྗེ་མཁའ་འགྲོ་དང་། སམྦུ་ཊ་ལས། ཕྱི་དང་གསང་བ་ཐེག་པ་གསུམ། །
དམ་པའི་ཆོས་ནི་མ་ལུས་གཟུང་། །ཞེས་སོགས་མང་དུ་འབྱུང་ངོ་། །དེའི་ཕྱིར་
ཐེག་པ་གསུམ་མམ་ལམ་ལྔ་ལྟ་བུ་གོང་མ་གོང་མར་འཇུག་པ་ན་ཐེག་པའམ་ལམ་་་
འོག་མ་འོག་མའི་ཡོན་ཏན་གྱི་རིགས་ཚང་བར་དགོས་སོ། །ཕ་རོལ་ཏུ་ཕྱིན་པའི་
ལམ་ནི་སངས་རྒྱས་སུ་བགྲོད་པའི་ལམ་གྱི་གཞུང་ཤིང་ལྟ་བུ་ཡིན་པས།
མདོ་
སྔགས་གང་གི་སྐབས་སུ་ཡང་འདོར་དུ་མི་རུང་བ། རྒྱལ་བའི་ཡུམ་ལས་ཀྱང་།
107-364