མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༩
བའི་རྦ་རླབས་དྲག་པོར་འཁྲུགས་པ་ཡི། _ །སྡུག་བསྔལ་ན་ཀྲའི་གྲོང་ཁྱེར་བརྒལ་
དཀའི་རྫོང་། །མང་ཐོས་ཚུལ་བཞིན་སྒྲུབ་པའི་རིན་ཆེན་གྲུས། །སྐད་ཅིག་ཕ་
མཐར་བསྒྲོད་ལ་ཇི་ལྟར་ངལ། །དེ་ཕྱིར་གནས་སྐབས་དང་ནི་མཐར་ཐུག་གི། །
འདི་ལྟར་ཕན་ཡོན་རླབས་དང་རྒྱ་ཆེ་བ། །བསམ་ཞིང་མང་དུ་ཐོས་པའི་ནོར་བུའི་
མཛོད༑ །བསོག་ལ་བློ་དང་ལྡན་རྣམས་བརྩོན་པར་རིགས། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅས་པའི་ལམ་ནས་ཅུང་སྤྲོས་ཏེ་གླེང་བའོ།།
རྒྱུད་བླ་མར། སྦྱིན་པ་ལས་བྱུང་བའི་བསོད་ནམས་དང་། ཚུལ་ཁྲིམས་ལས་
བྱུང་བའི་བསོད་ནམས་དངང་། བསམ་གཏན་ལས་བྱུང་བའི་བསོད་ནམས་བསྐལ་
པ་མང་པོར་བསགས་པ་ལས་གཞུང་འདི་ལས་ཚིག་ཙམ་ཐོས་ཤིང་།
ཐོས་ནས་
མོས་པར་བྱས་ན་སྔ་མ་དེ་དག་ལས་བསོད་ནམས་ཆེས་མང་བ་ཐོབ་པར་འགྱུར་བའི་
སྒྲུབ་བྱེད་དུ། གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་བྱེད་ལ། །ཁྲིམས་
ཀྱིས་མཐོ་རིས་བསྒོམ་པས་ཉོན་མོངས་སྤོང་བྱེད་ལ། །ཤེས་རབ་ཉོན་མོངས་ཤེས་
བྱ་ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་ནི་འདི་ཐོས་ཡིན། །ཞེས་
གསུངས་པ་ལྟར། ཐོས་པའི་ཕན་ཡོན་ཇི་སྙེད་ཅིག་གསུངས་པ་རྣམས་ཀྱང་ཐོས་
པའི་རྗེས་སུ་བསམ་སྒོམ་འབྱུང་བའི་དབང་དུ་བྱས་པ་ཡིན་གྱི་ཐོས་རྐྱང་གི་ཕན་ཡོན་
མ་ཡིནན་ཏེ། ཐོས་པ་བསམ་སྒོམ་གྱི་ཆེད་དུ་མ་དམིགས་པར་ཐོས་རྐྱང་བྱས་ན་ཕལ་
ཆེར་ཚེ་འདིའི་སྣང་ཞེན་གྱིས་འཆིངས་པར་འགྱུར་ཞིང་། དེ་ལྟར་ན་ཆོས་བརྒྱད་
གང་རུང་གིས་ཟིན་པར་འགྱུར་བས་ཉེས་དམིགས་ཆེན་པོ་སྐྱེད་པར་ལྷག་བསམ་་་
བསྐུལ་བའི་མདོ་ལས་བཤད་དེ། སྨྲ་ལ་དགའ་བའི་ཉེས་པ་འདི་དག་གོ། །ཞེས་
མང་དུ་འབྱུང་བ་རྣམས་བསམ་སྒོམ་མེད་པའི་ཐོས་རྐྱང་ལ་བཤད་པའི་ཕྱིར་རོ། །
གཞན་ཡང་ཏིང་ངེ་འཛིན་རྒྱལ་པོ་ལས། མི་དག་ན་ཞིང་ལུས་ནི་སྡུག་བསྔལ་ཏེ། །
107-29