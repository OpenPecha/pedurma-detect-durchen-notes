བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པའི་སྐབས་སུ་འགྲིགས་པས། ཕྱག་བྱེད་པ་ལྟར་བྱས་ཏེ་མདའ་གཞུ་མཐེབ་ལྟོང་
སྦྱར༑ བདེན་པ་བརྡར་ཏེ་བརྒྱབ་པས་བྲང་ལ་ཕོག
།དེ་མ་ཐག་བྲོས་ཏེ་གྲིབ་ཀྱི་
མ་གདོང་གི་ཆུ་ལ་བཤན་པས་སོལ་བ་དག་སྟེ་རྟ་དཀར་པོར་སོང་། གོས་ཕྱི་ནང་
བསྒྱུར་བར་གྲགས་ཤིང་། དོན་དུ་མཆོག་གསུམ་དམ་པའི་ཐུགས་རྗེ་དང་། རང་
གི་གྲུབ་པའི་མཚན་མ་སོགས་ཀྱིས་སྣ་ཚོགས་པའི་མཐོང་སྣང་གྲུབ་བོ།
།བཙད་པོ་
ལག་པ་གཉིས་ཀྱིས་མདའ་ལ་འཇུ་ཞིང་། ཡང་ན་ལོ་གསུམ་གྱིས་གསོད་པ་སྔས།
ཡང་ན་ལོ་གསུམ་གྱིས་འཕྱིས་ཞེས་སྨྲ་བའི་མུས་ལ་ལྔ་པའི་ལམ་དུ་གྱུར་ཏོ། །བང་
སོ་འཕྲུལ་དང་རྒྱལ་ཆེན་བར་དུ་བརྩིགས་པ་འཕྲོར་ལུས་སྐད། དུས་དེར་བཙད་
པོའི་བཙུན་མོ་ཆུང་བ་ལ་སྲས་ཤིག་བཙའ་བར་ཉེ་སྐབས་སུ་ཡོད་པ་བཙུན་མོ་ཆེ་་་
བས་ཤེས་ཏེ། ལུས་ལ་གོས་མང་པོ་དཀྲིས་ནས་མངལ་དུ་སྲས་ཆགས་པ་སྐད་སྨྲས་
མི་རིང་བར་ཆུན་མ་ལ་ཟླ་དུས་ཐེམ་པ་དང་སྲས་འཁྲུངས་པ་ ཤིན་ཏུ་གཅེས་པས་་་
མཚན་མོ་མར་མེའི་འོད་ཀྱིས་བསྲུངས་པས་གནམ་ལྡེ་འོད་སྲུང་དུ་གྲགས་ཤིང་།
ཆེན་མས་ཀྱང་སྤྲང་ཕྲུག་ཅིག་རིན་གྱིས་ཉོས་ཏེ། མདང་འདི་སྐྱེས་པ་ཡིན་ནོ་ཞེས་
བསྟན་པས། སོ་འདུག་པ་མཐོང་སྟེ། མདང་སྐྱེས་ཀྱི་བུ་ཆུང་ལ་སོ་ནི་གདའ།
འོན་ཀྱང་ཡུམ་གྱི་བཀའ་བརྟན་དུ་ཆུག་ཟེར་བས། ཁྲི་ལྡེ་ཡུམ་བརྟན་དུ་མིང་
ཆགས༑ དེ་ནས་མངའ་བདག་གཉིས་ལང་ཚོ་ཡར་ལྡན་དུ་གྱུར་པ་དང་།
ཆོས་
བློན་རྣམས་ཀྱིས་རྒྱུ་མཚན་བརྗོད་པ་ལྟར། ཇོ་བོ་རྣམ་གཉིས་དང་བྱམས་མགོན་སོ་
སོའི་ཁྲི་ལ་བཞུགས་སུ་བཅུག་ཅིང་། གཙུག་ལག་ཁང་རྣམས་སུ་མཆོད་པའི་རྒྱུན་
འཛུགས་པ་སོགས་མཛད། འོན་ཀྱང་མངའ་རིས་ལ་མ་འཆམ་པར་འོད་སྲུང་གིས་
གཡོན་རུ་དང་། ཡུམ་བརྟན་གྱིས་སྦུས་རུ་བཟུང་སྟེ་འཁྲུག་ལོང་ཆེན་པོ་བྱུང་བས།
དེ་དག་ནས་བཟུང་སྟེ་རྗེ་གཉའ་ཁྲི་བཙན་པོའི་གདུང་བརྒྱུད་ཀྱིས་བོད་ཀྱི་སྤྱི་ལ་་་
107-484