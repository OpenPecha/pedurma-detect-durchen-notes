བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
२५२
རྟོག་པ་དང་བཅས་པ། དཔྱོད་པ་དང་བཅས་པ། དབེན་པ་ལས་སྐྱེས་པའི་
དགའ་བ་དང་། བདེ་བ་ཅན་བསམ་གཏན་དང་པོ་ནས་བསམ་གཏན་བཞི་པའི་
བར་དུ་བསྒྲུབས་ཏེ་གནས་པ་དེ་བྱང་ཆུབ་ཀྱི་ལམ་ཡིན་ཏེ་སྐྱེ་བ་དང་།
རྒ་བ་དང་
ན་བ་དང་འཆི་བའི་སྡུག་བསྔལ་འབྱུང་བ་རྣམས་ནུབ་པར་འགྱུར་ལ།
དེ་བྱང་
ཆུབ་ཀྱི་ལམ་ཡིན་པས་ཅི་བདེར་དབུགས་འབྱུང་རྔུབ་དང་། འབྲས་ཆན་དང་ཁ་
ཟས་རགས་པ་ཟ་ཞིང་ལུས་ཀྱི་མཐུ་སྟོབས་བསྐྱེད་དེ་གདོད་བྱང་ཆུབ་ཀྱི་སྙིང་པོར་་་་་
འགྲོའོ་སྙམ་དུ་དགོངས་པ་ན་ལྷའི་བུ་གང་དག་གིས་བྱང་ཆུབ་སེམས་དཔའི་ཐུགས་་་
ཤེས་ཏེ་སྐྱེས་བུ་དམ་པ་ཞལ་ཟས་རགས་པ་མ་གསོལ་ཅིག _ །བདག་ཅག་གིས་བ་
སྤུའི་ཁུང་བུར་མདངས་སྩལ་བར་བགྱིའོ། །བྱང་ཆུབ་སེམས་དཔས་བདག་ནི་ཟས་
མི་ཟ་བར་བདག་ཉིད་ཀྱིས་དམ་བཅས་ལ། བདག་གི་སྤྱོད་ཡུལ་གྱི་གྲོང་ན་གནས་
པའི་སྐྱེ་བོ་ཉེན་ཀོར་བ་རྣམས་ཀྱིས་ཀྱངང་། འདི་ལྟར་དགེ་སྦྱོང་གཽ་ཏ་མ་ནི་ཟས་མི་
ཟ་བ་ཡིན་པར་ཤེས་ཏེ། ང་ལ་མོས་པའི་ལྷའི་བུ་འདི་དག་གིས་ངའི་བ་སྤུའི་ཁུང་
བུར་མདངས་བཅུག་པར་གྱུར་ན། ངས་ཤིན་ཏུ་བརྫུན་སྨྲས་པར་གྱུར་ཏོ་སྙམ་སྟེ་
རྫུན་སྨྲ་བ་སྤང་བའི་ཕྱིར་ལྷའི་བུ་དེ་དག་གི་ཚིག་མ་ཉན་པར་ཁ་ཟས་རགས་པ་
གསོལ་བར་དགོངས་སོ། །བྱང་ཆུབ་སེམས་དཔའ་རགས་པའི་ཟས་མ་ཟོས་ཀྱང་
འཚང་རྒྱ་བར་ནུས་མོད་ཀྱི། ཕྱི་མའི་བྱང་ཆུབ་ཚོལ་བ་རྣམས་ལ་སྙིང་རྗེ་བའི་ཕྱིར་
དང་༑ ཅི་ནས་ཀྱང་བདེ་བས་ཆོས་ལ་མངོན་པར་བརྗོད་པར་ནུས་པ་དང་།
བདེ་བས་ཡེ་ཤེས་རྟོགས་པར་བསྟན་པའི་ཕྱིར་དང་། དུབ་པའི་མཐའ་སྤངས་པའི་
ཕྱིར་དཀའ་ཐུབ་དང་མནལ་བ་ལས་བཞེངས་ནསས། ཆུ་ཀླུང་ནེེ་རཱཉྫ་ནའི་ངོགས་སུ་
བྱོན་ཏེ་འཇིག་རྟེན་དང་མཐུན་པར་སྐུ་ཁྲུས་མཛད་ནས་ཁ་ཟས་རིགས་པ་བུ་རམ་གྱི་
དབུ་བ་དང་། མོན་སྲན་སྔེའུའི་ཁུ་བཅུད་དངང་། ཧ་རེ་ཎུ་ཀའི་ཁུ་བཅུད་དང་།
107-252