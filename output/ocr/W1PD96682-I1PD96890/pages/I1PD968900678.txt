७५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དོན་ཇི་ལྟ་བ་བཞིན་རིགས་པའི་ལམ་ནས་དྲངས་ཏེ་ཕུལ་བ་ལ།
ཇི་སྐད་དུ།
ཚིག་ཕྲེང་ལྦུ་བས་ངོམས་པ་མི་མངའ་ཞིང་། མཁས་མཆོག་བྱེ་བས་རྟོགས་པར་
དཀའ་བའི་གནས། །ཞིབ་ཅིང་ཆེས་ཕྲ་དྲི་མེད་རིགས་པ་ཡིས། །མ་ལུས་ཆོས་
ཀུན་གཟིགས་ལ་གསོལ་བ་འདེབས། །ཞེས་གསུངས་པ་ལྟར། ༧གོང་ས་མཆོག་
ཉིད་གསུང་རབ་དགོངས་འགྲེལ་དང་བཅས་པ་ལ་གསན་སྒོམ་མཐར་ཕྱིན་པའི་བག་
ཆགས་ཀྱི་མཐུ་ཡོངས་སུ་སད་དེ་གསུང་ལན་ཐོགས་མེད་དུ་གནང་བས་ཀུན་ཀྱང་་་་
འདི་ལྟ་བུའི་དམ་པའི་རང་རྟགས་གསལ་བར་བསྟན་པ་ནི་ངོ་མཚར་རོ། །ཞེས་
བསྔགས་བརྗོད་ཀྱི་མེ་ཏོག་འཐོར་བར་གྱུར། སྒོ་མང་གྲྭ་ཚང་དང་བློ་གླིང་གྲྭ་ཚང་
སོ་སོར་ཆིབས་ཞལ་བསྒྱུར་ཏེ་དགྱེས་སྟོན་འབུལ་བཞེས་ཐོག །མཇལ་དམང་སྩལ།
ཆོས་ར་སོ་སོར་ཆོས་འབྲེལ་དང་། བགྲོ་གླེང་མཛད་དེ་དཔྱིས་ཕྱིན་པ་ལུང་རིགས་
ཀྱི་ལམ་ནས་དྲངས་ཏེ་མཐའ་ཆོད་པའི་ཞིབ་ཆ་བཅས་གསུང་རབ་ཀྱི་དགོངས་དོན་་་
ལ་གཞན་དྲིང་མི་འཇོག་པའི་འབེལ་གཏམ་དང་གསུང་ལན་ཐོགས་མེད་དུ་མཛད་་་་
པའི་སྔོན་གོམས་དམ་པའི་རང་རྟགས་གསལ་བར་མཐོང་། བར་དུ་ཡོངས་འཛིན་
ཕུར་ལྕོག་རིན་པོ་ཆེའི་ཞལ་སྔ་ནས། འཇིགས་བྱེད་དང་། རིགས་གསུམ་མགོན་
པོའི་རྗེས་གནང་སོགས་དབང་ལུང་ཀྱང་འབུལ་བཞེས་མཛད། སྔགས་པ་གྲ་ཚང་
དུ་དགྱེས་སྟོན་ཐོག་མཇལ་མང་དང་། ཆོས་འབྲེལ་ཀྱང་སྩལ། ཡི་དམ་སྐུ་བརྙན་
སོགས་རྟེན་གསར་བཞེངས་རྣམས་ལ་འཇིགས་མཛད་རྡོ་རྗེའི་སྒོ་ནས་རབ་གནས་་་་་
གནད་སྨིན་མཛད་དེ། དམ་ཡེ་དབྱེར་མེད་ཀྱི་རྟགས་མཚན་གསལ་བར་ཤར་ཆོས་
སྐྱོང་ཐོག་ཕེབས་ཀྱི་སྙན་དར་སྣ་ལྔ་ཕུལ་བ་དབུ་རྭས་བཞེས། ལྷ་རྒྱལ་གླུ་དབྱངས་
ཀྱིས་མཆོད་དེ་དགེ་མཚན་སྤེལ། གསང་སྔགས་མཁར་བཀྲ་ཤིས་ཁང་གསར་བའི་
དཀར་སྤྲོའི་དགྱེས་སྟོན་ཐོག་རྣམ་གྲྭ་ཚོགས་ཡོངས་སུ་ཆོས་འབྲེལ་ཀྱང་གནང་།
107-54