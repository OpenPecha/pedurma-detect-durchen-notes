མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༠༧
བཤད་སྒྲོག་པའི་དགའ་ཚལ་བཀྲ་ཤིས་ལྷུན་གྱིས་གྲུབ་པའི་གནས་ཆེན་རྟེན་དང་་་
བརྟེན་པར་བཅས་པ་བསྟན་པའི་སྣང་བྱེད་དུ་བཞེངས་ནས་མཐའ་འཁོབ་ཀྱི་འགྲོ་་་་
བ་མ་ལུས་པ་སྨིན་གྲོལ་གྱི་ལམ་ལ་བཀོད་དོ། །དེ་ནས་བཀྲ་ཤིས་ལྷུན་པོ་ནས་པཎ་
ཆེན་ཡེ་ཤེས་རྩེ་མོས་གཙོ་མཛད་མཁན་སློབ་དགེ་འདུན་ཚང་མས་བཀྲ་ཤིས་ལྷུན་་་་་་
པོའི་གདན་སར་འབྱོན་དགོས་ཞེས་གསོལ་བ་བཏབ་པ་ལྟར་གཙང་ཕྱོགས་སུ་ཕེབས་
ནས་གཟའ་སྐར་འགྲུབ་སྦྱོར་བཟང་པོ་ལ་སེང་གེའི་ཁྲི་ལ་མངོན་པར་འཛེགས་ཏེ་་་
པཎ་ཆེན་རིན་པོ་ཆེས་གཙོ་མཛད་དགེ་འདུན་ཚོགས་པས་བཀྲ་ཤིས་ཀྱི་མེ་ཏོག་་་་
གཏོར༑ པཎ་ཆེན་རིན་པོ་ཆེས་བླ་བྲང་སེར་པོར་ཀུན་སྤངས་མཛད། རྗེ་ཉིད་བླ་
བྲང་རྒྱལ་མཚན་མཐོན་པོར་གཞི་ཕབ་སྟེ་བསྟན་པ་རིན་པོ་ཆེ་གསལ་བར་མཛད།
སླར་ཡང་དབུས་ཕྱོགས་སུ་ཕེབས་ཏེ་ལོ་རེ་བཞིན་དགུན་དཔྱིད་གཉིས་འབྲས་སྤུངས་
སུ་བཞུགས། དབྱར་སྟོན་གཉིས་རྒྱལ་དུ་བཞུགས་ནས་འཆད་རྩོད་རྩོམ་གསུམ་གྱི་
སྒོ་ནས་རྒྱལ་བསྟན་སྤེལ་བར་མཛད་དོ། །དེ་ལྟར་དགུང་ལོ་རེ་དྲུག་གི་བར་ལ་
བསྟན་འགྲོའི་དོན་རྒྱ་ཆེར་མཛད་ནས་ཕྱི་རབས་ཀྱི་གདུལ་བྱ་རྣམས་ལ་མདོ་སྔགས་་་
ཀྱི་གསུང་རབ་རྣམས་ཀྱི་དགོངས་པ་འགྲེལ་བའི་ལེགས་བཤད་བཀའ་རྩོམ་གསུང་་་་་
པར་དུ་བཞུགས་པ་ལྟར་རོ། །སྐུ་ཚེ་འདིའི་དངོས་ཀྱི་གདུལ་བྱ་རྫོགས་པ་ན་དགུང་
ལོ་རེ་བདུན་དུ་ཕེབས་པ་ཆུ་སྟག་ལོ་ནག་ཟླའི་ཚེས་བརྒྱད་ཀྱི་ཐོ་རེངས་ སུ་སྐུའི་་་་
བཀོད་པ་བསྡུས་ཏེ་དགའ་ལྡན་ཆོས་ཀྱི་ཕོ་བྲང་སོགས་སངས་རྒྱས་ཀྱི་ཞིང་རབ་་་་
འབྱམས་སུ་སྤྲུལ་པའི་བཀོད་པ་བྱེ་བ་ཕྲག་བརྒྱར་སྤྲུལ་ཏེ་རྒྱལ་བ་རྣམས་མཆོད་པ་་་་་
དང་སེམས་ཅན་རྣམས་ཀྱི་དོན་མཛད་ཅིང་བཞུགས་སོ། །རྗེ་འདིའི་བརྒྱུད་འཛིན་
མཐའ་ཡས་ཤིང་གཙོ་བོ་ནི་ཁྲི་བདེ་བ་ཅན་པ་སོགས་ཞིབ་པ་རྣམ་ཐར་རྒྱས་པ་ལས་་་
ཤེས་པར་བྱའོ།།
107-607