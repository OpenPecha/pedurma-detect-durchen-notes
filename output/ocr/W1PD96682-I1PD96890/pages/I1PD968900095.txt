མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༡
སྐབས་ཀྱང་དེ་བཞིན་སྦྱར་ཏེ་ཉམས་སུ་ལེན།
།ཉན་སེམས་སྒོམ་པ་གཅིག་ལ་ ་ ་
གཅིག་གི་གནད། །འཁྱེར་བའི་བློ་མིག་མཁའ་ལྟར་ཡངས་པར་དགོས།
།རྣམ་
གྲོལ་དོན་དུ་གཉེར་བའི་འདུན་པ་དང་། །ཕྱོགས་འཛིན་སུན་འབྱིན་སྤངས་ཏེ་
གཟུ་བོར་གནས། ། དྲི་མས་མ་འདྲེས་རྣམ་འབྱེད་ཤེས་རབ་སྟེ། །དཔྱོད་པ་ན་
ཡང་འདི་གསུམ་བརྟེན་པ་གལ། །སྒོམ་པ་གནད་དུ་གཏོང་བའི་ཟབ་གནད་ཀྱང་། །
ཉེས་པ་ལྔ་སྤོང་གཉེན་པོ་འདུ་བྱེད་བརྒྱད།
།བསྟེན་པ་གཞུང་ལུགས་ཆེ་ལས་
གསུངས་པ་བཞིན། །བསྐྱངས་པས་མི་རྟོག་ཏིང་འཛིན་འབད་མེད་རྙེད།
ལེགས་གསུངས་བརྗོད་བྱ་རྗོད་བྱེད་གཤོལ་རྣོན་པོས། །འགྲོ་རྒྱུད་ཐ་རེངས་མུ་
ཚིགས་ལེགས་བཏུལ་བས། །ཐོས་བསམ་སྒོམ་པ་ངེས་སྒྲིབ་དར་བའི་རྩེར། །རྣམ་
གྲོལ་གསེར་གྱི་སྙེ་མས་དུད་པར་འགྱུར། །ཞེས་བྱ་བ་འདི་བར་སྐབས་ཀྱི་ཚིགས་སུ་
བཅད་པའོ།།
ད་ནི་ཆོས་སྤྱོད་བཅུའི་སྒོ་ནས་ཉམས་སུ་བླང་བྱའི་ཆོས་འཇིག་རྟེན་གྱི་ཁམས་སུ་
ཇི་ལྟར་བྱུང་ཚུལ་བསྡུས་དོན་གྱི་སྒོ་ནས་བརྗོད་པར་བྱ་བ་ལ། །ཆོས་ཀྱི་སྒྲ་དོན་
དང་༑༑ ཆོས་ཇི་ལྟར་བྱུང་བའི་ཚུལ་ལོ། །དང་པོ་ལ། སྤྱིར་ཆོས་ཀྱི་སྒྲ་འཇུག་
པའི་ཡུལ་གྱི་དབྱེ་བ་དང་། ཆོས་ཀྱི་སྒྲ་དོན་དངོས་དང་། བྱེ་བྲག་ཏུ་དམ་པའི་
ཆོས་ཀྱི་སྒྲ་དོན་བཤད་པའོ། །དང་པོ་ནི། རྣམ་བཤད་རིགས་པ་ལས། ཆོས་ནི་
ཤེས་བྱ་ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་
གསུང་རབ་དང་། འབྱུང་འགྱུར་ངེས་དང་ཆོས་ལུགས་ལའོ། །ཞེས་ཡུལ་བཅུ་ལ་
འཇུག་པར་བཤད་ལ། ཤེས་བྱ་ལ་འཇུག་པ་ནི། མདོ་ལས། ཆོས་གང་ལ་ལ་
འདུས་བྱས་སམ་འདུས་མ་བྱས་སམ། ཞེས་པ་ལྟ་བུ་དང་། རང་གི་ངོ་བོ་འཛིན་
107-71