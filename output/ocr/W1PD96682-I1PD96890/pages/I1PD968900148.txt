१२०
_____བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པ་དང་། བདེན་འཛིན་གྱི་རྣམ་པར་རྟོག་པ་བག་ཆགས་དང་བཅས་པ་ཐམས་
ཅད་ཉེ་བར་ཞི་བའི་སྤངས་པ་མཐར་ཐུག་ཐོབ་པས་གཞན་དོན་འབད་མེད་ལྷུན་་་
གྲུབ་ཏུ་འཇུག་པ་གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུའི་ཡོན་ཏན། ཇི་
ལྟ་བ་མཁྱེན་པའི་ཡེ་ཤེས་ཀྱིས་དོན་དམ་པའི་བདེན་པ་གཉིས་སྣང་ནུབ་པའི་ཚུལ་་་་་
གྱིས་རྟོགས་པ་སོ་སོ་རང་གི་རིག་པར་བྱ་བ་ཁོ་ན་ལས་སྒྲ་དང་རྣམ་པར་རྟོག་པ་་་་
གཞན་གྱི་རྐྱེན་གྱིས་རྟོགས་པར་མི་ནུས་པའི་ཡོན་ཏན་རྣམས་སོ། །འདིར་རང་
དོན་གློ་བུར་རྣམ་དག་གི་སྤངས་པ་ཕུན་ཚོགས་འཆད་པའི་སྐབས་སུ་གཞན་དོན་་་
འབད་མེད་ལྷུན་འགྲུབ་ཀྱི་ཡོན་ཏན་འཆད་པ་ནི་གཞན་དོན་འབད་མེད་ལྷུན་གྲུབ་་་
ཏུ་འཇུག་པའི་འགལ་རྐྱེན་ཤིན་ཏུ་ཕྲ་བ་ཤེས་སྒྲིབ་ཀྱིས་བསྡུས་པའི་རྟེན་འབྲེལ་ཡན་་
ལག་བཅུ་གཉིས་ཀྱི་ནང་ནས་ཟག་པ་མེད་པའི་ལས་ཞེས་པ་ཀུན་སློང་གི་རྩོལ་བ་ཕྲ་་་
མོ་དེ་སྤངས་པས་གཞན་དོན་ལ་འབད་རྩོལ་མེད་པར་ལྷུན་གྲུབ་ཏུ་འཇུག་པའི་རྒྱུ་་་་་
མཚན་གྱིས་ཡིན་ནོ། །དེའི་ཕྱིར་ཆོས་ཉིད་ལ་མཉམ་པར་བཞག་བཞིན་པའི་ངང་
ནས་ཀུན་སློང་གི་རྩོལ་བ་ཕྲ་མོ་ཙམ་མེད་པར་སྔོན་གྱི་སྨོན་ལམ་དང་ཐུགས་རྗེ་་་་
མཐར་ཕྱིན་པའི་རྒྱུ་ལས་སངས་རྒྱས་ཀྱི་མཛད་པ་ཐམས་ཅད་དུས་འཁོར་བ་ཇི་སྲིད་་
མ་སྟོང་གི་བར་དུ་སེམས་ཅན་ཐམས་ཅད་ལ་ལྷུན་གྲུབ་རྒྱུན་མི་འཆད་དུ་རབ་ཏུ་་་་
འཇུག་པ་ཡིན་ནོ། །གཞན་དོན་ཕུན་སུམ་ཚོགས་པ་ལ་ཡང་། མཁྱེན་པའི་ཡེ་
ཤེས་དངང་། བརྩེ་བ་དང་ནུས་པ་གསུམ་སྟེ། ཆོས་ཐམས་ཅད་ཀྱི་རང་བཞིན་
སྟོང་པའི་ངོ་བོ་ཉིད་ཇི་ལྟ་བ་བཞིན་དུ་གཟིགས་པས་རྣམ་པར་མི་རྟོག་པའི་ཡེ་ཤེས་་་
ལ་མཉམ་པར་གཞག་བཞིན་དུ་ཇི་སྙེད་པ་ཐམས་ཅད་མངོན་སུམ་དུ་གཟིགས་པའི་་་
ཡེ་ཤེས་སྒྲིབ་པ་མེད་པའི་མཁྱེན་པས་རིགས་ཅན་གསུམ་སོགས་སེམས་ཅན་ཐམས་་་་
ཅད་ལ་དེ་བཞིན་གཤེགས་པའི་སྙིང་པོ་ཁྱད་པར་མེད་པར་ཡོད་པ་གཟིགས་ནས་གློ་་
107-124