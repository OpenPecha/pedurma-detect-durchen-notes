༣༧༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གསུང་རབ་རབ་འབྱམས་བརྗོད་བྱ་ནོར་བུའི་མཛོད།
།ཐབས་མཁས་མཁས་གྲུབ་
བཤེས་གཉེན་ལ་བརྟེན་ནས། །བདག་བློ་བློ་གཏེར་དབང་པོའི་རྗེས་སུ་སྒྲུབ། །
•
ཅེས་བྱ་བ་ཡང་བར་སྐབས་ཀྱི་ཚིགས་སུ་བཅད་པའི་དབྱངས་སུ་སྤེལ་བའོ།། __
གཉིས་པ་ཆེ་བ་གཉིས་དང་ལྡན་པའི་ཆོས་ལ་ཉན་བཤད་ཚུལ་བཞིན་བསྟར་བ་་
རྣམས་ཀྱི་སྤངས་རྟོགས་ཀྱི་འབྲས་བུ་ཁྱད་པར་ཅན་བརྙེས་ནས་རྒྱལ་བའི་བསྟན་པ་་་
རིན་པོ་ཆེ་བསྐྱངས་པའི་ཚུལནི། དེ་ཡང་རང་ཅག་རྣམས་ཀྱི་འདྲེན་པ་བླ་ན་མ་
མཆིས་པ་འགྲོ་བ་ཀུན་ལ་མ་འདྲིས་པའི་མཛའ་བཤེས་གཅིག་པུ་སྟོན་པ་མཉམ་མེད་་
ཤཱཀྱའི་རྒྱལ་པོ་དེ་ཉིད་ཀྱིས་སྐུ་དངོས་ཀྱི་འཕྲིན་ལས་ཀྱི་མཛད་པ་མཐའ་དག་མཛད་་
ཟིན་པ་ན། འོད་སྲུང་ལ་བཀའ་སྩལ་པ། ང་མྱ་ངན་ལས་འདས་པའི་འོག་ཏུ་
ཁྱོད་ཀྱིས་བསྟན་པའི་དོན་བྱས་ཏེ་སྡེ་སྣོད་གསུམ་པོ་བསྡུས་ནས་ཀུན་དགའ་བོ་དགྲ་་
བཅོམ་གྱི་བར་དུ་མྱ་ངན་ལས་མ་འདའ་ཞིག་ཅེས་བསྟན་པ་གཏད་དོ། །དེ་ཡང་
འོད་སྲུང་ཆེན་པོ་ནི་མ་ག་དྷའི་བྲམ་ཟེའི་གྲོང་ནྱ་གྲོ་དྷ་ཅན་ན་བྲམ་ཟེ་ཕྱུག་པོ་ནྱ་གྲོ་་་
དྷའི་ཏོག་ཅེས་པ་དེས། ཤིང་ནྱ་གྲོ་དྷའི་ལྷ་ལ་གསོལ་བ་བཏབ་པ་ལས་ཆུང་མ་
གཟུགས་བཟང་མ་ལ་བུ་གཅིག་བཙས་པ་ན། ཉེ་དུ་རྣམས་ཀྱིས་འདི་ནྱ་གྲོ་དྷའི་ལྷ་
ལ་གསོལ་བ་བཏབ་པ་ལས་རྙེད་པས་ནྱ་གྲོ་དྷ་སྐྱེས་ཞེས་བཏགས་ལ།
བྲམ་ཟེ་
རྣམས་ཀྱིས་འདི་འོད་སྲུང་གི་རུས་ཡིན་པས་མིང་འོད་སྲུང་ཞེས་དང་།
བཙས་
པའི་ཚེ་ནའང་འོད་བྱུང་བས་ན་འོད་སྲུང་དུ་བཏགས་ཞེས་ཀྱང་གྲགས་སོ།
སེམས་ཅན་དེས་པའི་རིགས་ཅན་དེ་ལ་མི་འདོད་ཀྱང་དེ་ཡི་ཕས་ནུབ་ཕྱོགས་སེར་་་་་
སྐྱའི་ཡུལ་གྱི་གྲོང་ཁྱེར་ཡངས་པ་ཅན་གྱི་བྲམ་ཟེ་སེར་སྐྱ་བཟང་མོ་ཞེས་པ་འཛམ་བུ་་་
ཆུ་བོའི་གསེར་གྱི་མདངས་འཕྲོག་པ་དེ་ཆུང་མར་བླངས་ནས། ལོ་བཅུ་གཉིས་སུ་
107-372