མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥༨༩
ན་ལེགས་པ་འདྲ་སྙམ་དུ་དགོངས་ནས་གསེར་གྱི་མཎྜལ་དང་བཅས་གསོལ་བ་་་་
བཏབ་པས། རྗེ་རིན་པོ་ཆེ་སྔར་གྱི་ཇི་ལྟ་བ་བཞིན་དུ་སྤྲིན་དཀར་པོ་ཞིག་གི་སྟེང་
དུ་བྱོན་ནས། བུ་ད་ནི་མྱུར་དུ་འོང་བའི་གྲབ་གྱིས། ངས་བསུ་མཁན་གཏོང་
གསུངས༑ དེའི་ཚེ་རྗེ་རིན་པོ་ཆེ་ཁྱེད་ད་ལྟ་གང་དུ་བཞུགས། བདག་ཀྱང་དེར་
འོང་ལགས་ཞུས་པས།
སྤྱིར་ངའི་སྤྲུལ་པ་དགའ་ལྡན། མཁའ་སྤྱོད། འཛམ་
བུའི་གླིང་སོགས་སུ་མང༌། ད་ལྟརྒྱ་རྒྱ་ནག་རི་བོ་རྩེ་ལྔར་དགེ་སློང་རྡོ་རྗེ་འཛིན་པ་
སྟོང་ཕྲག་བརྒྱད་བརྒྱ་རེ་ཙམ་ལ་སྔ་དྲོ་དབུ་མ་དང་། ལམ་རིམ། ཕྱི་དྲོ་བདེ་
གསང་འཇིགས་གསུམ་གྱི་བསྐྱེད་རྫོགས་འཆད་ཀྱིན་ཡོད།ད། ཁྱོད་རང་ཡང་དེར་
འོང་བའི་འདུན་པ་ཐོངས། རིང་པོར་མི་ཐོགས་པར་འཕྲད་པ་ཡིན་གསུངས།
འོ་ན་གདུལ་བྱ་གཞན་གྱིས་གསོལ་བ་བཏབ་ན་ཞིང་དེར་སྐྱེ་ཞིང་གསུང་གི་བདུད་རྩི་
མྱོང་ངམ་ཞུས་པས། ཁོ་བོ་དང་རྗེ་བཙུན་འཇམ་དབྱངས་དབྱེར་མེད་དུ་གསོལ་བ་
བཏབ་ན་རྗེས་སུ་འཛིན་ཅིང་།་། ཞིང་དེར་སྐྱེ་ཡང་དེ་ལྟར་བྱེད་མཁན་མེད་པས་
ལན་གསུངས་པས། རྗེ་རིན་པོ་ཆེ་དང་རྗེ་བཙུན་གྱིས་རྗེས་སུ་འཛིན་པའི་རྒྱུ་ལ་ཇི་
ལྟར་དགོས་ཞུས་པས། རྒྱུ་ཐུན་མོང་མ་ཡིན་པ་ནི་ངེས་འབྱུང་དང་། བྱང་ཆུབ་
ཀྱི་སེམས། ལྟ་བ་རྣམ་པར་དག་པ་གསུམ་རྒྱུད་ལ་སྐྱེས་ཤིང་བླ་མ་དང་རྗེ་བཙུན་
འཇམ་དཔལ་དབྱངས་དབྱེར་མེད་པ་ལ་རྩེ་གཅིག་ཏུ་མོས་པ་ཅིག་དགོས་གསུངས།
གཞན་ཇི་ལྟར་བསྒྲུབ་དགོས་ལགས་ཞུས་པས། ང་དང་རྗེ་བཙུན་གྱི་སྐུ་གསུང་
ཐུགས་རྟེན་བཞེངས། བླ་མ་དང་རྗེ་བཙུན་འཇམ་དཔལ་དབྱངས་དབྱེར་མེད་
འབྲལ་མི་རུང་དུ་གསོལ་བ་བཏབ། བསྟོད་པ་དང་། སྨོན་ལམ་ཚིག་ཙམ་མིན་
པར་འདེབས། ____ལས་འབྲས་ལ་ཡིད་ཆེས་དང་སྟོབས་བཞིའི་བཤགས་བསྡམ་ལ་
འབད་པར་བྱས་ན་རྗེས་སུ་འཛིན་པར་ཐེ་ཚོམ་མེད་གསུངས། དེའི་ཚེ། རྗེ་
107-589