མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣༠ ༧
བཞིན་གཤེགས་པས་ཆོས་བསྟན་པའི་དུས་ཉོན་མོངས་པའི་རྩ་བ་དེ་གསུམ་སེལ་་་
བར་བྱེད་པའོ། །བདུད་ཚར་གཅོད་པ་ནི་གསུང་གི་དོན་ཉམས་སུ་བླངས་པས་
བདུད་བཞི་ལས་རྒྱལ་བར་བྱེད་ཅིང་ཆོས་ཀྱི་སྒྲས་ཀྱང་བདུད་རིགས་ཕམ་པར་བྱེད་་་
པས་སོ། །རྣམ་པ་ཐམས་ཅད་ཀྱི་མཆོག་དང་ལྡན་པ་ནི་འཇིག་རྟེན་པའི་དོན་
ཐམས་ཅད་དཔེའི་ཆོས་སུ་བསྒྱུར་བ་སྟེ་འཇིག་རྟེན་ན་གྲགས་པའི་ཆོས་རྣམ་པ་སྣ་་་་་
ཚོགས་དཔེར་བཞག་ནས་འཆད་པར་བྱེད་པས་སོ། །དེ་ལྟར་གསུང་དབྱངས་ཡན་
ལག་དྲུག་ཅུ་རྩ་བཞིར་བཤད་པ་ནི་གསང་བ་བསམ་གྱིས་མི་ཁྱབ་པའི་མདོ་ལས་་་
གསུང་ཞིང་། འཇམ་མགོན་བླ་མ་ཙོང་ཁ་པ་ཆེན་པོས་ཀྱང་། དེ་ལྟར་བཞི་ཡིས་
ལྷག་པའི་དྲུག་ཅུའི་དབྱངས། །གསུང་གཅིག་ཉིད་ལའང་མ་ཚང་མེད་པར་ནི། །
ཇི་སྲིད་ནམ་མཁའི་མཐའ་ཁྱབ་དེ་སྲིད་དུ། །སྐལ་ལྡན་རྣ་བའི་ལམ་དུ་བདེ་བ་
སྟེར༑ །ཞེས་གསུངས་སོ། །རྗེ་བཙུན་བྱམས་པ་མགོན་པོས། བདེ་གཤེགས་
གསུང་ནི་མཐའ་ཡས་ཏེ། །ཡན་ལག་དྲུག་ཅུ་བསམ་མི་ཁྱབ། །ཅེས་གསུངས་པ་
ལྟར༑ རྗེ་བཙུན་བྱམས་པ་མགོན་པོ་དང་། འཕགས་པ་ཐོགས་མེད། གྲོལ་སྡེ།
དབྱིག་གཉེན་སོགས་ཀྱིས་དྲུག་ཅུར་གསུངས་ཏེ། དེ་ཡང་དུག་གསུམ་སེལ་བར་
བྱེད་པ་དངང་། བདུད་དཔུང་ཚར་གཅོད་པར་བྱེད་པའི་ཡན་ལག་བཞི་མེད་པར་
གཞན་དྲུག་ཅུ་འབྱུང་ཞིང༌། སྔ་མ་ལ་དེ་བཞི་བསྣན་པས་དྲུག་ཅུ་རྩ་བཞིར་འགྱུར་
རོ༑ །དྲུག་ཅུར་གསུངས་པ་ཡང་མདོ་རྒྱན་འགྲེལ་པ་དང་། རྣམ་བཤད་རིགས་
པ་སོགས་སུ་གསང་བ་བསམ་གྱིས་མི་ཁྱབ་པའི་མདོའི་རྗེས་སུ་འབྲང་བར་གསུངས་་་
པས༑ མདོའི་དཔེ་ལ་ཁྱད་པར་ཡོད་པ་ཡིན་ནམ་དཔྱད་པར་བྱ་ཞེས་རྒྱལ་མཆོག་
བདུན་པ་ཆེན་པོས་གསུངས། བུ་སྟོན་ཆོས་འབྱུང་དུའང་ཡན་ལག་དྲུག་ཅུ་རྩ་
བཞིར་དཔྱད་གཞིར་མཛད་ཀྱང་། འདིར་གསང་བ་བསམ་གྱིས་མི་ཁྱབ་པའི་མདོ་
107-307