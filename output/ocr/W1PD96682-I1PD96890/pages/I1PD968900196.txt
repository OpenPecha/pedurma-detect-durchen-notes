༡༧༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཀླུ་ཡི་རྒྱལ་པོས་སྤྲིན་ཕུང་རྣམས། །ནམ་མཁའི་དབྱིངས་སུ་སྟོན་པ་ལྟར། །དེ་
བཞིན་སངས་རྒྱས་སྨོན་ལམ་གྱིས། །ཞིང་རྣམས་ཀུན་ཏུ་འབྱུང་བ་ཡིན། །ཞེས་
པའི་སྨོན་ལམ་གྱི་ཁྱད་པར་སྣ་ཚོགས་ལས་ཞིང་གི་ཁྱད་པར་སྣ་ཚོགས་སུ་བཞེད་པ་་་་
དང་འགལ་བའི་ཕྱིར་དང་། སོ་སོར་རང་གིས་སངས་རྒྱས་ཀྱི་ཞིང་ཡོངས་སུ་
སྦྱངས་པ་དོན་མེད་དུ་འགྱུར་བ་དང་།
ལོངས་སྤྱོད་རྫོགས་པའི་སྐུའི་ཞིང་ནམ་
མཁའ་དང་མཉམ་པའི་གསང་བ་ཟབ་མོ་ཁོང་དུ་མ་ཆུད་པར་ཟད་པའི་ཕྱིར་རོ། །
དེ་བས་ན། སངས་རྒྱས་ཀྱི་སྤྲུལ་པའི་སྐུ་འཛམ་བུའི་གླིང་དུ་སངས་རྒྱས་སོ་ཞེས་
གསུངས་ཀྱང་། འཛམ་བུའི་གླིང་ཐམས་ཅད་གཅིག་ཡིན་མི་དགོས་པ་བཞིན་དུ་
ལོངས་སྐུ་འོག་མིན་དུ་སངས་རྒྱས་སོ་ཞེས་པའི་འོག་མིན་ཐམས་ཅད་གཅིག་ཡིན་མི་་
དགོས་པར་ཤེས་པར་བྱའོ། །འོ་ན་ཇི་ལྟར་ཞེ་ན། བྱང་ཆུབ་སེམས་དཔའ་ས་
བཅུ་པ་ལ་གནས་པའི་སྐྱེ་བ་གཅིག་གིས་ཐོགས་པ་དབང་ཕྱུག་ཆེན་པོའི་གནས་ན་་་་་
འདུག་པ་དེས་ཞིང་ཁམས་ཡོངས་སུ་སྦྱངས་པ་ལ་སོགས་པའི་མཐུས་དེ་ནས་ཚེ་་་་
འཕོས་མ་ཐག་ཏུ་དཔེར་ན་བསམ་གཏན་བཞི་པར་ལྷ་དང་གཞལ་ཡས་ཁང་ལྷན
ཅིག་འབྱུང་བ་ལྟར་རང་གི་ཞིང་འོག་མིན་སྟུག་པོ་བཀོད་པའི་ཞིང་ཁམས་ཞེས་བྱ་བ།
བཻ་ཌཱུརྱ་དང་།
པད་མ་རཱ་ག་དང་། ཤེལ་ལ་སོགས་པའི་རང་བཞིན་ཅན།
ལག་མཐིལ་ལྟར་མཉམ་པ་ཤིན་ཏུ་ཡངས་པ། རེག་ན་འཇམ་པ། དྲི་མ་མེད་
ཅིང་འོད་གསལ་བ། རིན་པོ་ཆེའི་ཤིང་ལྗོན་པའི་ཕྲེང་བ་མཐའ་ཡས་པ་ཙན་དན་
སྦྲུལ་གྱི་ སྙིང་ པོ་ལ་ སོགས་པ་དྲི་བསུང་ངད་ཞིམ་པས་ཁྱབ་པའི་ ལྷའི་ མེ་ ཏོག་ སྣ་་ ་
ཚོགས་གཡུར་ཟ་ཞིང་ལྡེམ་པ། མཚོ་དང་། རྫིང་བུ་དང་། ལྟེང་ཀ་ལ་སོགས་
པ་ཡིད་འཕྲོག་པ་དུ་མས་མཛེས་པ། སྨོ སྨོན་ལམ་ཙམ་ལས་གྲུབ་པའི་ཆུ་བྱ་སྣ་ཚོགས་
སྐད་སྙན་པར་སྒྲོགས་པ།
107-172
རིན་པོ་ཆེ་སྣ་ཚོགས་པའི་མདོག་ཅན་གྱི་བྱིའུ་དང་།