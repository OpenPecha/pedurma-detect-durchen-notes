མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༨ ༥
བདག་ཉིད་ཆེན་པོ་དེའི་མཐུ་ཡིན་པར་ཤེས་ཏེ་ཆེད་དུ་བརྗོད་དོ།
།གཉིས་པ་ལྷ་
རྣམས་ཀྱིས་བཤོལ་བཏབ་ནས་ལན་མཛད་ཚུལ་ནི། དེ་ནས་དམ་པ་ཏོག་དཀར་
དེས་བྱམས་པ་ལ་སོགས་པ་ལྷ་རྣམས་ལ་གྲོགས་པོ་དག །དད་པ་ནི་ཆོས་སྣང་བའི་
སྒོ་སྟེ་བསམ་པ་མི་ཕྱེད་པར་འགྱུར་རོ། །དང་བ་ནི་ཆོས་སྣང་བའི་སྒོ་སྟེ་སེམས་
རྙོག་པ་ཅན་དང་བར་འགྱུར་རོ། །མཆོག་ཏུ་དགའ་བ་ནི་ཆོས་སྣང་བའི་སྒོ་སྟེ་ལུས་
ཤིན་ཏུ་སྦྱང་བར་འགྱུར་རོ། །ཞེས་སོགས་ཆོས་སྣང་བའི་སྒོ་བརྒྱ་རྩ་བརྒྱད་བསྟན།
རང་གི་ཅོད་པན་བྱམས་པའི་དབུ་ལ་བཅིངས་ཏེ་དམ་པ་ཁྱེད་ངའི་འོག་ཏུ་བླ་ན་་་
མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་རྒྱ་བར་འགྱུར་རོ་་
ཞེས་དགའ་ལྡན་གནས་ཀྱི་རྒྱལ་ཚབ་ཏུ་དབང་བསྐུར། ལྷ་རྣམས་ལ་ཁོ་བོ་ནི་་ ་
འཚང་རྒྱ་བའི་ཕྱིར་འཛམ་བུའི་གླིང་དུ་འགྲོ་བས་ཁྱེད་ཅག་ལ་མ་ཕམ་པས་ཆོས་་་་
བསྟན་ཏོ། །ཞེས་གསུངས་ནས་འབྱོན་པར་དགོངས་པ་ན་དགའ་ལྡན་གྱི་ལྷའི་བུ་
དེ་དག་བྱང་ཆུབ་སེམས་དཔའ་དང་འབྲལ་བས་ཡིད་གདུང་སྟེ་ཞབས་གཉིས་ལ་་་
འཇུས་ནས་སྐྱེས་བུ་དམ་པ་ཁྱེད་མི་བཞུགས་ན་དགའ་ལྡན་གྱི་གནས་འདི་མཛེས་་
པར་མི་འགྱུར་ལ། འཛམ་བུའི་གླིང་དུ་འོད་སྲུང་རྫོགས་བྱེད་ལ་སོགས་པའི་རྟོག་
གེ་པ་དྲུག་དང་།
བྲམ་ཟེ་རྒྱུ་རྒྱལ་ལ་སོགས་པའི་རྗེས་སུ་སྒྲོག་པ་དྲུག །རང་ས་
བྱེད་ཀྱི་བུ་ལྷག་སྤྱོད་ལ་སོགས་པ་སྙོམས་པར་འཇུག་པ་དྲུག་སྟེ་སྟོན་པ་བཅོ་བརྒྱད་་་་
ཀྱི ས ་སེ མས ་ ཅ ན ་རྣ མས ་མ་རུང་བ ར་བྱས་པས ་ག ཤེག ས ་པ འི ་སྐབ ས ་མ་ལགས།
འདིར་ནི་ཆོས་མཉན་པའི་སླད་དུ་བཀུར་སྟི་ཕུན་སུམ་ཚོགས་ཤིང་།
ཆོས་བཤད་
པ་དེས་ཀྱང་བདག་ཅག་ལ་ཕན་པ་བསྒྲུབ་པར་སེམས་སོ་ཞེས་བཤོལ་བཏབ་ཀྱང་།
དུང་གི་སྒྲས་རོལ་མོའི་ཆ་བྱད་ཀུན་ཟིལ་གྱིས་གནོན་པའི་དཔེས་སྟོན་པ་བཅོ་བརྒྱད་་
ང་ཉིད་ཀྱིས་ཟིལ་གྱིས་མནན་ནས་ཆོས་ཀྱི་བདུད་རྩིས་འགྲོ་བ་རྣམས་ཚིམ་པར་བྱའོ༎
107-185