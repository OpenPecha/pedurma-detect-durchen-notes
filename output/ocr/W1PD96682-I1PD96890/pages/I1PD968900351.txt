མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༢ ༧
ཆེ་བ་ཉིད་ཀྱིས་ཉན་ཐོས་དང་རང་སངས་རྒྱ ས་ཐ མས་ཅད་ཟིལ་གྱིས་གནོན་གྱི།
རང་གི་བློ་ཡི་སྟོབས་ཀྱིས་རྣམ་པར་དཔྱད་པ་མ་ཡིན་ནོ། །ཞེས་གསུངས་པའི་ལུང་
དོན་འཇུག་པ་རང་འགྲེལ་ལས། ལུང་འདི་ལས་ནི་ཉན་ཐོས་དང་རང་སངས་རྒྱས་
རྣམས་ལ་ཆོས་ཐམས་ཅད་རང་བཞིན་གྱིས་མེད་པར་ཤེས་པ་ཡང་ཡོད་དོ། །ཞེས་
བྱ་བར་གསལ་བར་ངེས་ཏེ། ཞེས་གསུངས། ཉན་རང་ལ་ཆོས་ཀྱི་བདག་མེད་
རྟོགས་པ་ཡོད་པར་ཐེག་ཆེན་གྱི་མདོ་ལས་གསུངས་པ་མ་ཟད། ཐེག་དམན་གྱི་སྡེ་
སྣོད་ལས་ཀྱང་གསུངས་ཏེ། ལུང་ཕྲན་ཚེགས་ལས། གཟུགས་ནི་དབུ་བ་རྡོལ་བ་
འདྲ༑ །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་
རྣམས་ནི་ཆུ་ཤིང་བཞིན། །རྣམ་ཤེས་སྒྱུ་མ་ལྟ་བུ་ཞེས། ། ། ཉི་མའི་གཉེན་གྱིས་
བཀའ་སྩལ་ཏོ། །ཞེས་གསུངས་སོ། །འོ་ན་ཐེག་པ་ཆེ་ཆུང་གང་གིས་ཕྱེ། ཐེག་
དམན་ལའང་ཆོས་རང་བཞིན་མེད་པར་རྟོགས་པ་ཡོད་པས་ཁྱད་མེད་དུ་མི་འགྱུར་་་
རོ་སྙམ་ན། སྤྱིར་ཐེག་པ་ཆེ་ཆུང་གི་ཁྱད་པར་ལྟ་བའི་སྒོ་ནས་མི་འབྱེད་ཀྱི་ཐབས་
མཁས་ཀྱི་སྤྱོད་པའི་སྒོ་ནས་ཕྱེ་བར་མཁས་པ་རྣམས་བཞེད་དེ། རིན་ཆེན་འཕྲེང་
བ་ལས། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། །
སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །
བྱང་ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་སྩལ། །ཐེག་པ་ཆེ་
ལས་བཀའ་སྩལ་པ། །དེ་ཕྱིར་མཁས་པ་རྣམས་ཀྱིས་གཟུང་། །ཞེས་གསུངས།
མ་ནི་བུ་རྣམས་ཀྱི་ཐུན་མོང་གི་རྒྱུ་ཡིན་ལ། ཕ་ནི་དེ་དག་གི་རིགས་སོ་སོར་འབྱེད་
པའི་རྒྱུ་ཐུན་མོང་མ་ཡིན་པ་བཞིན་དུ། ཡུམ་ཤེར་ཕྱིན་ནི་སྲས་བཞི་ཀའི་ཐུན་མོང་
གི་རྒྱུ་ཡིན་ལ་དེ་རྣམས་ཐེག་པ་ཆེ་ཆུང་རིགས་སོ་སོར་འབྱེད་པའི་རྒྱུ་ནི་སེམས
བསྐྱེད་ལ་སོགས་པའི་ཐབས་རྣམས་ཡིན་པའི་ཕྱིར་རོ། ། ཞེས་སྔགས་རིམ་ཆེན་མོ་
107-327