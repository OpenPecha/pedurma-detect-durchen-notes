མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༩ ༡
མཁས་པའི་
སྐད་གཉིས་སྨྲ་བ་འདི་ཉིད་འགྲན་ཟླ་ཐམས་ཅད་དང་བྲལ་བས།
དབང་པོ་ཡེ་བཟང་རྩེ་བས་ཀྱང་བསྟན་པ་སྔ་དར་ལས་ཕྱི་དར་སྔགས་ཀྱི་བསྟན་པ་་་་
བོད་དུ་དར་བ་ཡང་། ལོ་ཙཱ་བ་འདི་ཁོ་ནའི་བཀའ་དྲིན་ཡིན་ཞེས་ཆེ་བ་མཛད་པ་
ཡིན་ནོ། །ལྷ་སྡེ་ལ་སྲས་འོད་ལྡེ། ཞི་བ་འོད། བྱང་ཆུབ་འོད་དང་གསུམ་ལས།
ཆུང་བ་དགེ་སློང་བྱང་ཆུབ་འོད་བྱ་བ། ཕྱི་ནང་གི་ཆོས་དང་ལོ་ཙཱ་ལ་ཤིན་ཏུ་
མཁས་པ་ཞིག་བཞུགས་ཤིང་། དེ་ཡང་ཡེ་ཤེས་འོད་རང་གི་གཅུང་ལ་རྒྱལ་སྲིད་
གཏད་ཟིན་ཀྱང་། གར་ལོག་དང་འཐབ་པའི་དམག་དཔོན་དུ་བྱོན་པས་གཡུལ་
ཕམ་སྟེ་བཙོན་དུ་ཤོར་བ་ན། གར་ལོག་གིས། དཀོན་མཆོག་གི་སྐྱབས་འགྲོ་
འདོར་རམ། ལུས་ཀྱི་ལྗིད་དང་མཉམ་པའི་གསེར་གང་ཡང་རུང་བ་བྱུང་ན་ཕྱིར་
གཏོང་ཞེས་གདམ་ག་བྱུང་བས། དབོན་སྲས་རྣམས་ཀྱིས་གསེར་མང་དུ་བཙལ་
ཀྱང་ཡུན་དུ་འགོར་ཞིང་། ཡེ་ཤེས་འོད་ཀྱི་གསུང་ལས།
ད་ངེད་ན་ཚོད་མཐོན་
པོར་གྱུར་པས་འདི་ནས་ཐོན་ཀྱང་བསྟན་འགྲོ་ལ་ཕན་པར་དཀའ་བས། གསེར་
རྣམས་ཀྱིས་པཎྜི་ཏ་སྤྱན་དྲོངས་ལ་ཆོས་དར་བར་བྱེད་པའི་བཀའ་གནང་སྟེ་མི་རིང་་
བར་འདས། དུས་སྐབས་དེ་དག་ཏུ་རྔ་ལ་ཞོན་ནས་ནམ་མཁའ་ལ་འཕུར་ཐུབ་
པའི་རྫུ་འཕྲུལ་ཅན། ཨར་ཚོ་བནདྷེ་བཅོ་བརྒྱད་སོགས་ཀྱི་ལུགས་འཛིན་དུ་མས་སྐྱེ་
བོ་མཚོན་གྱིས་གསོད་པ་དང་། ཤ་ཆང་བུད་མེད་ལ་བག་མེད་དུ་སྤྱད་པ་དང་།
འདུལ་བའི་བསྟན་པ་ཡང་གོང་དུ་བླ་ཆེན་སོགས་ནས་བརྒྱུད་དེ་དར་རྒྱས་ཆེ་བར་་་་་
ཡོད་ནའང་། བསྟན་པ་སྔ་དར་གྱི་པཎྜི་ཏའི་ཕྱག་སྲོལ་ཕལ་ཆེར་ཉམས། གསར་
དུ་པཎྜི་ཏ་ཚད་ཐུབ་མ་བྱོན་པ་སོགས་ཀྱིས། བོད་སྟོན་རྣམས་ཀྱིས་སོ་སོའི་འདོད་
སྦྱར་གྱི་ལུགས་རེ་བྱས་པས། བསླབ་བྱའི་གནས་ཕྲ་ཞིང་ཞིབ་པ་མཐའ་དག་ལུང་
སྡེ་བཞི། དེ་དག་གི་འགྲེལ་པ་དང་བཅས་པའི་དགོངས་པ་བཞིན་འཕགས་ཡུལ་
107-491