བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༣༢༠
བཤད་ན་གནས་དང་། མཚན་ཉིད་དང་། ཆོས་དང་དོན་སྨོས་པ་བཞི་ལ་
འཇུག་པས་དེ་ཡང་གནས་གང་དུ་གང་ཟག་གང་གི་ཕྱིར་གསུངས་པ་སྨོས་པས་ན་་་་་
གནས་དངང་། ཀུན་རྫོབ་དང་དོན་དམ་པའི་བདེན་པ་ལ་སོགས་པའི་མཚན་ཉིད་
སྨོས་པས་མཚན་ཉིད་དང་། ཕུང་ཁམས་སྐྱེ་མཆེད་ལ་སོགས་པ་སྨོས་པས་ཆོས་
དང་ཡོད་མེད་ལ་སོགས་པར་གསུངས་པའི་དགོངས་པའི་དོན་ཟབ་མོ་དག་སྟོན་་་
པས་དོན་སྨོས་པ་སྟེ་བཞིའོ། །འདུལ་བ་ཞེས་བྱ་བ་ནི་བི་ན་ཡ་སྟེ། མདོ་རྒྱན་
ལས༑ ལྟུང་དང་འབྱུང་དང་ལྡང་བ་དང་། །ངེས་པར་འབྱུང་དང་གང་ཟག་
དང་༑ །བཅས་པ་དང་ནི་རབ་དབྱེ་དང་། །རྣམ་པར་ངེས་ཕྱིར་འདུལ་བ་ཉིད། །
ཅེས་འདུལ་བ་ཞེས་པའི་སྒྲ་དོན་བཞི་ཚན་གཉིས་ཀྱིས་བཤད་པ་ལས་དེ་ལ་བཞི་ཚན་
དང་པོའི་ལྟུང་བ་ནི་ལྟུང་བ་སྡེ་ལྔ་དང་། ལྟུང་བ་དེ་གང་ལས་འབྱུང་བ་ནི།
1
ལྟུང་བའི་ངོ་བོ་ཉིད་དང་ཉེས་དམིགས་ལ་སོགས་པ་མི་ཤེས་པ། བག་མེད་པ།
ཉོན་མོངས་མང་བ། མ་གུས་པ་སྟེ་ལྟུང་བ་འབྱུང་བའི་རྒྱུ་རྣམས་དང་། ལྟུང་བ་
དེ་དག་ལས་ལྡང་བ་ནི་འགྱོད་པ་དང་སྡོམ་པའི་སེམས་ཀྱིས་སྤོང་བའི་སེམས་པ་སོར་
ཆུད་པར་བྱེད་པ་དང་། ལྟུང་བ་ལས་ངེས་པར་འབྱུང་བ་ནི། བསླབ་སྦྱིན་ལ་
བསླབ་པ་བཅས་པའི་རྗེས་ནས་སླར་གནང་བ་དང་། བག་ཡངས་སུ་བྱ་བ་དང་།
སྔོན་དུ་དམན་སྤྱོད་བླངས་ཤིང་ཁྱད་པར་ཅན་གྱི་སྤྱོད་པ་འདོར་དུ་གཞུག་པ་དང་།
དེ་བཞིན་དུ་ལྷག་མ་ལ་སྤོ་མགུ་སྤྱད་པ་སོགས་ཆད་པའི་ལས་ཁས་ལེན་པ་དང་།
རྟེན་འགྱུར་བས་ལྟུང་མེད་དུ་འགྱུར་བ་དང་། ཡང་དག་པར་སོ་སོར་རྟོགས་པ་
དང་༑ བདེན་པ་མཐོང་བས་ལྟུང་བ་ཕྲ་མོ་ཡང་མེད་པའི་ཆོས་ཉིད་ཐོབ་པ་བདུན་
པོ་དེས་ལྟུང་བ་ལས་ངེས་པར་འབྱུང་བ་རྣམས་སོ། །དེ་ལྟར་གནས་བཞི་པོ་དེ་སྟོན་
པས་འདུལ་བ་ཞེས་བྱའོ། །བཞི་ཚན་གཉིས་པ་ནི། གང་ལ་བརྟེན་ནས་བསླབ་
107-320