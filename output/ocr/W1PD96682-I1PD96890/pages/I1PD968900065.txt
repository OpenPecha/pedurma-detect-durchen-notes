མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ག ༤༡
གི་ངེས་པ་རྙེད་པ་ན་ཞེས་པ་ཡིན་པས་དེ་དག་རྣལ་མ་རྒྱུད་ལ་སྐྱེས་མ་སྐྱེས་གྱི་ནར་་་་
སྡོད་ཐབས་མེད། ཞེས་སོགས་རྟགས་རྣམས་ཀྱིས་ཤེས་དགོས་པར་གསུངས་པ་
སྔར་དྲངས་པའི་བློ་ཡི་སྐྱེས་ཚད་རྟགས་ཀྱིས་མཚོན་གྱུར་ཏེ། །ཞེས་པ་དང་ཆ་འདྲ་
བས༑ གང་དང་གང་ལ་དམིགས་པའི་བསམ་བྱུང་གི་ཚད་མའི་སྒོ་ནས་གོ་བ་རྣམ་
དག་ཆགས་ན་དེ་དང་དེའི་མི་མཐུན་ཕྱོགས་སྐྱེ་མི་སྲིད་པར་གསུངས་པའི་ཕྱིར་རོ། །
དེ་ལྟར་ངེས་པ་བརྟན་པོ་ཡོང་བ་ནི་དཔྱད་སྒོམ་སྒོམ་དུ་ཤེས་ཤིང་། དེ་རྩལ་དུ་
སྟོན་པའི་གསུང་རབ་མ་ལུས་པ་གདམས་ངག་ཏུ་འཆར་བ་ལ་རག་ལས་པས །
དཔལ་ཨ་ཏི་ཤ་དང་། འཇམ་མགོན་བླ་མ་ཙོང་ཁ་པ་ཆེན་པོ་རྣམ་གཉིས་ཀྱི་ལུགས་
ལ་བཤད་ཆོས་དང་།
སྒྲུབ་ཆོས་སོ་སོར་འབྱེད་རྒྱུ་མེད་པར། གང་ལ་ཐོས་པ་
བྱས་པ་དེ་ཉིད་ལ་ཐོས་བྱུང་གི་ཡིད་དཔྱོད་ཙམ་གྱི་གོ་བ་ལེགས་པར་ཆགས་སུ་ ་ ་
བཅུག །དོན་དེ་ཉིད་ཡང་ཡང་དཔྱད་པས་བསམ་བྱུང་གི་ཚད་མའི་སྒོ་ནས་སྒྲོ་
འདོགས་བཅད། དེ་དེ་ཉིད་སྒོམ་པས་ཉམས་སུ་བསྟར་ཏེ་མཐར་དབྱུང་དགོས་པ་ནི་
དཔལ་ཨ་ཏི་ཤའི་གདམས་ངག་བཞིན་དུ་འབྲོམ་ཆོས་ཀྱི་རྒྱལ་པོས། རྗེ་སངས་རྒྱས་
བྱ་བ་ཀུན་མཁྱེན་ཡིན། །དེ་སྤངས་རྟོགས་ཚོགས་གཉིས་མཐར་ཕྱིན་ཡིན།
།ང་
ཕ་མའི་དོན་དུ་དེ་འདོད་པས། །དུས་དང་པོར་ཐོས་པས་སྒྲོ་འདོགས་བཅད། །
དུས་གཉིས་པར་བསམས་ནས་སྒྲོ་འདོགས་བཅད། །དུས་གསུམ་པར་བསྒོམ་ནས་
སྒྲོ་འདོགས་བཅད། །ཅེས་གསུངས་པ་ལྟར་རོ། །འདིར་ཚིགས་སུ་བཅད་པའི་
དབྱངས་ཀྱིས་ཅུང་ཟད་བསྙད་པར་བྱ་སྟེ། གང་ཞིག་མང་དུ་ཐོས་པ་ཚོལ་བ་ཡང་།།
ཐོས་དོན་ཚུལ་བཞིན་ཡིད་ལ་བྱེད་པ་ཡིས། །གྲུབ་པའི་གོ་འཕང་མཐོན་པོར་སྤྱོད་
ཕྱིར་ཏེ། །དེ་སླད་ཐོས་དོན་སྒྲུབ་ལ་ལྷག་པར་སྒྲིམས། །ཡིད་ལ་བྱེད་པ་བྲལ་བའི་
ཐོས་རྐྱང་གི། །ཚིག་ཙམ་ལྷུར་ལེན་ཆོས་ལ་བློ་དྲེད་ནས། །ཉལ་འགྲོ་འབར་བའི་
107-41