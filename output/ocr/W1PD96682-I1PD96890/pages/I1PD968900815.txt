མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༩ ༡
ངག་དབང་བསྟན་འཛིན་ཆོས་ཀྱི་རྒྱལ་མཚན་ངོས་གཉིས་ལ་མཇུག་སྐྱོང་དགོས་རྒྱུའི་
བཀའ་ལུང་གསེར་གྱི་ཅོད་པན་ནོད་པ་བཞིན་གུས་པ་གཉིས་ནས་ཀྱང་། ཆུ་སྤྲེལ་
ཟླ་བ་ལྔ་པའི་ཚེས་ནང་ནས་ཞུས་དག་གྲོགས་དན་སེར་བྱེས་བྱ་བྲལ་ཨོ་ཏོག་སྤྲུལ་སྐུ་་་
བྱམས་པ་མཆོག་ལྡན་དང་། སེར་བྱེས་ལྷོ་པ་ངག་ལྡན་དགེ་སློང་ཐུབ་བསྟན་
གསུང་རབ་བཅས་ནས་ཡང་ཞུས་དབུ་བཙུགས་ཏེ། ༧གོང་ས་མཆོག་གི་བཀའ་
དགོངས་ལྟར་སྣར་ཐང་པར་མ་རྒྱལ་རྩེ་ཐེམ་སྤངས། སྡེ་དགེའི་མཚལ་པར་སོགས་
བཀའ་འགྱུར་གོང་མ་དཔེ་ཁུངས་ཐུབ་རྣམས་དང་གོ་བསྡུར་གྱིས་ལྷག་ཆད་ཡིན་་་་
ངེས་བློར་ཆུད་པ་རྣམས་འཕྲི་བསྣན་དང་། བློར་མི་ཆུད་པ་དང་། དཔེ་དཔང་
མ་རྙེད་པ་སོར་བཞག་ཁ་སྐོང་པར་སྔ་ཕྱི་གཉིས་དང་། བཀའ་འབྲེལ་སྣར་ཐང་
པར་དུ་མ་བཞུགས་པའི་ཁ་སྐོང་དུ་མཁས་པའི་དབང་པོ་བུ་སྟོན་རིན་པོ་ཆེ་དང་།
གོང་ས་ལྔ་པ་ཆེན་པོས་ཚད་མར་བཞེད་པ་རྒྱུད་སྐོར་ཁུངས་ཐུབ་གསར་བསྣན་་་་
བགྱིད་འོས་རྣམས་གསུང་པར་བྱིངས་འཁོད་ཟིན་གཤིས་རྒྱུད་སྡེ་རང་རང་ཐད་དུ་་་་
བཞུགས་ཐབས་མ་རྙེད་པས་རྒྱུད་ཁ་པ། ཅ་པ། ན་པ། ཚ་པ་བཅས་ཀྱི་ཞབས་
སུ་པོད་ཆེ་ཆུང་དང་བསྟུན་ནས་བཞུགས་ཤིང་མདོ་རྒྱུད་ཀྱི་ཁོངས་སུ་གཏོགས་པ་་་་
གཉིས་ཀར་ཡོད་པ་རྣམས་བཀའ་འགྱུར་སྔ་མ་ལྟར་སོར་བཞགག ། རྒྱུད་རང་ལ་ལན་
གཉིས་འཁོད་པ་རྣམས་ནས་རེ་རེ་ཕྱིར་འཐེན་ཞབས་འདེགས་ཞུ་མུས་སྐབས་བསྟན་
འགྲོའི་སྐུ་གེགས་དང་། གངས་ལྗོངས་སྐྱེ་དགུའི་བསོད་ནམས་དམན་པའི་འབྲས་
བུ་བདོ་བས་༧གོང་ས་རྣམ་འདྲེན་མཆོག་དགོངས་པ་ཆོས་དབྱིངས་སུ་ཐིམ་ཚུལ་་་་
བསྟན་པས་ཅི་བྱ་གཏོལ་མེད་དུ་གྱུར་ཏེ་འཕྲོས་ལུས་པར། སླར་ཡང་གངས་ལྗོངས་
ཆོས་སྲིད་ཀྱི་མཛད་པོ་རྭ་སྒྲེང་ཧོ་ཐོག་ཐུ་ནོ་མིན་ཧན་ཆེན་པོ་དང་། སྐུའི་གཅུང་
པོ་སྲིད་བློན་མཆོག་ནས་རྣམ་འདྲེན་ཆེན་པོ་དེ་ཉིད་ཀྱི་ཐུགས་བཞེད་མཐའ་དག་་་་
107-791