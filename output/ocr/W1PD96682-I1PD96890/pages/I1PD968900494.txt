བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཇོ་བོ་རྒྱལ་རབས་
བ་བཞིན་བོད་ནས་གཏམ་ངན་པ་སྐྱེལ་མི་བྱུང་ནའང་བྱོན།
གསུམ་དུ་མུན་པར་བཞུགས་པ་ལྷོ་སྒོ་མེ་ལོང་ཅན་ནས་བཏོན་ཏེ་གཙང་ཁང་དབུས་་
མར་བཞུགས་སུ་གསོལ་ནས་མཆོད་པ་བཙུག །མཆིམས་ཕུར་མེས་ཨག་ཚོམས་ཀྱི་
བཙུན་མོར་མངའ་གསོལ་ལོ། ། །དེ་དག་ལ་ཚིགས་སུ་བཅད་དེ་བརྗོད་ན། མུ་
ཁྱུད་ཀེ་ལ་ཤ་ཡིས་རབ་བཅིངས་པ། །ཐུབ་དབང་ནམ་མཁའི་ནོར་བུས་གཟུང་
མིན་ཀྱང་། །སྙིང་རྗེའི་ག་བུར་ཐིག་ལེ་མིག་མི་འཛུམ། །བསིལ་ལྡན་བསིལ་བའི་
དཔལ་དུ་བདག་གིར་མཛད། །ཚང་ཚིང་སྟུག་པོར་ཚོགས་པའི་མི་མིན་འགྲོས། །
ལུང་རྟོགས་སྒྲོན་མེ་འཛིན་པར་མི་ནུས་པས། །འཕགས་པའི་སྒྱུ་འཕྲུལ་སྤྲེའུ་བྲག་
སྲིན་ལས། །མི་ཡི་འགྲོ་བ་ཐོག་མར་སྤེལ་བར་མཛད། །གླང་ཡན་བག་མེད་
འཁྱམས་པ་སྐྱེ་དགུའི་ཚོགས། །བརླངས་པོར་སྤྱོད་པ་བག་ཡོད་ལ་འགོད་ཕྱིར། །
ཆོས་ཀྱི་རྒྱལ་པོ་གཉའ་ཁྲི་བཙན་པོ་ཡིས། །རྒྱལ་ཁྲིམས་གསེར་གྱི་གཉའ་ཤིང་ཐོག་
མར་སྦྱིན། །སྒྲུང་བོན་ལྡེ་འུ་མཚན་གྱི་ཐུན་གསུམ་མཐར། །རྒྱལ་བསྟན་ཉི་མའི་
སྔ་ལྟས་ཁྱུང་སྔོན་སྐྱེས། །ངོ་མཚར་རྟེན་བཞི་ཡུམ་བུ་བླ་མཁར་རྩེར། །ཐོ་རི་
གཉན་བཙན་ཕྱག་ཆར་མཛེས་པར་གྱུར། །སྲོང་བཙན་ཨ་མི་དེ་བའི་གཙུག་ཏོར་
བཅས༑ །ས་སྐྱོང་གྲུ་འཛིན་བདག་པོ་དངོས་ཉིད་ཀྱིས། །མཛད་པའི་གྲུ་འཛིན་
ཞིང་ཁམས་བོད་འདི་འམ། །རི་བོ་ཏ་ལ་གང་སྙམ་འཕྱང་མོ་ཉུག །བསོད་
ནམས་སྔོ་སང་ཁང་པར་ལུགས་གཉིས་ཀྱི། །ཉིན་བྱེད་རྩེ་དགས་འཁྱུད་པས་དབྱིག་
འཛིན་ཁྱོན། །ཕན་བདེའི་གསེར་ཞུན་ལང་ཚོས་བྱུག་པ་ཡི། །སྐལ་བཟང་གངས་
ཅན་པ་ལ་ལྷག་པར་སྦྱིན། །ཤཱཀྱ་མུ་ནི་སྐུ་དངོས་ཇོ་ཤཱཀ་ཟུང་། །གངས་ཅན་
བསོད་ནམས་སྤྱི་ནོར་ཉིད་དུ་དྲངས། །འཕྲུལ་སྣང་མཐའ་འདུལ་ཡང་འདུལ་རུ་
གནོན་གྱི། །ཕན་བདེའི་མེ་བཙའ་ས་གནད་གཟེར་བུར་བཏབ། །འཚེ་བ་མེད་
107-470