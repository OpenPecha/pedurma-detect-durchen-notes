२७
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པ་ན་འདོད་ཡོན་གྱི་དབང་དུ་སྐད་ཅིག་ཀྱང་མི་འགྲོ་བར་སེམས་ཅན་གྱི་དོན་རླབས་
པོ་ཆེ་བྱེད་ནུས་པ་ལྟ་བུ་དང་། སེམས་ཅན་ཐམས་ཅད་ལ་ཡིད་འོང་དུ་མཐོང་བའི་
བྱམས་པ་ཤུགས་དྲག་ཀྱང་འདོད་ཆགས་ཅུང་ཟད་ཀྱང་མི་འདྲེ་བ་དང་།
སེམས་
ཅན་སྡུག་བསྔལ་གྱིས་ཉམ་ཐག་པ་མཐོང་ན་མི་བཟོད་པའི་སྙིང་རྗེ་ཤུགས་དྲག་ཀྱང་་
མྱ་ངན་གྱིས་ནོན་ནས་དགེ་བ་ལ་མི་སྤྲོ་བའི་ལེ་ལོ་མེད་པ་དང་། ཆོས་ཀྱི་བདུད་
རྩིས་ངོམས་པའི་དགའ་བ་ཚད་མེད་པ་དང་ལྡན་ཡང་སེམས་དམིགས་པ་ལ་གཡེང་་་
བའི་ཡ་ཡ་པོ་མེད་པ་དང་། བཏང་སྙོམས་ཆེན་པོ་དང་རྒྱུན་དུ་ལྡན་ཡང་འགྲོ་བའི་
དོན་ལ་སྐད་ཅིག་ཀྱང་མི་གཡེལ་བ་དང་། ཆོས་ཐམས་ཅད་སྤྲོས་བྲལ་ནམ་མཁའ་
ལྟ་བུར་རྟོགས་ཀྱང་ལས་འབྲས་ཕྲ་མོ་ལའང་ཆེས་ཞིབ་པར་མཛད་པ་དང་། ཐེག་
པ་གོང་འོག་དང་མདོ་སྔགས་གཉིས་ལ་གནང་བཀག་མི་འདྲ་བ་མང་དུ་ཡོད་པ་་་
རྣམས་ཐོས་ཆུང་ལ་འགལ་བ་ལྟར་སྣང་ཡང་། དེ་རྣམས་གང་ཟག་གཅིག་གི་
ཉམས་ལེན་དུ་འཁྱེར་བའི་ཐོས་པ་ཆེན་པོ་ལ་མི་འགལ་བ་ལྟ་བུའོ། །དེ་ཡང་རྐང་
པ་ཕྱིཕྱི་མ་གཉིས་ཀྱི་དོན། ཐོས་པ་གནད་དུ་སོང་ན་དེའི་རྗེས་སུ་སྒྲུབ་པ་སྙིང་པོར་
བྱེད་པ་འོང་ལ། སྒྲུབ་པ་སྙིང་པོར་བྱེད་ལུགས་ནི་བསླབ་གསུམ་ཉམས་སུ་ལེན་
ཚུལ་ལ་རག་ལས་ཤིང་། དེ་ཉིད་གནད་དུ་སོང་ན་སྡུག་བསྔལ་ཐམས་ཅད་ཀྱི་རྩ་བ་
རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་བཅུ་གཅིག་པ་སྐྱེ་བའི་རྫོང་ལས་་་
ཚེགས་ཆུང་ངུས་ཐར་བར་འགྱུར་རོ། །འདི་ཡང་མཚོན་པ་ཙམ་སྟེ། སྐྱེས་བུ་
ཆུང་ངུའི་ལམ་ལ་སྒྲུབ་པ་སྙིང་པོར་བྱས་པས་ངན་སོང་དུ་སྐྱེ་བའི་རྫོང་ལས་ཐར།
འབྲིང་གི་ལམ་ལ་སྒྲུབ་པ་སྙིང་པོར་བྱས་པས་འཁོར་བར་སྐྱེ་བའི་རྫོང་ལས་ཐར།
ཆེན་པོའི་ལམ་ལ་སྒྲུབ་པ་སྙིང་པོར་བྱས་པས་མ་རིག་བག་ཆགས་ཀྱི་ས་དང་། ཟག་
མེད་ལས་ཀྱིས་སྐྱེ་བའི་རྫོང་ལས་ཐར་ཚུལ་བསྟན་པ་ཡིན་ནོ། །དེ་དག་ལ་འདི་སྐད་
107-26