མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༧༧
བསྟན་པའི་སྙིང་པོ་མཐར་ཐུག་པ་འདི་ཉིད་འཛིན་ཅིང་སྤེལ་བའི་ཆེད་དུ་སྨོན་ལམ་་
གྱི་དབང་གིས་བསམ་བཞིན་དུ་བྱོན་པ་ཞིག་སྟེ། མཁས་གྲུབ་ཆེན་པོ་འདི་ལ་སྟོད་
བྱང་གི་སའི་ཆ་རྡོག་གཞུང་དུ་བྱང་པའི་དཔོན་རིགས་ཡབ་བཀྲ་ཤིས་དཔལ་བཟང་་་
དང་༑ ཡུམ་བུ་འདྲེན་རྒྱལ་མོ་གཉིས་ཀྱི་སྲས་སུ་རབ་བྱུང་དྲུག་པའི་ཤིང་མོ་གླང་གི་
ལོ་ངོ་མཚར་བའི་ལྟས་དང་བཅས་ཏེ་འཁྲུངས་སོ། _ །ཡབ་ཡུམ་དེ་གཉིས་ལ་སྲས་
གསུམ་ཡོད་པ་ལས། རྗེ་འདི་ཆེ་བ་དང་། བ་སོ་ཆོས་ཀྱི་རྒྱལ་མཚན་བར་པ་
དང་༑ ཆུང་བ་བསོད་ནམས་བཀྲ་ཤིས་ཞེས་པ་ཞིག་བྱུང་ངོ་། །དེ་ལྟར་མཁས་
གྲུབ་ཆེན་པོ་འདི་ནི་སྔོན་ནས་ལམ་ལ་སྦྱངས་པའི་མཐུ་བརྟས་པས་འཁྲུངས་ཙམ་་་་
ཉིད་ནས་བྱིས་པའི་རྒུད་པ་གང་ཡང་མེད་ཅིང་། ཆོས་དང་ཆོས་མིན་འབྱེད་པའི་
བློ་གྲོས་ཐོགས་པ་མེད་པ་ཞིག་བྱུང་ནས་བདག་ཉིད་ཆེན་པོ་འདི་ནི་སྐྱེས་བུ་དམ་པ་་་
བསམ་བཞིན་དུ་བྱོན་པའོ་ཞེས་གླེང་ཞིང་། མཁས་གྲུབ་ལྷ་དབང་པའི་སྐྱེ་བ་ཡིན་
པར་གྲགས་པས་མཁས་གྲུབ་ཅེས་མཚན་ཆུང་ངུ་ནས་ཐོགས་སོ། །དེ་ནས་རྒྱལ་བ་
སྲས་དང་བཅས་པ་དང་། དམ་ཅན་ཆོས་སྲུང་ཐམས་ཅད་ཀྱིས་རྗེ་འདི་པ་འཇམ་
མགོན་བླ་མའི་བསྟན་པའི་སྲོག་ཤིང་འཛིན་ཕྱིར་ཐུགས་རྒྱུད་བསྐུལ་ཞིང་སྔོན་ནས་་་་
གོམས་པའི་མཐུས་ངེས་འབྱུང་གི་བསམ་པ་ཤུགས་དྲག་པོས་རབ་ཏུ་བྱུང་བའི་ལོ་་་་
ཚིགས་སུ་སླེབས་མ་ཐག་གནས་བརྟན་འདུལ་བ་འཛིན་པ་མཁན་ཆེན་སེང་གེ་རྒྱལ་་་
མཚན་དཔལ་བཟང་པོས་མཁན་པོ་མཛད། རྒྱ་མ་པ་ཡོན་ཏན་འོད་ཀྱིས་སློབ་
དཔོན་མཛད་ནས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས།
མཚན་དགེ་
ལེགས་དཔལ་བཟང་པོ་ཞེས་གསོལ། དེ་ནས་མཁན་སློབ་གཉིས་ལས་བསླབ་བྱ་
གསན་ཏེ་དགེ་ཚུལ་གྱི་བསླབ་བྱ་ཡན་ལག་དང་བཅས་པ་མིག་གི་འབྲས་བུ་ལས་ཀྱང་
གཅེས་པར་བསྲུངས་ཏེ་ཚུལ་ཁྲིམས་རྣམ་པར་དག་པ་གཞིར་བཟུང་ནས་གངས་ཅན་
107-577