多人。
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཁྱབ་པར་སྨྲས་པ། འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་
འདས་ཡུལ་ཝཱ་རཱ་ཎ་སིའི་དྲང་སྲོང་སྨྲ་བ་རི་དྭགས་ཀྱི་ནགས་ན་བཞུགས་སོ་ཞེས་་་
ཚིག་གི་རབ་ཏུ་བརྗོད་པ་དེའི་ཚེ་ལྷ་དང་དགེ་སློང་རྣམས་སྟོན་པ་དྲན་ཆེས་ནས་སྐྱོ་་་
བར་གྱུར་ཏོ། །དེ་ནས་ཀུན་དགའ་བོས་མདོ་སྡེ་དང་པོ་བཤད་པ་ན། ཀཽཎྜི་ནྱས་
འོད་སྲུང་ལ། བདག་གིས་ཆོས་འདི་ཐོས་པས་བདེན་པ་མཐོང་སྟེ། དེ་རིང་འདི་
སྐད་ ཅེས་བཤད་ན་ཐམས་ཅད་མི་རྟག་པར་ཁྱད་མེད་དོ་ཞེས་སྨྲས་ཏེ་སྟན་ལས་་་
བབས་ནས་ས་ལ་འདུག་པ་དང་དགྲ་བཅོམ་པ་གཞན་རྣམས་ཀྱང་སྟན་ལས་བབས་་་
ཏེ་འདི་སྐད་ཅེས། ཀྱེ་མ་ཇི་ལྟར་བདག་གིས་ཆོས་འཆད་པ་མངོན་སུམ་དུ་མཐོང་
བ་ལས། མི་རྟག་པའི་སྟོབས་ཀྱིས། བཅོམ་ལྡན་འདས་དེ་ཡང་ད་ནི་ཐོས་པའི་
ལམ་དུ་གཤེགས་པར་གྱུར་ཏོ་ཞེས་སྨྲས་ནས་དེ་དག་གིས་མངོན་ཤེས་ཀྱིས་བརྟག་པ་་
ན༑ ཀུན་དགའ་བོའི་ལུང་འདི་ཇི་ལྟ་བ་ཡིན་པར་ཤེས་སོ། །དེ་ནས་འོད་སྲུང་
འདི་སྙམ་དུ་བདག་གིས་མདོ་སྡེ་བསྡུར་བཅུག་པས་ཚངས་པར་སྤྱོད་པ་དག་གིས་་་
གཤེ་བར་མ་གྱུར་གྲང་སྙམ་དུ་ཡིད་ལ་བྱས་ནསས། ཀུན་དགའ་བོ་ལ་མདོ་སྡེ་ཚང་
བར་སྡུད་དུ་བཅུག་སྟེ་དེས་ཀྱང་ཚང་བར་བསྡུས་ཏེ། འོད་སྲུང་ལ་སྟོན་པའི་མདོ་
སྡེ་དེ་སྙེད་ཅིག་ལགས་ཏེ་དེ་ལས་ལྷག་པ་མེད་དོ་ཞེས་སྨྲས་ནས་སེང་གེའི་ཁྲི་ལས་་་
བབས་སོ། །དེ་ནས་འོད་སྲུང་སེང་གེའི་ཁྲི་ལ་འདུག་ནས། ཉེ་བར་འཁོར་ལ་
འདུལ་བ་སྡུད་པ་པོར་བསྐོས་ཏེ། ཉེ་བར་འཁོར་གྱིས་སེང་གེའི་ཁྲི་དེ་ལ་འདུག་
ནས་འདུལ་བ་བསྡུས་སོ། །དེ་ནས་འོད་སྲུང་ཆེན་པོས་བདག་ཁོ་ནས་མ་མོ་བསྡུ་
བར་བྱའོ་སྙམ་སྟེ། སེང་གེའི་ཁྲི་ལ་འདུག་ནས། མདོ་སྡེ་དང་འདུལ་བའི་དོན་
གསུང་བ་མ་མོ་བསྡུས་སོ། །དེའི་ཚེ་འདོད་གཟུགས་ཀྱི་ལྷ་རྣམས་ཀྱིས་ཨེ་མ་ཧོ་
འཕགས་པ་འོད་སྲུང་ལ་སོགས་པ་དགྲ་བཅོམ་པ་ལྔ་བརྒྱས་བདེ་བར་གཤེགས་པའི་་་
107-38-