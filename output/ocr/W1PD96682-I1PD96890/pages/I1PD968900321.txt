མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༩ ༧
ནི་བར་སྐབས་ཀྱི་ཚིགས་སུ་བཅད་པའོ།།
གཉིས་པ་ལུང་གི་ཆོས་ཀྱི་ཆེ་བ་བྱེ་བྲག་ཏུ་བཤད་པ་ལ། བཀའ་དང་བསྟན་
བཅོས་གཉིས་ཏེ། ཇི་སྐད་དུ། ཆོས་རྣམས་ཐམས་ཅད་བཀའ་དང་བསྟན་བཅོས་
གཉིས་སུ་འདུ། །ལེགས་པར་གསུང་དང་དེ་ཡི་དགོངས་འགྲེལ་པ། །དེ་ཡི་
དབང་གིས་ཤཱཀྱའི་བསྟན་པ་འདི། །འཇིག་རྟེན་ཁམས་སུ་ཡུན་རིང་གནས་པར་
འགྱུར༑ །ཞེས་སོ། །བཀའ་ལ་མཚན་ཉིད། སྒྲ་དོན། དབྱེ་བ་གསུམ་ལས།
དང་པོ་ནི། དོན་སྨྲ་སྡེ་གཉིས་ཀྱིས་བཀའ་དང་བསྟན་བཅོས་མིང་ཚིག་ཡི་གེ་
གསུམ་ཚོགས་པར་འདོད་པ་མཐུན་ཀྱང་། བྱེ་སྨྲས་སྒྲའི་ཕྲེང་བའི་ཚོགས་སྤྱི་ལྡན་
མིན་འདུ་བྱེད་དང་རྫས་གྲུབ་ཏུ་འདོད། མདོ་སྡེ་པས་དེ་གསུམ་ངག་གི་རང་
བཞིན་སྒྲ་རང་མཚན་དང་གཟུགས་ཕུང་དུ་འདོད་དེ། མཛོད་རྩ་ལས། གང་
རྣམས་ཐུབ་པའི་གསུང་དེ་དགག །ཚིག་གམ་མིང་ཡིན་དེ་དག་ནི། །གཟུགས་དང་
འདུ་བྱེད་དག་ཏུ་འདུས། །ཞེས་དང་། ལེགས་བཤད་གསེར་འཕྲེང་ལས།
གཉིས་ཀས་ཀྱང་མིང་ཚིག་ཚོགས་པ་བཀའི་རང་བཞིན་དུ་འདོད་པ་དང་། ཞེས་
དང་༑ གཅིག་ནི་ཚོགས་གསུམ་སྒྲ་སྤྱིའི་ཕྲེང་བར་འདོད་པས་ལྡན་མིན་དང་།
ཞེས་དང་།
གཅིག་ནི་དེ་གསུམ་ངག་གི་རིག་བྱེད་ཀྱི་སྒྲ་རང་མཚན་ལ་འདོད་པས་
གཟུགས་ཀྱིས་བསྡུས་པའོ། །ཞེས་གསུངས་སོ། །དེས་ན་བརྗོད་བྱ་དོན་ལྡན་གྱི་
ཆོས་དང་ཉེ་བར་འབྲེལ་ཞིང་། བྱེད་ལས་ཁམས་གསུམ་གྱི་ཉོན་མོངས་སྤོང་བའི་
ཐབས་སུ་གྱུར་པ། འབྲས་བུ་ཞི་བ་མྱང་འདས་ཀྱི་ཕན་ཡོན་སྟོན་པའི་ངག །
བདག་རྐྱེན་གྱི་གཙོ་བོ་རྫོགས་པའི་སངས་རྒྱས་ལ་བརྟེན་ནས་འབྱུང་བ་སྟེ། སྤོབས་
པ་བཞི་ལྡན་གྱི་གསུང་རབ། བཀའི་འཇོག་བྱེད་དམ་མཚན་ཉིད་ཡིན་ཏེ།
རྒྱུད་
107-297