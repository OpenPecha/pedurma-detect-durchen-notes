མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༣ ༥
དོན་དུ་ཤེར་ཕྱིན་གྱི་མདོ་སྡེ་རིན་པོ་ཆེའི་སྦས་དོན་མངོན་རྟོགས་ཀྱི་རིམ་པ་ཚང་་་
བར་སྟོན་པའི་བསྟན་བཅོས་རྩོམ་པར་ཞུས་པས། རྗེ་བཙུན་གྱིས་ཤེར་ཕྱིན་གྱི་སྦས་
དོན་སྟོན་པའི་བསྟན་བཅོས་མངོན་པར་རྟོགས་པའི་རྒྱན་དང་།
མདོ་སྡེ་རྒྱན།
འབྱེད་རྣམ་གཉིས། རྒྱུད་བླ་མ་སྟེ་བྱམས་ཆོས་ལྔ་བརྩམས་སོ།
།ཐོགས་མེད་
དགའ་ལྡན་དུ་བཞུགས་པའི་ཡུན་ཚད་མི་ལོ་ལྔ་བཅུར་གསུངས་པ་ལ་དོགས་པར་བྱ་་
མི་དགོས་ཏེ། དགའ་ལྡན་པའི་ཞག་གཅིག་ལ་མི་ལོ་བཞི་བརྒྱ་འོང་བས་དགའ་
ལྡན་གྱི་ལྷའི་སྔ་དྲོའི་ཆ་གཅིག་ལ་མི་ལོ་ལྔ་བཅུ་ངེས་པར་འོང་བ་མཛོད་ལས་ཀྱང་་་
གསུངས་སོ། །དེ་ལྟར་འཕགས་པ་ཐོགས་མེད་ཆོས་ཀྱི་བདུད་རྩིས་ཚིམ་ནས་འཛམ་
བུའི་གླིང་དུ་རྒྱལ་བའི་བསྟན་པ་སྤེལ་ཕྱིར་རང་ཉིད་ཀྱི་རྫུ་འཕྲུལ་གྱིས་བྱོན་ཏེ་མ་ག་་་
དྷའི་ཡུལ་གྱི་ཕྱོགས་དབེན་པའི་ནགས་ཚལ་ཞིག་ཏུ་སློབ་མའི་ཚོགས་ལ་ཆོས་བསྟན་་་
པས༑ དེ་དག་ཀྱང་བཟོད་པ་དང་། རྫུ་འཕྲུལ་དང་། མངོན་པར་ཤེས་པ་རྒྱ་
ཆེན་པོ་ཐོབ་སྟེ་བསྟན་པའི་བྱ་བ་རྒྱ་ཆེར་ནུས་པ་ཤ་སྟག་བྱུང་བས་གནས་དེ་ལ་ཆོས་་
ཀྱི་མྱུ་གུའི་དགོན་པ་ཞེས་གྲགས་པར་ཆོས་འབྱུང་འགའ་ཞིག་ལས་བཤད།
དེར་བྱམས་ཆོས་ལྔ་ཡང་ཡི་གེར་བཀོད་ཅིང་མངོན་རྟོགས་རྒྱན་དང་། ཡུམ་གྱི་
གནས་
དོན་བསྟན་པ་དེ་ཉིད་རྣམ་ངེས། རྒྱུད་བླའི་འགྲེལ་པ། དགོངས་འགྲེལ་གྱི་
འགྲེལ་པ། ས་སྡེ་དང་། སྡོམ་རྣམ་གཉིས་ལ་སོགས་པ་མཛད། སློབ་དཔོན་
འདིས་ས་གསུམ་པ་བརྙེས་ཤིང་། སློབ་དཔོན་རང་ཉིད་ཐལ་འགྱུར་བ་ཡིན་ཀྱང་།
གདུལ་བྱའི་དོན་དུ་སེམས་ཙམ་པའི་ཤིང་རྟའི་སྲོལ་ཕྱེ་བར་མཛད་དེ། དོན་གསལ་
གྱི་འགྲེལ་པ་ཆོས་བཤེས་ཀྱིས་མཛད་པ་ལས། སློབ་དཔོན་ཐོགས་མེད་ས་གསུམ་
འོད་བྱེད་བརྙེས་ཀྱང་དབྱིག་གཉེན་འདུལ་བའི་དོན་དུ་སེམས་ཙམ་དུ་སྟོན་ནོ་ཞེས་་་
དང་༑
སེམས་ཙམ་རྒྱན་གྱི་འགྲེལ་པ་ལས། ཐོགས་མེད་ནི་ས་གསུམ་པ་ལ་
107-435