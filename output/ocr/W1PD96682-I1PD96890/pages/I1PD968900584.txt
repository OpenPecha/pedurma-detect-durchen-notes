460
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སུ་སྐྱེ་བར་འགྱུར། །ཞེས་པའི་མཚམས་སུ་ཆོས་མཚམས་མཛད་ནས་མྱུར་དུ་འབྲོག་
རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་ཉིད་དུ་འབྱོན་པར་བཞེད་པའི་ཞལ་ཏ་
གནང་༑༑ དེ་ལ་སྦྱིན་བདག་དང་། ཆོས་གསན་པ་རྣམས་ཀྱིས་ད་དུང་ཟླ་བ་
གཅིག་གམ་ཟླ་ཕྱེད་ཙམ་དུའང་བཞུགས་ནས་ཆོས་འཕྲོ་རྫོགས་པར་གསུང་པ་ཞིག་་་་
ཐུགས་རྗེས་བཟུང་འཚལ། ཐ་ན་རྒྱུད་ཀྱི་འཕྲོ་རྣམས་བཀླག་ལུང་མཛད་པ་ཙམ་
ཞིག་ཀྱང་གནང་འཚལ་ཞེས་གསོལ་བ་ནན་ཆེར་བཏབ་ཀྱང་གསན་དུ་མ་བཞེད་་་་
ནས༑ ད་ལན་མྱུར་དུ་བཏེག་པ་ཐམས་ཅད་ལ་དགའ་བས་འདེགས། རྒྱུད་དང་
ལམ་རིམ་འཕྲོ་ལ་འཇོག་པའི་འདུན་པ་ཁ་སིང་དུ་བཏང་ཚར་གསུངས་ནས་ཆོས་་་་
མཚམས་མཛད་དེ། དེ་ཡང་ད་དུང་དུ་སྔགས་དང་མཚན་ཉིད་ཀྱི་གསུང་སྒྲོས་ཀྱི་
བཤད་རྒྱུན་རྫོགས་པ་མེད་པར་འཕྲོ་རིང་དུ་གནས་པའི་རྟེན་འབྲེལ་བསྒྲིགས་པའི་་་་
དགོངས་པ་མཛད། དེ་ནས་ལྷ་སར་ཕྱག་བཏེགས་ཇོ་བོ་རིན་པོ་ཆེའི་དྲུང་དུ་བྱོན་
ཏེ་ཕྱག་དང་མཆོད་པ་དང་སྨོན་ལམ་རྣམ་པར་དག་པ་རྒྱ་ཆེར་མཛད་ནས་ད་དུང་་་་
ཡང་བསྟན་པ་རིན་པོ་ཆེ་ཡུན་རིང་དུ་གནས་པའི་གསོལ་འདེབས་ཤུགས་དྲག་་་་
མཛད༑ དེ་ནས་བྱམས་ཆེན་ཆོས་རྗེ་ཤཱཀྱ་ཡེ་ཤེས་པས་སྤྱན་དྲངས་ཏེ་སེ་རྭ་ཆོས་
སྡིང་དུ་བྱོན། བྱམས་ཆེན་ཆོས་རྗེ་དཔོན་སློབ་རྣམས་ཀྱིས་བསྙེན་བཀུར་དང་
མཆོད་པ་ཚད་མེད་པས་མཆོད། བྱམས་ཆེན་ཆོས་རྗེ་ལ་སེ་རྭར་ཤིང་རྟ་ཆེན་པོའི་
གཞུང་ལུགས་རྣམས་ལ་འཆད་ཉན་གྱིས་བསྟན་པ་རྒྱ་ཆེར་སྤེལ་དགོས་པའི་ཞལ་ཏ་་་
མང་དུ་གནང་ཞིང་། ཁྱད་པར་གངས་རིའི་ཁྲོད་འདིར་སྔགས་ཀྱི་རྒྱུད་སྡེ་ལ་
འཆད་ཉན་རྣམ་པར་དག་པ་ཡོང་ཡེ་རྣམ་པ་ཐམས་ཅད་དུ་ནུབ་པར་གྱུར་ནས་རིང་
ཞིག་ལོན། རྗེ་རང་ཉིད་ཀྱིས་བཤད་པ་རྣམ་པར་དག་པ་མཛད་པའི་གསུང་གི་
བདུད་རྩི་ཉམས་སུ་མྱོང་བས་བློ་གྲོས་ཀྱི་ལུས་ཡོངས་སུ་ཚིམ་པ་མང་དུ་བྱོན་མོད་ཀྱི།
107-560