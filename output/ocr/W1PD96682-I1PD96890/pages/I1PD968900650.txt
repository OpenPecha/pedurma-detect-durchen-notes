७२७
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དབྱངས་གོང་མ་བདག་པོ་ཆེན་པོས་རྗེ་འདི་པ་རེ་ཞིག་མདོ་ཁམས་ཕྱོགས་སུ་ཕེབས་་
ན་ལེགས་ཚུལ་ཕེབས་པ་ལྟར།
སེ་འབྲས་དགེ་གསུམ་གྱི་བླ་མ་མང་པོ་དང་།
མཚན་ཉིད་ཞབས་ཕྱི་རྣམས་དངང་། གཞན་ཡང་བླ་ཆེན་མང་པོ་དང་།
དྲུང་
སྐོར་སེར་སྐྱ་ཕོན་ཆེ་བ་དང་བཅས་ཆིབས་ཁ་བསྐྱོད་དེ་མགར་ཐར་དུ་ཕེབས།
ཁྲི་
ངག་དབང་མཆོག་ལྡན་ཡོངས་འཛིན་དུ་བསྟེན་ནས་བྱང་ཆུབ་ལམ་རིམ་འཇམ་་་་
དཔལ་ཞལ་ལུང་གི་སྟེང་ནས་མྱོང་ཁྲིད་ཟླ་སྦྲེལ་གྱི་བར་དུ་གསན་ཅིང་གདེངས་ཐོབ་་
པར་མཛད། འདུས་པའི་འགྲེལ་པ་བཞི་སྦྲག་གི་ཟབ་བཤད་ལོ་སྦྲེལ་གྱི་བར་དུ་
གསན༑ གཞན་ཡང་འདུས་པའི་རིམ་གཉིས་ཀྱི་ཟབ་བཤད། ཉམས་ཁྲིད་སོགས་
དགའ་ལྡན་སྙན་བརྒྱུད་ཀྱི་མན་ངག་རྣམས་མཁས་གྲུབ་ཐམས་ཅད་མཁྱེན་པའི་་་་
དཀར་ཆག་ཐོའི་ཡིག་ཆུང་ལྟར་གསན་ཏེ་ཏེ། རྒྱུད་ཀྱི་སྟོན་པ་རྡོ་རྗེ་འཆང་གིས་
གསང་བའི་བདག་པོ་ལ་ཇི་ལྟར་གཏད་པ་ལྟར་སྙན་བརྒྱུད་ཀྱི་གདམས་པ་རྒྱ་མཚོས་་
ཐུགས་ཀྱི་བུམ་བཟང་ཡོངས་སུ་གང་བར་གྱུར་ཏོ།
།དེ་ནས་ལྕང་སྐྱ་ཧོ་ཐོག་ཐུ་
སོགས་གདུལ་བྱ་རྣམས་ལའང་དབང་རྗེས་ལུང་ཁྲིད་སོགས་སོ་སོའི་མོས་ངོ་དང་་་་
འཚམས་པར་ཟབ་རྒྱས་སྩལ། དེ་ནས་མགར་ཐར་ནས་ཡར་ཆིབས་ཞལ་བསྒྱུར།
ལམ་བར་གྱི་སྐྱེ་འགྲོ་སེར་སྐྱ་གྲངས་ལས་འདས་པར་མཐོང་ཐོས་དྲན་རེག་གི་འབྲེལ་་
པ་ཐོགས་པ་ཐམས་ཅད་སྨིན་གྲོལ་གྱི་ལམ་ལ་འགོད་པར་མཛད། དེ་ནས་རིམ་
གྱིས་རི་བོ་གྲུ་འཛིན་གཉིས་པའི་གཞལ་མེད་ཁང་དུ་ཞབས་སོར་འཁོད། དད་ལྡན་
རྣམས་ཀྱིས་གསོལ་བ་བཏབ་པའི་དོན་བཞིན་དབང་ལུང་། མན་ངག །རབ་
བྱུང་བསྙེན་རྫོགས་སོགས་འཆད་རྩོད་རྩོམ་གསུམ་གྱི་སྒོ་ནས་སྤེལ། པཎ་ཆེན་
མཆོག་གི་སྤྲུལ་སྐུ་རིན་པོ་ཆེར་རབ་བྱུང་དང་། དགེ་ཚུལ་གྱི་སྡོམ་པ་སྩལ།
མཚན་བློ་བཟང་དཔལ་ལྡན་ཡེ་ཤེས་སུ་གསོལ། དད་ལྡན་སེར་སྐྱ་མཆོག་དམན་
107-26