མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༣ ༣
སེམས་རིན་པོ་ཆེ་འདི་སྐྱེས་པ་ན་ཕྱོགས་བཅུའི་སངས་རྒྱས་ཀྱི་གདན་འགུལ་བ་དང་།
ཞིང་ཐམས་ཅད་རབ་ཏུ་གཡོ་བར་འགྱུར། དེ་ལྟར་གྱུར་པ་ན་སངས་རྒྱས་རྣམས་
ཀྱིས་འདི་ཅི་ཞིག་གི་ལྟས་ཡིན་སྙམ་དུ་དགོངས་པ་ན། འཇིག་རྟེན་གྱི་ཁམས་འདི་
ཞེས་བྱ་བར་རིགས་ཀྱི་བུ་འདི་ཞེས་བྱ་བས་བྱང་ཆུབ་ཏུ་སེམས་བསྐྱེད་པས་མཐུའོ་་་་་
སྙམ་དུ་དགོངས་པར་གྱུར་ནས་འཁོར་ལོས་སྒྱུར་བའི་རྒྱལ་པོ་ལ་བུ་ཞིག་བྱུང་བ་ལྟར།
རྒྱལ་བ་རྣམས་ཀྱི་གདུང་འཚོབ་བྱུང་བར་དགོངས་ནས་ཐུགས་དགྱེས་པ་ཆེན་པོས་་་་
བྱང་ཆུབ་སེམས་དཔའ་དེ་ལ་བྱིན་གྱིས་རློབས་པར་མཛད། བྱང་ཆུབ་སེམས་
དཔའ་བདག་ཉིད་ཆེན་པོ་རྣམས་ཀྱིས་ཀྱང་དེའི་སེམས་རིན་པོ་ཆེ་སྐྱེས་པ་དེ་མཐར་་
ཕྱིན་པའི་ཐུགས་སྨོན་མཛད། ཚངས་པ་བརྒྱ་བྱིན་ལ་སོགས་པ་ལྷ་མཐུ་བོ་ཆེ་
ཐམས་ཅད་ཀྱང་བྱང་ཆུབ་སེམས་དཔའ་དེའི་རྐང་པ་ལ་སྤྱི་བོས་གཏུག་ཅིང་ཕྱག་་་་་་
འཚལ༑ མཆོད་པའི་ཡོ་བྱད་སྣ་ཚོགས་ཀྱིས་མཆོད་ཅིང་དེའི་ལུས་ལ་གཟི་བྱིན་
བསྐྱེད་པར་བྱེད་ཅིང་བསམ་ཐམས་ཅད་འགྲུབ་པའི་གྲོགས་བྱེད་པར་གསུངས་སོ། །
དེ་ཙམ་དུ་མ་ཟད་སེམས་རིན་པོ་ཆེ་དེ་གང་ལ་ཡོད་པ་དེ་ལ་ནི་རྒྱལ་བ་རྣམས་ཀྱང་་་་
བཀུར་སྟི་དང་རིམ་གྲོ་མཛད་པར་བཞེད་ན་གཞན་རྣམས་ལྟ་ཅི་སྨོས་དེ་ལྟར་ཡང་་་་་
རིན་པོ་ཆེ་ཕུང་པོའི་མདོ་ལས། ཀུན་དགའ་བོ་གལ་ཏེ་བྱང་ཆུབ་སེམས་དཔའ་
ཤིང་རྟའི་ནང་དུ་ཞུགས་ཏེ་འདོད་པའི་ཡོན་ཏན་ལྔས་རྩེ་ཞིང་དགའ་མགུར་སྤྱོད་ལ།
དེའི་ཤིང་རྟ་འདྲེན་པ་གཞན་མེད་ན། ཀུན་དགའ་བོ་བྱང་ཆུབ་སེམས་དཔའ་དེའི་
ཤིང་རྟ་ནི་དེ་བཞིན་གཤེགས་པའི་དབུ་ལ་ཡང་བསྐུར་རོ། །གལ་ཏེ་གནས་བརྟན་
ཤཱ་རིའི་བུ་དང་། མཽངྒལ་གྱི་བུ་རྣམ་པར་ཐར་པའི་སྒོ་གསུམ་ལ་བསྐལ་པའམ་
བསྐལ་པ་ལས་ལྷག་པར་གནས་ང་། དེ་ལ་དེ་བཞིན་གཤེགས་པ་རིམ་གྲོ་དང་
གཡོག་བྱ་བ་ལ་བརྩོན་པར་མི་མཛད་དོ། །ཞེས་དང་། སྤྱོད་འཇུག་ལས་ཀྱང་།
107-133