མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༤༧
སེང་དཀར་དགེ་སློང་ཤཱཀྱའི་འོད་ཀྱི་འགྱུར། མིག་བཅུ་གཉིས་པའི་མདོ་འགྱུར་
བྱང་མེད་པ་བཅས་ལ་ཤོག་གྲངས་བཞི་བརྒྱ་དང་ཞེ་གཉིས། ༈ མྱ་ངན་ལས་
འདས་པ་ཆེན་པོའི་མདོ། ༼༽པར་བམ་པོ་དང་པོ་ནས་ཉེར་བརྒྱད་བར་དང་
ལེའུ་དགུ་པ་ཡན་ལ་ཤོག་གྲངས་ལྔ་བརྒྱ་དང་ཉེར་ལྔ། ༼༽ པར་བམ་པོ་ཉེར་
དགུ་པ་ནས་ང་དྲུག་པ་མུ་སྟེགས་ཀྱི་རྒྱལ་པོ་ལ་ཤས་གདུང་མ་ཐོབ་པ་ཡན་རྒྱ་ནག་གི་
མཁན་པོ་ཝང་ཕབ་ཞུན་དང་། དྷརྨའི་གཞི་འཛིན་དགེ་བའི་བློ་གྲོས། ལོ་ཙཱ་བ་
རྒྱ་མཚོའི་སྡེས་བསྒྱུར་བ་ལ་ཤོག་གྲངས་ལྔ་བརྒྱ་དང་ཉེར་དགུ།
༈
གཉིས་པ་སྔགས་ཀྱི་སྐོར་ལ། འགྱུར་ལ་ལྟོས་ཏེ་གསང་སྔགས་གསར་མ་
དང་༑ རྙིང་མ་གཉིས་ལས། དང་པོ་ལ་རྒྱུད་སྡེའི་སྒོ་ནས་དབྱེ་ན། རྣལ་འབྱོར་
བླ་མེད་ཀྱི་རྒྱུད། རྣལ་འབྱོར་གྱི་རྒྱུད། སྤྱོད་པའི་རྒྱུད། བྱ་བའི་རྒྱུད་དང་བཞི།
དང་པོ་ནི། འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་བླ་མེད་ཀྱི་རྒྱུད་
ཐམས་ཅད་གཉིས་མེད་ཀྱི་རྒྱུད་དུ་བཞེད་པས་ཐབས་ཤེས་ཀྱི་རྒྱུད་ལས་ལོགས་སུ་་་་
གཉིས་མེད་ཀྱི་རྒྱུད་མི་བཞེད་ཀྱང་། འདིར་དཀར་ཆག་རྙིང་པ་རྣམས་དང་
འཁྲིགས་མཐུན་པར་འཆད་པས། གཉིས་མེད་ཀྱི་རྒྱུད། ཤེས་རབ་རྣལ་འབྱོར་
མའི་རྒྱུད། ཐབས་རྣལ་འབྱོར་ཕའི་རྒྱུད་དང་གསུམ་དུ་མཆིས་པའི་དང་པོ་ལ།
གླེགས་བམ་༼༽ པར་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ།
ཐུན་མོང་དང་ཐུན་མོང་མ་ཡིན་པའི་གསུང་རབ་ཐམས་ཅད་ལ་དབང་འབྱོར་བའི་་་
བདག་ཉིད་ཆེན་པོ་བླ་མ་དམ་པ་ཆོས་ཀྱི་རྒྱལ་པོའི་བཀའ་དྲིན་གྱིས་ཉེ་བར་བསྐྱངས་
པ་སྒྲ་བསྒྱུར་གྱི་ལོ་ཙཱ་བ་བློ་གྲོས་བརྟན་པས། བསམ་གཏན་གླིང་གི་དབེན་གནས་
སུ་བསྒྱུར་ཞིང་དག་པར་བྱས་པ། ཆུ་བཟང་གསན་●ག་དང་སྣར་ཐང་དཀར་ཆག་ཏུ་ལེའུ་བཅུ་པ་ཤློོ་ཀ་
107-747