७५०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དེའི༑ །ལྷུམས་ལས་མཚན་དཔེའི་དཀྱིལ་འཁོར་གྲོལ་བ་ན། །ཆུ་འཛིན་རུམ་རྒྱ་
ལས་ནི་ཉིན་བྱེད་བཞིན། །ས་འདི་མགོན་དང་སྣང་བ་བཅས་པར་གྱུར། །ཉིན་
བྱེད་འོད་སྟོང་འགོག་པར་མི་ནུས་བཞིན། །དམ་པའི་རང་བཞིན་སྒྲིབ་ཏུ་མ་
དམིགས་པས། །གངས་ཅན་མགོན་པོ་ཉིད་ནི་འདི་འོ་ཞེས། །ངེས་རྙེད་མངའ་
གསོལ་བསྔགས་པའི་མེ་ཏོག་འཐོར། །འཁྲུངས་རབས་དུ་མར་འབྲེལ་བའི་རིགས་
ཀྱི་བདག །དེ་ལ་མཐོན་མཐིང་ལན་བུ་དོར་བ་ན། །ངུར་སྨྲིག་རྒྱལ་མཚན་
བསྒྲེང་དང་ཆབ་ཅིག་ཏུ། །མཚན་སྙན་ནོར་བུའི་གཙུག་ཏོར་འཆིངས་པར་མཛད༎
ངག་གི་དབང་ཕྱུག་བློ་བཟང་ཐུབ་དབང་རྗེའི། །བསྟན་དང་ཆབ་སྲིད་རྒྱ་ཆེན་
དབྱར་གྱི་མཚོ། །ཇི་བཞིིན་སྤེལ་ལ་འཇིགས་བྲལ་དབང་ཕྱུག་གར། །ཕྱོགས་ལས་
•
•
•
རྣམ་པར་རྒྱལ་བའི་སྡེ་ཞེས་བསྔགསས། :།གྲུ་འཛིན་གཞལ་མེད་ཁང་དུ་གྲུ་འཛིན་
•
བདག །འཇིགས་བྲལ་གདོང་ལྔའི་ཁྲི་ལ་མངའ་གསོལ་ཞིང་༌།
།བཀྲ་ཤིས་མེ་ཏོག་
ཆར་དུ་བསྙིལ་བ་ཡིས། །གངས་ཅན་བཀྲ་ཤིས་དགེ་མཚན་ཐོག་མར་བཞད། །
ཐུགས་རྒྱུད་ཤེལ་དཀར་བུམ་བཟང་ཚངས་སྤྱོད་ཀྱི། །རྣམ་དག་ཚུལ་ཁྲིམས་བདུད་
རྩིས་ཡོངས་གཏམས་ཤིང་། །མཁས་མང་འདུས་པ་རྒྱ་མཚོའི་ཚོགས་དབུས་སུ། །
ཚངས་དབྱངས་གསུང་གི་བདུད་རྩི་ཐོག་མར་སྩལ། །སྐྱབས་མགོན་མགོན་མེད་
གཉེན་གཅིག་གཅིག་ཆོག་སྐུ། ། འགྲོ་ཀུན་ཀུན་མཁྱེན་ལམ་སྟོན་སྟོན་པ་མཆོག །
•
དགེ་མཚན་མཚན་དཔེའི་དཀྱིལ་འཁོར་འཁོར་ལོའི་འཛུམ། །འགྲོ་འདི་འདི་ལྟར་
སྐལ་བཟང་བཟང་དགུར་ཐོབ། :།ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་
•
པའི་དབྱངས་ཀྱིས་མངོན་པར་བསྟོད་པའོ།།
སྲིད་སྐྱོང་རིན་པོ་ཆེའི་དྲུང་ནས། ཚེ་གླིང་ཆོས་སྤྱོད་དང་། འབྲས་སྤུངས་
ཆོས་སྤྱོད་སོགས་ཀྱི་ལྗགས་ལུང་གསན་ཅིང་ཞལ་འདོན་དང་ཐུགས་འཛིན་ལ་བརྩོན་
107-65-