५२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རྟོགས་པར་བྱ། །ཞེས་པའི་ཐད་ཀྱི་མདོ་ལས། འགལ་རྐྱེན་རང་ལ་བརྟེན་པ་ཉི་
རང་གཞན་གང་རུང་ལ་བརྟེན་པ་མཐུན་རྐྱེན་མ་ཚང་བ་ཉེར་གསུམ།
འགལ་རྐྱེན་གཞན་ལ་བརྟེན་པ་གསུམ་སྟེ་སྣོད་ཀྱི་སྐྱོན་མང་དུ་གསུངས་པ་འདི་དག་་
ཀྱང་སྣོད་ཀྱི་སྐྱོན་གསུམ་དུ་འདུ་བས་དེ་གསུམ་སྤོང་ཚུལ་མདོ་བསྟན་བཅོས་ནས་དུ་་
མར་བཤད་དེ། དེ་ཡང་མདོ་དག་ལས། ལེགས་པར་རབ་ཏུ་ཉོན་ལ་ཡིད་ལ་
ཟུངས་ཤིག་ཅེས་མང་དུ་འབྱུང་བ་རྣམས་ཀྱི་དོན་ཅུང་ཞིག་བཀྲོལ་ན། སློབ་དཔོན་
དབྱིག་གཉེན་གྱིས། སྣོད་ཀྱི་སྐྱོན་གསུམ་སྤོང་བར་བ སྟན་པ ར་བ ཞེད་ལ།
འཕགས་པ་ལྷས་ནི། དེ་གསུམ་གྱིས་རིམ་བཞིན་གཟུ་བོར་གནས་པ་དང་དོན་དུ་
གཉེར་བར་འགྱུར་བས་ཉོན་ལ་ངེས་པར་རྟོགས་ཤིག་ཅེས་ཉན་པ་པོའི་མཚན་ཉིད་་་
བསྟན་པར་འཆད་དོ། །དེ་གཉིས་ཀྱང་མི་འགལ་ཏེ། སྔ་མས་དགག་ཕྱོགས་ནས་
སྐྱོན་གསུམ་སྤོང་ཚུལ་ལ་མདོ་དེ་གསུམ་རིམ་པར་སྦྱར་ལ།
ཕྱི་མས་ཉན་པ་པོའི་
སྣོད་ཀྱི་མཚན་ཉིད་གསུམ་ཚང་དགོས་པ་ལ་སྦྱར་བར་སྣང་ངོ་། །དང་པོ་ལྟར་ན་
ལེགས་པར་ཞེས་པས་སྣོད་ཁ་སྦུབ་པ་ལྟ་བུའི་སྐྱོན་བསལ་དགོས་པ་དང་། རབ་ཏུ་
ཞེས་པས་སྣོད་དྲི་མ་ཅན་ལྟ་བུའི་སྐྱོན་བསལ་དགོས་པ་དང་། ཡིད་ལ་ཟུངས་ཤིག་
ཅེས་པས་སྣོད་ཞབས་རྡོལ་བ་ལྟ་བུའི་སྐྱོན་བསལ་དགོས་པར་བསྟན་པ་ཡིན་ནོ། །
དེ་ཡང་དཔེར་ན། ཆར་བབས་ཀྱང་ཆུའི་བྱ་བ་མི་བྱེད་པའི་སྣོད་ཀྱི་སྐྱོན་གསུམ་སྟེ།
ཁ་སྦུབ་པས་ནང་དུ་ཆར་མི་འབབ་པ་དང་། མི་གཙང་བས་བབས་ཀྱང་སྐྱོན་ཅན་
དུ་གྱུར་པ་དང་། ཞབས་རྡོལ་བས་བབས་ཀྱང་མི་གནས་པའོ། །དེ་བཞིན་དུ་
ཆོས་ཀྱི་ཆར་བབས་ཀྱང་ཆོས་ཀྱི་ཆུའི་བྱ་བ་མི་བྱེད་པའི་སྐྱོན་གསུམ་སྟེ།
རྣམ་
གཡེང་དང་གཉིད་རྨུགས་ཀྱི་སྐྱོན་མ་བསལ་ན་ཡིད་དང་རྣ་བ་མི་གཏོད་པས་མི་་་
འབབ་པ་དང་། ཚུལ་བཞིན་ཡིད་ལ་བྱེད་པའི་ཀུན་སློང་ལེགས་པར་མ་བཅོས་ན་
107-52