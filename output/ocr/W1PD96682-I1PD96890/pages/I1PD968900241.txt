མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༡༧
ཏིག་གི་དོ་ཤལ་སྲང་བྱེ་བ་བརྒྱ་སྟོང་རི་བ་དང་། མུ་ཏིག་དམར་པོས་སྤྲས་པའི་
གསེར་གྱི་ཕྲེང་བ་རྣམས་ས་འཚོ་མར་བྱིན་ཏེ་ཆེད་དུ་བརྗོད་དོ།
།གང་དག་བྱང་
ཆུབ་སེམས་དཔའ་ལ་མཆོད་པའི་ལས་བྱེད་པར་སྤྲོ་བའི་ལྷ་དང་། ཀླུ་དང་།
གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་།
མིའམ་ཅི་དང་། ལྟོ་འཕྱེ་ཆེན་པོ་དང་། བརྒྱ་བྱིན་དང་། ཚངས་པ། འཇིག་
རྟེན་སྐྱོང་བ་དུ་མ་དེ་དག་རང་རང་གི་དགའ་བའི་སྒྲ་འབྱིན་ཞིང་ལྷགས་པར་གྱུར་་་་
ཏོ༑ །དུས་གཞན་ཞིག་ན་ལྷ་ཀླུ་དག་སྐྱེས་བུ་དམ་པ་འདི་ནི་བཙུན་མོའི་འཁོར་དུ་
ཡུན་རིང་པོར་བཞུགས་ན་སྣོད་དུ་གྱུར་པའི་སེམས་ཅན་རྣམས་མེད་པར་གྱུར་ནས་་་
མངོན་པར་འབྱུང་བར་མི་འགྱུར་གྲང་སྙམ་ཞིང་གུས་པ་དང་བཅས།
ཞེ་ས་དང་
བཅས་པར་ཐལ་མོ་སྦྱར་ཏེ་བྱང་ཆུབ་སེམས་དཔའ་ལ་ཕྱག་འཚལ་ནས། ནམ་ཞིག་
ན་བདག་ཅག་གིས་བྱང་ཆུབ་སེམས་དཔའ་དམ་པ་མཆོག་རབ་ཏུ་དག་པ་འདི་་་་
མངོན་པར་བྱུང་བ་དང་། མངོན་པར་བྱུང་ནས་ཀྱང་ཤིང་གི་རྒྱལ་པོ་ཆེན་པོའི་
དྲུང་དུ་འདུག་སྟེ་བདུད་དཔུང་དང་བཅས་པ་བཏུལ་ནས་བླ་ན་མེད་པ་རྫོགས་པའི་་
བྱང་ཆུབ་ཏུ་མངོན་པར་སངས་རྒྱས་ཏེ། དེ་བཞིན་གཤེགས་པའི་སྟོབས་བཅུ་དང་།
མི་འཇིགས་པ་བཞི། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་ལྡན་པ་
དང་༑ ཆོས་ཀྱི་འཁོར་ལོ་བླ་ན་མེད་པ་བསྐོར་ཞིང་། སངས་རྒྱས་ཀྱི་རྣམ་པར་
རོལ་པ་ཆེན་པོས་ལྷ་དང་། མི་དང་། ལྷ་མ་ཡིན་དུ་བཅས་པའི་མོས་པ་ཇི་ལྟ་བ་
བཞིན་དུ་ལེགས་པར་བཤད་པས་ཚིམ་པར་བྱེད་པ་མཐོང་བར་འགྱུར་སྙམ་པའི་་་
བསམ་པས་འཁོད་པར་གྱུར་ཏོ། །དེའི་ཚེ་ཕྱོགས་བཅུའི་འཇིག་རྟེན་གྱི་ཁམས་ན་
བཞུགས་པའི་སངས་རྒྱས་བཅོམ་ལྡན་འདས་རྣམས་གླུ་དབྱངས་དང་སིལ་སྙན་གྱི་སྒྲ་
ལས་ཆོས་ཀྱི་སྒོ་རྣམ་པ་འདི་ལྟ་བུ་འདི་དག་གིས་ཡང་དག་པར་བསྐུལ་བར་མཛད་་་་
107-217