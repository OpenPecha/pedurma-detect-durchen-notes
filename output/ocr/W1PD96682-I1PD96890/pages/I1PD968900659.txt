མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༣ ༥
དགའ་ལྡན་སོགས་སུ་ཆིབས་ཞལ་བསྒྱུར་
ཞལ་བཀོད་བསྐྱངས། དེ་ནས་སེ་ར།
ཏེ་མཛད་སྒོའི་རིམ་པ་མཐའ་དག་དང་། གསན་སྦྱོང་སྔར་ལྟར་བསྐྱངས། ཤིང་
རྟ་ཟླ་བ་བཞི་པའི་ཚེས་བདུན་ཉིན་པཎ་ཆེན་ཐམས་ཅད་མཁྱེན་གཟིགས་ཆེན་པོས་་་
མཁན་པོ། ཡོངས་འཛིན་ནོ་མིན་ཧན་སྲིད་སྐྱོང་ངག་དབང་འཇམ་དཔལ་ཚུལ་
ཁྲིམས་ནས་ལས་སློབ། _ ཡོངས་འཛིན་ཁྲི་ཆེན་ངག་དབང་ཆོས་འཕེལ་ནས་གསང་
སྟེ་སྟོན་པ། ཁྲི་ཟུར་འཇམ་དཔལ་ཚུལ་ཁྲིམས་ནས་དུས་གོ་བ། ཚེ་གླིང་ཡོངས་
འཛིན་སོགས་དགེ་འདུན་གྲངས་ཚང་བའི་དབུས་སུ་བསྙེན་རྫོགས་ཀྱི་སྡོམ་པ་བཞེས་
ཏེ་གནས་བརྟན་འདུལ་བ་འཛིན་པ་ཀུན་གྱི་གཙུག་རྒྱན་དུ་གྱུར་ཏོ། །མེ་བྱ་ཟླ་བ་
བདུན་པ་ནས་སྐུ་བསྙུན་ཚུལ་བསྟན་ཅིང་། གཞུང་ས། སེ་འབྲས་དགའ་གསུམ་
སོགས་སེར་སྐྱ་མཐའ་དག་ནས་ཞབས་རིམ་རྒྱ་ཆེར་བསྒྲུབས་རུང་བསྟན་འགྲོའི་་་
གེགས་དབང་དང་། བོད་ལྗོངས་བསོད་དམན་ལྷག་པར་བདོ་བས་ཟླ་བ་དགུ་པའི་
ཚེས་གཅིག་ཉིན་སྐུའི་བཀོད་པ་བསྡུས་ཏེ་དག་པ་ཆོས་དབྱིངས་སུ་མནལ་ལོ།།
སྐུ་ཕྲེང་བཅུ་གཅིག་པ་རྒྱལ་དབང་ཐམས་ཅད་མཁྱེན་པ་མཁས་གྲུབ་རྒྱ་མཚོ་
འཁྲུངས་པའི་ཡུལ་ནི། མགར་ཐར་དགོན་གྱི་ཉེ་འདབས་སུ་མན་ཆོད་དཀོན་་་་
མཆོག་གཤིས་ཞེས་པ་དེ་ཉིད་ལ་ཡབ་དཀོན་རྩེ་ཚེ་དབང་དོན་གྲུབ། ཡུམ་གཡུང་
དྲུང་བུ་ཁྲིད་གཉིས་ཀྱི་སྲས་སུ་ས་ཁྱི་ཧོར་ཟླ་དགུ་པའི་དཀར་ཕྱོགས་ཀྱི་དགའ་བ་་་
དང་པོར་སྐུ་འཁྲུངས། འཁྲུངས་མ་ཐག་ནས་དམ་པའི་རང་རྟགས་ནི་ཙནྡན་དང་
དེའི་དྲི་བཞིན་དུ་ངང་གིས་བྱུང་། ལྷ་བླས་ཁམས་ཕྱོགས་སུ་ཡོད་པར་ལུང་བསྟན་
པ་ལྟར་མངོན་སུམ་གསལ་བར་ངེས་པ་རྙེད། དགོན་པར་གདན་དྲངས་ནས་རྒྱལ་
བ་བསྐལ་བཟང་རྒྱ་མཚོའི་གསེར་ཁྲིར་མངའ་གསོལ། དེ་ནས་དབུས་སུ་གདན་
དྲངས༑ གུང་ཐང་དུ་བཞུགས། པཎ་ཆེན་ཐམས་ཅད་མཁྱེན་པ། རྒྱལ་ཚབ་ཁྲི་
107-635