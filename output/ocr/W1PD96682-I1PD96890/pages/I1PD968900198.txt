ク
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སྐད་ཅིག་གཅིག་གིས་ལེགས་པར་བཅོམ་སྟེ། ཤེས་བྱ་ཐམས་ཅད་མངོན་སུམ་དུ་
གཟིགས་པའི་མཉམ་རྗེས་ངོ་བོ་གཅིག་པའི་ཡེ་ཤེས་མཐར་ཐུག་པ་མངོན་དུ་གྱུར་པ་་
ཡིན་ལ། དེ་དང་དུས་མཉམ་པ་ཁོ་ནར་སླར་གྱི་བྱང་ཆུབ་སེམས་དཔའི་གནས་
སྐབས་ཀྱི་ལུས་དེ་ཉིད་མཚན་དང་དཔེ་བྱད་ལ་སོགས་པ་སྔར་ལས་མཆོག་ཏུ་གྱུར་ཏེ།
ནང་གི་རྟེན་འབྲེལ་གྱིས་ཕྱིའི་རྟེན་འབྲེལ་ཁྱད་པར་དུ་འགྱུར་བའི་ཕྱིར་རོ། །དེ་
ཉིད་ལ་ལོངས་སྤྱོད་རྫོགས་པའི་སྐུ་ཞེས་བྱ་ལ། ཉི་མ་དང་དེའི་འོད་ཟེར་བཞིན་དུ་
སྤྲུལ་པའི་སྐུ་ཡང་དེ་དང་དུས་མཉམ་པ་ཁོ་ནར་འཆར་བར་འགྱུར་བ་ཡིན་ནོ།
དེས་འོག་མིན་དུ་རྒྱུན་མཐའི་བར་ཆད་མེད་ལམ་སྒོམ་ལམ་རྡོ་རྗེ་ལྟ་བུའི་ཏིང་ངེ་་་
འཛིན་གྱིས་སྒྲིབ་པ་ཀུན་བཅོམ་སྟེ་རྣམ་གྲོལ་ལམ་ཐོབ་པའི་ཆོས་ཀྱི་དབྱིངས་དེ་ངོ་བོ་
ཉིད་སྐུ་དང་། ཇི་ལྟ་བ་མཁྱེན་པའི་ཡེ་ཤེས་དེ་ཡེ་ཤེས་ཆོས་སྐུ་རྣམ་མཁྱེན་དང་།
མཚན་དཔེས་སྤྲས་པའི་གང་ཟག་རང་ཉིད་ལོངས་སྐུ་དང་། གདུལ་བྱའི་གྲངས་
སྙེད་ཀྱི་སྤྲུལ་སྐུ་ཐོབ་པ་བཞི་དུས་མཉམ་པས་སྐུ་བཞི་ཅིག་ཅར་ཐོབ་སྟེ།
ཐེག་
བསྡུས་ལས། ཡང་ཇི་ལྟར་ཆོས་ཀྱི་སྐུ་འདི་རེག་པས་ཐོག་མ་ཉིད་དུ་ཐོབ་ཅེ་ན།
ཐེག་པ་ཆེན་པོའི་ཆོས་མ་འདྲེས་པ་ལ་དམིགས་པ་རྣམ་པ ར ་མི་རྟོགས་པ་དང ༌།
དེའི་རྗེས་ལས་ཐོབ་པའི་ཡེ་ཤེས་རྣམ་པ་ལྔ་ལེགས་པར་བསྒོམས་པས་ཐམས་ཅད་དུ་་
ཚོགས་ལེགས་པར་བསགས་པ། སྒྲིབ་པ་སྲབ་མོ་ཞིག་པར་དཀའ་བ་བཤིག་པའི་
ཕྱིར༑ རྡོ་རྗེ་ལྟ་བུའི་ཏིང་ངེ་འཛིན་གྱིས་ཏིང་ངེ་འཛིན་དེའི་མཇུག་ཐོགས་སུ་སྒྲིབ་
པ་ཐམས་ཅད་དང་བྲལ་བའི་དེ་དག་གནས་འགྱུར་བ་དེ་ཐོབ་བོ་ཞེས་དང༌་། རྣམ་
བཤད་སྙིང་པོ་རྒྱན་ལས། དེ་ནས་སྐད་ཅིག་གཉིས་པ་ལ་རྣམ་གྲོལ་ལམ་སྐྱེས་པའི་
ཚེ་ཤེས་བྱ་ཇི་ལྟ་བ་ལ་གཉིས་སྣང་ནུབ་ནས་ཆུ་ལ་ཆུ་བཞག་ཏུ་སོང་བ་དེའི་གཟིགས་་
པའི་ངོར་ཤེས་བྱ་ཇི་སྙེད་པ་ཐམས་ཅད་ལག་མཐིལ་དུ་སྐྱུ་རུ་ར་བཞག་པ་ལྟར་་་་
107-174