१९८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཀྱི་འཁོར་ལོ་ཞེས་བྱ་ཞེ་ན། འཁོར་ལོས་སྒྱུར་བའི་འཁོར་ལོ་རིན་པོ་ཆེ་དང་ཆོས་
མཚུངས་པའི་རྒྱུ་མཚན་གྱིས་ཏེ། འཁོར་ལོ་རིན་པོ་ཆེ་དེ་ཡུལ་གཞན་དང་གཞན་
དུ་རིམ་གྱིས་འཕོ་བ་དང་། དེའི་དབང་གིས་མི་མཐུན་པའི་ཕྱོག་ལས་རྒྱལ་བར་
བྱེད་པ་བཞིན་དུ། ལུང་རྟོགས་ཀྱི་ཆོས་དེ་ཡང་གདུལ་བྱའི་རྒྱུད་ལ་རིམ་གྱིས་འཕོ་
བ་དང་། འདོད་ཆགས་སོགས་མི་མཐུན་པའི་ཕྱོགས་ལས་རྒྱལ་བར་བྱེད་པས་ན་
དེ་ལྟར་བཤད་དེ། བསྡུ་བ་ལས། བཅོམ་ལྡན་འདས་ཀྱིས་དང་པོར་ཀུན་ཤེས་
ཀཽ ཎྜི་ནྱའི་རྒྱུད་ལ་ཀུན་ཤེས་པའི་ཆོས་ཉིད་དང་མཐུན་པར་རབ་ཏུ་བསྐོར་ལ།
དེས་ཀྱང་གཞན་དག་ལ་རབ་ཏུ་བསྐོར་བ་དང་། དེ་དག་གིས་ཀྱང་གཞན་དག་ལ་
རབ་ཏུ་བསྐོར་བར་འགྱུར་ཏེ། དེས་ན་གཅིག་ནས་གཅིག་ཏུ་བརྒྱུད་དེ་བསྐོར་བས་
ན་འཁོར་ལོ། ཡང་དག་པའི་ལྟ་བ་ལ་སོགས་པའི་ཆོས་ཀྱི་རང་བཞིན་ཅན་ཡིན་
པས་ན་ཆོས་ཀྱི་འཁོར་ལོ་ཞེས་བྱའོ། །ཞེས་གསུངས་པའི་ཕྱིར། དམ་པའི་ཆོས་
ལ་དབྱེ་བ་ཡང་ན་འབྲས་བུའི་ཆོས། སྒྲུབ་པའི་ཆོས། བཤད་པའི་ཆོས་གསུམ་སྟེ།
དེ་རྣམས་སྤྱིར་བསྟན་པ་དང་། བཤད་པའི་ཆོས་བྱེ་བྲག་ཏུ་བཤད་པའོ། །དང་
པོ་ལ་འབྲས་བུའི་ཆོས་ཐར་པའམ་མྱང་འདས་ལ་བྱ་སྟེ། དེ་ཡང་གང་ལས་ཐར་པ་
ལས་དང་ཉོན་མོངས་པའི་དབང་གིས་རང་དབང་མེད་པར་ཉིད་མཚམས་སྦྱོར་བའི་
རྒྱུན་ལས་ལྡོག་པའི་ཐར་པ་དང་། སྡུག་བསྔལ་རྒྱུ་དང་བཅས་པ་ཐམས་ཅད་ཉེ་
བར་ཞི་བའི་མྱ་ངན་ལས་འདས་པ་ཞེས་བྱ། དེ་ལ་གང་ཞི་བ་ནི་བདུན་ཏེ། སྐྱེ་
བ་དང་། རྒ་བ་དང་། འཆི་བ་དང་། འཕྲད་པ་དང་། བྲལ་བ་དང་།
འདོད་པ་མ་འབྱོར་བ། ཕུང་པོའི་སྡུག་བསྔལ་ཞི་བ་ཉིད་དོ། །དེ་ལྟ་བུའི་མྱང་
འདས་ཀྱི་ངོ་བོ་ནི། བྱེ་བྲག་སྨྲ་བ་རྣམས་ནི་ཉོན་སྒྲིབ་སྤངས་པར་གྱུར་པའི་མ་ཡིན་
དགག་གི་དངོས་པོ་ཞིག་ལ་འདོད་ཅིང་། མདོ་སྡེ་པ་ཡན་ཆད་རྣམས་ནི་མྱང་
107-294