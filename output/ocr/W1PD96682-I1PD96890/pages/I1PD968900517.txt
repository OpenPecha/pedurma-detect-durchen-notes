མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༩ ༣
ཞིང་༑ ཁྱད་པར་ཨུ་པ་སི་ཀ་ཞིག་ལ་བརྟེན་ནས་ཕན་ཐོགས་འབྱུང་བར་ལུང་
བསྟན་པར་བརྟེན། ཐབས་མཁས་ཀྱི་མཛད་པས་མངའ་རིས་སུ་བྱོན་ཏེ། མཐོ་
ལྡིང་གི་གཙུག་ལག་ཁང་དུ་བཞུགས་ནས།
ལྷ་བླ་མ་བྱང་ཆུབ་འོད་སོགས་ལས་
ཅན་རྣམས་ལ་ཟབ་རྒྱས་ཀྱི་ཆོས་མང་དུ་གསུངས་ཤིང༌་། བོད་དུ་ཆོས་བབ་ཅོལ་དུ་
སྤྱོད་པ་རྣམས་ཀྱི་གཉེན་པོར་བྱང་ཆུབ་ལམ་གྱི་སྒྲོན་མར་གྲགས་པའི་བསྟན་བཅོས་་་
ཁྱད་པར་ཅན་མཛད། སྔར་རྒྱ་གར་ནས་ཕེབས་ཁར་ལོ་གསུམ་ལ་ཕྱིར་ཕེབས་པའི་
ཁས་ ལེན་ གནས་བརྟན་ ཤཱི་ ལ་ཀ་རའི་དྲུང་དུ་ནག་ཚོས་ཁས་བླངས་པ་བཞིན་་་་
འཕགས་པའི་ཡུལ་དུ་བྱོན་པར་ཆས་པའི་ཚེ། འབྲོམ་སྟོན་རྒྱལ་བའི་འབྱུང་གནས་
ཇོ་བོ་སེ་བཙུན་གྱི་དྲུང་ན་ཡོད་སྐབས། མངའ་རིས་སུ་པཎྜི་ཏ་བྱོན་པའི་གཏམ་
གསན་པས་མགྱོགས་པར་བཤུལ་དུ་བཞུགས་ཏེ་ཇོ་བོ་དང་མཇལ།
དབུས་ཕྱོགས་
སུ་ལྷ་ས་དང་བསམ་ཡས་ཀྱི་ཐོག་དྲངས་པའི་གཙུག་ལག་ཁང་དང་། དགེ་འདུན་
གྱི་སྡེ་རྣམས་ཀྱི་བསྔགས་བརྗོད་མཛད་པས། ཇོ་བོ་ཆེན་པོ་དགྱེས་པའི་རྣམ་འགྱུར་
གྱིས་ཕྱག་ལན་གྲངས་མང་པོར་གནང་བས་སྤོབས་པ་ལྷག་པར་སྐྱེས་ཏེ། དབུས་སུ་
འབྱོན་པར་གསོལ་བ་བཞིན་ཞལ་གྱིས་བཞེས། །དུས་དེར་འབྲོམ་གྱིས་བོད་སྟོན་
རྣམས་ལ། ཤིང་རྟའི་དབྱིབས་འདྲ་འཛམ་གླིང་གི། ཞེས་སོགས་འཕྲིན་ཡིག་
བརྫངས་པ་བཞིན་བསུ་བ་ལ་བྱོན། དེ་ནས་རིམ་གྱིས་གཡས་རུ་གཙང་གི་སའི་
ཆར་ཕེབས་ཏེ། ཡོལ་ཆོས་དབང་ལ་སོགས་པའི་སློབ་མ་ཁྱད་པར་ཅན་འགའ་ཞིག་
སྨིན་པར་མཛད། ཁུ་སྟོན་གྱིས་ཡུལ་ཡར་ལུང་བཟང་བའི་བསྔགས་པ་བརྗོད་པ་ལ་
བརྟེན་ནས་ཐང་པོ་ཆེར་ཕེབས་ཀྱང་བསྟེན་བཀུར་ཚུལ་བཞིན་མ་བྱུང་བས་བྲོས་་་
སྟབས་སུ་བསམ་ཡས་ལ་ཕེབས། རྒྱ་དཔེ་རྣམས་ཀློག་པས་སྔར་མ་གཟིགས་པ་མང་
པོ་གཟིགས་པས། སློབ་དཔོན་པདྨས་མཁའ་འགྲོའི་གསང་མཛོད་ནས་སྤྱན་དྲངས་
107-493