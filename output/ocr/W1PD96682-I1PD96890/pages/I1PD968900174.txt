74°
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པད་དཀར་ལས་བྱུང་བ་གོང་དུ་བྲིས་པ་ལྟར་དང་། སྔོན་བསྐལ་པ་ཆེན་པོ་འཛིན་
པ་ཞེས་བྱ་བའི་དུས་སུ་བྲམ་ཟེ་རྒྱ་མཚོའི་རྡུལ་དུ་སྐུ་འཁྲུངས་པའི་ཚེ་རང་གི་སྲས་་་
བྲམ་ཟེ་རྒྱ་མཚོའི་སྙིང་པོ་ཞེས་བྱ་བ་ཁྱིམ་ནས་ཁྱིམ་མེད་པར་རབ་ཏུ་བྱུང་ནས་་་་
མངོན་པར་རྫོགས་པར་སངས་རྒྱས་ཏེ། དེ་བཞིན་གཤེགས་པ་རིན་པོ་ཆེའི་སྙིང་པོ་
ཞེས་བྱ་བར་གྱུར་པ་དེའི་སྤྱན་སྔར་འཁོར་ལོས་སྒྱུར་བའི་རྒྱལ་པོ་རྩིབས་ཀྱི་མུ་ཁྱུད་་་་
དང་༑ རང་གི་སློབ་མ་བྲམ་ཟེ་རིག་བྱེད་ཀློག་པ་སྟོང་ལ་སོགས་པ་སྲོག་ཆགས་བྱེ་
བ་ཕྲག་མང་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་་་་
དུ་བཅུག་ཅིང་དེ་དག་ཕལ་ཆེར་གྱིས་རང་རང་གི་སངས་རྒྱས་ཀྱི་ཞིང་ཡོངས་སུ་་་
བཟུང་བ་ན། འཁོར་ལོས་སྒྱུར་བའི་རྒྱལ་པོ་རྩིབས་ཀྱི་མུ་ཁྱུད་ཀྱིས་བདེ་བ་ཅན་གྱི་
ཞིང་གི་བཀོད་པ་བློ་ལ་བཟུང་ནས་དག་པའི་ཞིང་དེ་འགྲུབ་པའི་ཕྱིར་དུ་ཐུགས་་་
བསྐྱེད་ཅིང་དམ་བཅས། །ཁྱབ་འཇུག་རླུང་བྱ་བ་བདག་ཉིད་ཆེན་པོ་ཞིག་གིས་མ་
དག་པའི་འཇིག་རྟེན་དུ་སེམས་ཅན་གྱི་དོན་བྱེད་པར་ཐུགས་བསྐྱེད་ཅིང་མ་དག་་་་
པའི་ཞིང་བཟུང་། དེ་མ་གཏོགས་པ་རྒྱལ་སྲས་བདག་ཉིད་ཆེན་པོ་དེ་དག་ཐམས་
ཅད་ཀྱིས་གདུལ་སླ་བ་དང་ཞིང་དག་པ་འབའ་ཞིག་བཟུང་ནས་རྩོད་ལྡན་ཚེ་ལོ་བརྒྱ་
པའི་དུས་འདི་ཐམས་ཅད་ཀྱིས་སྤངས་ཤིང་ཡལ་བར་བོར་བ་ན། བྲམ་ཟེ་རྒྱ་
མཚོའི་རྡུལ་གྱིས་སྙིང་རྗེ་ཆེན་པོ་སྐྱེས་ནས་དེ་བཞིན་གཤེགས་པ་རིན་ཆེན་སྙིང་པོའི་་
སྤྱན་སྔར་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་་ ་ ་
གཙུགས་ཏེ་ཡོན་ཏན་དུ་མས་བསྟོད་ཅིང་མཆོད་ནས། བདག་ཅག་སྙིགས་མའི་
འགྲོ་བ་རྣམས་ཀྱི་མགོན་སྐྱབས་སུ་འབྱོན་པའི་ཐུགས་བསྐྱེད་དང་དམ་བཅའ་འདི་་་་
ལྟར་མཛད་དེ། བཅོམ་ལྡན་འདས་བདག་གིས་སྲོག་ཆགས་བྱེ་བ་ཕྲག་མང་པོ་དག་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་འཛིན་དུ་སྩལ་ཏེ།
107-150