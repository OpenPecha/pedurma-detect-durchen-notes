མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག
གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༢ ༡
བཙུན་མོ་སྲས་དང་སླས་བསྟན་ཀྱང་། །བག་ཡོད་བསླབ་པ་ཞིག་པར་ག་ལ་འགྱུར།།
གཟོ་བྱིན་བྱིན་རླབས་རླབས་བརྒྱར་གྲོལ་བ་ཡིས། །ངོ་མཚར་མཚར་སྡུག་སྡུག་གུ་
•
སྤུངས་པའི་སྐུ། །འཛམ་གླིང་གླིང་མཆོག་མཆོག་གི་དགའ་སྟོན་དུ། །རོལ་རྩེད་
•
རྩེད་འཇོ་འཇོ་སྒེག་ཉམས་བརྒྱར་རོལ། །ཞེས་བྱ་བ་ཡང་ཚིགས་སུ་བཅད་པའི་
དབྱངས་ཀྱིས་རྗེས་སུ་བསྔགས་པའོ།།
རྩ་བའི་གཉིས་པ་རབ་ཏུ་བྱུང་བའི་མཛད་པ་སོགས་བཤད་པ་ལ་བདུན་ལས།
དང་པོ་ཁྱིམ་ནས་ངེས་པར་འབྱུང་བའི་མཛད་པ་ནི། དེ་ལྟར་བཙུན་མོའི་འཁོར་
དང་ལྷན་ཅིག་སྤྱོད་ཀྱང་འདོད་པས་མ་གོས་ཤིང་དམ་པའི་སྤྱོད་པ་དང་མཐུན་པར་་
མཛད་ནས་མངོན་པར་འབྱུང་བའི་དུས་ལ་བབ་པ་ན་ཡབ་ཟས་གཙང་གི་རྨི་ལམ་དུ།
བྱང་ཆུབ་སེམས་དཔའ་མཚན་མོ་མི་ཉལ་ཙམ་ན། ལྷའི་ཚོགས་ཀྱིས་བསྐོར་ཏེ་
མངོན་པར་འབྱུང་ཞིང་། གོས་ངུར་སྨྲིག་གྱོན་པ་རྨིས་སོ། །དེ་སད་པ་དང་
རིངས་པ་རིངས་པར་ཉུག་རུམ་ལ་དྲིས་པ། གཞོན་ནུ་བཙུན་མོའི་འཁོར་གྱི་ནང་
ན་འདུག་གམ། ལྷ་བཞུགས་སོ། །དེ་ནས་རྒྱལ་པོ་ཟས་གཙང་འདི་སྙམ་དུ།
གཞོན་ནུ་ནི་གདོན་མི་ཟ་བར་མངོན་པར་འབྱུང་བར་འགྱུར་ཏེ། སྔ་ལྟས་སུ་སྣང་
བ་ནི་འདི་དག་ཡིན་ནོ་སྙམ་ནས། མྱ་ངན་གྱི་ཟུག་རྔུས་ཟུག་སྟེ།
ད་ནི་སྐྱེད་མོས་
ཚལ་དུ་ནམ་ཡང་མི་འགྲོ་བར་བུད་མེད་ཀྱི་ནང་ན་མངོན་པར་དགའ་བར་བྱའོ་སྙམ་
ནས་གཞོན་ནུའི་ལོངས་སྤྱོད་ཀྱི་ཕྱིར། དཔྱིད་དང༌་། དབྱར་དང༌་། སྟོན་གྱི་
དུས་ཇི་ལྟ་བ་བཞིན་དུ་ཁང་བཟང་བསིལ་བ་དང་། ན་པ་དང་། དྲོ་བ་གསུམ་
བྱེད་དུ་བཅུག་སྟེ། ཁང་བཟང་རེ་རེའི་གྲུ་སྐས་རྣམས་ཀྱང་མི་ལྔ་བརྒྱ་ལྔ་བརྒྱས་
འཛུགས་ཤིང་འབེབས་པ་རྣམས་སོ། །དེའི་ཚེ་གཞོན་ནུ་སུས་ཀྱང་མ་ཚོར་བར་
107-221