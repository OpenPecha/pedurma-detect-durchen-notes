མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༢ ༣
སྦྱོང་དང་། རྒན་པ་ལ་གུས་ཤིང་། ཕོ་བྲང་འཁོར་གྱི་མི་རྣམས་ལ་བྱམས་པ།
ཕོངས་པ་དང་མགོན་མེད་པ་རྣམས་ལ་བརྩེ་བ་ལ་སོགས་པ་བྱང་ཆུབ་སེམས་དཔའི་་
སྤྱོད་པ་ལ་ཐུགས་གཞོལ་བའི་ངང་ནས། རིགས་པ་དང་སྒྱུ་རྩལ་ཐམས་ཅད་ལ་
མཁས་པར་གྱུར། དགུང་ལོ་དྲུག་ལོན་པའི་ཚེ་ཡུམ་གྱིས་འདི་སྐད་བསྐུལ་ཏེ། བུ་
ཁྱོད་ལ་རྒྱལ་སྲིད་ཀྱི་དགོས་པ་མེད་ཀྱི་བྷཾ་ག་ལའི་ཡུལ་དུ་སོང་། དེར་ཁྱོད་ལ་
འཇམ་པའི་དབྱངས་ཀྱིས་བྱིན་གྱིས་རློབས་པར་འགྱུར་ཞེས་གསུངས་པས།
ཡུམ་
གྱི་བཀའ་དེ་སྙིང་ལ་བཞག་ནས། ཚ་གྲང་དང་བཟའ་བཏུང་ལ་སོགས་པ་གང་
ཡང་ཡིད་ལ་མི་བྱེད་པར་ཞག་དུ་མར་ཉིན་མཚན་མེད་པར་ཞབས་སེན་གྱི་པདྨོ་་་
བསྒྱུར་བས། ཡུལ་དེར་ཕྱིན་པ་ན་བྷཾ་ག་ལའི་ནགས་ཚལ་གྱི་ནང་ན་བུ་མོ་གཅིག་
དང་མཇལ་བ་ལ། བུ་མོ་ཁྱོད་གང་ནས་འོངས་ཞེས་དྲིས་པས།
དེས་སྨྲས་པ།
ནགས་ཚལ་ཆེན་པོ་འདིའི་དབུས་སུ་ཡོན་ཏན་དུ་མས་བརྒྱན་པ།
འཇམ་པའི་རྡོ་
རྗེའི་ཏིང་ངེ་འཛིན་གྲུབ་པའི་བདག་གི་བླ་མ་ཞིག་བཞུགས་ཏེ་དེ་ནས་འོངས་ཞེས་་་་་
སོ༑ །དེའི་མཚན་ཐོས་པ་ཙམ་གྱིས་དབུལ་པོས་རིན་པོ་ཆེ་རྙེད་པ་ལྟར་དད་པའི་སྤུ་
ལོང་གཡོས་དགའ་བདེ་ཆེན་པོས་ཟིན་ཏེ་སྨྲས་པ། དེ་བདག་ལ་སྟོན་ཅིག །བུ་
མོ་དེས་སེམས་དཔའ་ཆེན་པོ་དེ་རྟ་ལ་ཞོན་པ་བཟུང་སྟེ་དེར་ཕྱིན་པས། ཤིན་ཏུ་
ཟབ་པའི་ཐུགས་དང་ལྡན་ཞིང་། ལུས་ངག་ཞི་བ་གསེར་གྱི་རི་ལྟ་བུའི་སྦས་པའི་
བརྟུལ་ཞུགས་འཛིན་པའི་བླ་མ་རྣལ་འབྱོར་པ་དེ་མཐོང་ནས། བདག་ཉིད་དང་
རང་གི་རྟ་མཆོག་ཕུལ་ནས་ཕྱག་བྱས་ཏེ། འཇམ་དཔལ་རྣོན་པོའི་དབང་དང་སྒྲུབ་
ཐབས་ཞུས་ནས་བསྒོམ་བཟླས་ལ་འབད་པས་རིང་པོར་མི་ཐོགས་པར་རྗེ་བཙུན་་་
འཇམ་པའི་དབྱངས་ཀྱི་ཞལ་གཟིགས། གདམས་པ་མང་དུ་སྩལལ། དུས་རེ་ཞིག་
ན་ཡབ་རྒྱལ་པོ་འདས་ནས་རྒྱལ་སྲས་བདག་ཉིད་ཆེན་པོ་དེ་ལ་ཡུལ་ཁམས་དེའི་་་
107-423