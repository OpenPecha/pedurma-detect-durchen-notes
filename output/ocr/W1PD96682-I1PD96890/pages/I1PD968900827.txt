མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག
༨༠༣
གྱིས་ཡོངས་སུ་བསྔོ་བའོ། །བསྔོ་བ་དང་པོ་འདི་ཉིད་ལྷག་མ་བཅུ་གཅིག་གི་དབྱེ་
གཞི་ཡིན་ཀྱང་། སློབ་དཔོན་གྱི་དོན་གསལ་སོགས་འགྲེལ་བྱེད་གཞན་མང་པོས་
ཀྱང་བསྔོ་བ་གཅིག་ཏུ་བགྲངས་ནས་བཅུ་གཉིས་སུ་མཛད་དོ། ། །རྒྱན་གྱི་ཚིག་རྐང་
གཉིས་པ་དེ་ཡི་བྱེད་པ་མཆོག་ཡིན་ནོ། །ཞེས་པ་ནི་དེ་ལྟར་བསྔོ་བའི་བྱེད་ལས་ཀྱི་
ཁྱད་པར་བསྟན་ཏེ། དེ་ལྟ་བུའི་བསྔོ་བ་དེ་སེམས་ཅན་ཐམས་ཅད་ཀྱི་དགེ་རྩ་དང་།
ཉན་རང་གི་དགེ་རྩ་ཐམས་ཅད་ལས་བྱེད་ལས་རབ་དང་། མཆོག་དང་། དམ་
པ་ཞེས་སོགས་མདོ་ལས་རྒྱ་ཆེར་གསུངས་པ་ལྟར་རོ།
།གཉིས་པ་དམིགས་པ་མེད་
ཀྱི་རྣམ་པ་ཅན་གྱི་བསྔོ་བ་ནི། བསྔོ་བྱའི་རྫས་ལ་བདེན་ཞེན་བཀག་པའི་བསྔོ་བ་སྟེ།
བསྔོ་བྱ་དེ་བཞིན་གཤེགས་པ་ཐམས་ཅད་ཀྱི་ཚུལ་ཁྲིམས་ཀྱི་ཕུང་པོ་དང་། སོགས་
ཁོངས་ནས་ཏིང་ངེ་འཛིན་གྱི་ཕུང་པོ་ལ་སོགས་པ་དོན་དམ་པར་མི་དམིགས་པར་་་་་
ཡོངས་སུ་བསྔོ་བ་སྟེ། མདོ་ལས། དེ་བཞིན་གཤེགས་པ་ཐམས་ཅད་ཀྱི་ཚུལ་
ཁྲིམས་ལ་སོགས་པ་ཞེས་སོགས་དང་། རྒྱན་ལས། དེ་ནི་དམིགས་མེད་རྣམ་པ་
ཅན༑ །ཞེས་དང་། འཕགས་པ་གྲོལ་སྡེས་ཉི་ཁྲི་སྣང་བར། མི་དམིགས་པའི་
རྣམ་པ་ཅན་གྱི་ཡོངས་སུ་བསྔོ་བ་ནི། ཕྱོགས་བཅུའི་སངས་རྒྱས་ཐམས་ཅད་ཀྱི་
ཐུགས་དང་པོ་བསྐྱེད་པ་ནས་བརྩམས་ཏེ་དམ་པའི་ཆོས་གནས་བར་གྱི་ཚུལ་ཁྲིམས་་་
ལ་སོགས་པའི་ཕུང་པོ་རྣམས་དང་། དེ་ཡོངས་སུ་བསྡུས་པ་དང་། ཐེག་པ་
གསུམ་གྱིས་ཡོངས་སུ་སྨིན་པར་བྱས་པ་དང་། རྣམ་པར་གྲོལ་བར་བྱས་པའི་
སེམས་ཅན་རྣམས་ཀྱི་དགེ་བའི་རྩ་བ་ཐམས་ཅད་གཅིག་ཏུ་བསྡུས་ཏེ་རྗེས་སུ་ཡི་་་་
རངས་ཤིང་ཡོངས་སུ་བསྔོས་ནས་དངོས་པོ་གང་ཞིག་ཡིན་ཞེས་བྱ་བ་ནས་བརྩམ་སྟེ།
དངོས་པོ་དང་། དམིགས་པ་དང་། བྱང་ཆུབ་ཀྱི་སེམས་དང་། དགེ་བའི་རྩ་
བ་དང་། རྗེས་སུ་ཡི་རང་བ་དང་ལྡན་པའི་བསོད་ནམས་བྱ་བའི་དངོས་པོ་རྣམས་
107-803