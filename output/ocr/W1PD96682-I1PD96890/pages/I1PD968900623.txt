མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༩ ༩
དམ་པའི་ཐུགས་ཀྱི་མུན་པ་གཏིང་ནས་བསལ། །ཞེས་སོགས་ལུང་བསྟན། དེ་མ་
ཐག་ཐུབ་པ་ཆེན་པོ་ལ་བདུད་དཔུང་ཕྱེ་མར་འཐག་པ་ཞེས་བྱ་བའི་བསྟོད་པ་མཛད་
དེ་ལུགས་ཕུད་ལ་རྗེ་བཙུན་མའི་སྐུ་བཞེངས་ཤིང་། དེ་ནས་སྟོན་པའི་སྐུ་རྒྱབ་མཐོ་
ཉེར་ལྔ་པ་གཅིག་གི་ལུགས་བཏང་བས་བྱིན་རླབས་ཀྱི་གཟི་འོད་འབར་ཞིང་ངོ་་་་
མཚར་བར་བྱོན་ནས་རྟེན་དེའི་ཐུགས་ཀར་རྒྱལ་བ་ཙོང་ཁ་པ་ཆེན་པོས་ཐོག་དྲངས་་
རྩ་བརྒྱུད་ཀྱི་བླ་མ་སངས་རྒྱས་བྱང་སེམས་ཀྱི་རིང་བསྲེལ་མང་པོས་གཏམས་པའི་་་་
དངུལ་གྱི་རྒྱལ་བ་འོད་དཔག་མེད་པའི་སྐུ། རྗེ་བཙུན་ཤེས་རབ་སེང་གེའི་དབུ་
ཐོད་རིན་པོ་ཆེ་སྣ་ཚོགས་པས་བཀང་བ་དང་བཅས་བཞུགས་ཤིང་། སྐུ སྐུའི་སྟོད་
སྨད་ཀྱི་ཆར་གཟུངས་སྔགས་བྱིན་རླབས་ཅན་མང་པོ་དང་། སྨད་ཀྱི་ཆ་ལ་འདུལ་
བའི་གསུང་རབ་ཀྱི་གླེགས་བམ་མང་པོ། རྗེ་ཙོང་ཁ་པའི་མཐང་གོས་དང་བཅས་
པ་རྟེན་འབྲེལ་ཁྱད་པར་ཅན་བསྒྲིག་པའི་ཕྱིར་དུ་གཞུག །དེ་ནས་བསམ་འགྲུབ་
རྩེར་གཞིས་བྱེས་ཀྱི་དགེ་འདུན་མང་པོ་བསགས་ནས་རྗེ་བཙུན་མ་ལ་གསོལ་བ་་ ་
བཏབ་པས་འདི་ཕྱོགས་ལ་བཞུགས་པ་ལུང་བསྟན་བྱུང་། དེ་ནས་དགོན་པའི་
འགྲམ་བཏིང་བར་བཞེད་དེ་དངོས་ཀྱི་སྦྱིན་བདག་དར་རྒྱས་པ་དཔོན་བསོད་ནམས་
དཔལ་བཟང་བས་མཛད་ནས། རབ་བྱུང་ཞེས་པ་མེ་མོ་ཡོས་ཀྱི་ལོའི་སྨིན་དྲུག་ཟླ་
བའི་ཡར་ཚེས་བཟང་པོ་ལ་རྗེ་རང་ཉིད་སྦྱིན་བདག་དང་བཅས་པ་འདིར་ཕེབས།
ས་བརྟག་པ་དང་། གཞི་བདག་ལ་གཏོར་མ་སྦྱིན་པ་ལ་སོགས་པའི་ཆོ་ག་རྒྱས་པར་
མཛད་དེ། སའི་ཆ་འདིར་གཙུག་ལག་ཁང་དང་། འདིར་བླ་བྲང་། འདི་
རྣམས་སུ་བྲང་ཁང་སོ་སོ་རྣམས་གྱིས་གསུངས་ཏེ། གཙུག་ལག་ཁང་དྲི་གཙང་ཁང་
དབུས་མ་དང་བཅས་འགྲམ་བཏིང་སྟེ་བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་་་
ལས་རྣམ་པར་རྒྱལ་བའི་གླིང་བཏབ་བོ། །དེ་ཡང་གཙང་ཁང་ཆེན་མོ་ལ་ཀ་བ་དྲུག་
107-599