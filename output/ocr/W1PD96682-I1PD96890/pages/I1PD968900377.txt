མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༥ ༣
ལ༑ ཐུབ་པས་གདུལ་བྱའི་ཁམས་དང་བསམ་པ་སྣ་ཚོགས་པའི་དབང་གིས་དྲང་
ངེས་ཀྱི་གསུང་རབ་ཇི་སྙེད་ཅིག་གསུངས་པ་ཐམས་ཅད་ཀྱངང་། དངོས་དང་བརྒྱུད་
པ་ཅི་རིགས་པའི་སྒོ་ནས་ཟབ་མོ་རྟེན་འབྱུང་རྟོགས་པའི་ཐབས་ཁོ་ནར་གཞོལ་ཞིང་་
འབབ་པ་སྟེ། མདོ་ཏིང་ངེ་འཛིན་གྱི་རྒྱལ་པོ་ལས། འ འཇིག་རྟེན་ཁམས་ནི་སྟོང་
ཕྲག་ཏུ། །ང་ཡིས་ཆོས་རྣམས་གང་བསྟན་པ། །ཡི་གེ་ཐ་དད་དོན་གཅིག་སྟེ། །
ཡོངས་སུ་བསྒྲགས་པར་ནུས་མ་ཡིན། །དངོས་པོ་གཅིག་གིས་བསམ་བྱས་ན། །
དེ་དག་ཐམས་ཅད་སྒོམ་འགྱུར་ཏེ།
།སངས་རྒྱས་ཀུན་གྱིས་ཆོས་མང་པོ།
།ཇི་
སྙེད་རབ་ཏུ་བསྟན་པ་རྣམས། །ཆོས་རྣམས་ཀུན་གྱི་བདག་མེད་ཡིན། །ཞེས་
དང་༑ སྤྱོད་འཇུག་ལས། ཡན་ལག་འདི་དག་ཐམས་ཅད་ཀྱང་། །ཐུབ་པས་
ཤེས་རབ་དོན་དུ་གསུངས། །དེ་ཉིད་ཕྱིར་ན་སྡུག་བསྔལ་དག །ཞི་བར་འདོད་
པས་ཤེས་རབ་བསྐྱེད། །ཅེས་དང་། ཇོ་བོའི་བདེན་གཉིས་ལས་ཀྱང་། ཆོས་ཀྱི་
ཕུང་པོ་བརྒྱད་ཁྲི་དང་། །བཞི་སྟོང་གསུངས་པ་ཐམས་ཅད་ནི། །ཆོས་ཉིད་འདི་
ལ་གཞོལ་ཞིང་འབབ། །སྟོང་ཉིད་ལྟ་བས་གྲོལ་འགྱུར་གྱིས། །སྒོམ་པ་ལྷག་མ་དེ་
དོན་ཡིན། །ཞེས་དང་། འོ་ན་བྱེ་བྲག་སྨྲ་བ་དང་། མདོ་སྡེ་པར་ཕྱི་རོལ་གྱི་
དོན་བདེན་གྲུབ་ཡོད་པར་གསུངས་པ་དང་། སེམས་ཙམ་པར་ཕྱི་དོན་མེད་ཀྱང་
བདེན་གྲུབ་ཡོད་པར་གསུངས་པ་དང་།
རང་རྒྱུད་པར་གཟུགས་སོགས་ཆོས་
རྣམས་བདེན་པར་མ་གྲུབ་ཀྱང་། རང་གི་མཚན་ཉིད་ཀྱིས་གྲུབ་པར་གསུངས་པ་
རྣམས་ཟབ་མོ་རྟེན་འབྱུང་རང་བཞིན་གྱིས་མེད་པར་རྟོགས་པའི་ཐབས་སུ་ཇི་ལྟར་་་
གཞོལ་ཞིང་འབབ་ཞེ་ན། གྲུབ་མཐའ་སྨྲ་བ་བཞིའི་རང་རང་གི་འདོད་ཚུལ་རྣམས་
ཀྱང་༑ བཅོམ་ལྡན་འདས་ཀྱི་བཀའི་དགོངས་པ་དྲི་མ་མེད་པ་ཡིན་ལ། བཅོམ་
ལྡན་འདས་ཀྱི་དགོངས་པ་མཐར་ཐུག་དཔལ་ལྡན་ཐལ་འགྱུར་བས་བཀྲལ་བ་ལྟར་་་་
107-353