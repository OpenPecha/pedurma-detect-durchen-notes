༤༩༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
མཁས་པའི་ལུགས་དང་མཐུན་པ་ཞིག་མེད་པར་མཁྱེན་ནས་ལྷ་བླ་མ་བྱང་ཆུབ་འོད་་
ཀྱིས༑ གངས་ཅན་གྱི་ལྗོངས་འདིར། ལོག་པར་རྟོག་པའི་ཚུལ་མིན་གྱི་མུན་པ་
དྲུངས་ནས་ཕྱུང་བར་བྱ་བའི་གནས་ལྔ་མཁྱེན་པ་རྟ་ལྗང་གི་དབང་པོ་ལྟ་བུ་ཞིག་་་
སྤྱན་དྲང་བར་དགོངས་སོ། །དེ་ནས་མི་གཡོ་བའི་སྙིང་སྟོབས་ཕུལ་དུ་བྱུང་བའི་
རྒྱ ལ་བ འི་སྲས་ཀྱི་སྤྱོད་པ་རླབས་པོ་ཆེ་བསྐྲུན་པ་ལ་བག་ཚ་བ་མི་མངའ་ཞིང་།
རྣམ་པར་དག་པའི་ཚུལ་ཁྲིམས་ཡན་ལག་བརྒྱད་དང་ལྡན་པའི་དལ་འགྲོའི་ཀླུང་་་
གིས༑ རྒྱལ་བའི་བསྟན་པ་མཁའ་ལྡིང་རྒྱལ་མཚན་ཅན་གྱི་བགྲོད་བྱེད་ལ་སྲི་ཞུའི་
དཀའ་ཐུབ་ཀྱི་བརྟུལ་ཞུགས་ཡང་དག་པར་བཟུང་།
ཐུན་མོང་དང་ཐུན་མོང་མ་
ཡིན་པའི་རིག་པའི་གནས་ཀྱི་ཡ་ལད་བཙན་པོ་གྱོན་ཅིང་། མཛངས་པའི་ཡོན་
ཏན་གྱི་དུ་ཀཱུ་ལའི་བ་དན་དཀར་པོ་སྲིད་པའི་རྩེ་མོར་གཡོ་བའི་པཎ་གྲུབ་དམ་པ་དཱི་་
པཾ་ཀ་ར་ཤྲཱི་ཛྙཱ་ནའི་སྙན་གྲགས་ལྷ་བླ་མའི་སྙན་གྱི་དབང་པོར་སོན་པ་ལ་བརྟེན་ནས།
ནག་ཚོ་ལོ་ཙཱ་བ་རྒྱ་གར་དུ་ཆོས་སློབ་པར་ཕྱིན་པར་སླར་ཡང་རང་ཡུལ་དུ་འཁོར་བ།
ཞབས་སེན་གྱི་པདྨོ་རྣམ་པར་བསྐྱོད་པའི་ཕོ་ཉར་རིན་པོ་ཆེ་གསེར་གྱི་ཕྱག་རྟེན་་་
སོགས་གྱ་ནོམ་པའི་དངོས་པོ་དང་བཅས་བརྫངས་པ་ལམ་དུ་ཉེས་པའི་སྐྱོན་དང་་་
བྲལ་ནས།
བྲྀ་ཀ་མ་ལ་ཤཱི་ལར་སླེབས་ཏེ། རྒྱ་བརྩོན་སེང་གིས་མཇལ་བའི་
གྲོགས་བགྱིས་ཏེ། ཇོ་བོའི་སྤྱན་སྔར་ཕྱག་རྟེན་རྣམས་དང་བཅས། སྔར་བསྟན་
པ་ལ་འཕེལ་འགྲིབ་བྱུང་ཚུལ། དེང་སང་བསྟན་པ་དར་ཡང་སྡེ་སྣོད་ལག་ལེན་དུ་
འདེབས་པར་དཀའ་ཞིང་། དེ་དག་གི་ཚུལ་ལ་བླང་དོར་གྱི་གནས་སྟོན་པར་ཇོ་བོ་
ལྟ་བུ་ལས་གཞན་པའི་པཎྜི་ཏས་ཕན་ཐོགས་པར་དཀའ་ཚུལ་རྣམས་ཞུས་ཏེ།
ལོ་
ཙཱ་བ་རེ་ཞིག་སློབ་གཉེར་བྱེད་པ་ལྟར་བསྡད། ཇོ་བོས་ཡི་དམ་གྱི་ལྷ་དང་གྲུབ་པའི་
རྣལ་འབྱོར་མ་ལ་དྲི་བ་མཛད་པས། སྤྱི་སྒོས་མཐའ་དག་ཏུ་འཕྲིན་ལས་ཀྱི་སྒོ་ཆེ་
107-492