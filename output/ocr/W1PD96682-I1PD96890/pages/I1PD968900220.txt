کام و
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཁྲོལ་དང་གླུ་ལེན་དྲུག་ཁྲིས་ནི་བསྐོར། ལྷ་དང་ཀླུ་དང་དྲི་ཟ་དང་མིའམ་ཅི་དང་ལྷ་
མ་ཡིན་གྱི་བུ་མོ་བརྒྱད་ཁྲི་བཞི་སྟོང་གིས་གླུ་དང་བསྔགས་པ་བརྗོད་ཅིང་འབྲང་།
རྒྱལ་པོའང་སེར་སྐྱའི་གཞི་ནས་ཤིང་རྟ་དང་། དཔུང་གི་བཀོད་པ་དེ་ལ་བལྟ་ཞིང་
སྲས་འདི་ནི་ངེས་པར་སངས་རྒྱས་སུ་འགྱུར་རོ་སྙམ་དུ་སེམས་སོ། །དེ་ནས་ལྷ་མོ་
སྒྱུ་འཕྲུལ་ལུམ་བི་ནིའི་ཚལ་དུ་ཕྱིན་ནས་ཤིང་རྟ་དེ་ལས་བབས་ཏེ་སྐྲ་ཅན་མ་དང་།
མིའི་བུད་མེད་རྒན་མོ་རྣམས་དང་། ལྷའི་བུ་མོ་དྲུག་ཁྲི་དང་། སྐྱེ་བོའི་ཚོགས་
ཀྱིས་བསྐོར་ཞིང་ཤིང་དྲུང་ནས་ཤིང་དྲུང་དང་། ནགས་ཚལ་ནས་ནགས་ཚལ་དུ་
འཆགས༑ ལྗོན་པ་ནས་ལྗོན་པ་ལ་བལྟ་ཞིང་རིམ་གྱིས་སོང་བ་དང་།
སའི་
ཕྱོགས་མཉམ་ལ་ཡངས་པ་རྩ་སྔོན་པོས་གང་ཞིང་རེག་ན་བདེ་བ་ན། སྔོན་གྱི་རྒྱལ་
བའི་ཡུམ་གྱིས་བརྟེན་པ་གནས་གཙང་མའི་ལྷ་རྣམས་ཀྱིས་ཕྱག་བྱས་པའི་ཤིང་རིན་་་
པོ་ཆེ་མཆོག་འོད་ཟེར་འབར་བ། རྩ་བ་དང་སྡོང་པོ་དང་ཡལ་ག་ལོ་མ་རྣམས་རིན་
པོ་ཆེས་བརྒྱན་པ། མི་དང་ལྷའི་མེ་ཏོག་སྣ་ཚོགས་རྒྱས་པ། སྤོས་མཆོག་གི་དྲི་
དང་ལྡན་པ། གོས་ཁ་དོག་སྣ་ཚོགས་དཔྱངས་པའི་ལྗོན་པའི་རྒྱལ་པོ་བླག་ཤ་ཞེས་
བྱ་བ་དངང་། མེ་ཏོག་གིས་བརྒྱན་པའི་མྱ་ངན་འཚང་དང་། བཀྲ་ཤིས་པའི་ཤིང་
སཱ་ལ་རྣམས་སྐྱེས་པ་དེར་སོང་བའི་མོད་ལ་བྱང་ཆུབ་སེམས་དཔའི་གཟི་བརྗིད་ཀྱིས་་
ཤིང་ལྗོན་པ་ཡལ་ག་གཡུར་དུ་ཟ་བ་དེ་དག་གིས་མངོན་པར་བཏུད་དེ་ཕྱག་བྱས་སོ། །
དེའི་ཚེ་ལྷ་མོ་སྒྱུ་འཕྲུལ་མའི་བ་སྤུའི་སྒོ་ཐམས་ཅད་ནས་བྱུང་བའི་འོད་ཀྱི་སྣང་བས་་་
སྟོང་གསུམ་གྱི་འོད་ཇི་སྙེད་ཟིལ་གྱིས་གནོན་ཞིང་ངན་སོང་གི་སྡུག་བསྔལ་དང་ཉོན་་
མོངས་པ་རྣམས་ཞི། སྟོང་ཆེན་པོའི་འཇིག་རྟེན་ལུས་སུ་ཆུད་ཅིངང་། འཛམ་གླིང་
བྱེ་བ་ཕྲག་བརྒྱའི་རྒྱལ་པོའི་གནས་སྣ་ཚོགས་པའི་ནགས་ཚལ་གྱི་ཤིང་དྲུང་ཐ་དད་་་་་
པར་ཡང་ལྷ་མོ་སྒྱུ་འཕྲུལ་རེ་རེ་འཁོད་པར་སྣང་། དེར་ཡུམ་གྱིས་ཕྱག་གཡས་པ་
107-196