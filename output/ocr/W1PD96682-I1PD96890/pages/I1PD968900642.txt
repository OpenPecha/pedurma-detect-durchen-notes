७१५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཕེབས་ནས་མཐའ་དབུས་སྐྱེ་འགྲོ་བགྲང་བ་ལས་འདས་པ་ལ་རང་རང་གི་དབང་པོ་་
དང་འཚམས་པའི་ཆོས་ཀྱི་འཁོར་ལོ་རྒྱ་ཆེར་བསྐོར་ཞིང་ལྷག་པར་རབ་བྱུང་དང་་་་
བསྙེན་རྫོགས་ཀྱི་སྡོམ་པ་བགྲང་བ་ལས་འདས་པ་སྩལ། ཆོས་འཁོར་ཡང་རྩེ་སོགས་
ཆོས་གྲྭ་ཆེན་པོ་མང་པོར་འཇམ་མགོན་བླ་མའི་བསྟན་པའི་རྒྱུན་གསར་འཛུགས་་་་
མཛད༑ སྔགས་གྲྭའི་དགེ་འདུན་གྱི་སྡེ་ཡང་མང་དུ་བཙུགས་ཏེ་ཀུན་མཁྱེན་ལྔ་པ་
ཆེན་པོས་གསར་འཛུགས་མཛད་པའི་གླིང་ཆེན་བཅུ་གསུམ་ཞེས་ཡོངས་སུ་གྲགས་པ་
ལྟར་དང་། གཞན་ཡང་སྔར་ཡོད་པའི་དགེ་འདུན་གྱི་སྡེ་རྣམས་ལ་ཆོས་གཞི་
གནང་སྟེ་གོང་འཕེལ་དུ་མཛད། དགེ་འདུན་གྱི་སྡེ་གང་ན་ཡོད་པ་ཐམས་ཅད་ལ་
བཅའ་ཁྲིམས་དམ་པོར་མཛད། གངས་རིའི་ལྗོངས་ཀྱི་སའི་ཆ་ཐམས་ཅད་ལ་སྐུ་
གསུང་ཐུགས་རྟེན་མང་དུ་སྤེལ། རྒྱལ་བསྟན་ཡུན་རིང་དུ་གནས་པའི་ཕྱིར་དགེ་
འདུན་གྱི་སྡེ་རྣམས་སུ་རེ་མོས་ཀྱིས་བཀའ་འགྱུར་གསུང་སྒྲོག་རྒྱུན་མི་ཆད་དུ་མཛད།
ཇོ་བོ་ཤཱཀྱ་མུ་ནི་ལ་རིན་པོ་ཆེ་ལས་གྲུབ་པའི་དབུ་རྒྱན་གསར་དུ་སྒྲོན། བོད་་་་
འབངས་བདེ་ཐབས་སུ་མཆོག་དམན་བར་མ་ཐམས་ཅད་ཀྱིས་ཡི་གེ་དྲུག་པ་བཟླ་བ་་
དང་༑ དགེ་འདུན་སྡེ་རྣམས་སུ་སྨན་བླ་བདེ་གཤེགས་བརྒྱད་ཀྱི་ཐུགས་དམ་བསྐུལ་
བའི་ཆོ་ག་དང་། གནས་བརྟན་ཆེན་པོ་བཅུ་དྲུག་མཆོད་པའི་ཆོ་ག་རྒྱུན་མི་ཆད་
པའི་གཞི་བཙུགས་ཤིང་བཀའ་འདོམས་ཆེ་བར་མཛད། རྒྱལ་བསྟན་ཡུན་རིང་དུ་
གནས་པའི་ཕྱིར་གསུང་རབ་དགོངས་འགྲེལ་དང་བཅས་པ་ཐམས་ཅད་ཀྱི་སྙིང་པོའི་
དོན་ཕྱོགས་གཅིག་ ཏུ་དྲིལ་བའི་མན་ངག་བྱང་ཆུབ་ལམ་གྱི་རིམ་པའི་ཁྲིད་ཡིག་་་་
འཇམ་དཔལ་དབྱངས་ཀྱི་ཞལ་ལུང་སོགས་གསུང་རྩོམ་རྨད་དུ་བྱུང་བ་བཀའ་འབུམ་
བཞུགས་པ་ལྟར་རོ། །དེ་ལྟར་གངས་རིའི་མགོན་པོ་རྗེ་བཙུན་སྤྱན་རས་གཟིགས་
ཀུན་གཟིགས་ལྔ་པ་ཆེན་པོ་འདི་ཉིད་ཀྱིས་རང་ཅག་ཁ་བ་རི་པའི་སྐྱེ་དགུ་རྣམས་་་་་་་
107-618