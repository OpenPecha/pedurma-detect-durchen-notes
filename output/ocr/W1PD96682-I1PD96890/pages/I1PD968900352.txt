༣༢༨
_______ བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ལས་གསུངས་སོ། །ཐེག་པ་ཆེན་པོ་ནི་སེམས་ཅན་ཐམས་ཅད་ཀྱི་དོན་དུ་བླ་ན་མེད་
པའི་བྱང་ཆུབ་ཐོབ་པར་འདོད་ནས་སྤྱོད་པ་ཕ་རོལ་ཏུ་ཕྱིན་པ་དྲུག་ལ་སློབ་པ་ནི་་་་
ཐེག་པ་ཆེན་པོ་སྤྱིའི་དོན་དང་། སྔགས་ཀྱི་ཐེག་པ་ལ་ཡང་ལམ་དེས་འགྲོ་བར་རྒྱུད་
སྡེ་རྣམས་ནས་ལན་དུ་མར་གསུངས་སོ།
།ཐེག་པ་ཆེ་ཆུང་གི་སྡེ་སྣོད་གཉིས་ཀར་
ཆོས་ཀྱི་བདག་མེད་བསྟན་པ་ཙམ་དུ་མཚུངས་ཀྱང་། བསྟན་ཚུལ་ལ་མི་འདྲ་བའི་
ཁྱད་པར་ཤིན་ཏུ་ཆེ་སྟེ། ཐེག་ཆེན་གྱི་རིགས་ཅན་རྣམས་ཀྱིས་ཐེག་ཆེན་གྱི་བྱང་
ཆུབ་ཐོབ་པ་ལ་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་་་་
ཤིང་གོམས་པར་བྱེད་དགོས་པས། ཐེག་ཆེན་གྱི་སྡེ་སྣོད་ལས། སྟོང་ཉིད་རིགས་
པའི་རྣམ་གྲངས་མཐའ་ཡས་པའི་སྒོ་ནས་བསྟན་ཅིང་། ཐེག་དམན་གྱི་རིགས་ཅན་
རྣམས་ཀྱིས་ཐར་པ་ཙམ་ཐོབ་པ་ལ། སྟོང་ཉིད་རིགས་པའི་རྣམ་གྲངས་མདོར་
བསྡུས་ཙམ་ཞིག་གིས་རྟོགས་ཤིང་གོམས་པར་བྱེད་པ་ལ་བརྟེན་ནས་ཐོབ་ནུས་པས།
ཐེག་དམན་གྱི་སྡེ་སྣོད་ལས་སྟོང་ཉིད་རིགས་པའི་རྣམ་གྲངས་མདོར་བསྡུས་ཙམ་གྱི་་་
སྒོ་ནས་བསྟན་པས་ཁྱད་པར་ཤིན་ཏུ་ཆེའོ། །ཐེག་ཆེན་ཞེས་བརྗོད་པ་ནི་ཆེན་པོ་
བདུན་དང་ལྡན་པའི་ཕྱིར་ཏེ། རྗེ་བཙུན་མ་ཕམ་པས། དམིགས་པ་ཆེ་བ་ཉིད་
དང་ནི། །དེ་བཞིན་སྒྲུབ་པ་ཉིད་དག་དང་། །ཡེ་ཤེས་བརྩོན་འགྲུས་རྩོམ་པ་
དང་༑ །ཐབས་ལ་མཁས་པར་གྱུར་པ་དང་། །ཡང་དག་གྲུབ་པ་ཆེན་པོ་དང་།
སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་དང་ལྡན་པའི་ཕྱིར། །ཐེག་
ཆེན་ཞེས་ནི་ངེས་པར་བརྗོད། །ཅེས་གསུངས་པ་ལྟར་ཏེ། དེའང་མདོ་སྡེ་ལ་
སོགས་པའི་ཆོས་རྒྱ་ཆེན་པོ་དཔག་ཏུ་མེད་པའི་དོན་དང་ལྡན་པའི་ཕྱིར་དམིགས་པ་་
ཆེན་པོ་དང་། རང་གཞན་གྱི་དོན་གཉིས་སྒྲུབ་པའི་ཕྱིར་སྒྲུབ་པ་ཆེན་པོ་དང་།
འདི་རྟོགས་པའི་དུས་ན་གང་ཟག་དང་ཆོས་ཀྱི་བདག་མེད་རྣམ་གཉིས་ཤེས་པའི་་་
107-328