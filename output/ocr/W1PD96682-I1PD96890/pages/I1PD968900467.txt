མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༤༣
གསུངས༑ དེ་ནས་མཁྱེན་རབ་ཐོགས་མེད་དུ་གྱུར་ཏེ། རྟེན་དེ་ལ་སྲན་མའི་སྒྲོལ་
མ་ཞེས་གྲགས་སོ། །སློབ་དཔོན་དེ་ལ་དཀོན་མཆོག་བརྩེགས་པའི་ལེའུ་བཞི་བཅུ་
ཞེ་དགུ་ཡན་ཆད་ཐུགས་ལ་མངའ་ཞིང་འགྲེལ་པ་ཡང་མཛད་ཅེས་གྲགས ་ལ།
གཞན་ཡང་མངོན་པ་གོང་འོག་དང་།
རབ་ཏུ་བྱེད་པ་སྡེ་བརྒྱད་ཀྱི་འགྲེལ་པ་ལ་
སོགས་པ་མཛད་དོ། །དེའི་ཚེ་སློབ་དཔོན་ཡོན་ཏན་འོད་ཀྱི་སྦྱིན་བདག་རྒྱལ་པོ་ཧ་
རི་ཤཤས། སློབ་དཔོན་ཆོས་གྲགས་ལ་ད་ལྟ་སུ་མཁས་དྲིས་པས། མཁས་པར་རྒྱལ་
པོས་བྱས་པ་ཡི། །བཙུན་པ་ཡོན་ཏན་འོད་ཀྱང་སྟེ། བསྟན་བཅོས་ཀུན་གྱི་པོད་
གཅིག་ལ། །སློབ་དཔོན་བློ་གྲོས་བརྟན་པ་ཉིད། །གསུངས་སྐད་དོ། །མཁས་
པའི་གྲགས་པས་ཕྱོགས་ཀུན་ཁྱབ་ཅིང་། དུས་ཀྱི་འཁོར་ལོའི་རྒྱུད་ཕྱི་མ་ལས་ཀྱང་
ལུང་བསྟན་ཏོ། །དབྱིག་གཉེན་གྱི་སློབ་མ་ཚད་མ་རང་ལས་མཁས་པ་སློབ་དཔོན་
ཕྱོགས་ཀྱི་གླང་པོ་ནི། རྒྱ་གར་ལྷོ་ཕྱོགས་ཀྱི་གྲོང་ཁྱེར་སིངྒ་པཀྟ་ཞེས་བྱ་བར་བྲམ་
ཟེའི་རིགས་སུ་སྐུ་འཁྲུངས། བྲམ་ཟེའི་རིག་བྱེད་ཐམས་ཅད་དང་། གཞན་ཡང་
རིག་གནས་ཀུན་ལ་མཁས་པར་སྤྱངས། གནས་མ་བུ་པའི་མཁན་པོ་གླང་པོ་བྱིན་
ལས་རབ་ཏུ་བྱུངང་། མཚན་ཕྱོགས་ཀྱི་གླང་པོར་གསོལ། _ མཁན་པོ་ལ་སྤོང་བ་
བསམ་གཏན་གྱི་མན་ངག་ཞུས་ཏེ། བརྗོད་དུ་མེད་པའི་དོན་སྒོམས་ཤིག་གསུངས་
ནས་བསྒོམས་པས་བདག་མ་རྙེད་དེ། དེ་ཕྱི་ནང་གི་སྒྲིབ་གཡོགས་ཀྱིས་སྒྲིབས་སོ་
སྙམ་ནས་ཕྱོགས་བཞིར་མར་མེ་ཆེན་པོ་སྦར། ལུས་གཅེར་བུར་ཕྱུང་། མིག་
བགྲད་དེ་ཕྱོགས་བཅུར་བདག་བཙལ་ཡང་མ་རྙེད་དེ། དེའི་ཚེ་སྤྱོད་ལམ་དེ་ལྟར་
བྱེད་པ་མཁན་པོས་ཐོས་ཏེ་ཅིའི་ཕྱིར་དེ་ལྟར་བྱེད་དྲིས་པས་བདག་འཚོལ་ལོ་ཞེས་་་་་
སྨྲས་པ་ན། ཁྱེད་རང་གི་གྲུབ་མཐའ་སུན་འབྱིན་པར་འདུག་པས་སོངས་ཤིག་ཟེར་
བ་དང་།
མཁན་པོ་དེ་ཉིད་རིག་པས་སུན་དབྱུང་ནུས་མོད་ཀྱིས་འོས་མ་ཡིན་སྙམ་
107-443