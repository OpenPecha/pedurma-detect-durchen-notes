༡༨༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རང་གི་གཟུགས་དང་ཁ་དོག་མི་སྣང་བར་བྲམ་ཟེའི་ཆ་བྱད་ཀྱིས་འཛམ་བུའི་གླིང་དུ་
ལྷགས་ཏེ་འོག་ནས་འཆད་འགྱུར་གྱི་རྣམ་པས་མངལ་དུ་འཇུག་ན་མཚན་དཔེ་དང་་་
ལྡན་པ་འཁོར་ལོས་སྒྱུར་རྒྱལ་ལམ། སངས་རྒྱས་སུ་འགྱུར་རོ་ཞེས་རིག་བྱེད་འདོན་
དུ་བཅུག་ཅིང་། རང་སངས་རྒྱས་རྣམས་ལ་ལོ་བཅུ་གཉིས་ན་བྱང་ཆུབ་སེམས་
དཔའ་མངལ་དུ་འཇུག་གི་ཞིང་འདི་བོར་ཅིག་ཅེས་སྨྲས་པ་རྒྱལ་པོའི་ཁབ་ཀྱི་གྲོང་་་་་
ཁྱེར་ཆེན་པོར་མཇུག་མ་བསྒྱུར་བ་ཞེས་བྱ་བའི་རི་ལ་རང་རྒྱལ་གླང་པོ་ཞེས་པས་་་
ཐོས་ཏེ་རྡོ་ལ་རྐང་རྗེས་བཞག་ནས་འདས་སོ། །དེའི་ཚེ་འཛམ་བུའི་གླིང་ན་རང་
སངས་རྒྱས་ལྔ་བརྒྱ་ཙམ་གནས་པ་རྣམས་ཕན་ཚུན་དུ་འདུས་ཏེ་ཝ་ར་ཎ་སིར་བྱོན།
ད་སྟེ་སངས་རྒྱས་མྱུར་དུ་འབྱོན་པས་བདག་ཅག་གིས་འགྲོ་བའི་དོན་བྱ་མི་དགོས་སོ་
སྙམ་སྟེ་ཕུང་པོ་ལྷག་མེད་ཀྱི་དབྱིངས་སུ་འདས། གདུང་ལ་རང་བྱུང་གི་མེ་སྦར་ཏེ་
ནམ་མཁའ་ལ་སོང་བའི་རིང་བསྲེལ་རྣམས་སར་ལྷུང་བས་དྲང་སྲོང་ལྷུང་བ་ཞེས་་་
གྲགས་སོ། །དེ་ནས་དམ་པ་ཏོག་དཀར་དེས་ལྷ་རྣམས་ཀྱིས་བསྐུལ་བའི་དོན་རྗེས་
སུ་དགོངས་ཏེ་འཛམ་བུའི་གླིང་དུ་གཟིགས་པ་ལྔ་ལ་གཟིགས་ཏེ། འདི་ལྟར་བྱང་
ཆུབ་སེམས་དཔའ་རྣམས་རིགས་དམན་པར་མི་སྐྱེ་བ་བྲམ་ཟེ་དང་རྒྱལ་རིགས་ཁོ་་་་་་
ནར་ངེས་པ་ལས་ད་ལྟ་རྒྱལ་རིགས་བཙུན་པར་བཀུར་བས་ན་རྒྱལ་རིགས་སུ་ཉིང་་་་་
མཚམས་སྦྱོར་རོ་སྙམ་སྟེ་རིགས་ལ་གཟིགས་པ་དང་། གླིང་གཞན་གསུམ་དང་ཡུལ་
མཐའ་འཁོབ་ཏུ་ནམ་ཡང་མི་སྐྱེ་བར་འཛམ་བུའི་གླིང་དང་ཡུལ་དབུས་སུ་སྐྱེ་བར་་་་་
དགོངས་ཏེ་གླིང་དང་ཡུལ་ལ་གཟིགས་པ་དང༌་། མི་རྣམས་ཀྱི་ཚེ་འཕེལ་བའི་དུས་
ན་ཡིད་སྐྱོ་བར་དཀའ་ཞིང༌་། མར་འགྲིབ་པའི་ཚེ་ཡང་ཧ་ཅང་སྙིགས་པས་གནས་
སྐབས་དེ་གཉིས་དང་བྲལ་བའི་ཚེ་ལོ་བརྒྱ་པའི་དུས་ལ་གཟིགས་པ་དང་།
གང་
དག་མ་མེས་དང་ཕ་མེས་ཟུང་བདུན་གྱི་བར་དུ་སྤྱོད་པ་ལ་སྐྱོན་མེད་པའི་རྒྱལ་པོའི་་་
107-182