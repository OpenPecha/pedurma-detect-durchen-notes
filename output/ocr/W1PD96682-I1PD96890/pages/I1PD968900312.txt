༢༨༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པ་ཅན་མ་གཏོགས་པའི་མུ་སྟེགས་ཅན་བསྙེན་པར་མི་རྫོགས་པ་སོགས་བསླབ་གཞི་་་
ཕྲན་ཚེགས་འགའ་ཞིག་དང་། ཕྱི་པའི་གདུལ་བྱའི་ཆེད་དུ་འཁོར་རྣམས་བདེན་
བཞི་ལ་ཐེ་ཚོམ་མེད་པ་ངེས་པར་མཛད།
སྐུའི་སྟོད་གཡོག་བསལ་ནས་སྐུ་གསེར་
གྱི་མདོག་ཅན་བསྟན་ཏེ་བཀའ་སྩལ་པ། ཁྱེད་རྣམས་དེ་བཞིན་གཤེགས་པའི་སྐུ་ལ་
ལྟོས་ཤིག །རྫོགས་པའི་སངས་རྒྱས་བལྟ་བ་ནི་རྙེད་པར་དཀའ་བ་ཨུ་དུམ་ཝ་རའི་
མེ་ཏོག་བཞིན་ནོ། །ཁྱེད་ཅག་རེ་ཞིག་ཅང་མ་སྨྲ་ཞིག་དང་། འདི་ལྟར་འདུས་
བྱས་ཐམས་ཅད་ནི་འཇིག་པའི་ཆོས་ཅན་ནོ་ཞེས་གསུང་གི་ཐ་མ་སྩལ་ཏོ། །དེ་ལྟར་
དེ་བཞིན་གཤེགས་པའི་ཆོས་ཀྱི་སྐུ་ནི་རྟག་ཏུ་བཞུགས་མོད་ཀྱང་། སྐུ་མྱ་ངན་ལས་
འདའ་བའི་ཚུལ་བསྟན་པས་གདུལ་བར་བྱ་བ་རྣམས་ལ་མི་རྟག་པ་སྟོན་པ་དང་།
སྐྱོ་བར་བསྐུལ་བ་དང་། ཆོས་ཀྱི་སྐུ་ལ་སྦྱར་བ་ལ་སོགས་པའི་དོན་བཅུ་ལ་དགོངས་
ནས་དགུང་ལོ་བརྒྱད་བཅུ་པར་ཁྲི་བཟང་པོའི་སྟེང་དུ་སེང་གེའི་སྟབས་ཀྱིས་མནལ་་་
ཏེ་མྱ་ངན་ལས་འདའ་བའི་ཚུལ་བསྟན་ཏོ། །དེ་མ་ཐག་ས་གཡོ་བ་ལ་སོགས་པའི་
ལྟས་ཆེར་འཁྲུག་པ་རྒྱལ་པོའི་ཁབ་ནས་འོད་སྲུང་ཆེན་པོས་བརྟག་པ་ན་བཅོམ་ལྡན་་
འདས་མྱ་ངན་ལས་འདས་པའི་རྟགས་སུ་རིག་ནས། གལ་ཏེ་རྒྱལ་པོ་མ་སྐྱེས་་་་
དགྲས་ཐོས་ན་ཁྲག་སྐྱུག་ནས་འཆི་བར་འགྱུར་སྙམ་ནས་དབྱར་གནས་བྱེད་ ལ་་་་
ཐབས་བསྟན་ནས་བཏང་ངོ་། །དེས་ཀྱང་འོད་སྲུང་གིས་བསྟན་པ་ལྟར་སྐྱེད་མོས་
ཚལ་དུ་སྟོན་པའི་རྣམ་ཐར་མྱ་ངན་ལས་འདས་པའི་བར་རི་མོར་བྲིས་པ་རྒྱལ་པོས་་་་
མཐོང་ནས་བརྒྱལ་བ་ན། མར་གྱི་གཞོང་རིང་དུ་ལན་བདུན་དང་། ཙནྡན་གོ་
ཤཱིརྵས་གང་བའི་གཞོང་རིང་དུ་བཅུག་པས་སོས། ལྷ་རྣམས་དང་ཉན་ཐོས་ཀྱི་དགེ་
སློང་རྣམས་མྱ་ངན་གྱི་རྣམ་འགྱུར་ཅིའང་བསྟན་ལ། ཀུན་དགའ་བོས་རྩྭ་ཅན་གྱི་
གྱད་རྣམས་ལ་སྦྲན་པས། དེ་དག་སྐུ་གདུང་ལ་མཆོད་པའི་ཕྱིར་ལྷག་གོ། །དེ་
107-288