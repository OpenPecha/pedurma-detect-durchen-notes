२००
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འདི་ལྟ་བུ་དང་ལྡན་ན་བགྱིའོ་ཞེས་སྤྲིངས་པས། རྒྱལ་པོས་མདུན་ན་འདོན་ལ་
ཁྱོད་སོང་ལ་གང་དུ་བུད་མེད་ཡོན་ཏན་འདི་དག་དང་ལྡན་པ་ཞིག་མཆིས་ན་རྒྱལ་་་་
རིགས་སམ། བྲམ་ཟེ། རྗེ་རིགས་དམངས་རིགས་གང་ཡིན་ཀྱང་རུང་གི། །དེ་
ལ་ནི་ཡིད་དགའ་བར་འགྱུར་བས་ལྟོས་ཤིག །ཅེས་སྨྲས་སོ། བྲམ་ཟེ་དེས་ཡུལ་
ཀུན་ཏུ་སོང་སོང་བས་ཤཱཀྱ་ལག་ན་བེ་ཅོན་ཅན་གྱི་བུ་མོ་ས་འཚོ་མ་མཐོང་ནས་ཡི་གེ་
དེ་སྦྱིན་པ་དང་དེས་ཀྱང་བཞིན་འཛུམ་སྟེ། བྲམ་ཟེ། ཡོན་ཏན་དེ་དག་ཀུན་
བདག་ལ་ཚང་གི། །ཕྱི་བཤོལ་མ་མཛད་པར་གཞོན་ནུ་བཞེད་ན་བདག་གིས་
བགྱིའོ༑ །ཞེས་སྨྲས་པ་དང་། དེ་མདུན་ན་འདོན་གྱིས་རྒྱལ་པོར་གསོལ་བས།
བུད་མེད་དེ་བདག་ཉིད་ཡོན་ཏན་དང་ལྡན་པར་ཁས་འཆེ་བས་ཡིད་མ་ཆེས་ཏེ་་་
གསེར་དང་། དངུལ་དང་། རིན་པོ་ཆེ་སྣ་ཚོགས་ཡོ་བྱད་ཡིད་དུ་འོང་བ་བྱེད་དུ་
བཅུག་ནས་ད་སྟེ་ཞག་བདུན་ན་སེར་སྐྱའི་གྲོང་ཁྱེར་གྱི་བུ་མོ་ཐམས་ཅད་འདུན་ཁང་
དུ་ཤོག་ཅིག །གཞོན་ནུས་ཡོ་བྱད་དག་སྦྱིན་ནོ་ཞེས་དྲིལ་བསྒྲགས་སོ། །དགུང་
བདུན་ནས་གཞོན་ནུས་འདུན་ཁང་དུ་སེང་གེའི་ཁྲི་ལ་འདུག་སྟེ་བུ་མོ་རྣམས་ཇི་ལྟར་
འོངས་པ་བཞིན་ཡོ་བྱད་དག་བྱིན་ཞིང་དེ་དག་གིས་ཀྱང་གཟི་བརྗིད་མ་བཟོད་པར་་
ཡོ་བྱད་བླངས་ཤིང་མྱུར་བ་མྱུར་བར་ཕྱིར་སོང་ངོ་། །དེ་ནས་ས་འཚོ་མ་འོངས་པ་
ན་ཡོ་བྱད་རྣམས་སྦྱིན་ཟིན་པར་གྱུར་པས་དེ་འཛུམ་མུལ་ཏེ་བདག་གིས་ནོངས་པ་ཅི་
བགྱིས་ནས་བདག་ལ་རྔན་སྡང་མཛད། གཞོན་ནུས་རྔན་སྡང་མིན་གྱི་ཁྱོད་ཕྱིས་
པས་ལན་ནོ་གསུངས་ནས། སོ་གདུབ་སྲང་བརྒྱ་སྟོང་རི་བ་ཕུད་དེ་བྱིན་ནོ། །
དེ་སོང་བ་དང་བྱ་ར་བ་དག་གིས་རྒྱལ་པོ་ལ་གཞོན་ནུ་ས་འཚོ་མ་ལ་སྤྱན་ཆགས་ཏེ་་་་
བཀའ་མཆིད་ཀྱང་ཅུང་ཟད་བགྱིས་སོ་ཞེས་གསོལ་ཏོ། །དེ་ནས་རྒྱལ་པོས་ཤཱཀྱ་
ལག་ན་བེ་ཅོན་ཅན་གྱི་གན་དུ་བྲམ་ཟེ་མདུན་ན་འདོན་ཕོ་ཉར་བཏང་སྟེ་ཁྱེད་ཀྱི་བུ་་
107-204