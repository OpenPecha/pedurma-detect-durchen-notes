༦༤༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཟིགས་སྐུའི་སྐྱེས་རབས་ཀྱི་ཕྲེང་བ་འཛིན་པ་བཅུ་གསུམ་པ་ཆེན་པོ་༧གོང་ས་ལྷ་་་་་
མིའི་རྣམ་འདྲེན་༧སྐྱབས་མགོན་༧རྒྱལ་དབང་ཐམས་ཅད་མཁྱེན་ཅིང་གཟིགས་པ་་་
ཆེན་པོ་རྗེ་བཙུན་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་བྲལ་དབང་་་་
ཕྱུག་ཕྱོགས་ལས་རྣམ་པར་རྒྱལ་བའི་སྡེ་དཔལ་བཟང་པོའི་ཞལ་སྔ་ནས་ཀྱི་གསང་བ་་
གསུམ་གྱི་རྣམ་པར་ཐར་པ་མཐའ་དག་པ་ནི། ཇི་སྐད་དུ། མདོ་སྡེ་ཕལ་པོ་ཆེ་
ལས༑ བྱང་ཆུབ་རྒྱ་མཚོ་རབ་བརྙེས་གྱུར་ནས་ཀྱང་། །སེམས་ཅན་རྒྱ་མཚོ་རབ་
ཏུ་སྨིན་བྱའི་ཕྱིར། །བྱང་ཆུབ་སེམས་བསྐྱེད་རྒྱ་མཚོ་སྟོན་མཛད་ཅིང་། །མི་
འགྲིབ་སྤྱོད་པ་རྒྱ་མཚོ་དུས་ཀུན་སྟོན། །བདེ་གཤེགས་རྣམས་ཀྱི་རྣམ་འཕྲུལ་དེ་
འདྲ་འོ། །ཞེས་གསུངས་པ་ལྟར་ངེས་པའི་དོན་དུ་སྔོན་རིང་མོ་ཞིག་ནས་རྫོགས་
སྨིན་སྦྱངས་གསུམ་གྱི་ཕ་མཐར་སོན་ཏེ་བྱང་ཆུབ་ཆེན་པོའི་གོ་འཕང་བླ་ན་མེད་པ་་་་
བརྙེས་ཟིན་ནའང་། ནམ་མཁའི་མཐས་གཏུགས་པའི་སེམས་ཅན་རྒྱ་མཚོ་རབ་ཏུ་
སྨིན་པར་བྱ་བའི་ཕྱིར། རླབས་ཆེན་སེམས་བསྐྱེད་རྒྱ་མཚོའི་ཕ་མཐའ་ཇི་ཙམ་པ་
དེ་ཙམ་ནམ་ཡང་འགྲིབ་པ་མེད་པའི་སྤྱོད་པ་རྒྱ་མཚོ་སྲིད་པ་ཇི་སྲིད་པ་དེ་སྲིད་དུ་་་་་
སྟོན་པར་མཛད་པ་གསུངས་པ་ལྟར། སྐུའི་འཁྲུངས་རབས་གཞན་དང་གཞན་གྱི་
རྣམ་པར་ཐར་པ་གངྒཱའི་རྡུལ་གྱི་ཕུང་པོ་ལྟ་བུ་རྣམས་ལྟ་ཅི། སྐུ་ཕྲེང་འདི་ཉིད་ཁོ་
ནའི་གསང་བ་གསུམ་གྱི་རྣམ་པར་ཐར་པ་མཐའ་དག་པ་ནི་སངས་རྒྱས་ནང་ཕན་་་་་
ཚུན་ཁོ་ནའི་སྤྱོད་ཡུལ་ལས། བདག་ཅག་ཚུར་མཐོང་གིས་ཆ་ཙམ་ཡང་བརྗོད་པའི་
ཡུལ་ལས་འདས་ཤིང་། དེ་ལྟ་ནའང་རྒྱ་མཚོ་ཆེན་པོ་ལས་ཆུ་ཐིགས་ཙམ་ཞིག་སྤེལ་
བ་ལ། བདག་ཉིད་ཆེན་པོ་སྙིང་རྗེ་དང་སྨོན་ལམ་གྱི་དབང་གིས་བསམ་བཞིན་
སྲིད་པ་བཟུང་བས་གཟིགས་པ་ལྔའི་སྒོ་ནས་གངས་ལྗོངས་སྐྱེ་དགུའི་མགོན་དུ་་་་
འབྱོན་པའི་དུས་ལ་བབས་པ་ན། དེ་ཡང་གནས་ཙ་རི་ཏྲ་དང་། བོད་ཀྱི་རི་བོ་
107-642