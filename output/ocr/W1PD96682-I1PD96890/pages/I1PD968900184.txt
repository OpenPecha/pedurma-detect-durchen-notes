१७०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རོ༑ །འོ་ན་ཕར་ཕྱིན་བཅུར་གསུངས་པ་མ་ཡིན་ནམ། དྲུག་ཏུ་ཇི་ལྟར་འདུ་སྙམ་
ན༑ སྐྱོན་མེད་དེ། དེ་ལ་ཐབས་ནི་བསྔོ་བའོ། །སྟོབས་ནི་སོ་སོར་རྟོག་པ་དང་།
སྒོམ་པའི་སྟོབས་ཀྱིས་སྤངས་བྱ་འཇོམས་པའོ། _ །སྨོན་ལམ་ནི།
སངས་རྒྱས་
མཉེས་པར་བྱེད་པའི་སྐྱེ་བ་འཛིན་པའོ། །ཡེ་ཤེས་ནི་སེམས་ཅན་སྨིན་པར་བྱེད་པ་
སྟེ་ཐམས་ཅད་ཀྱང་ཤེས་རབ་ཀྱིས་བྱེད་དོ། །དེ་དག་ལ་ཚིགས་སུ་བཅད་པའི་ངག་
གིས་སྤེལ་ན། རིན་ཆེན་སེམས་ཀྱི་ཅང་ཤེས་སྤྲིན་གྱི་ཤུགས།
།རྒྱལ་སྲས་སྤྱོད་
པའི་ཐང་ཆེན་རབ་ཡངས་པོར། །བརྩོན་པའི་ལྕག་གིས་བསྐུལ་བར་མ་བགྱིས་ན། །
རྣམ་གྲོལ་ནོར་བུའི་གླིང་དུ་ག་ལ་བགྲོད།
།སྲིད་པའི་དྲ་བ་བག་ཆགས་བཅས་པའི་
རྒྱུན༑ །བཅད་ནས་ཆོས་སྐུའི་དབྱིངས་སུ་ངལ་བསོ་བའི།
།བླ་མེད་ཞི་བ་ཆེན་
པོའི་གོ་འཕང་འདི། །ཟབ་མོའི་ལམ་གྱི་རིམ་པའི་ལག་རྗེས་ཉིད། །ཞི་བ་ཕྱོགས་
གཅིག་མཐའ་རུ་མི་གནས་པར། །གཟུགས་སྐུས་ནམ་མཁའ་ཇི་སྲིད་འགྲོ་བའི་
དོན༑ །སྒྱུ་འཕྲུལ་འབྱམས་སུ་ཀླས་པའི་དགའ་སྟོན་ནི། །རྒྱ་ཆེའི་ལམ་གྱི་རིམ་
པའི་ལག་རྗེས་ཉིད། །ཟབ་དང་རྒྱ་ཆེ་ཐབས་ཤེས་ཟུང་འབྲེལ་བས། །ཚོགས་
གཉིས་ཟུང་དུ་འཇུག་ལ་བརྩོན་བྱ་སྟེ། །ཡ་བྲལ་ཐབས་དང་ཤེས་རབ་འཆིང་བའི་
རྒྱུ༑ །གཤོག་ཆག་འདབ་བྱ་འཕུར་འདོད་ངལ་བ་བཞིན། །ཚོགས་གཉིས་ཟབ་
དང་རྒྱ་ཆེར་ཟུང་འབྲེལ་བའི། །གཤོག་ཡངས་དཀར་པོ་བསྐྱོད་པའི་ངང་མོ་ནི། །
རྒྱལ་བའི་ཡོན་ཏན་རྒྱ་མཚོའི་ཕ་རོལ་ཏུ། །བདེ་བླག་བགྲོད་ཅེས་དཔལ་ལྡན་ཟླ་
བས་བསྔགས། །མཁྱེན་ཟབ་ཟབ་མོའི་དབྱིངས་སུ་མཉམ་པར་འཇུག །སྙིང་རྗེས་
རྗེས་ཆགས་མཁའ་ཁྱབ་དོན་ལ་རོལ། །སྐུ་གཉིས་གཉིས་སུ་མེད་པར་ཟུང་འཇུག་
པ༑ །ཚོགས་གཉིས་གཉིས་སུ་མེད་པར་བསྐྲུན་པའི་མ། །དེ་ཕྱིར་ཆོས་གཟུགས་
སྐུ་གཉིས་ཟུང་འཇུག་འབྲས། །ཚོགས་གཉིས་ཟུང་དུ་འཇུག་པས་བསྐྲུན་པའི་སླད༎
107-160