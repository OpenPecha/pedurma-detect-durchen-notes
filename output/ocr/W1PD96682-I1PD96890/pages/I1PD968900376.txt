३५२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འབྱིན་སོགས། །ལམ་སྟོན་ས་མཁན་ཉིད་ཅེས་རྗེས་སུ་བསྔགས། །ལྟ་ངན་ངན་
སྐྱུགས་བསགས་པའི་ཉེས་བཤད་དང་། །རྒྱལ་གསུང་གསུང་རབ་རིན་ཆེན་ཕུང་པོ་
གཉིས༑ །མཆོག་དམན་དམན་པའི་བློ་ཡིས་མི་ཕྱེད་པ། །སྐལ་ངན་ངན་དགུ་
སྙིང་དུ་ཞུགས་པའི་སྐྱོན། །ཞེས་བྱ་བ་ཡང་བར་སྐབས་ཀྱི་ཚིགས་སུ་བཅད་པའི་
དབྱངས་ཀྱིས་གདམས་པའོ།།
དེ་བཞིན་གཤེགས་པའི་བཀའ་ཐམས་ཅད་ཐར་པ་དང་ཐམས་ཅད་མཁྱེན་པ་་་་
ཐོབ་པའི་ཐབས་ཁོ་ནར་གཞོལ་ཚུལ་གཞན་ཡང་ཡོད་དེ། ཞིབ་ཏུ་བཤད་ན།
ཐར་པ་ཐོབ་པའི་ཐབས་ཞི་བའི་སྒོ་གཅིག་པུ་ནི། ཟབ་མོ་རྟེན་འབྱུང་གི་དེ་ཁོ་ན་
ཉིད་རྟོགས་པའི་ལམ་ཉིད་ཁོ་ན་ཡིན་ལ། ཐམས་ཅད་མཁྱེན་པའི་གོ་འཕང་ཐོབ་
པའི་ཐབས་ནི་ཐེག་པ་ཆེན་པོ་ལ་སློབ་པ་ཉིད་ཡིན་ཅིང་། སྟོན་པ་ཐུགས་རྗེ་ཅན་
གྱིས་ཇི་སྙེད་ཅིག་གསུངས་པ་དེ་ཐམས་ཅད་ཀྱང་འགྲོ་བ་རྣམས་དེ་གཉིས་སུ་བཀྲི་་་་་
བའི་ཐབས་སུ་གཞོལ་ཞིང་བབས་པ་ཁོ་ན་སྟེ། དེ་ལ་དང་པོ་ཐར་པ་ཐོབ་པའི་
ཐབས་ཁོ་ནར་གཞོལ་ཚུལ་ནི། དཔལ་མགོན་ཀླུ་སྒྲུབ་ཀྱིས། སངས་རྒྱས་རང་
སངས་རྒྱས་རྣམས་དང་། །ཉན་ཐོས་རྣམས་ཀྱིས་ངེས་བསྟན་པའི། །ཐར་པའི་
ལམ་ནི་གཅིག་ཉིད་ཁྱོད། །གཞན་དག་མེད་ཅེས་བྱ་བར་ངེས། །ཞེས་དང་།
བཞི་བརྒྱ་པ་ལས། ཞི་སྒོ་གཉིས་པ་མེད་པ་དང་། ཞེས་དང་། བྱང་ཆུབ་
སེམས་འགྲེལ་ལས། གང་དག་སྟོང་ཉིད་མི་ཤེས་པ། །དེ་དག་ཐར་པ་ཡོད་མ་
ཡིན༑ །འགྲོ་དྲུག་སྲིད་པའི་བཙོན་ར་རུ། །རྨོངས་པ་དེ་དག་འཁོར་བར་འགྱུར། །
ཞེས་གསུངས་པ་ལྟར་ཞི་བ་མྱང་འདས་ཐོབ་བྱེད་ཀྱི་སྒོ་གཅིག་པུ་ནི་སྔར་བཤད་པ་་་་
ལྟར་སྟོང་དང་རྟེན་འབྱུང་གཅིག་གྲོགས་སུ་གཅིག་འཆར་བའི་ཟབ་མོ་དེ་ཁོ་ན་ཉིད་་
ཀྱི་ཚུལ་རྒྱལ་བའི་དགོངས་པ་མཐར་ཐུག་ཇི་བཞིན་དུ་ངེས་པའི་ལམ་ཉིད་ཁོ་ན་ཡིན་
107-352