མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༠ ༩
གཞོན་ནུ་དེ་དག་ལ། འདི་དག་ནི་སད་ཀྱང་ཟིན། མཐོང་ཡང་ཟིན་གྱི། ད་ནི་
འཕོང་ཞིག་བསྟན་པར་གྱིས་ཤིག་སྨྲས་པ་དང་།
ཀུན་དགའ་བོས་རྒྱང་གྲགས་
གཉིས་ཀྱི་ཕ་རོལ་ཏུ་ལྕགས་ཀྱི་རྔ་གཅིག་འབེན་དུ་བཙུགས་སོ། །དེའི་འོག་ཏུ་ལྷ་
སྦྱིན་གྱིས ་རྒྱ ང ་གྲ ག ས ་བ ཞིའི་ཕ་རོལ་ཏུ་ལྕགས་ཀྱི་རྔ་གཅིག་འབེན་དུ་བཙུགས།
མཛེས་དགའ་བོས་རྒྱང་གྲགས་དྲུག་གི་ཕ་རོལ་ ཏུ་ལྕགས་ཀྱི་རྔ་གཅིག་འབེན་དུ་་་
བཙུགས༑ ཤཱཀྱ་ལག་ན་བེ་ཅོན་ཅན་གྱིས་རྒྱང་གྲགས་བརྒྱད་ཀྱི་ཕ་རོལ་ཏུ་ལྕགས་
ཀྱི་རྔ་གཅིག་འབེན་དུ་བཙུགས་སོ།
།དེ་ནས་བྱང་ཆུབ་སེམས་དཔས་རྒྱང་གྲགས་
བཅུའི་ཕ་རོལ་ཏུ་ལྕགས་ཀྱི་རྔ་གཅིག་དང་ཤིང་ཏ་ལ་བདུན།
དེའི་ཕ་རོལ་ཏུ་
ལྕགས་ཀྱི་ཕག་རྒོད་གཟུགས་འཁྲུལ་འཁོར་དུ་བྱས་པ་གཅིག་བཙུགས་སོ། །དེ་ནས་
ཀུན་དགའ་ བོས་རྒྱང་གྲགས་གཉིས་ཀྱི་ཕ་ རོལ་ན་བཙུགས་པའི་རྔའི་འབེན་ལ་ ་་
འཕངས་ནས་ཕོག་པར་གྱུར་ཏེ། དེ་ཕན་ཆོད་ལ་མ་ནུས་སོ། །ལྷ་སྦྱིན་གྱིས་རྒྱང་
གྲགས་བཞིའི་རྔའི་འབེན་ལ་ཕོག་པར་གྱུར་ཏེ། དེ་ཕན་ཆད་ལ་མ་ནུས། མཛེས་
དགའ་བོས་རྒྱང་གྲགས་དྲུག་གི་རྔའི་འབེན་ལ་ཕོག་པར་གྱུར་ཏེ། དེ་ཕན་ཆད་ལ་
མ་ནུས། ལག་ན་བེ་ཅོན་ཅན་གྱིས་རྒྱང་གྲགས་བརྒྱད་ཀྱི་རྔའི་འབེན་ལ་ཕོག་པར་
གྱུར་ཏེ་དེ་ཕན་ཆད་ལ་ཕོག་པར་མ་ནུས་སོ། །བྱང་ཆུབ་སེམས་དཔའ་ལ་གཞུ་གང་
དང་གང་བྱིན་པ་དེ་དག་ལ་ལ་ནི་གཞུ་རྒྱུད་ཆད། ལ་ལ་ནི་ཆག་ནས་བྱང་ཆུབ་
སེམས་དཔས་སྨྲས་པ། གྲོང་ཁྱེར་འདི་ན་གཞུ་གཞན་ལ་ལ་བདག་གིས་བདུངས་
བཟོད་པའམ། ལུས་ཀྱི་སྟོབས་དང་མཐུ་བཟོད་པ་མཆིས་སམ། རྒྱལ་པོས་བུ་
ཡོད་དེ་ཁྱོད་ཀྱི་མེས་སེང་གེའི་ཟ་འགྲམ་ཞེས་བྱ་བ་བྱུང་སྟེ། དེའི་གནམ་རུ་ད་ལྟར་
ལྷ་ཁང་ན་སྤོས་དང་ཕྲེང་བས་མཆོད་པ་དེ་ནི་སུས་ཀྱང་དགང་པ་ལྟ་ཅི་བདུངས་་་
པར་ཡང་མི་ནུས་སོ། །བྱང་ཆུབ་སེམས་དཔས་སྨྲས་པ། ལྷ་དེ་བླང་དུ་གསོལ་
107-209