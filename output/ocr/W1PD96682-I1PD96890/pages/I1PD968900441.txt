མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༡ ༧
གཟིགས་ཏེ། མུ་སྟེགས་རྟ་དབྱངས་ཀྱིས་བསྟན་པ་དམས་པར་བྱས་ཡོད་པ་འདུག་
པས་དེ་བཟློག་པའི་ཕྱིར་འགྲོའོ་གསུངས་པ་ན། འཕགས་པ་ལྷས་བདག་ཕྱིན་ལ་
འདུལ་ལོ་ཞེས་ཞུས་པར། འོ་ན་ཉམས་སད་དོ་གསུངས་ནས་སློབ་དཔོན་གྱིས་ཕྱི་
པའི་གྲུབ་མཐའ་བཟུང་། འཕགས་པ་ལྷས་ནང་པའི་གྲུབ་མཐའ་བཟུང་སྟེ་རྩོད་
པས་འཕགས་པ་ལྷ་ལན་གསུམ་རྒྱལ་ཏེ། མུ་སྟེགས་ངན་པ་དེ་ཁྱེར་བྱས་ནས་་ ་
མཆིལ་ལྷམ་འཕངས་སོ། །དེར་འགྱོད་པ་སྐྱེས་པས་དེ་ལ་ཉེས་པ་མེད།
ཁྱོད་
ཀྱིས་ཁོ་ཐུལ་བ་འདུག་པས་སོངས་ཤིག་གསུངས། འོངས་པའི་ལམ་དུ་ཤིང་གི་ལྷ་
མོས་སྤྱན་སློང་བ་ལ་སྤྱན་ཡ་གཅིག་བྱིན་ནས། ནཱ་ལེནྡྲའི་ཆུ་ལེན་གྱི་ཆས་སུ་རྫུས་ལ་
བྱོན་ཞུས་པས། དེ་ལྟར་བྱས་ནས་ནང་དུ་བྱོན་པའི་། ཆུ་ལེན་གྱིས་ཁོ་ལ་ཕྱག་
བྱ་དགོས་པ་ལ་སློབ་དཔོན་གྱིས་ཁོའི་མགོ་ལ་རྡོག་པ་བཞག་སྟེ་བྱོན་ནས་དགེ་འདུན་
གྱི་གྲལ་ལ་བཞུགས་པ་ན། ཁོས་བགྲངས་པས་ལྷག་སྟེ་སྔོན་མེད་པའི་མགོ་ཟླུམ་དེ་
གང་ན་ཡོད་ཟེར། མགོ་ཟླུམ་སྐེའི་སྟེང་ན་ཡོད་ཅེས་གསུངས་པས། བྱེའུ་ཞིག་
ཆང་པར་བཟུང་ནས་འདི་ཤིའམ་མ་ཤི་ཟེར་རོ། །ཁྱོད་ལ་རག་ལས་ཞེས་གསུངས་
པས༑ ཐེམ་པའི་སྟེང་ན་འདུག་སྟེ་ང་ཕྱིའམ་ནང་ན་འདུག་ཟེར། ཁྱོད་ཀྱི་སྤྱོད་
ལམ་ལ་རག་ལས་ཞེས་གསུངས་པས་ཁོ་ཡི་ལན་མ་རྙེད་དོ། །དེ་ནས་སྲིང་མོ་དང་
ནེ་ཙོ་དང་ཐོད་ལེ་ཀོར་རྣམས་ཀྱི་གཉེན་པོ་དགེ་བསྙེན་ངོ་ཚ་མེད་པ་དང་བྱི་ལ་དང་་
མར་ནག་རྣམས་སྟ་གོན་བྱས་ཏེ་སང་ཉིན་རྒྱལ་པོ་དང་སློབ་དཔོན་དང་རྟ་དབྱངས་་
རྣམས་ཀྱི་ཁྲི་བཤམས། ཁོའི་ཁྲིའི་སྟེང་གི་ཆར་མི་གཙང་བའི་རྫས་སྣ་ཚོགས་བཞག་
གོ༑ །དེ་ནས་ཁྲི་ལ་སོ་སོར་འཁོད་པ་ན་ཁོ་ན་རེ། མིག་གཅིག་པ་འདིས་ཅི་སྨྲ་
ཟེར་བ་ལ་སློབ་དཔོན་གྱིས། དྲག་པོ་མིག་གསུམ་ལྡན་ཡང་དེ་ཉིད་མཐོང་བ་མེད། །
ཅེས་སོགས་གསུངས་པས། ཁོ་རལ་པ་བཏེགས་ཏེ་མིག་གཅིག་བསྟན་པ་དང་།
107-417