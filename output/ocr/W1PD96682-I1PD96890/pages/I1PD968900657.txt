མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༣ ༣
བབས་པའི་དུས་ཆེན་གྱི་ཉིན་ཕོ་བྲང་ཆེན་པོ་པོ་ཏ་ལར་གསེར་གྱི་ཁྲི་འཕངས་མཐོན་
པོར་མངའ་གསོལ། དཔལ་ལྡན་འབྲས་སྤུངས་སུ་ཕེབས་ཏེ་ཐུགས་གཉེར་གསན་
སྦྱོང་དང་། བར་བར་དུ་དབང་རྗེས་ལུང་ཁྲིད་མན་ངག་ཀྱང་མང་དུ་གསན་ཅིང་།
ཁྲི་ངག་དབང་སྙན་གྲགས་ཡོངས་འཛིན་དུ་བཞེས་ཏེ་གསན་བཞེས་མང་དུ་གནང་།
ཆུ་བྱ་ལྷ་ལས་བབས་པའི་དུས་ཆེན་གྱི་ཉིན་པཎ་ཆེན་ཐམས་ཅད་མཁྱེན་པ་བློ་བཟང་
ཡོངས་
དཔལ་ལྡན་བསྟན་པའི་ཉི་མ་དཔལ་བཟང་པོའི་ཞལ་སྔ་ནས་མཁན་པོ།
འཛིན་ཁྲི་ངག་དབང་སྙན་གྲགས་ནས་ལས་སློབ། ཡོངས་འཛིན་ཤར་པ་བྱང་ཆུབ་
ཆོས་འཕེལ་ནས་དུས་གོ་བ། ཚེ་སྨོན་གླིང་སྤྲུལ་སྐུ་སོགས་དགེ་འདུན་གྱི་དབུས་སུ་
དགེ་ཚུལ་གྱི་སྡོམ་པ་རྣམ་པར་དག་པ་བཞེས་ཏེ་ངུར་སྨྲིག་གི་རྒྱལ་མཚན་འཛིན་པ་་་་
ཀུན་གྱི་གཙུག་རྒྱན་དུ་གྱུར་ཏོ། །བར་སྐབས་སུའང་གསན་བཞེས་དང་། དད་
ལྡན་རྣམས་ལ་འདོད་ཆོས་ཅི་རིགས་པ་སྩལལ། གཙུག་ལག་ཁང་རྟེན་དང་བརྟེན་
པའི་ཉམས་གསོ་གསར་བསྐྲུན། དགེ་འདུན་གྱི་སྡེ་སྤེལ་བ་སོགས་མཐའ་ཡས་པ་
མཛད༑ ཤིང་ཕག་ཟླ་བ་དང་པོ་ནས་སྐུ་ཁམས་ཅུང་མི་བདེ་བའི་ཚུལ་བཞེས་ཀྱིས་
དབོ་ཟླའི་ཚེས་བཅུ་གཅིག་ཉིན་འོད་གསལ་ཆོས་སྐུ་མངོན་དུ་མཛད་དོ།།
སྐུ་ ཕྲེང་ བཅུ་ པ་ ༧རྒྱལ་ དབང་ ཐམས་ ཅད་ མཁྱེན་ པ་ ཚུལ་ ཁྲིམས་ རྒྱ་ མཚོ་
འཁྲུངས་པའི་ཡུལ་ནི། སྤོ་འབོར་སྒང་གི་ཆར་གཏོགས་གནས་སྟོད་ནོར་བུའི་གྲོང་
ཞེས་པར་ཡབ་བློ་བཟང་སྙན་གྲགས་དང་། ཡུམ་རྣམ་རྒྱལ་བུ་ཁྲིད་གཉིས་ཀྱི་སྲས་
སུ་མེ་བྱི་ཧོར་ཟླ་གསུམ་པའི་ཚེས་ཉེར་དགུའི་སྔ་ཆར་ངོ་མཚར་ཕུན་སུམ་ཚོགས་པའི་
ལྟས་ཁྱད་པར་ཅན་དུ་མ་དང་བཅས་སྐུ་འཁྲུངས་སོ། །དེ་ལྟ་བུའི་མཚན་སྙན་བོད་
གཞུང་རྒྱལ་བློན་རྣམས་ཀྱིས་གསན་ནས་མི་སྣ་འབྱོར་བར་བརྟག་དཔྱད་ཐོག་རེ་་་་་་་་
ཞིག་ལི་ཐང་དགོན་པར་བཞུགས། གོང་མ་བདག་པོ་ཆེན་པོར་གསེར་སྙན་དང་
107-633