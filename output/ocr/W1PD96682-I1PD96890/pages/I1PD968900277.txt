མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༥ ༣
ཟན་དང་འབྲས་ཆན་དང་འདྲེས་མར་བཟའོ་ཞེས་ཚིག་ཏུ་བརྗོད་དོ། །དེའི་ཚེ་
ལྟེང་རྒྱས་ཀྱི་སྡེ་དཔོན་གྱི་གྲོང་ཁྱེར་སྡེ་ཅན་ན་གྲོང་པའི་བུ་མོ་སྟོབས་སྦེད་མ་དང་།
ཤིན་ཏུ་སྡུག་དངང་། དེ་ལས་རྣམ་པར་རྒྱལ་དང་། ཨ་ཏི་མུཀྟ་ཀའི་ཕྲེང་བ་ཅན་
དང་༑ མཛེས་མ་དང་། རྫ་བྱེད་མ་དང་། སྐྲ་ལྕང་ལོ་རྒྱས་དང་། རལ་པ་
ཅན་དང་། ཞིང་པ་དགའ་བྱེད་དམ་གྲོང་དེའི་མིང་གིས་སྡེ་ཅན་ཞེས་པའི་བུ་མོ་
ལེགས་སྐྱེས་མ་མིང་གཞན་དགའ་མོར་གྲགས་པ། ཡང་དེའི་བུ་མོ་གཉིས་པ་སྟོབས་
ལྡན་མ་མིང་གཞན་དགའ་སྟོབས་མར་གྲགས་པ་ཏེ་བཅུ་པོ་དེ་རྣམས་ཀྱིས་ཚོད་མའི་་
བྱེ་བྲག་རྣམས་ཕུལ་ཏེ་བཞེས་སོ། །བྱང་ཆུབ་སེམས་དཔས་ཁ་ཟས་རགས་པ་
གསོལ་ཞིང་སྐུ་ལུས་མར་སར་དང་ཏིལ་མར་གྱིས་ཀྱང་བྱུགས་ལ་ཆུ་འཇམ་པོས་ཀྱང་་
བཀྲུས་སོ། །རིམ་གྲོ་པ་ལྔ་སྡེ་དེས་མ་གུས་ཏེ་དགེ་སྦྱོང་གཽ་ཏ་མ་འདི་ནི་སྡོམ་པ་ལྷོད་
པ་མང་པོས་འཚོ་བ་སྤངས་པ་ཉམས་པ་ཡིན་ཏེ། ད་འདི་ལྟར་གྱུར་པས་ཡེ་ཤེས་
ཐོབ་པར་མི་ནུས་སྙམ་ནས་བྱང་ཆུབ་སེམས་དཔའ་སྤངས་ཏེ་ཝཱ་རཱ་ཎ་སཱིར་དྲང་སྲོང་
ལྷུང་བ་རི་དྭགས་ཀྱི་ནགས་སུ་ཕྱིན་ནས་ལྔ་སྡེ་ཞེས་བྱ་བར་གྲགས་ལ། ཡུལ་དེར་
གནས་པའི་མེས་བྱིན་ཡང་དེ་རྣམས་ཀྱིས་སྨོས་འདྲིན་དུ་གྱུར་ཏོ། །དེའི་ཚེ་ས་འཚོ་
མས་ཀྱང་དཀའ་ཐུབ་བོར་ཏེ་ཟས་རགས་པ་ཟའོ། །དེ་ནས་བྱང་ཆུབ་སེམས་
དཔས་རིམ་གྱིས་སྤྱོད་ཡུལ་གྱི་གྲོང་དུ་བསོད་སྙོམས་སྤྱད་པས་སྟོབས་རྒྱས་ཏེ་སྔ་མ་་་་་
ལས་མཛེས་པས་དགེ་སྦྱོང་མཛེས་པ་ཞེས་མིང་ཆགས་སོ། །ལེགས་སྐྱེས་མའི་བྲན་
མོ་གྲུབ་མོ་ཞེས་བྱ་བ་ ཤི་ནས་ ཤ་ནའི་རས་ཀྱིས་དཀྲིས་ཏེ་དུར་ཁྲོད་དུ་བོར་བ་་་་
གཟིགས་ནས་འདོམས་གཡོགས་ཀྱི་ཆེད་དུ་དེའི་རས་བླངས་པར་བཞེད་དེ་ཞབས་་་་་
གཡོན་པས་མནན་ནས་ཕྱག་གཡས་པ་བརྐྱང་སྟེ་བསྣམས་སོ། །ས་བླའི་ལྷ་རྣམས་
ཀྱིས་འཁོར་ལོས་སྒྱུར་བའི་སྲིད་སྤངས་ཏེ་ཕྱག་དར་ཁྲོད་པ་ལེན་པ་ངོ་མཚར་ཏེ།
107-253