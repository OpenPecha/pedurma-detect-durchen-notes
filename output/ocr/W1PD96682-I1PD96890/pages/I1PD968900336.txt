བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༣༡༢
དག་པར་སྡུད་པ་ལས། དགེ་སློང་དག་འདི་སྐད་བདག་གིས་ཐོས་པ་ཞེས་གྱིས་ལ་
ཆོས་བསྡུ་བར་བྱའོ།
།ཞེས་དང་། འབྲེལ་བ་གོ་རིམ་ཡང་བསྟན་པར་བྱའོ། །
ཞེས་རྗེས་སུ་གནང་བ་རྣམས་སོ།།
གསུམ་པ་རྗོད་བྱེད་ཀྱི་སྒོ་ནས་དབྱེ་ན་གསུང་རབ་ཡན་ལག་བཅུ་གཉིས་ཏེ།
བསྟན༑
བརྒྱད་སྟོང་འགྲེལ་ཆེན་སྙིང་པོའི་མཆོག་ལསས། མདོ་སྡེ་དབྱངས་བསྙད་ལུང་དུ་
།ཚིགས་བཅད་ཆེད་བརྗོད་གླེང་གཞི་དང་། །རྟོགས་བརྗོད་དེ་ལྟ་བུ་
བྱུང་དང་།
།སྐྱེས་རབས་ཤིན་ཏུ་རྒྱས་པ་དང་། །རྨད་བྱུང་གཏན་ལ་དབབ་པ་
དག །གསུང་རབ་ཡན་ལག་བཅུ་གཉིས་ཡིན། །ཞེས་སོ། །དེ་ལ་མདོའི་སྡེ་ནི།
གང་བཞེད་པའི་དོན་མདོར་བསྡུས་པའམ་སྨོས་པའི་ཚུལ་གྱིས་རྐྱང་པར་གསུངས་་་་་
པའོ༑ །ཅིའི་ཕྱིར་ཕྱེ་སྟེ་མ་གསུངས་ཤེ་ན། ཀུན་བཏུས་སུ། ཕན་ཡོན་བཅུ་
གཟིགས་ནས་དེ་བཞིན་ གཤེགས་ པ་ སྨོས་ པའི་ ཚུལ་ གྱིས་ ཆོས་ སྟོན་ ཏེ་ རྣམ་པར་ ་ ་
བཞག་སླ་བ་དང་། བཤད་སླ་བ་དང་། གཟུངས་སླ་བ་དང་། ཆོས་ལ་གུས་
པས་མྱུར་དུ་ཚོགས་ཡོངས་སུ་རྫོགས་པར་བྱེད་པ་དང་། མྱུར་དུ་ཆོས་ཉིད་རྟོགས་
པར་འགྱུར་བ་དང་། སངས་རྒྱས་ལ་ཤེས་ནས་དད་པ་ཐོབ་པ་དང་། ཆོས་དང་
དགེ་འདུན་ལ་ཤེས་ནས་དད་པ་ཐོབ་པ་དང་། མཐོང་བའི་ཆོས་ལ་བདེ་བར་
གནས་པའི་མཆོག་ལ་རེག་པ་དང་། འབེལ་བའི་གཏམ་གྱིས་གཏན་ལ་འབེབས་
པས་དམ་པ་རྣམས་ཀྱི་སེམས་མགུ་བར་བྱེད་པ་སྟེ། མཁས་པ་མཁས་པ་ཞེས་བྱ་
བའི་གྲངས་སུ་འགྲོའོ། །ཞེས་སོ། །དབྱངས་ཀྱིས་བསྙད་པའི་སྡེ་ནི། མདོ་སྡེ་དེ་
ཉིད་དུ་དབུས་དང་མཐའ་མར་ཚིགས་སུ་བཅད་དེ་དབྱངས་ཀྱིས་བསྙད་པའམ།
དྲང་བའི་དོན་གྱི་མདོ་སྡེ་རྟོགས་པར་བྱེད་པས་དབྱངས་ཀྱིས་བསྙད་པའོ། །ཉན་
ས་ལས་གང་གི་ཐ་མའི་མཇུག་ཏུ་ཚིགས་སུ་བཅད་པ་མངོན་པར་བརྗོད་པ་དང་།
107-312