५३२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཡུལ་དུ་ཕེབས། བཤེས་གཉེན་བདུན་ཅུ་ཙམ་ལ་ཕར་ཚད། འཇུག་པ། ཀུན་
བཏུས་རྣམས་གསུངས། སླར་ཡང་ཚལ་དུ་བྱོན་ནས་ཕར་ཕྱིན་རྣམ་བཤད་ཀྱི་འཕྲོ་
མཛད་ཅིང་མཇུག་བདེ་བ་ཅན་དུ་རྫོགས་པར་མཛད། སྐྱོར་མོ་ལུང་དུ་ཚལ་པ་བླ་
མ་རྟོགས་ལྡན་ཡེ་ཤེས་རྒྱལ་མཚན་པ་ལས་དུས་འཁོར་འགྲེལ་ཆེན་དྲི་མེད་འོད་ཀྱི་་་་་
ཞིབ་བཤད་གསན། རྩིས་དང་ལག་ལེན་མཁས་པར་སྦྱངས།
དེར་སྡེ་སྣོད་འཛིན་
པ་མང་པོ་ལ་གཞུང་ཆེ་ཆུང་མང་པོའི་བཤད་པ་གསུངས། དེའི་ཕྱི་ལོ་དབྱར་ཆོས་
བདེ་བ་ཅན་དུ་བཞུགས། སྡེ་སྣོད་ཀྱི་བཤད་པ་མང་དུ་གསུངས།
དགུན་སྟོད་
ལུང་མཚོ་སྨད་དུ་དུས་འཁོར་ལ་ཐུགས་སྦྱོངས་མཛད། དེ་ནས་སྲིན་པོ་རི། གོང་
དཀར༑ ཡར་ཀླུངས་རྣམས་སུ་བྱོན། སྡེ་སྣོད་མང་དུ་གསུངས། ཐམས་ཅད་
ཀྱིས་གུས་པས་མཆོད། དེལྟར་སྔ་ཕྱིར་སྡེ་སྣོད་དཔག་ཏུ་མེད་པ་ནར་མར་གསུང་
བ་དེ་དག་གི་སྐབས་རྣམས་སུའང་། རྒྱུ རྒྱུད་སྡེ་གོང་འོག་གི་དཀྱིལ་འཁོར་ཆེན་པོ་
རྣམས་སུ་སྐལ་བ་དང་ལྡན་པའི་གདུལ་བྱ་དབང་གིས་སྨིན་པར་མཛད་པ་དང་།
གཞན་ཡང་ལྷ་སོ་སོའི་རྗེས་གནང་དང་། ལུང་དང་མན་ངག་ལ་སོགས་པ་གང་
འཚམ་ཆོས་ཀྱིས་གདུལ་བྱ་དཔག་ཏུ་མེད་པ་སྨིན་ཅིང་གྲོལ་བར་མཛད་དོ། །ལྷག་
པར་ཡང་དེའི་ཚེ་རྗེ་འདི་ཉིད་ངག་གི་ལྷ་མོ་དབྱངས་ཅན་མས་རྗེས་སུ་བཟུང་བར་་་་
གྲགས་ཤིང་། དེའི་རྗེས་གནང་ཞུ་བ་གར་བྱོན་དུ་མང་བ་ཞིག་འོང་ཞེས་གྲགས་སོ།
དེ་ནས་དགུན་མོན་མཁར་བཀྲ་ཤིས་གདོང་དུ་བཞུགས། དེ་དུས་ནུབ་གཅིག་
ཞུགས་མེར་བཞུགས་ནས་བོད་ཀྱི་མཁས་གྲུབ་རྣམས་ཀྱི་རྣམ་པར་ཐར་པ་ཅི་རིགས་་་
པ་གསུང་བའི་སྐབས་སུ། དཀའ་བཞི་པ་ཤེར་སེང་གིས་ཆོས་ཐོག་གཅིག་ལ་པོ་ཏི་
བཅུ་གཅིག་གསུང་འདུག །དུས་ཕྱིས་བོད་དུ་པོ་ཏི་དུས་གཅིག་ལ་གསུངས་པ་དེ་
མང་ཤོས་སུ་འོང་བ་འདྲ་གསུངས། དེ་ནས་དགེ་བཤེས་ཤ་སྟོན་ལ་སོགས་པས་རྗེ་
107-532