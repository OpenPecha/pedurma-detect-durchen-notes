476
_____________ བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བུ་མོ་ཁྱོད་ཀྱིས་དྲིས་པའི་བྱང་སེམས་དེ།
།མ་འོང་བསྐལ་བཟང་སངས་རྒྱས་
བདུན་པ་ཡིན། །ད་ལྟ་བྱང་ཆུབ་སེམས་དཔའ་སྙིང་སྟོབས་ཆེ། །སྙིགས་དུས་
ལོག་སྤྱོད་བོད་ཡུལ་བྱུང་བའི་ཚེ། །དགེ་སློང་ཚུལ་འཛིན་གྲགས་པའི་མཚན་ཐོགས་
ཏེ༑ །གང་གི་ཞིང་དུ་སེང་གེའི་ང་རོར་གྲགས། །ཁྲིམས་འཆལ་ལོག་སྤྱོད་སྤོབས་
པ་ཟིལ་གནོན་པས། །ཁྲིམས་འཆལ་བག་མེད་ཡང་དག་ཁྲིམས་ལ་སྦྱོར། །ཐུབ་
ཉིད་སྲོལ་གཏོད་བསྟན་པའི་ཕྱག་རྟགས་འཛིན། །བསྟན་པ་གསལ་བར་བྱེད་པའི་
དགེ་སློང་ངོ་། །མཐའ་ཡས་རྒྱུད་སྡེའི་ཚོགས་ལ་དབང་བསྒྱུར་ཞིང་། ། རྒྱུད་སྡེ་རྒྱ་
མཚོའི་དགོངས་པའི་བཅུད་ཕྱུང་ནས། །གདུལ་བྱར་གྱུར་པའི་སྐལ་ལྡན་ཚིམ་པར་
མཛད༑ །ཅེས་བདག་ཉིད་ཆེན་པོ་འདི་སྙིགས་མའི་དུས་འདིར་བསམ་བཞིན་དུ་
བྱོན་ཏེ་མདོ་སྔགས་ཀྱི་བསྟན་པ་ཡོངས་སུ་རྫོགས་པ་ཆེས་ཆེར་སྤེལ་བར་མཛད་པ་་་་་
གསལ་བར་ལུང་བསྟན་ཏོ། །དེ་བཞིན་དུ་སློབ་དཔོན་ཆེན་པོ་པདྨ་འབྱུང་གནས་
ཀྱིས་ཀྱང་གསལ་བར་ལུང་བསྟན་པ་སོགས་མདོ་རྒྱུད་བསྟན་བཅོས་མང་པོ་ནས་་་
ལུང་བསྟན་ཚུལ་མཐའ་དག་ནི་བརྗོད་པའི་ཡུལ་ལས་འདས་སོ། །དེ་ལྟར་འཇམ་
མགོན་རྒྱལ་བ་གཉིས་པ་འདི་ཉིད་གང་དུ་འཁྲུངས་པའི་ཡུལ་ནི་མདོ་ཁམས་སྨད་ཀྱི་་
སའི་ཆ་ཤར་ཙོང་ཁ་ཞེས་གྲགས་པ་དེ་ཡིན་ལ། དེར་ཇི་ལྟར་འཁྲུངས་པའི་ཚུལ་ནི།
མེ་ཕོ་སྤྲེའུའི་ལོ་དགུན་གྱི་དུས་རྗེ་འདིའི་ཡབ་ཀྱི་མནལ་ལམ་དུ། རྒྱ་ནག་རི་བོ་རྩེ་
ལྔ་ནས་འོང་ཟེར་བའི་བཙུན་པ་མེ་ཏོག་གི་འཕྲེང་བ་དུ་མ་སྦྲེལ་བའི་ཆོས་གོས་དང་།
སུམ་ཅུ་རྩ་གསུམ་གྱི་ཤིང་ལོ་ཡིན་ཟེར་བ་དར་སེར་པོ་འདྲ་བའི་ཤམ་ཐབས་ཅན་པོ་་་
ཏི་ཁྱེར་བ་ཞིག་བྱུང་ནས། ང་ཁྱེད་ལ་གནས་ཤིག་གཡར་བ་ཡིན་ཟེར་ནས་མཆོད་
ཁང་ཞིག་ཡོད་པའི་ནང་དུ་སོང་བའི་སྣང་བ་བྱུང་བ་ནི་ཁྱེའུ་འཇམ་དཔལ་དབྱངས་་
ཀྱི་སྤྲུལ་པ་ཞིག་འབྱུང་བའི་མཚན་མ་དང་། ཡུམ་གྱི་མནལ་ལམ་དུ་ཡང་མེ་ཏོག་གི་
107-516