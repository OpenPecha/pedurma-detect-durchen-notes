२०१
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཀྱི་སྙིང་པོ་མཆོག་དམ་པར་གནས་པའི་བྱང་ཆུབ་སེམས་དཔའ་རྣམས་མ་གཏོགས་་་་
སེམས་ཅན་གྱི་རིས་ན་གྲངས་དེ་ཤེས་པ་ངའམ་ང་དང་འདྲ་བའི་སྲིད་པ་ཐ་མར་་་
གྱུར་པ་མ་གཏོགས་གང་ཡང་མེད་དོ་གསུངས་པས། ___ རྩིས་པ་ཆེན་པོ་སྲིད་སྒྲུབ་
དང་༑ ཤཱཀྱའི་ཚོགས་ཐམས་ཅད་ཀྱང་ཚིམ་ཞིང་ངོ་མཚར་རྨད་དུ་བྱུང་བ་ཐོབ་
ནས་གོས་རེ་རེ་མ་གཏོགས་གོས་རྒྱན་ཐམས་ཅད་དེ་ལ་ཡོན་དུ་ཕུལ་ཏེ་སྲིད་སྒྲུབ་་་
ཀྱིས་ཚིགས་སུ་བཅད་པར། འདི་ལྟར་བྱེ་བ་བརྒྱ་ན་ཐེར་འབུམ་དེ་བཞིན་དུ།
ཁྲག་ཁྲིག་དང་ནི་གཏམས་པའི་རྒྱུད་དང་དེ་བཞིན་དུ། །དཀྲིགས་པ་མི་འཁྲུགས་
བདག་གི་ཤེས་ཐུག་དེ་དོར་མིན། །མཚུངས་པ་མེད་ཀྱི་མཁྱེན་པ་རྩིས་ལ་ང་བས་
ལྷག །ཅེས་བསྟོད་དེ་ཤཱཀྱ་གཞོན་ནུ་ཐམས་ཅད་ལས་ཁྱད་པར་དུ་འཕགས་པར་
གྱུར་ཏོ། །དེ་ནས་ཤཱཀྱ་གཞོན་ནུ་རྣམས་ཀྱིས་འདི་ལ་སྟོབས་ཀྱི་ཁྱད་པར་ཅི་ཡོད་
སད་དོ་སྙམ་ནས་གཞོན་ནུ་ལྔ་བརྒྱའི་ནང་ནས་སུམ་ཅུ་རྩ་གཉིས། དེ་ལས་ཀྱང་
གཅུང་མཛེས་དགའ་བོ་དང་། ཀུན་དགའ་བོ་གཉིས་ཀྱིས་སྟོབས་བརྒལ་བའི་ཕྱིར་
དྲུང་དུ་ལྷགས་པ་ན་གཞོན་ནུ་དོན་གྲུབ་ཀྱིས་རེག་མ་ཐག་ཏུ་ས་ལ་འགྱེལ་ཏོ།
དེར་ཤཱཀྱ་གཞོན་ནུ་ལྷས་སྦྱིན་དེ་སྟོབས་ཀྱི་ང་རྒྱལ་གྱིས་སྙེམས་ཏེ་བརྒལ་བས་དེ་ཡང་
གཞོན་ནུས་ཕྱག་གཡས་པས་བཏེག་ནས་ནམ་མཁའ་ལ་བསྐོར་ཏེ་བོར་ཡང་ལུས་ལ་་་
གནོད་པར་གྱུར་པ་མེད་དོ། །དེ་ནས་བྱང་ཆུབ་སེམས་དཔས་ཐམས་ཅད་གཅིག་
ཏུ་འདུས་ཏེ་བརྒལ་བ་གྱིས་ཤིག་གསུངས་པར། ཐམས་ཅད་ང་རྒྱལ་གྱིས་རློམ་ཞིང་
རུབ་པ་དང་། གཞོན་ནུའི་ཕྱག་གིས་རེག་པ་ཙམ་གྱིས་ཐམས་ཅད་འགྱེལ་བར་
གྱུར་ཏེ། ལྷ་མི་བརྒྱ་སྟོང་དག་ཨེ་མ་ཨ་ལ་ལ་ཟེར་བའི་སྒྲ་ཆེན་པོ་བྱུང་ཞིང་།
ནམ་མཁའ་ནས་ལྷས་མེ་ཏོག་གི་ཆར་ཆེན་པོ་ཕབ་སྟེ་ཚིགས་སུ་བཅད་པ་དུ་མས་་་
བསྟོད་དེ་ཁྱད་པར་དུ་འཕགས་སོ། །དེ་ནས་ཤཱཀྱ་ལག་ན་བེ་ཅོན་ཅན་གྱིས་ཤཱཀྱ་
107-208