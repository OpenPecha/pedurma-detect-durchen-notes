७७
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པར་འཕྲལ་གཏོང་དགོས་ཞེས་ཕེབས་པ་ལྟར། རྒྱུད་སྟོད་མཁན་ཟུར་བློ་བཟང་
དར་རྒྱས་ཟླ་བ་དགུ་པའི་ནང་ཆེད་ཕེབས་ཆོས་འཁོར་རྒྱལ་བླ་མཚོར་ལྷ་མོའི་བསྐང་་
བ་འབུམ་ཐེར་སྒྲུབ་པ་དང་འབྲེལ་མཚོ་དར་འགྲིག་དུས་ཡིན་ཀྱང་མཚོ་མཇལ་་་་
གསལ་བར་བྱུང་ཞིང་རྨི་ལམ་ནའང་དེ་དང་མཐུན་པར་བྱུང་བ་བཅས་གླང་མདུན་་་
དུ་ཕེབས་སྐབས་རྩེ་མཐུན་བྱུང་བས་འཁྲུལ་བྲལ་དུ་ངེས་པ་རྙེད། པཎ་ཆེན་ཐམས་
ཅད་མཁྱེན་པ་དང་། རྒྱལ་ཚབ་རྟ་ཚག་རྗེ་དྲུང་ཐོང་ཤན་ཧོ་ཐོག་ཐུ་རྣམ་གཉིས་ཀྱི་
མཚོན་བོད་འབངས་མགྲིན་གཅིག་ནས་གསེར་བུམ་བརྟག་དཔྱད་མི་དགོས་པར་་་་་་
ངོས་འཛིན་ཞུས་ཆོག་པའི་༧གོང་མ་ཆེན་པོར་གསེར་སྙན་ཞུས་པ་ལྟར། དེ་བཞིན་
བགྱིས་ཆོག་པའི་བཀའ་བཞེས་ཐོབ་པས་ཡིད་བཞིན་གྱི་ནོར་བུ་རིན་པོ་ཆེ་ལག་ཏུ་་་་་
སོན་པ་ལྟར་ཡིད་ཀུན་ཏུ་ཚིམ་པར་གྱུར། དེ་ནས་དཔལ་གྱི་འབྱོར་པ་ཆེན་པོས་
ཡབ་གཞིས་གླང་མདུན་ནས་རིམ་གྱིས་གདན་དྲངས་ཏེ། ས་སྟག་ཟླ་བ་དང་པོའི་
ཚེས་ལ། ཚལ་གུང་ཐང་དུ་ཞབས་སོར་འཁོད། ཀུན་གཟིགས་པཎ་ཆེན་ཐམས་
ཅད་མཁྱེན་པའི་ཞལ་སྔ་ནས་ལ་དབུ་སྐྲ་གཙུག་ཕུད་འབུལ་གནང་མཛད་དེ་མཚན་་་
རྗེ་བཙུན་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་བྲལ་དབང་ཕྱུག་ཕྱོགས་
ལས་རྣམ་པར་རྒྱལ་བའི་སྡེ་ཞེས་གསོལ་ཏེ་དྲང་སྲོང་བདེན་པའི་ཚིག་གིས་དབུ་་་་
འཕང་བསྟོད། དེ་ནས་རེ་ཞིག་རི་རྒྱ་བསམ་གཏན་གླིང་དུ་གདན་ཞུས་ཀྱིས་སྐུ་
ངལ་བསོ་བའི་ཚུལ་དུ་བཞུགས། ༧གོང་མ་ཆེན་པོའི་གསེར་སྙན་འཁོར་འཕྲལ་
གསེར་ཁྲིར་མངའ་གསོལ་ཆེད། ས་ཡོས་ཟླ་བ་དྲུག་པའི་ནང་རྒྱལ་ཚབ་ཐོང་ཤན་
ཧོ་ཐོག་ཐུའི་གཙོས་བོད་ཀྱི་ཆེ་རྒུ་ལྷ་སྡེ་མི་སྡེ་བཅས་ཀྱིས་ཇི་ལྟར་དེ་བཞིན་གཤེགས་་་
པ་ལྷ་ལས་བབས་པའི་མཛད་པ་སྟོན་པའི་དུས་དང་མཚུངས་པར་ཕེབས་བསུའི་་་་
བཀོད་པ་རྒྱ་ཆེན་པོ་དང་བཅས་གྲུ་འཛིན་གཉིས་པའི་གཞལ་མེད་ཁང་ཕོ་བྲང་ཆེན་་
107-46