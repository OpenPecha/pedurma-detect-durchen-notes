མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༨༠༥
མདོ་ལསས། གལ་ཏེ་བྱང་ཆེན་བསོད་ནམས་བྱ་བའི་དངོས་པོ་མངོན་པར་འདུ་བྱ་
བ་དེ་ཕུང་པོ་དང་། ཁཁམས་དང་། སྐྱེ་མཆེད་ཀྱིས་དབེན་པར་འདུ་ཤེས་ཞེས་བྱ་
བ་སོགས་གསུངས། དེའི་དོན་འཆད་པ་ལ་རྒྱན་ལས། དབེན་དང་ཞེས་དང་།
ཉི་སྣང་ལས། དབེན་པའི་གནས་སུ་བསྔོ་བ་ནི། གལ་ཏེ་བྱང་ཆུབ་སེམས་དཔའ་
ཆེན་པོས་བསོད་ནམས་བྱ་བའི་དངོས་པོ་མངོན་པར་འདུ་བྱ་བ་དེ་ཕུང་པོ་ལ་སོགས་
པས་དབེན་པར་ཤེས་ཏེ། ཞེས་བྱ་བ་ནས་བརྩམས་ཏེ། སངས་རྒྱས་ཀྱི་ཆོས་
ཐམས་ཅད་དེ་ཉིད་ཀྱི་ངོ་བོས་དབེན་པར་ཤེས་ཏེ་ཞེས་བྱ་བའི་བར་དུ་གང་གསུངས་
པ་ཡིན་ནོ། །ལྔ་པ་སངས་རྒྱས་སྲས་བཅས་ཀྱི་དགེ་བའི་ཚོགས་རང་བཞིན་དྲན་
པའི་སྤྱོད་ཡུལ་ཅན་ཞེས་བྱ་བའི་བསྔོ་བ་ནི། སངས་རྒྱས་ཉན་ཐོས་ཀྱི་དགེ་འདུན་
དང་བཅས་པའི་དགེ་བ་དང་། བྱང་སེམས་རང་གི་དགེ་བ་སྟེ་རང་གཞན་གྱི་དགེ་
རྩ་ལ་བཟང་ངན་གྱི་བདེན་ཞེན་བཀག་པའི་བསྔོ་བ་སྟེ། མདོ་ལས། གཞན་ཡང་
བྱང་ཆེན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་་་་
ཡོངས་སུ་མྱ་ངན་ལས་འདས་པ་དེ་དག་གི་དགེ་བའི་རྩ་བ་དེ་དག་ཐམས་ཅད་རྗེས་་་
སུ་དྲན་པར་བྱས་ནས་འདི་ལྟར་ཡོངས་སུ་བསྔོ་བར་བྱ་སྟེ། ཞེས་སོགས་གསུངས།
དེའི་དོན་འཆད་པ་ལ་རྒྱན་ལས། སངས་རྒྱས་བསོད་ནམས་ཚོགས། །རང་
བཞིན་དྲན་པའི་སྤྱོད་ཡུལ་ཅན། ཞེས་དང་། ཉི་སྣང་ལསས། སངས་རྒྱས་ཀྱི་
ཆོས་དགེ་བའི་རྩ་བའི་རིགས་སུ་གཏོགས་པའི་རང་བཞིན་དྲན་པའི་ཡོངས་སུ་བསྔོ་་་
བ་ནི། སངས་རྒྱས་ཀྱི་དགེ་བའི་རྩ་བ་རྣམས་རིགས་གང་དག་ཡིན་པ་དང་།
རང་བཞིན་གང་ཡིན་པ་དེ་བཞིན་དུ་བསོད་ནམས་བྱ་བའི་དངོས་པོ་དེ་ཡོངས་སུ་་་་་
བསྔོ་བར་བྱེད་པ་ཞེས་གང་གསུངས་པ་ཡིན་ནོ། །ཞེས་དང་། འགྲེལ་པ་གཞན་
ལས་ཀྱང་དེ་བཞིན་དུ་གསུངས། དྲུག་པ་ཐབས་ལ་མཁས་པའི་ཡོངས་སུ་བསྔོ་བ་
107-805