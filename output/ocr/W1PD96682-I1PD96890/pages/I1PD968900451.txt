མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༢ ༧
རྒྱས་ཀྱི་བསྟན་པ་ལ་བཙུད་དོ། །དེ་བཞིན་དུ་སྤྲང་པོ་སྟོང་ཙམ་ཡང་བཀྲེས་པས་
ཉེན་ཏེ་ཤི་ལ་ཁད་པ་ལ་འཚོ་བ་སྦྱར་ཞིང་ཆོས་བསྟན་ཏེ་བདེ་བ་ལ་བཀོད་དོ།
ཡང་རྒྱལ་པོ་གདུག་ཅན་ཞིག་བཏུལ་ན་སྐྱེ་འགྲོ་མང་པོ་དང་བསྟན་པ་ལ་ཕན་ཆེ་་་
བར་གཟིགས་ནས་ཤར་ཕྱོགས་སུ་བྱོན་ཏེ་མ་ཙ་ལའི་གནོད་པ་ཞེས་བྱ་བའི་མི་བསྲུན་
པ་མང་པོའི་གནོད་པ་བཟློག་པའི་ཕྱིར་ཐུགས་བརྩེ་བཞིན་དུ་མཾ་ག་དྷའི་རྒྱལ་པོའི་སྐུ་
བསྲུང་མཛད་ཅིང་འཇམ་དཔལ་དབྱངས་ཀྱི་ཕྱག་མཚན་ཤིང་གི་རལ་གྲི་ཤུབས་དང་
བཅས་པ་གཅིག་བཟུང་ནས་ཆོས་ཀྱི་མཐུས་ཕྱིར་རྒོལ་བ་རྣམས་ཟིལ་གྱིས་མནན་་་
ཅིང་༑ ༑ སྐྱེ་རྒུ་ཐམས་ཅད་བདེ་བར་མཛད་པ་ན་མཚན་མི་གཡོ་བའི་སྡེ་ཞེས་གྲགས་
ཤིང་བཀུར་སྟི་ཆེན་པོ་ཐོབ་པ་ན། ཕྲག་དོག་ཅན་དག་གིས་མ་བཟོད་པར།
འདི་ལ་ནི་མཚོན་ཆ་ཤིང་གི་རལ་གྲི་ལས་མེད་པས་རྒྱལ་པོའི་སྐུ་སྲུང་ཇི་ལྟར་ནུས་་་་་་
བརྟག་འཚལ་ལོ་ཞེས་སྨྲས་པ་དང་། ཐམས་ཅད་ཀྱིས་མཚོན་ཆ་རིམ་གྱིས་བལྟས་
པ་ན། བདག་གི་རལ་གྲི་བལྟ་བར་མི་བཟོད་ཅེས་གསུངས་ཀྱང་ནན་གྱིས་བསྐུལ་
བས༑ འོ་ན་དབེན་པར་བྱོན་ལ་སྤྱན་གཅིག་ཕྱག་གིས་བཀབ་སྟེ་གཟིགས་ཤིག
ཅེས་སྨྲས་ཏེ་རལ་གྲི་ཤུབས་ནས་ཕྱུངས་པས་དེའི་གཟི་བརྗིད་ཀྱིས་རྒྱལ་པོའི་མིག་ཡ་་
གཅིག་ས་ལ་ལྷུང་སྟེ།
གཡོག་དང་བཅས་པ་སྐྲག་ནས་སྐྱབས་སུ་སོང་བ་ལས།
མིག་གི་བུ་གར་མིག་བཅུག་ནས་ཟུག་རྔུ་མེད་པ་དང་མཐོང་བར་བྱིན་གྱིས་བརླབས་་
ལ༑ ཕན་པའི་གདམས་ངག་གི་ཆོས་ཀྱིས་ཚིམ་པར་མཛད་དེ། དེ་ནས་ཡང་
བདག་ཉིད་ཆེན་པོས་མངོན་པར་ཤེས་པས་གཟིགས་པ་ན་རྒྱལ་བའི་བསྟན་པ་ལ་་་
ལོག་པར་འཁུ་བའི་མུ་སྟེགས་མང་པོ་ཞིག་འདུལ་དགོས་པར་གཟིགས་ནས་དཔལ་་་་
གྱི་རིའི་ལྷོ་ཕྱོགས་སུ་བྱོན་ཏེ། ཨུཙྪ་སྨའི་སྤྱོད་པ་ཞེས་སྤྲང་པོའི་ཆ་བྱད་གཅེར་བུ་
ཁྲུད་མ་འཕོ་བའི་ཚིག་ལས་འཚོ་བར་བྱེད་པ་ན། ཁ་ཏི་བི་ཧ་རའི་རྒྱལ་པོའི་བྲན་
107-427