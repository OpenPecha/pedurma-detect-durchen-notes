མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥༦༧
བ་དེ་ཁོ་ན་ཉིད་ཀྱི་མཆོད་པ་ཚད་མེད་པས་མཆོད་དེ། ཕྱི་རོལ་དུ་གླིང་མེ་ཡང་རྒྱུ་
སྐར་གྱི་ཕྲེང་བ་ས་ལ་འཕོས་པ་ལྟ་བུ་དཀྲིགས་པས་བར་སྣང་དང་། ས་གཞིའི་མུན་
པ་ཅིག་ཅར་དུ་འཕྲོག་སྟེ་ཉིན་མོའི་སྣང་བ་ལྟར་དུ་གྱུར་ལ། དེང་སང་གི་བར་དུ་
ཡང་དགའ་ལྡན་ལྔ་མཆོད་ཞེས་བོད་དང་བོད་ཆེན་པོའི་ལྗོངས། རྒྱ་དཀར་ནག །
ཆེན་པོ་ཧོར་གྱི་ཡུལ་དང་བཅས་པས་གྲུབ་མཐའ་རིས་སུ་མ་ཆད་པའི་སྐྱེ་བོ།
སེར་མཆོག་དམན་མཐའ་དག་གིས་གླིང་མེའི་ཕྲེང་བ་ཚར་དུ་དངར་བ་འབུལ་ཞིང་་་
གསོལ་བ་འདེབས་པར་བྱེད་དོ། །རྗེ་རྒྱལ་བ་གཉིས་པས་གངས་རིའི་ཁྲོད་འདིར་
རྒྱལ་བསྟན་ཡོངས་རྫོགས་གསར་དུ་འཛུག་པར་མཛད་པ་འདི་ཉིད་ནམ་ཡང་རྒྱུན་་་་
མི་འཆད་ཅིང་མི་ཉམས་པར་གནས་པའི་རྟེན་འབྲེལ་དུ་སྐུ་གདུང་རིལ་པོ་ཙན་དན་་
གྱི་སྒྲོམ་གྱི་ནང་དུ་གཞུག _ །དེ་ཡང་རིན་པོ་ཆེའི་སྒྲོམ་གྱི་ནང་དུ་གཞུག་སྟེ་དགའ་
ལྡན་རྣམ་པར་རྒྱལ་བའི་གླིང་ཉིད་ན་ལྷ་དང་བཅས་པའི་འགྲོ་བ་ཡོངས་ཀྱི་བསོད་་་་་
ནམས་ཀྱི་ཞིང་དུ་བཞུགས་སོ། །མདོར་ན་རྗེ་བདག་ཉིད་ཆེན་པོ་འདིས་ནི་རྒྱལ་
བའི་གསུང་རབ་མདོ་རྒྱུད་དང་དེའི་དགོངས་འགྲེལ་གྱི་བསྟན་བཅོས་འཕགས་ཡུལ་་
པཎྜི་ཏའི་གཞུང་ལུགས་ཇི་སྙེད་ཅིག་ཡོད་པ་ཐམས་ཅད་རིགས་པ་དྲི་མ་མེད་པའི་་་་་
ལམ་ནས་དྲངས་པའི་དཔྱད་པ་ཡོངས་སུ་རྫོགས་པར་མཛད། གྲུབ་པའི་དབང་
ཕྱུག་ཆེན་པོ་རྣམས་ཀྱིས་སྔགས་ཀྱི་བཤད་སྲོལ་ཇི་སྙེད་ཅིག་མཆིས་པ་དང་། བོད་
ཀྱི་མཁས་གྲུབ་གོང་མ་རྣམས་ཀྱི་གསུང་མཐའ་དག་ཐུགས་སུ་ཆུད། མཁས་པ་རང་
རང་གི་བཞེད་སྲོལ་ཕྲ་མོ་རྣམས་ཀྱང་མ་འདྲེས་པར་མཁྱེན། མདོར་ན་མདོ་རྒྱུད་
དགོངས་འགྲེལ་མན་ངག་ལག་ལེན་དང་བཅས་པ་ཉིད་ཀྱི་མཁྱེན་རབ་ཀྱི་ཡུལ་དུ་མ་་
གྱུར་པ་ཅུང་ཟད་ཙམ་ཡང་མེད་པས་འཕགས་ཡུལ་ཤིང་རྟ་ཆེན་པོ་ལ་ཅོ་འདྲི་བ་ལྟ་་་
བུ།༑ མཁས་པ་ཀུན་གྱི་གཙུག་གི་ནོར་བུར་གྱུར། དེ་དག་ཐམས་ཅད་ཀྱང་གང་
107-567