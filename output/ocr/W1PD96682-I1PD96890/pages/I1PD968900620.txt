4کام
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དང་༑ གཞན་ཡང་ཆོས་བཀའ་མང་དུ་གསན། དེ་ལྟ་བུའི་ཚུལ་གྱིས་གསང་ཕུ་
དགེ་ལྡན་གཉིས་ལ་ལོ་གསུམ་ཙམ་ཞིག་བཞུགས། དེ་ནས་ས་མོ་ཕག་གི་ལོ་རྗེ་
བཙུན་ཙོང་ཁ་པ་ཆེན་པོ་སྟོད་ལུང་ཆབ་ཚན་ལ་བྱོན་ཏེ་སླར་འབྲས་སྤུངས་སུ་ཕེབས་
པའི་ཚེ་རྗེ་འདིས་ཀྱང་དེར་བྱོན་ཏེ་ལམ་རིམ་གྱི་ཁྲིད། ན་རོ་ཆོས་དྲུག །དབུ་མ་
འཇུག་པ། གསང་བ་འདུས་པའི་རྒྱུད་ལ་སོགས་པ་མང་དུ་གསནན། དེ་ནས་འདི་
ལྟར་དགོངས་ཏེ། སྤྱིར་འདུལ་བའི་བསླབ་ཁྲིམས་རྣམ་པར་དག་པ་ཞིག་བྱེད་པ་ལ་
འདུལ་བ་ཤེས་དགོས་པར་འདུག །ཁྱད་པར་གྲོ་ས་འདི་འདུལ་བའི་འབྱུང་ཁུངས་
ལྟ་བུར་འདུག་པས་དེར་འདུལ་བ་སློབ་ཏུ་འགྲོ་སྙམ་དུ་དགོངས་ཏེ་དེའི་རྒྱུ་མཚན་རྗེ་
བཙུན་ཙོང་ཁ་པ་ལ་ཞུས་པས།
འདུལ་བ་སློབ་པ་ལ་ཉམས་སུ་ལེན་འདོད་ཀྱི་
བསམ་པས་སློབ་དགོས་པ་ཡིན། དེ་ལྟར་ཡིན་ན་ངོ་མཚར་ཆེ་གསུངས་ནས་ཆོས་
ཀྱི་མཐུན་རྐྱེན་དུ་གསེར་ཞོ་གང་གནངང་།
དེའི་ཆ་ཤས་ཞིག་ལ་ལྷ་ས་ནས་རྩམ་པ་
བསྒྲུབས་ཏེ་སྒོ་ལ་བརྒྱུད་གྲོ་ས་ལ་བྱོན། དམར་སྟོན་དཔལ་ལྡན་རིན་ཆེན་པ་དང་།
རྒྱ་མཚོ་རིན་ཆེན་པ་གཉིས་ལ་ལོ་གཉིས་ཀྱི་བར་དུ་མདོ་རྩ་བ་དང་། མངོན་པ་
མཛོད་ལེགས་པར་གསན། ཁྱད་པར་རྒྱ་མཚོ་རིན་ཆེན་པ་ལས་ལུང་སྡེ་བཞིའི་ལུང་
ཡང་གསན་ལ། དམར་སྟོན་པའི་ཞལ་ནས། ངེད་ཀྱི་སློབ་མ་གཙང་ཕྱོགས་ན་
ཁྱེད་དང་དཀའ་བཅུ་པ་གཞོན་ནུ་རྒྱལ་མཆོག་གཉིས་ལས་འདུལ་བ་ལ་མཁས་པ་་་
མེད་པས་ཁྱོད་ཀྱིས་ཀྱང་བསྟན་པ་ལ་ཕན་པའི་འཆད་ཉན་ལེགས་པོ་མཛོད་ཅེས་་་
གསུངས༑ དེ་ནས་སླར་ཡང་གསང་ཕུ་ལ་ཕྱག་ཕེབས། སྔར་གྱི་ཐུགས་སྦྱོང་གི་
འཕྲོ་རྣམས་ལེགས་པར་མཛད། གླིང་སྟོད་དུ་མཐོང་སྨོན་པ་ཞེས་པའི་གྲྭ་ཚང་ཞིག་
གི་འཆད་ཉན་པ་རྗེ་ཤེས་རབ་སེང་གེས་མཛད་ཀྱིན་ཡོད་པའི་གདན་སར་རྗེ་འདི་པ་
དང་ཤར་དྭགས་པོའི་པཎྜི་ཏ་བཀྲ་ཤིས་རྣམ་རྒྱལ་བ་གཉིས་བསྐོ་བཞག་མཛད་དེ་ལོ་་
107-596