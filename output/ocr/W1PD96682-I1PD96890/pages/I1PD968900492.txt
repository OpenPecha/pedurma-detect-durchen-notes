༤༦༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བོད་འབངས་རྣམས་ཇི་ལྟར་བྱེད་ཅེས་སྨྲེ་སྔགས་བཏོན་པས། ཐུགས་རྗེ་ཆེན་པོའི་
ཐུགས་ཀ་ནས་རྒྱལ་པོ་དང་། ནུ་མ་གཉིས་ནས་ཁྲི་བཙུན་དང་ཀོང་ཇོས་དབུ་ཉུག་
མཛད་དེ་ཞལ་གདམས་འགའ་ཞིག་གསུངས་སོ། །ཐུན་མོང་གི་སྣང་ངོར་ཡབ་ཡུམ་
གསུམ་ཀ་འཕན་ཡུལ་ཟལ་མོའི་སྒང་དུ་གཤེགས་པའི་པུར་ཡང་འཕྱོང་རྒྱས་སུ་སྤྱན་་་
དྲངས་ཏེ་བང་སོ་བརྩིགས་སོ། ། །ཆོས་ཀྱི་རྒྱལ་པོ་འདི་ཉིད་ཀྱི་རིང་ལ་རྒྱལ་བའི་སྐུ་
གསུང་ཐུགས་རྟེན་དང་རྟེན་དང་བརྟེན་པའི་གཙུག་ལག་ཁང་བཞེང་པ། དམ་
པའི་ཆོས་བསྒྱུར་བ་ཐོས་བསམ་སྒོམ་གསུམ་སོགས་ཀྱི་སྲོལ་ལེགས་པར་བཏོད་པས་་་་
ན་དམ་པའི་ཆོས་ཀྱི་སྲོལ་བཏོད་པར་གྲགས་སོ། །དེ་ནས་དབོན་སྲས་མང་སྲོང་
མང་བཙན་གྱིས་རྒྱལ་སྲིད་བཟུང་། དུས་དེར་རྒྱ་རྣམས་ཀྱིས་སྤྲུལ་པའི་རྒྱལ་པོ་མ་
བཞུགས་པར་ཤེས་ནས་དམག་འོངས་པ་འཕྲུལ་སྣང་དུ་སླེབས་པ་དང་།
སྨེ་
བརྩེགས་ཀྱི་སྐུ་ལས་སྤྲུལ་པའི་དམག་བྱུང་བས་ཕྱིར་བྲོས། མགར་གྱིས་བོད་དམག་
འབུམ་ཚོ་ཁྲིད་ནས་རྒྱ་རྣམས་བཅོམ། མགར་ཡང་དམག་ཐོག་ཏུ་གྲོངས།
དེ་
ནས་སླར་ཡང་རྒྱ་དམག་གི་སྐད་ཆེན་པོ་བྱུང་བས་ཇོ་བོ་ལྷོ་སྒོ་མེ་ལོང་ཅན་དུ་བཅུག །
སྒོ་ལ་ཞལ་བ་བྱས་ནས་འཇམ་དབྱངས་ཀྱི་སྐུ་བྲིས། མི་རིང་བར་རྒྱ་དམག་རྣམས་
ལྷགས་ཏེ་པོ་ཏ་ལའི་ཕོ་བྲང་མེ་ལ་བསྲེགས། ཇོ་བོ་ཤཱཀྱ་མུ་ནི་འཁྱེར་མ་ཐུབ་ཀྱང་
མི་བསྐྱོད་རྡོ་རྗེ་སྔ་དྲོ་གཅིག་གི་སར་གདན་དྲངས་སོ། །མང་སྲོང་དགུང་ལོ་ཉེར་
བདུན་ལ་གཙང་གི་བར་སྣང་སྒང་དུ་གཤེགས། བང་སོ་མང་སྲོང་གི་སྒང་དུ་
བརྩིགས༑ རྗེ་དེ་ལ་འབྲོང་བཟའ་ཁྲ་བོ་ཁྲི་མ་ལོད་ཁབ་ཏུ་བཞེས་པའི་སྲས་འདུས་
སྲོང་མང་པོ་རྗེ་རླུང་རྣམ་འཕྲུལ་གྱི་རྒྱལ་པོ་ཡབ་འདས་ནས་ཞག་འགའ་ཞིག་སོང་བ་
དང་འཁྲུངས། འདིའི་རིང་ལ་བློན་པོ་རྩལ་པོ་ཆེ་བདུན་བྱུང་ཞིང་། ཇ་དང་།
དཀར་ཡོལ་ལ་སོགས་པའི་སྲོལ་བཏོད།ད། བང་སོ་མང་སྲོང་གི་གཡོན་དུ་བརྩིགས།
107-468