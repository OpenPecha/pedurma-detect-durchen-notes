५१०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སྟོད་འདུལ་བའི་མཁན་བརྒྱུད་གངས་རིའི་ཁྲོད་ཀྱི་ཤིང་རྟ་ཆེན་པོ་རེད་མདའ་པ་་་་
གཞོན་ནུ་བློ་གྲོས་ཀྱིས་མཁན་པོ། _ མཁས་པའི་དབང་ཕྱུག་ཆེན་པོ་དཔལ་འབྱོར་
ཤེས་རབ་ཀྱིས་ལས་སློབ།
མཚན་དོན་དང་མཐུན་པའི་གཉལ་པ་བློ་གྲོས་མཚུངས་
མེད་ཀྱིས་གསང་སྟོན།
གཞན་ཡང་དད་པའི་དགེ་འདུན་གྲངས་ཚང་བའི་དབུས་
སུ་དགེ་སློང་གི་སྡོམ་པ་ཡང་དག་པར་བཞེས་ཏེ་འདུལ་འཛིན་གསེར་རིའི་ཕྲེང་བ་ལྟ་
བུའི་དབུས་ན་ཟླ་མེད་པའི་ལྷུན་པོ་ལྟ་བུར་གྱུར་ཏོ། །དེ་ནས་རྗེ་བཙུན་རེད་མདའ་
པ་ ཆེན་ པོས་ མཁས་གྲུབ་ རིན་པོ་ཆེ་ལ་ཁྱེད་རྗེ་བཙུན་ཙོང་ཁ་པ་དང་ མཇལ་ན་ ་ ་
གཞན་དང་མི་འདྲ་བ་ཞིག་འོང་ཞེས་བསྐུལ་བ་དང་།
རང་ཉིད་ཀྱང་རྗེ་རིན་པོ་
ཆེའི་སྙན་པ་གསན་པས་དད་པས་ཆེས་ཆེར་བསྐུལ་ཏེ་མེ་མོ་ཕག་གི་ལོར་ཁམས་་་་
གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་བློ་བཟང་གྲགས་པའི་དཔལ་མཇལ་དུ་བྱོན་
ཏེ་སང་མཇལ་རྒྱུའི་ནུབ་མོ་སྙེ་ཐང་དུ་བཞུགས་པའི་མནལ་ལམ་དུ། མུན་པ་ནག་
པོ་ཕྱོགས་གར་འགྲོའི་གཏོལ་མེད་པ་ཞིག་ཏུ་ཕྱིན་པ་ན། ཤར་ཕྱོགས་ནས་རལ་
གྲིའི་འཁོར་ལོ་རྩིབས་སྟོང་དང་ལྡན་པའི་རལ་གྲིའི་སོ་རྣམས་ཕྱི་དང་ཡུ་བ་ནང་དུ་་་་
བསྟན་པ། རལ་གྲི་རེ་རེའི་རྩེ་ནས་ཉི་མའི་དཀྱིལ་འཁོར་བརྒྱ་ཕྲག་རེ་ཤར་བ།
འཁོར་ལོ་དེའི་ལྟེ་བའི་དབུས་སུ་འཇའ་ཚོན་སྣ་ལྔའི་དྲ་བས་བསྐོར་བའི་ནང་དུ་རྗེ་་་་
བཙུན་འཇམ་དཔལ་དབྱངས་སྐུ་མདོག་དམར་སེར་ལ་རལ་གྲི་དང་གླེགས་བམ་་་་
བསྣམས་ཤིང་རིན་པོ་ཆེའི་རྒྱན་དཔག་ཏུ་མེད་པས་སྤྲས་པ། གཞོན་ནུའི་ཆ་བྱད་
ཅན་རལ་པའི་ཐོར་ཚུགས་ལ་མུ་ཏིག་གི་ཕྲེང་བས་དཀྲིས་ཤིང་ཤིན་ཏུ་མཛེས་པ་བལྟ་
བས་ཆོག་མི་ཤེས་པ་ཞིག་བྱོན་བྱུང་བས་མུན་པ་ཐམས་ཅད་སངས། འཇིག་རྟེན་
གྱི་ཁམས་ཐམས་ཅད་ལ་སྣང་བ་ཆེན་པོས་ཁྱབ་པ་དང་། རྗེ་བཙུན་གྱི་སྐུ་ཡང་རང་
གི་ལུས་ལ་ཐིམ་པས་བདེ་བའི་ཉམས་ཁྱད་པར་ཅན་སྐྱེས་པ་ཞིག་བྱུང་། སང་ཉིན་
107-580