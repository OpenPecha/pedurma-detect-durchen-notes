२५०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འདི་ནི་རྨད་དུ་བྱུང་བའོ་ཞེས་བར་སྣང་གི་ལྷ་རྣམས་ལ་བསྒྲགས་ཤིང་། དེ་ནས་
རིམ་གྱིས་རྒྱལ་ཆེན་རིས་བཞི་དངང་། སུམ་ཅུ་རྩ་གསུམ། འོག་མིན་གྱི་བར་དུ་
གྲགས་པར་གྱུར་ཏོ། །དེ་ནས་བྱང་ཆུབ་སེམས་དཔའ་འདི་སྙམ་དུ་ཕྱག་དར་ཁྲོད་
པ་འདི་བཀྲུ་བའི་ཆུ་ཞིག་རྙེད་ན་དགོངས་པ་ལ་དེ་ཉིད་དུ་ ལྷས་ ལག་ པ་ ས་ ལ་ ་ ་ ་
བརྡབས་པས་རྫིང་བུ་ཞིག་བྱུང་སྟེ་ལག་པ་བརྡབས་པའི་རྫིང་བུ་ཞེས་གྲགས་སོ། །
ཡང་བདག་གི་ཆུ་ནི་རྙེད་ན། གལ་ཏེ་ཕྱག་དར་ཁྲོད་འདི་བཀྲུ་བའི་རྡོ་ལེབ་ཞིག་
རྙེད་ན་དགོངས་པ་ལ་བརྒྱ་བྱིན་གྱིས་རྡོ་ལེབ་ཕུལ་བས་དེར་ཕྱག་དར་ཁྲོད་པ་དེ་་་་
བཀྲུས་སོ། །བརྒྱ་བྱིན་གྱིས་སྐྱེས་བུ་དམ་པ། འདི་ཁོ་བོ་ལ་སྩོལ་ཅིག་དང་ཁོ་བོས་
བཀྲུའོ་ཞེས་གསོལ་ཀྱང་། རབ་ཏུ་བྱུང་བ་ནི་བདག་ཉིད་ཀྱིས་བྱ་བར་བསྟན་པའི་
ཕྱིར་བརྒྱ་བྱིན་ལ་མ་གནང་བར་རང་ཉིད་ཀྱིས་བཀྲུས་པས་སྐུ་ངལ་ཏེ་རྫིང་ནས་་་་
ཕྱོགས་གཞན་དུ་འགྲོ་དགོངས་པ་ལ་བདུད་སྡིག་ཅན་ཕྲག་དོག་གི་ཆོས་དང་ལྡན་་་་་་
པས་རྫིང་གི་འགྲམ་དུ་གད་པ་མཐོན་པོ་ཞིག་སྤྲུལ་ཏོ། །རྫིང་དེའི་འགྲམ་ན་སྒྲུབ་
བྱེད་ཅེས་བྱ་བའི་ཤིང་ཆེན་པོ་ཞིག་ཡོད་དེ་བྱང་ཆུབ་སེམས་དཔས་འཇིག་རྟེན་དང་་
མཐུན་པར་བྱ་བ་དང་ལྷ་མོ་ལ་ཕན་གདགས་པའི་ཕྱིར་ཤིང་དེའི་ལྷ་མོ་ལ་སྨྲས་པ།
ཤིང་གི་ཡལ་ག་མར་སྨོད་ཅིག །ལྷ་མོས་ཀྱང་ཡལ་ག་འདུད་པས་བྱང་ཆུབ་སེམས་
དཔས་འཇུས་ཏེ་ཡར་བྱོན་ནས་ཤིང་དེའི་དྲུང་དུ་ཕྱག་དར་ཁྲོད་པའི་ན་བཟའ་་་་
དྲུབས་ནས་མནབས་པར་མཛད་དོ། །དེ་ནས་གནས་གཙང་མའི་རིས་ཀྱི་ལྷའི་བུ་
འོད་དྲི་མ་མེད་པ་ཞེས་བྱ་བ་དེས། ལྷའི་གོས་ངུར་སྨྲིག་དགེ་སྦྱོང་གི་ཚུལ་དང་
མཐུན་པ་དག་བྱང་ཆུབ་སེམས་དཔའ་ལ་ཕུལ་ལོ། །བྱང་ཆུབ་སེམས་དཔས་སྔ་དྲོ་
ཆོས་གོས་བཞེས་ནས་ཀྱང་སྤྱོད་ཡུལ་གྱི་གྲོང་དུ་ཕྱོགས་པ་དང་། གྲོང་པས་བུ་མོ་
ལེགས་སྐྱེས་མ་དང་དགའ་སྟོབས་མ་གཉིས་ཀྱིས་རྒྱལ་པོ་དོན་གྲུབ་འཁོར་ལོས་སྒྱུར་་་
107-254