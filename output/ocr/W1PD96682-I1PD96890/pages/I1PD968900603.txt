མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༧༩
ཕྲ་བ་ཡིན་ཡང་འཇིགས་པ་མེད་པར་ཁྱུ་མཆོག་རླབས་པོ་ཆེའི་གནས་སུ་དམ་བཅས་་
ཏེ་དེ་ཁོ་བོས་ནུས་སོ་ཞེས་ཞལ་གྱིས་བཞེས་ཏེ་དགེ་འདུན་ཐམས་ཅད་ཚོགས་པའི་་་་་
དབུས་སུ་པཎ་ཆེན་ཕྱོགས་རྒྱལ་བས་དམ་བཅའ་བཞག །དེ་ལ་མཁས་གྲུབ་རིན་པོ་
ཆེས་རེ་རེ་ནས་འདི་ནི་མི་རིགས་པ། འདི་ནི་མི་འཐད་པ། ལུང་དང་འགལ་བ་
དང་༑ རིགས་པ་དང་འགལ་བ་སྟེ། དེ་དག་མི་འཐད་པའི་རྒྱུ་མཚན་འདི་དང་
འདི་ལྟར་རོ་ཞེས་རིག་གཏེར་འགོག་པའི་དམ་བཅའ་རེ་རེ་ནས་དྲི་མ་མེད་པའི་་་་
རིགས་པ་བརྒྱ་ཕྲག་སྟོང་གིས་སུན་ཕྱུང་ནས་པཎ་ཆེན་ཕྱོགས་རྒྱལ་བ་སྤོབས་པ་ལན་་
མེད་དུ་གྱུར། སླར་ཡང་མཁས་གྲུབ་རིན་པོ་ཆེས་རིགས་པའི་ང་རོ་ཆེས་ཆེར་
བསྒྲགས་པ་ན་རིགས་པའི་འཕུལ་མཚམས་ཆེས་ཞིབ་ཅིང་ཕྲ་བར་གྱུར་ཏེ་པཎ་ཆེན་
ཕྱོགས་རྒྱལ་བས་མདོ་སྡེ་པའི་ལུགས་ལ་རྒྱུ་ལས་མ་སྐྱེས་པའི་དངོས་པོ་ཡོད་གསུང་་་་་
དགོས་པ་བྱུང་ནས་དེ་མདོ་སྡེ་པ་རང་གི་གྲུབ་མཐའི་ནང་འགལ་ཡིན་གསུངས་ཤིང་་
ཅུང་ཟད་ཞལ་སྐྱེངས་ཏེ་ཕྱག་གིས་ཞལ་རྒྱ་ལ་ནོམ་ཞིང་བཞུགས་པ་ན། মবেন
གྲུབ་རིན་པོ་ཆེས་ཉམས་མཚར་གྱི་ཚུལ་དུ་རྒྱུ་ལས་མ་སྐྱེས་པའི་དངོས་པོ་ཡོད་གསུང་
བ་དེ་མདོ་སྡེ་པའི་གྲུབ་མཐའི་ནང་འགལ་ཡིན་གསུང་བ། ད་ཁ་སྤུ་འཐོག་པའི་
ལས་ལ་བརྩོན་པར་བྱོས་ཤིག །ཅེས་གསུངས་པ་ན་ཚོགས་པ་ཐམས་ཅད་གད་མོའི་
གནས་སུ་གྱུར་ཏོ། །དེ་དུས་སུ་ཁོང་གཉིས་ཀྱིས་རྩོད་པ་མཛད་པའི་ཚེ་བདག་ཉིད་
ཆེན་པོ་དེ་གཉིས་ཀ་དྲི་མ་མེད་པའི་རིགས་པའི་རྣམ་འགྱུར་གཞན་དང་མི་འདྲ་བས་
མཁས་པ་མང་པོས་རྩོད་ཡིག་ཟིན་བྲིས་སུ་མཛད་པ་ཡོད་འདུག་ཅིང་ཕྱིས་མཁས་་་་
གྲུབ་ཐམས་ཅད་མཁྱེན་པ་དེ་ཉིད་ཀྱིས་ཚད་མ་སྡེ་བདུན་གྱི་དཀའ་གནད་གསལ་་་་
བར་སྟོན་པ་ཡིད་ཀྱི་མུན་སེལ་མཛད་པའི་ནང་དུའང་དེ་དུས་ཀྱི་རྩོད་པའི་ཚིག་་་་
རྣམས་དྲངས་སོ། །དེ་ནས་བསྙེན་པར་རྫོགས་པའི་ལོ་གྲངས་སུ་སོན་པ་ན།
107-579