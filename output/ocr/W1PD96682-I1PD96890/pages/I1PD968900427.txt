མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༠ ༣
པས་འདི་ལྟ་བུའི་བྲན་གྱིས་ཀྱང་བརྙས་སོ་སྙམ་ཁྲོས་པའི་སེམས་ཀྱིས་ཤི་བས་ཡུལ་་་་་
དེའི་མཚོ་ནང་གི་ཀླུར་སྐྱེས་སོ།
།དགྲ་བཅོམ་གྲགས་པས་རྒྱལ་པོ་གང་དུ་སྐྱེས་
བརྟག་པས་ཀླུར་སྐྱེས་པ་ཤེས། དགྲ་བཅོམ་པས་མཚོ་འགྲམ་དུ་ཕེབས་ཆོས་བསྟན་
པས་ཁ་ཟས་བཅད་དེ་ཤི་ནས་དགའ་ལྡན་གྱི་ལྷར་སྐྱེས་སོ། །དགེ་འདུན་ལ་གསེར་
དབྱིག་དཔག་ཏུ་མེད་པ་ཕུལ་ཏེ། རྒྱལ་སྲིད་བླངས་ནས་མྱ་ངན་བྲལ་རྒྱལ་སྲིད་ལ་
བསྐོས་སོ། །བསྡུ་བ་གསུམ་པ་ནི་ལུང་ན་མེད་པས་མི་མཐུན་པ་ཅི་རིགས་སུ་སྣང་
ཡང་གྲགས་ཆེ་བ་ནི་སྟོན་པ་མྱ་ངན་ལས་འདས་ནས་ལོ་སུམ་བརྒྱ་ན་ཛ་ལནྡྷ་རའི་་་
རྒྱལ་པོ་ཀ་ནིཥྐ་བྱུང་སྟེ་དགྲ་བཅོམ་པ་ལེགས་མཐོང་གིས་ཆོས་བསྟན་པས་དད་པ་་་་་
ཐོབ་པས་འབྲས་གོ་ཅན་དུ་སྐུ་གདུང་གི་མཆོད་རྟེན་བརྩིགས་ཤིང་བསྟན་པ་ལ་སྦྱིན་་
བདག་བྱས་ཏེ། ཁ་ཆེར་རྣ་རྒྱན་གྱི་གཙུག་ལག་ཁང་དུ་རྩིབ་ལོག་ལ་སོགས་པའི་
དགྲ་བཅོམ་པ་ལྔ་བརྒྱ། བ་སུ་མི་ཏྲ་སོགས་བྱང་སེམས་ལྔ་བརྒྱ། སོ་སོའི་སྐྱེ་བོའི་
པཎྜི་ཏ་ཉིས་བརྒྱ་ལྔ་བཅུའམ་ཁྲི་དྲུག་སྟོང་འདུས་ནས་བསྡུ་བ་གསུམ་པ་བྱས་ཏེ།
སྡེ་པ་བཅོ་བརྒྱད་པོ་ཐམས་ཅད་བཀར་བསྒྲུབས་པར་གྲགས་སོ། _ །ཐེག་པ་ཆེན་
པོའི་ལུགས་ཀྱི་བཀའ་བསྡུས་ཚུལ་ནི། ལྷོ་ཕྱོགས་བི་མ་ལ་སཾ་བྷ་ཝ་ཞེས་བྱ་བར་བྱང་
ཆུབ་སེམས་དཔའ་བྱེ་བ་ཕྲག་དགུའམ་འབུམ་ཕྲག་བཅུ་འདུས་ཏེ་འཇམ་དཔལ་གྱིས་
མངོན་པ། བྱམས་པས་འདུལ་བ། ཕྱག་རྡོར་གྱིས་མདོ་སྡེ་བསྡུས་སོ་ཞེས་གྲགས་
ལ༑ རྟོག་གེ་འབར་བར་དེ་གསུམ་དང་ཀུན་བཟང་གིས་བསྡུས་པར་བཤད་དོ། །
འོན་ཀྱང་ཐེག་པ་ཆེན་པོ་མཐའ་དག་གི་སྡུད་པ་པོ་ཕྱག་ན་རྡོ་རྗེ་ཡིན་པར་གསང་བ་་
བསམ་གྱིས་མི་ཁྱབ་པ་ལ་སོགས་པ་ཐེག་པ་ཆེན་པོའི་གཞུང་དུ་མ་ལས་གསུངས་སོ། །
ལངྐར་གཤེགས་པར།
བདེ་གཤེགས་མྱ་ངན་འདས་ནས་ནི། །ཡང་དག་བསྟན་
པ་སུ་ཞིག་འཛིན། །ཞེས་སོགས་ཀྱི་འགྲེལ་པར་ཐུབ་པ་ནས་དྷི་ཏི་ཀའི་བར་ལུང་
107-403