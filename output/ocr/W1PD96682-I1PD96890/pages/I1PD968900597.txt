མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༧༣
བཞུགས་པའི་ཚེ་མཇལ་དུ་བྱོན། ཞལ་གྱི་དཀྱིལ་འཁོར་མཐོང་བ་ཙམ་གྱིས་དད་
པའི་སྤུ་ལོང་གཡོས་ཤིང༌་། སྐུ་མདུན་དུ་བཞུགས་ཏེ་ཆོས་ཀྱི་བཀའ་མཆིད་སྩོལ་
བར་ཞུས་པས། རྗེ་རིན་པོ་ཆེས་སེམས་དཔའ་ཆེན་པོ་འདི་རིན་པོ་ཆེ་ལྟ་བུའི་
གདུལ་བྱར་གཟིགས་ནས་གསུང་རབ་དགོངས་འགྲེལ་དང་བཅས་པའི་སྙིང་པོའི་་་
དོན་ལམ་གྱི་དཀའ་གནད་རྣམས་དྲི་མེད་རིགས་པའི་ལམ་ནས་དྲངས་ཏེ་རྒྱ་ཆེར་་་
གསུངས་པས་ཡིད་ཆེས་ཀྱི་དད་པ་བརྟན་པོ་འཁྲུངས་ཏེ་འདི་ལྟ་བུའི་དམ་པའི་་་་
མགོན་ལ་བརྟེན་པ་ལས་ལྷག་པ་གང་ཡང་མ་མཆིས་ཤིང་།
རྒྱལ་བའི་གདུང་
འཚོབ་བཤེས་གཉེན་དམ་པ་འདི་ལྟ་བུ་བོར་ནས་གཞན་དུ་འགྲོ་བ་ག་ལ་རིགས་སྙམ་
དུ་ཞབས་ཀྱི་པདྨོ་ལ་སྤྱི་བོས་གཏུགས་ཏེ་དེ་ནས་བཟུང་སྟེ་ཇི་སྲིད་འཚོའི་བར་དུ་་་་
ཞབས་ཀྱི་པདྨོ་ལ་བརྟེན་ཆོག་པ་དགོས་ཞེས་གསོལ་བ་ནན་ཆེར་བཏབ་པས་རྗེ་རིན་་
པོ་ཆེས་ཀྱང་དགྱེས་བཞིན་དུ་ཞལ་གྱིས་བཞེས། དེ་ནས་བཟུང་སྟེ་རྗེ་རིན་པོ་ཆེའི་
ཞབས་དྲུང་དུ་བཅར་བཞུགས་མཛད་ནས་བྱང་ཆུབ་ལམ་གྱི་རིམ་པའི་ཁྲིད་དང་།
བསྐྱེད་རྫོགས་ཀྱི་ཁྲིད་སོགས་མདོ་སྔགས་ཀྱི་ལུང་ཁྲིད་མན་ངག་ཐམས་ཅད་ཡོངས་་་་
སུ་རྫོགས་པ་གསན། དེ་ཡང་ཐུགས་རབ་ཀྱི་རླབས་ཕུལ་དུ་ཕྱིན་པས་རྗེ་རིན་པོ་
ཆེས་ཆོས་གང་གསུངས་ཐམས་ཅད་ལན་རེས་བུམ་པ་གང་བྱོ་ལྟ་བུར་ཐུགས་ལ་ཆུད་་
དེ༑ རྗེ་རིན་པོ་ཆེས་གནམ་རྩེད་ལྡེང་དུ་འདུལ་བའི་བསླབ་བྱ་རྒྱས་པར་གསུངས་
པའི་ཚེ་གང་གསུངས་ཐམས་ཅད་ཐུགས་སུ་ཆུད་དེ། དེ་མ་ཐག་ཟིན་བྲིས་སུ་
བཏབ་པ་བསླབ་བྱ་གནམ་རྩེད་ལྡེང་མར་ཡོངས་སུ་གྲགས་པ་དང་། རྗེ་རིན་པོ་
ཆེས་སེ་ར་ཆོས་ལྡིང་དུ་མ་རྒྱུད་རྫོགས་རིམ་དཔྱིད་ཐིག་གསུང་བའི་ཚེ་གང་གསུང་་་་་
ཐམས་ཅད་ཐུགས་སུ་ཆུད་དེ་དེ་མ་ཐག་ཟིན་བྲིས་སུ་བཏབ་པ་རྫོགས་རིམ་དཔྱིད་ཀྱི་
ཐིག་ལེའི་ཟིན་བྲིས་ལྟ་བུ་ཤིན་ཏུ་མང་། དེ་ནས་ས་མོ་གླང་གི་ལོ་ཆོ་འཕྲུལ་མཆོད་
107-573