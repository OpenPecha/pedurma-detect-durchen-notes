མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༣༡
པཎ་གྲུབ་གྲལ་རིང་རྣ་བར་འཇེབ་བཞིན་དུ། །ངང་བའི་རྒྱལ་པོ་ལྡིང་བཞིན་
གཤེགས་པ་ནི། །མཁའ་དང་མཁྱེན་པ་ཕ་མཐའ་འགྲན་པ་བཞིན། །ཚུར་མཐོང་
•
མོས་ངོར་ཚུར་མཐོང་ཚུལ་མཛད་ཀྱང་། །གཟུངས་སྤོབས་མངོན་ཤེས་རྫུ་འཕྲུལ་
མཐའ་ཡས་པས། །མཆོག་གི་ས་ལ་བཞུགས་པའི་རང་རྟགས་ནི། །འགོག་པ་
མེད་པའི་ངང་ཚུལ་ཇི་ལྟར་སྦ། །རྒྱལ་བའི་དགོངས་ཟབ་ཟབ་དོན་ཇི་བཞིན་
གཟིགས༑ །ཐེག་མཆོག་ཟབ་གསང་གསང་ཆེན་བང་མཛོད་འཛིན། །དཔལ་ལྡན་
ཐལ་འགྱུར་འགྱུར་མེད་གྲུབ་པའི་མཐའ། །འཛིན་པའི་མཁས་མཆོག་མཆོག་
བརྙེས་དེི་རྣམས་བསྔགས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའི་
དབྱངས་ཀྱི་ཕྲེང་བ་སྤེལ་བའོ།།
•
ཤིང་རྟ་ཆེན་པོ་ཐོགས་མེད་སྐུ་མཆེད་བྱོན་ཚུལ་ལ། འཕགས་པ་ཐོགས་མེད་
ནི༑ ཐུབ་པའི་བསྟན་པ་ཉམས་དམས་པ་གསོ་བའི་ཕྱིར་དུ་བསམ་བཞིན་དུ་བྱོན་
པ་ཞིག་སྟེ། དེ་ཡང་རྒྱལ་བ་མྱ་ངན་ལས་འདས་ནས་རིང་པོར་མ་ལོན་པ་ན།
ནང་པའི་བསྟན་པ་སྡེ་པ་བཅོ་བརྒྱད་དུ་གྱེས་ཏེ། ཉན་ཐོས་ཀྱི་གྲུབ་མཐའ་སྨྲ་བ་
མང་པོས་ཐེག་ཆེན་བཀའ་མ་ཡིན་ནོ་ཞེས་ལོག་པར་བཟུང་སྟེ་ཐེག་པ་ཆེན་པོའི་་་
བསྟན་པ་ཆེས་ཆེར་ཉམས་དམས་པར་བྱས་ཤིང་ཉན་ཐོས་ཀྱི་གྲུབ་མཐའ་སྨྲ་བ་་་་
རྣམས་ཀྱང་ཕན་ཚུན་རྩོད་པར་བྱེད་པས་འདི་ནི་བདེན་གྱི་གཞན་ནི་གཏི་མུག་གོ་་་་་
ཞེས་ཕྱོགས་ཕྱོགས་སུ་གྱེས་པས་རྒྱལ་བའི་བསྟན་པ་ཤིན་ཏུ་ཉམས་ཤིང་། ལྷག་
པར་བདུད་སྡིག་ཏོ་ཅན་གྱིས་བྱིན་གྱིས་བརླབས་ཏེ་ཡིད་བསྒྱུར་བའི་མུ་སྟེགས་ཀྱི་་་་་
རྒན་མོ་ཞིག་ན་རེ། ནང་པའི་གཎྜིའི་སྒྲ་ལས་འགེམ་ཞེས་པ་ཅིག་སྣང་སྟེ།
འོ་
སྐོལ་ལ་གནོད་མི་གནོད་བརྟག་པར་རིགས་སོ་ཟེར་ནས་བརྟགས་པས། ལྷ་དང་ཀླུ་
དང་གནོད་སྦྱིན་གྱིས་མཆོད་པའི། །དམ་པའི་ཆོས་ཀྱི་སྒྲ་ཆེན་ཆེར་སྒྲོགས་པའི། །
107-431