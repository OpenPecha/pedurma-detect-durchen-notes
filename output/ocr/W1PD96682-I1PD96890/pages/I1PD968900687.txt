མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༦༣
གླིང་མཆོག་སྤྲུལ་ཪིན་པོ་ཆེ་ནས་གསོལ་བ་བཏབ་ངོར་ཆོ་འཕྲུལ་སྨོན་ལམ་ཆེན་མོའི་་
ཚོགས་དབུར་ཕེབས་ཅིང་མཛད་སྒོ་སྔར་ལམ་ལྟར་བསྐྱངས། ནོར་གླིང་དུ་བླ་སྤྲུལ་
དང་༑ རྣམ་གྲྭ་ཚོགས་པར་རྣམ་གྲྭའི་ཆོས་སྤྱོད། ཤེར་ཕྱིན་སྟོང་ཕྲག་བརྒྱ་པ།
ལམ་རིམ་འཇམ་དཔལ་ཞལ་ལུང་བཅས་ཀྱི་ལྗགས་ལུང་སྩལ། མེ་བྱ་ལོ་ནང་ཏྲེ་བོ་
ཁང་གསར་སྤྲུལ་སྐུས་གསོལ་བ་བཏབ་པ་ལྟར་སྨོན་ལམ་ཆེན་མོའི་ཚོགས་མགོན་དུ་་་
ཆིབས་བསྒྱུར་ཐོག་མཛད་ལམ་སྔར་བཞིན་བསྐྱངས། ༧གོང་མ་མཆོད་ཡོན་ཆབ་
སྲིད་ཡར་རྒྱས་འབྱུང་ཕྱིཪ་༧གོང་ས་མཆོག་དང་།
གདན་ས་གསུམ་གྱི་བླ་སྤྲུལ་ཆེ་
ཆུང་སློབ་དཔོན་གདན་ཟུར། གྲྭ་ཚང་ཚོགས་ཡོངས་བཅས་ནས་འཇིགས་མཛད་
རྡོ་རྗེའི་བདག་བསྐྱེད་དང་འབྲེལ་བའི་དྲུག་ཅུ་མ། རྒྱགས་བརྔན་ལྷ་བསངས་དང་།
དགྲ་ལྷ་འོད་ལྡན་དཀར་པོ་སྤྱན་དྲངས་བཀའ་ནན་རབ་བརྗིད་ཀྱི་སྒོ་ནས་བསྟན་་་་
འགྲོར་དགེ་བའི་ཐུགས་སྨོན་དང་། བཀའ་བསྒོ་ནན་ཏན་མཛད། དེ་དག་ལ་
འདི་སྐད་ཅེས་བསྔགས་ཏེ། ཟག་བྲལ་ཡེ་ཤེས་ཛམྦུ་ནཱ་ད་ཡི། །འཁོར་ལོ་ཐམས་
ཅད་མཁྱེན་པའི་མཁའ་དབྱིངས་སུ། །སྟོབས་དང་མི་འཇིགས་མ་འདྲེས་ཀུན་ཆུབ་
ཀྱང་༑ །མཐུན་སྣང་གསན་བསམ་སྒོམ་ལ་འགྲུས་ཚུལ་མཛད། །འོན་ཏེ་རང་
བཞིན་སྒྲིབ་ཏུ་མེད་པས་ན། །ཇོ་འབྲོམ་འཇིགས་མཛད་རྡོ་རྗེ་ལ་སོགས་པའི།
དག་པའི་དཀྱིལ་འཁོར་གཅིག་ཏུ་བགྲོ་བ་མཛད། །དམ་ཅན་བསྟན་སྲུང་རྣམས་
ཀྱང་བྲན་དུ་འཁོལ། །མཁྱེན་པའི་གྲྭ་ཟུར་གཅིག་ཏུ་དོག་མེད་པར། །བཀའ་
པོད་གཞུང་བརྒྱ་མཐའ་དག་བཅུག་པ་ན། །གངས་ཅན་མཁས་པ་ཀུན་གྱིས་མགྲིན་
གཅིག་ཏུ། །འཕགས་ཡུལ་རྒྱན་དྲུག་ཉིད་དུ་དོགས་ཅིང་བསྔགས། །ཚང་ལྡན་
རིགས་ཀྱི་ཅོད་པན་དུ་མ་ལས། །དབང་ཁྲིད་མན་ངག་ཟབ་དོན་ཨ་མྲྀམྲྀ་ཏ། །
ཐུགས་ཀྱི་བུམ་བཟང་གང་བྱོར་གསན་པ་ནི། །དཔལ་ལྡན་མར་མེ་མཛད་དང་
107-663