མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༦༣
ཁ་ཅིག་ནི་ལམ་གྱི་གཙོ་བོ་དང་།
ཁ་ཅིག་ནི་ལམ་གྱི་ཡན་ལག་ཅི་རིགས་པར་
འགྱུར་བའོ། །ཞེས་གསུངས།
དེ་ཡང་བྱང་ཆུབ་སེམས་དཔའ་རྣམས་ཀྱི་བཞེད་
དོན་ནི་འཇིག་རྟེན་གྱི་དོན་བསྒྲུབ་པ་ཉིད་ཡིན་ལ། གདུལ་བྱ་ཡང་རིགས་ཅན་
གསུམ་ཀ་རྗེས་སུ་འཛིན་དགོས་པས་དེ་དག་གི་ལམ་ལ་བསླབ་དགོས་ཏེ། བྱང་
ཆུབ་སེམས་འགྲེལ་ལས། རང་ཉིད་ངེས་བཞིན་གཞན་དག་ལ། །ངེས་པ་བསྐྱེད་
པར་འདོད་པ་ཡིས། །རྟག་ཏུ་འཁྲུལ་པ་མེད་པ་ནི། །མཁས་རྣམས་རབ་ཏུ་
འཇུག་པ་ཡིན། །ཞེས་དང་། རྣམ་འགྲེལ་ལས་ཀྱང་། ཐབས་བྱུང་དེ་རྒྱུ་ལྐོག་
གྱུར་པ། །དེ་འཆད་པ་ནི་དཀའ་བ་ཡིན། །ཞེས་གསུངས་ཏེ། རང་གིས་ཇི་ལྟ་
བ་བཞིན་མ་ངེས་ན་གཞན་ལ་བསྟན་པར་མི་ནུས་པའི་ཕྱིར་རོ། །ཞེས་དང་།
ཡུམ་ལས་བྱང་ཆུབ་སེམས་དཔའ་རྣམས་ཀྱི་ནི། ཉན་ཐོས་ཀྱི་ལམ་གང་ཡིན་པ་
དང་༑ རང་སངས་རྒྱས་ཀྱི་ལམ་གང་ཡིན་པ་དང་། སངས་རྒྱས་ཀྱི་ལམ་གང་
ཡིན་པའི་ལམ་ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་ཤེས་པར་བྱའོ། །
དེ་དག་ཀྱང་ཡོངས་སུ་རྫོགས་པར་བྱ་ཞིང་། དེ་དག་གི་ལམ་གྱི་བྱ་བ་ཡང་བྱ་ལ།
ཞེས་དང་། རྒྱན་ལས། འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་
རྟེན་དོན་སྒྲུབ་མཛད་པ་གང་། །ཞེས་གསུངས་སོ།
།ཐེག་པ་ཆེན་པོ་བ་ཡིན་པའི་
ཕྱིར་ཐེག་དམན་གྱི་སྡེ་སྣོད་ལ་བསླབ་པར་མི་བྱའོ།
།ཞེས་སྨྲ་བ་ནི་འགལ་བའི་
རྟགས་སོ། །ཞེས་ལམ་རིམ་ཆེན་མོ་ལས་གསུངས།
དེས་ན་རང་ཉིད་གཅིག་པུ་
ཞི་བདེ་དོན་གཉེར་ལ་སོགས་པའི་དམིགས་གསལ་ཅན་འགའ་རེ་མ་གཏོགས་ཐེག་་་་
དམན་གྱི་སྡེ་སྣོད་ནས་འབྱུང་བ། སྐྱབས་འགྲོ། ལས་འབྲས། བདེན་བཞི་རྟེན་
འབྱུང་༑ བསླབ་གསུམ་གྱི་ཉམས་ལེན་སོགས་ཐམས་ཅད་ཐེག་ཆེན་པས་ཀྱང་ཉམས་
སུ་ལེན་དགོས་པ་ཁོ་ན་ཡིན་ནོ། །གཞན་ཡང་ཐོབ་བྱ་སངས་རྒྱས་ཀྱི་གོ་འཕང་ཡང་
107-363