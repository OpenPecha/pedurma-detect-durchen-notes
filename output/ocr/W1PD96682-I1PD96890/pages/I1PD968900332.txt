བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
༣༠༨
དང་༑ རྗེ་བཙུན་ཙོང་ཁ་པ་ཆེན་པོའི་གསུང་ལྟར་དྲུག་ཅུ་རྩ་བཞིར་བྱས་སོ།
།དེ་
དག་ལ་འདི་སྐད་ཅེས་བྱ་སྟེ།
འགྲོ་བ་མ་རིག་གཉིད་ཀྱིས་མྱོས་པ་ལས།
།སད་
པར་བྱེད་པའི་དབྱངས་ཀྱི་རྒྱལ་མོ་ནི།
།རྒྱལ་བའི་དཔལ་གྱི་མགུར་ནས་ལེགས་
གདམས་པའི། །སྤོབས་པ་བཞི་ལྡན་ལེགས་གསུངས་རོལ་མོ་ཉིད། །གསུང་གི་
རྒྱུད་མང་གཅིག་གིས་འགྱུར་ཁུག་ལའང་། །ཡན་ལག་ལྔ་དང་དྲུག་ཅུ་རྩ་བཞིའི་
དབྱངས༑ །རྫོགས་པ་སྲིད་ཞིའི་དབྱངས་ཀྱི་ཡོན་ཏན་ཀུན། ། རྒྱུད་མང་གཅིག་ཏུ་
བསྒྲེང་ཀྱང་མཚོན་ནུས་མིན། །དུག་གསུམ་ཐ་རྒོད་མུ་ཚིག་ལེགས་བཏུལ་ནས། །
དགེ་བའི་ལོ་ཏོག་གསར་པའི་མྱུ་གུ་ཡི། །དོ་ཤལ་འགྲོ་རྒྱུད་འཛིན་མའི་མཛེས་རྒྱན་
དུ༑ །འགྲེམས་པ་བདེ་གཤེགས་གསུང་དབྱངས་སྦྲང་ཆར་ཉིད། །དཔྱད་གསུམ་
དག་པའི་ཟློས་བྲལ་གདོང་ལྔའི་དབྱངས། །འཇིགས་དང་སྐྱོ་བ་མེད་པར་གླལ་བ་
ཡིས༑ །བདུད་དང་མུ་སྟེགས་སྨྲ་ངན་རི་དྭགས་ཚོགས། །ཚར་གཅོད་སུན་འབྱིན་
རྒོལ་བ་ཀུན་དང་བྲལ། །མུ་སྟེགས་དཀའ་སྤྱད་ཚོར་བ་དྲག་པོ་ལ། །ཞུགས་ཀྱང་
ངན་སོང་ཙམ་ཡང་ག་ལ་བཟློག །བདེ་གཤེགས་གསུང་དབྱངས་རིན་ཆེན་ཁྲོན་པ་
ལས༑ །དཀའ་བ་མེད་པར་དོན་གཉིས་གཏེར་འབྱིན་འགྱུར། །ཡངས་ཤིང་རྒྱ་ཆེ་
གླང་པོའི་སྒྲ་དབྱངས་ཉིད། །འབྲུག་སྒྲ་བཞིན་དུ་ཚོགས་ཆེ་གཏིང་རིང་ཟབ། །
ཀླུ་ཡི་དབང་པོའི་ཚིག་ལྟར་འཇེབས་ཤིང་བཙུན། །ཤིན་ཏུ་མཉན་ཞིང་འཇམ་པས་
དྲི་ཟའི་དབྱངས། །རྒྱུན་མི་འཆད་པ་ཀ་ལ་པིངྐའི་སྒྲ། །ལྷང་ལྷང་རིང་ནས་
བསྒྲགས་པ་ཚངས་པའི་དབྱངས། །ཤང་ཤང་དབྱངས་ལྟར་ཤིས་པའི་དཔལ་ཀུན་
སྟེརར༑ །བརྒྱ་བྱིན་ངག་ལྟར་གཞན་གྱིས་འདའ་མི་ནུས། །དེ་ལྟར་དབྱངས་ཀྱི་
ཡན་ལག་ཀུན་རྫོགས་ཀྱང་། །འབད་རྩོལ་སྤྲོས་པ་མེད་པར་གདུལ་བྱའི་ཁམས། །
རང་རང་སྐད་དང་དབང་པོ་བཞིན་འཇུག་པ། །ཚོན་བརྒྱར་འཕྲད་པའི་ནོར་
107-308