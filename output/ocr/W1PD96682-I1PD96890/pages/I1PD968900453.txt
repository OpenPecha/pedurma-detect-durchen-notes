མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༢༩
སྐྲ་དང་ཁ་སྤུ་རིང་པོ་ནི་བྲེགས། གོས་ཁ་དོག་ལེགས་པར་བསྒྱུར་བའི་ངུར་སྨྲིག་ནི་
བགོས༑ དམ་པའི་ཆོས་འདུལ་བ་ལ་རབ་ཏུ་བྱུང་ཞིང་། ཇི་ལྟར་ཁས་བླངས་
པའི་ཚུལ་ཁྲིམས་མིག་འབྲས་ལྟར་བསྲུང་དུ་བཅུག་པར་མཛད་པ་སོགས་ཀྱིས་ནང་་་་
པའི་བསྟན་པ་ལ་བཙུད་པས་ད་ལྟའི་བར་དུ་ཡང་མུ་སྟེགས་ཕམ་པའི་ཡུལ་ཞེས་་་
གྲགས་སོ། །བདག་ཉིད་ཆེན་པོ་འདིའི་མཛད་པ་དེ་དག་ཐམས་ཅད་བསྟན་འགྲོའི་
དོན་ཁོ་ན་ཡིན་ཏེ། སོ་སྐྱེ་རང་ག་བ་དག་གིས་གཞན་གྱིས་རྒྱུད་ཚོད་མི་ཤེས་པས་
སེམས་ཅན་སུ་ལའང་སྐྱོན་རྟོག་གི་བློ་མ་ཤོར་བར་བྱ་བ་དང་། ཁྱད་པར་བསྟན་པ་
ལ་ཞུགས་པ་རྣམས་ནང་ཕན་ཚུན་སྐྱོན་བརྗོད་མི་བྱ་བར་དག་སྣང་སྦྱོང་དགོས་པར་་
འདོམས་པ་དང༌། ། ལམ་གྱི་ལུས་ཡོངས་སུ་རྫོགས་པ་ལ་སློབ་ཚུལ་བསླབ་སྤྱོད་་་
གཉིས་སུ་བཤད་པ་ལྟར་བྱ་དགོས་སོ་ཞེས་འདོམས་པ་དང་། རྗེ་བཙུན་འཇམ་
དབྱངས་ལྷག་པའི་ལྷར་བསྟེན་ན་འདི་ལྟ་བུའི་ཡོན་ཏན་ཐོབ་པར་འགྱུར་རོ་ཞེས་་་་
འདོམས་པ་དང་། མུ་སྟེགས་པའི་གཞུང་ལུགས་ནི་རྣམ་པ་ཀུན་ཏུ་ཡིད་གཏན་མི་
རུང་བའི་གནས་དང་། རྒྱལ་བའི་བསྟན་པ་ཁོ་ན་ཐར་འདོད་རྣམས་ཀྱིས་མི་
བསླུའི་འཇུག་ངོགས་ཡིན་ནོ་ཞེས་འདོམས་པ་སོགས་ཀྱི་ཆེད་དུ་རྣམ་ཐར་གྱི་མཛད་་་
པ་ངོ་མཚར་བ་དེ་ལྟར་མཛད་དོ། །སློབ་དཔོན་འདིས་རང་ཉིད་སོ་སྐྱེར་ཞལ་གྱིས་
བཞེས་ཀྱང་ཤེས་རབ་འབྱུང་གནས་བློ་གྲོས་ཀྱིས་འཕགས་པར་བཤད་ཅིང་། ཛེ་ཏ་
རིས༑ འཇམ་དབྱངས་སྤྲུལ་པ་ཞི་བ་ལྷས། ཞེས་སྤྲུལ་པར་བཤད་ལ། བི་བྷུ་ཏི་
ཙནྡྲ་ནས། རྒྱལ་བའི་བསྟན་ལ་བདག་ཉིད་ཆེ། །སྐྱེས་བུ་མང་པོ་བྱོན་མོད་ཀྱི། །
ཞི་བ་ལྷ་ཡི་མཛད་པ་འདྲའི། །ཉམས་དང་དགོངས་པ་ཅན་མི་རྙེད། །ཅེས་
གསུངས་སོ།
།གཞན་ཡང་བདག་ཉིད་ཆེན་པོ་སློབ་དཔོན་སངས་རྒྱས་བསྐྱངས་
དང༌་༑ ལེགས་ལྡན་འབྱེད། རིག་པའི་ཁུ་བྱུག་ཆེ་ཆུང་ལ་སོགས་པ་ཐལ་འགྱུར་
107-42-