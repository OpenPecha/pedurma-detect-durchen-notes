མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༧༧
མཛོད།༑ །ཐུབ་པ་ཆོས་ཀྱི་སྒྲོན་མས་མུན་པ་སོལ། །དེ་བཞིན་གཤེགས་པའི་རྒྱལ་
མཚན་ཁྱོད་ཀྱིས་བསྒྲེང་། །སྙན་པའི་གསུང་བརྗོད་པ་ཡི་དུས་ལ་བབ། །རྔ་སྒྲ་རི་
དྭགས་དབང་ལྟར་བསྒྲག་ཏུ་གསོལ། །བཀའ་སྩལ་པ། ཚངས་པ་ངས་ནི་ཚོགས་
ཆེན་གྱིས། །སྐྱོན་རྣམས་བཅོམ་ནས་རྟོགས་གྱུར་པ། །སྲིད་དང་ཆགས་པས་
དཀྲིས་རྣམས་ཀྱིས། །ཆོས་ནི་ལེགས་པར་རྟོགས་མི་འགྱུར། །གསོལ་པ།
འཇིག་རྟེན་ན་དབང་པོ་རྣོ་འབྲིང་རྟུལ་པོ་དང་། གདུལ་སླ་བའི་སེམས་ཅན་
མཆིས་པ་དེ་དག་གིས་ཆོས་མ་ཐོས་ན་ཉམས་པར་འགྱུར་བས་ཆོས་བཤད་དུ་གསོལ།
ཚངས་རིས་ཀྱི་ལྷའི་བུ་རྣམས་ཀྱིས་ཀྱང་བཅོམ་ལྡན་འདས་སྔོན་དམ་པའི་ཆོས་ཀྱི་་་
ཕྱིར་དཀའ་བ་དེ་ལྟ་བུ་སྤྱད་པས་ཆོས་ཀྱི་རྒྱ་མཚོ་ནི་རྫོགས། ཆོས་ཀྱི་སྒྲོན་མེ་ཡང་
གསལ་བར་མཛད་ན། ཅིའི་སླད་དུ་ཆོས་མ་བསྟན་པར་བཏང་སྙོམས་སུ་བཞུགས་
ཞེས་གསོལ་ཏོ།
།བཅོམ་ལྡན་འདས་ཀྱིས་བཀའ་སྩལ་པ། བདུད་རྩིས་སྒོ་མོ་དག་
ནི་དབྱེ་བར་བྱས། །ཉན་པར་སུ་འདོད་སོམ་ཉི་སོལ་ཅིག་དང་། །ཚངས་པ་མི་
རྣམས་ལ་ནི་གྱ་ནོམ་ཆོས། །ཀླན་ཀ་མི་བཙལ་མདོ་ཙམ་བཤད་པར་བྱ། །ཞེས་
གསུངས་པ་དང་། ཚངས་པ་དྲུག་ཁྲི་བརྒྱད་སྟོང་བྱང་ཆུབ་ཏུ་སེམས་བསྐྱེད་དེ་མི་
སྣང་བར་གྱུར་ཏོ། །དེ་ནས་དེ་བཞིན་གཤེགས་པ་ཆོས་འཆད་པར་དགོངས་པ་
དང་ལྷ་རྣམས་ཀྱིས་དོ་མོད་བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བར་་་་
འགྱུར་ཏེ་དེས་ནི་ཕན་པ་དང་བདེ་བར་འགྱུར་རོ་ཞེས་སྒྲ་བསྒྲགས་སོ། །བྱང་ཆུབ་
ཀྱི་ཤིང་གི་ལྷ་ཆོས་སྲེད་དང་། ཆོས་འདོད་དང་། ཆོས་ཀྱི་བློ་གྲོས་དང་། ཆོས་
སྤྱོད་དང་།
བཞི་པོ་དེ་དག་གིས་བཅོམ་ལྡན་འདས་ཀྱི་ཞབས་ལ་གཏུགས་ཏེ་
གསོལ་པ། བཅོམ་ལྡན་འདས། གང་དུ་ཆོས་ཀྱི་འཁོར་ལོ་བསྐོར་བར་མཛད།
བཀའ་སྩལ་པ། ཝཱ་རཱ་ཎ་སཱི་དྲང་སྲོང་ལྷུང་བ་རི་དྭགས་ཀྱི་ནགས་སུའོ། །དེ་དག་
107-277