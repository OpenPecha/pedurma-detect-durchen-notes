མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༢ ༧
ཡོངས་ལ་ཅི་འདོད་ཀྱི་རེ་བ་བསྐངས། གདན་ས་ཆེན་པོ་སེ་འབྲས་དགའ་གསུམ་
དང་༑ ཆོས་འཁོར་རྒྱལ་སོགས་གནས་ཆེན་དུ་མར་ཞབས་ཀྱིས་བཅག་སྟེ་བསྟན་པ་
རྒྱས་པ་དང༌། འགྲོ་བ་བདེ་བའི་ཐུགས་སྨོན་དང་འབྲེལ་མཆོད་འབུལ་རྟེན་་་་
བཞེངས༑ ཉམས་གསོ་སོགས་ཆོས་དང་ཟང་ཟིང་གཉིས་ཀྱི་སྒོ་ནས་བསྟན་འགྲོའི་
དོན་དཔག་ཏུ་མེད་པ་མཛད། ལྷག་པར་དགུང་ལོ་ཉེར་བརྒྱད་ནས་ཞེ་དགུའི་བར་
ནུབ་ཕྱོགས་ཁ་ཆེའི་ཡུལ་ནས་ཤར་ཕྱོགས་རྒྱ་མཚོ་ཆེན་པོ་ལ་ཐུག་གི་དད་ལྡན་གྲངས་
ལས་འདས་པ་ལ་དགེ་ཚུལ་སློང་གི་སྡོམ་པ་རྒྱུད་མར་སྩལ། མདོར་ན་རྒྱལ་མཆོག་
བསྐལ་བཟང་རྒྱ་མཚོ་དཔལ་བཟང་པོ་འདི་ངེས་པའི་དོན་འཕགས་མཆོག་ལོ་ཀེ་ཤྭ་་་
ར་ཉིད་མིའི་ཤ་ཚུགས་སུ་བྱོན་པ་མ་ཟད། ཐ་མལ་པའི་སྣང་ཚུལ་དང་བསྟུན་པའི་
རྣམ་ཐར་ཡང་ཤིན་ཏུ་ཁྱད་པར་འཕགས་པ་ཞིག་སྟེ། འཁྲུངས་ཙམ་ཉིད་ནས་སྙིང་
རྗེ་ཆེན་པོའི་གཞན་དབང་དུ་གྱུར་ནས་ཅི་མཛད་ཐམས་ཅད་བསྟན་འགྲོར་སྨན་་་་
པའི་ཐབས་འབའ་ཞིག་ཏུ་སྦྱོར་བར་མཛད། འཛམ་གླིང་ཡངས་པའི་ཁྱོན་ལ་
དབང་བསྒྱུར་བའི་ཆེ་རྒུ་ཀུན་གྱིས་མཆོད་ཀྱང་ཁེངས་པའི་དྲི་མ་ཙམ་ཡང་མེད་པར་་
དམན་ལ་ལྷག་པར་བརྩེ། སྤངས་རྟོགས་ཀྱི་གོ་འཕང་མཐོན་པོར་བཞུགས་ཀྱང་ཕྱི་
མའི་སྐྱེ་བོ་རྣམས་རྗེས་སུ་འདོམས་པའི་ཕྱིར་མཁས་པ་མང་པོ་ཡོངས་འཛིན་དུ་་་་
བསྟེན་ཏེ་མདོ་རྒྱུད་དགོངས་འགྲེལ་དང་བཅས་པ་ལ་གསན་སྦྱོང་མཐར་ཕྱིན་པར་་་་
མཛད་དེ་མཁས་པའི་ཕུལ་དུ་གྱུར། གྲུབ་པའི་གོ་འཕང་མཐོན་པོར་གཤེགས་ཀྱང་
འདུལ་བའི་བཅས་མཚམས་ཕྲ་མོ་སྤང་ལྟུང་བྱིན་རླབས། ཆབ་ལེན་ལྷམ་ཕུད་
སོགས་ཕྱག་ལེན་དུ་བསྟར། འབྱོར་ལྡན་ཀུན་གྱིས་དད་པས་རང་དབང་མེད་པར་
ཡོ་བྱད་ཐམས་ཅད་དྲུང་དུ་སྤུངས་པས་ནམ་མཁའ་མཛོད་ལ་མངའ་བརྙེས་ཀྱང་་་
ཐུགས་ཀྱི་འཁྲི་བ་ཅུང་ཟད་ཙམ་ཡང་མི་མངའ། གཟབ་འཕྱོར་དང་འཕྱར་གཡེང་
107-627