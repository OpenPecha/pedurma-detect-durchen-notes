མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༨ ༧
གཙང་རོལ་མོ་བྱ་བའི་ཁང་བཟང་དུ་གཡས་རོལ་ན་རིན་པོ་ཆེའི་དྲ་བས་བརྒྱན་པའི་
ཁྲི་བཟང་པོ་ལ་འདུག་ནས་གསོལ་བ། ལྷ་བདག་བསྙེན་གནས་ཡན་ལག་བརྒྱད་ཀྱི་
ཁྲིམས་དང་དགེ་བ་བཅུའི་ལམ་ལ་བདེ་བར་གནས་ཏེ་ཁང་བཟང་བསིལ་ལྡན་དང་་་
སྐྱ་ལྡན་དུ་མཆིའོ། །བཅིངས་པ་རྣམས་བཀྲོལ་བ་དང་། ནོར་གྱིས་བྲེལ་བའི་མི་
རྣམས་ལ་ནོར་སྩོལ་བ་དང་། དབུལ་པོ་རྣམས་ལ་ཟས་སྐོམ་དང་། འགྲོ་བ་བདེ་
བའི་སླད་དུ་ཤིང་རྟ་དང་།
ཁྱོག་དང་བཞོན་པ་སོགས་དགུང་བདུན་དུ་སྩོལ་བ་
དང་༑ ཕོ་བྲང་འཁོར་གྱི་སྐྱེ་བོ་རྣམས་ལ་འཐབ་རྩོད་དང་ཁྲོ་བའི་ཚིག་སྤངས་ཤིང་།
ཕན་ཚུན་བྱམས་པ་དང་ཕན་པའི་སེམས་ཀྱིས་དགའ་བའི་ཚལ་ན་གནས་པའི་ལྷ་་་་་་
བཞིན་དུ་བདེ་བར་སྤྱོད་ཅིང་ཀུན་ལ་སྲས་གཅིག་པ་བཞིན་དུ་གཟིགས་པར་མཛོད་་་
ཅིག །རྒྱལ་པོས་དེ་བཞིན་དུ་གནང་ནས་འཁོར་རྣམས་ལ་ཁང་བཟང་གི་སྟེང་དུ་
གདུགས་དང་། བ་དན་དང་། ཕྲེང་བའི་རྒྱན་གྱིས་བརྒྱན་ཅིང༌་། བདུག་སྤོས་
དང་༑ བྱུག་པ་དྲི་ཞིམ་པོ། གོ་ཆ་ཐོགས་པ་སྣ་ཚོགས་ཀྱིས་ངང་སྐྱ་ལྡན་གྱི་མཐའ་
བསྐོར་བ་རྣམས་གྱིས་ཤིག་ཅེས་བསྒོའོ། །དེ་ནས་ལྷ་མོ་སྒྱུ་འཕྲུལ་མ་ངང་སྐྱ་ལྡན་དུ་
སོང་སྟེ་ལྷའི་རིན་པོ་ཆེ་རིན་ཐང་ཆེན་པོའི་ཁྲིར་མལ་བཤམས་པའི་སྟེང་ན་གཙུག་གི་
ནོར་བུ་གློད་ནས་འདུག་གོ། །འདོད་གཟུགས་ན་སྤྱོད་པའི་ལྷ་མཐུ་ཆེ་བ་རྣམས་
ཕན་ཚུན་འདི་སྐད་དུ། བྱང་ཆུབ་སེམས་དཔའ་གཅིག་པུ་གཤེགས་སུ་གསོལ་ན་
བདག་ཅག་གིས་བྱས་པ་མ་ཤེས་པར་འགྱུར་ཏེ། ཁྱེད་ཅག་ལས་བྱང་ཆུབ་སེམས་
དཔའ་ལྷུམས་སུ་གཤེགས་པ་ནས་མྱ་ངན་ལས་འདས་པ་ཆེན་པོ་བསྟན་གྱི་བར་དུ་་་་་
ཕན་པ་དང་། བྱམས་པ་དང་། མཉེན་པའི་སེམས་ཀྱིས་ཞབས་འབྲིང་དུ་འཁོད་
པར་སྤྲོ་བ་དག་མཆིས་སམ་སྨྲས་པས་ལྷའི་བུ་མང་པོས་དེ་བཞིན་དུ་ཁས་བླངས་སོ། །
འདོད་སྤྱོད་ཀྱི་ལྷའི་བུ་མོ་དག་གིས་ཀྱང་སེམས་ཅན་མཆོག་དམ་པ་འདི་ལྟ་བུ་རུམ་་་་
107-187