༣༢༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དྲུག་པ་ཆེད་དུ་བྱ་བ་གདུལ་བྱའི་སྒོ་ནས་དབྱེ་བ་ལ།
ཐེག་པ་སྤྱིའི་དབྱེ་བ་
དང་༑ ཐེག་པ་ཆེན་པོའི་དབྱེ་བའོ། །དང་པོ་ནི།
དམན་པ་ལ་མོས་པ་ལ་
ཆགས་བྲལ་གྱི་སྤྱོད་པ་དངང་།
རྒྱ་ཆེན་པོ་ལ་མོས་པ་ལ་ཕ་རོལ་ཏུ་ཕྱིན་པའི་སྤྱོད་པ་
དང་༑ ཟབ་མོ་ལ་བསླབ་པར་མོས་པ་ལ་འདོད་ཆགས་ཀྱི་སྤྱོད་པ་བསྟན་ཏེ།
དེའི་དང་པོ་ཉན་ཐོས་ཀྱི་སྡེ་སྣོད་དང༌་། ཕྱི་མ་གཉིས་ནི་ཐེག་ཆེན་གྱི་སྡེ་སྣོད་དོ། །
དེས་ན་ཐེག་པ་ཆེ་ཆུང་གི་སྡེ་སྣོད་གཉིས་སམ།
ཉན་ཐོས་རང་རྒྱལ་ཐེག་ཆེན་
གསུམ་དུ་གསུངས་ཏེ། མདོ་སྡེ་རྒྱན་ལས།
སྡེ་སྣོད་དག་ནི་གསུམ་མམ་གཉིས་
ཀྱང་རུང་། ཞེས་གསུངས། དེ་ཡང་ཆེད་དུ་བྱ་བ་དམན་པ་བདག་གཅིག་པུའི་
ཕྱིར་དུ་ཐོབ་བྱ་དམན་པ་འཁོར་བའི་སྡུག་བསྔལ་ཞི་བའི་གོ་འཕང་ཙམ་དོན་དུ་་་
གཉེར་བའི་གང་ཟག་གིས་ཐར་པ་ཐོབ་པའི་ཕྱིར་དུ། ཉམས་སུ་ལེན་པའི་ཐོབ་བྱ་
དེར་འགྲོ་བའི་ལམ་ལ་ཐེག་པ་དམན་པ་ཞེས་བྱ་ལ། དེ་བརྗོད་བྱར་བསྟན་པའི་
རྗོད་བྱེད་ཀྱི་ཚོགས་ལ་ཐེག་དམན་གྱི་སྡེ་སྣོད་ཅེས་བྱ་ཞིང་། ཆེད་དུ་བྱ་བ་ཁྱད་
པར་དུ་འཕགས་པ་སེམས་ཅན་ཐམས་ཅད་ཀྱི་ཕྱིར་དུ་ཐོབ་བྱ་མཆོག་སངས་རྒྱས་ཀྱི་་
གོ་འཕང་དོན་དུ་གཉེར་བའི་གང་ཟག་གིས་ཐོབ་བྱ་བླ་ན་མེད་པའི་བྱང་ཆུབ་ཐོབ་་་་
པའི་ཕྱིར་དུ།
ལམ་ཉམས་སུ་ལེན་པའི་ཐོབ་བྱ་དེར་འགྲོ་བའི་ལམ་ལ་ཐེག་པ་ཆེན་
པོ་ཞེས་བྱ་ལ། དེ་བརྗོད་བྱར་བསྟན་པའི་རྗོད་བྱེད་ཀྱི་ཚོགས་ལ་ཐེག་པ་ཆེན་པོའི་
སྡེ་སྣོད་ཅེས་བྱའོ། །ཐེག་དམན་དེ་ལ་ཡང་ཉན་ཐོས་དང་རང་རྒྱལ་གཉིས་སུ་དབྱེ་
ཞིང་༑ ཉན་རང་གཉིས་ལ་དབང་པོ་དང་འབྲས་བུ་ལ་མཆོག་དམན་ཡོད་ཀྱང་
ལམ་གྱི་རྣམ་བཞག་ཕལ་ཆེར་འདྲ་བ་སའི་དངོས་གཞིར་གསུངས་ལ་ཞིབ་པར་ཤེས་་་
འདོད་ན་གཞན་དུ་བལྟ་བར་བྱའོ། །འདི་གཉིས་ཀྱི་རིགས་ཅན་རྣམས་ནི་རང་
གྲོལ་བ་ཙམ་དོན་དུ་གཉེར་ནས་འཁོར་བར་འཆིང་བའི་རྒྱུའི་གཙོ་བོ་བདག་འཛིན་་་
107-324