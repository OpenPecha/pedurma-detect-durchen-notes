མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༩ ༧
པ་ཞིག་ཡོད་པ་དེར་ཉིད་ཀྱིས་གདམས་ངག་བསྟན་ནས་དགྲ་བཅོམ་ཐོབ་པ་རེ་རེས་་
ཐུར་མ་སོར་བཞི་པ་ཪེ་ཪེ་ཕུག་དེའི་ནང་དུ་འདོར་བས་ཕུག་དེ་དགྲ་བཅོམ་པའི་་་
ཐུར་མས་གང་བར་གྱུར་ཏོ། །དེ་ནས་ཉེར་སྦས་ཀྱིས་དྷི་ཏི་ཀ་ལ་བསྟན་པ་གཏད་
དེ༑ ཆོ་འཕྲུལ་བསྟན་ནས་མྱ་ངན་ལས་འདས་སོ། །སྐུ་གདུང་ཡང་དགྲ་བཅོམ་
པའི་ཐུར་མ་དེ་རྣམས་ཀྱིས་བཞུས་པས་རིང་བསྲེལ་གཅིག་ཏུ་གྱུར་པ་ལྷ་རྣམས་ཀྱིས་་
མཆོད་པའི་ཕྱིར་ཁྱེར་ཏོ། །དེའི་རྗེས་སུ་འཕགས་པ་དྷི་ཏི་ཀས་ཐོ་གར་གྱི་རྒྱལ་པོ་
ཡུལ་མི་དང་བཅས་པ་ནམ་མཁའ་ལ་མཆོད་པ་ཙམ་མ་གཏོགས། ཆོས་ལུགས་ཀྱི་
རྣམ་བཞག་ཅི་ཡང་མི་ཤེས་པ་ཞིག་ཡོད་པ་དེར་དགྲ་བཅོམ་པ་ལྔ་བརྒྱ་དང་བཅས་་་་
ནམ་མཁའ་ལས་གཤེགས་ནས་ཆོས་བསྟན་པས་དགྲ་བཅོམ་པ་སྟོང་དང་བདེན་པ་་་་
མཐོང་བ་མང་པོ་བྱུང་། ཡུལ་དེར་གཙུག་ལག་ཁང་ལྔ་བཅུ་དང་། དགེ་འདུན་
གྲངས་མེད་པ་འཕེལ་ལོ། །ཡང་ཤར་ཕྱོགས་ཀ་མ་རུ་པ་ན་བྲམ་ཟེ་སིདྷི་ཞེས་པས་
ཉི་མ་ལ་མཆོད་པའི་ཚེ་ཉི་མའི་དཀྱིལ་འཁོར་དབུས་ནས་བྱོན་ཏེ་ཆོས་བསྟན་པས་་་་་
བདེན་པ་མཐོང་ངོ་། །བྲམ་ཟེ་དེས་གཙུག་ལག་ཁང་བཞེངས་ནས་དགེ་འདུན་གྱི་
དུས་སྟོན་གཙུགས་པ་སོགས་ཡུལ་དེར་བསྟན་པ་ཤིན་ཏུ་རྒྱས་སོ། །ཡང་མ་ལ་ཝར་
བྲམ་ཟེ་དྲེགས་མེད་ཅེས་བྱ་བས་ཉིན་རེར་ར་སྐྱེས་སྟོང་སྟོང་བསད་ནས་མཆོད་སྦྱིན་་
བྱེད་པ་ཡང་བཏུལ་ནས་ཡུལ་དེར་བསྟན་པ་ཤིན་ཏུ་གསལ་བར་མཛད་དོ། །ཁྱད་
པར་ཁྱིམ་བདག་ནག་པོ་ཞེས་པ་ལྗོན་ཤིང་ལས་འབྲས་བུ་རིན་པོ་ཆེ་ལྷུང་བ་དེ་ལྟ་་་
བུའི་བསོད་ནམས་མཐུ་ཆེན་ཞིག་ཡོད་པ་དེ་རྒྱ་མཚོར་ལན་བདུན་ཞུགས་པའི་རྗེས་་་
མར་སྲིན་མོའི་རིགས་ཁྲུང་ཁྲུང་གཞོན་ནུ་ཞེས་བྱ་བས་ཟིན་པ་ན་དྷི་ཏི་ཀའི་ཆོ་་་་
འཕྲུལ་གྱིས་འཇིགས་པ་དེ་ལས་སྐྱབས་པས། སླར་ནག་པོ་འཛམ་བུའི་གླིང་དུ་ཕྱིན་
པའི་ཚེ་ཕྱོགས་བཞིའི་དགེ་འདུན་ལ་ལོ་གསུམ་གྱི་དུས་སྟོན་བྱས་ཏེ་རབ་ཏུ་བྱུང་ནས་
107-397