༣༣༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པ་དང་། ཐོས་བསམ་སྒོམ་གསུམ་གྱི་ཤེས་རབ་བསྐྱེད་པ་དང་། གླེང་གཞི་ཐོག་
མར་དགེ་བ། མདོ་དངོས་བར་དུ་དགེ་བ། མཐུན་འགྱུར་ཡི་རང་ཐ་མར་དགེ་
བའམ༑ ཡང་ན་ཐོག་མར་དགེ་བ་ནི། ཉན་པ་རྣམས་མོས་པ་དང་ཡིད་ཆེས་
པའི་དད་པ་བསྐྱེད་པས་རབ་ཏུ་དགའ་བ་བསྐྱེད་པ། བར་དུ་དགེ་བ་ནི་རབ་ཏུ་
སྦྱོར་བ་རྣམས་ཚེགས་ཆུང་ངུས་མཐའ་གཉིས་རྣམ་པར་སྤངས་པ་དབུ་མའི་ལམ་ལ་་་
ཡང་དག་པར་བརྟེན་པ།
ཐ་མར་དགེ་བ་ནི་ཤིན་ཏུ་དྲི་མ་མེད་པ་དང་།
ཤིན་
ཏུ་མཐར་ཕྱིན་པ་དང་། ཐམས་ཅད་ལ་འདོད་ཆགས་དང་བྲལ་བ་དང་།
ཤིན་
ཏུ་འདོད་ཆགས་དང་བྲལ་བའི་མཐར་གྱུར་པའི་ཕྱིར་རོ། །ཡང་ན། མདོ་སྡེ་
རྒྱན་ལས། དད་དང་དགའ་དང་བློ་རྣམས་ཀྱི། །རྒྱུ་ཕྱིར་ཆོས་ནི་དགེ་བ་ཡིན། །
ཞེས་གསུངས་པ་ལྟར། ཐོས་པའི་དུས་ན་ཡིད་ཆེས་ཀྱི་དད་པ་བསྐྱེད་པས་ཐོག་
མར་དགེ་བ། ཐོས་པའི་དོན་རྣམས་བསམ་པའི་ཚེ་རིག་པས་དོན་རྟོགས་ཤིང་ཕན་
ཡོན་དང་འབྲས་བུ་ཐོབ་ནུས་པ་ཉིད་དུ་རིག་ནས་རབ་ཏུ་དགའ་བ་བསྐྱེད་པས་བར་
དུ་དགེ་བ། བསམ་བྱུང་གིས་གཏན་ལ་ཕབ་པའི་དོན་སྒོམ་བྱུང་གིས་ཉམས་སུ་
བླངས་པ་ལ་བརྟེན་ནས། མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱི་རྒྱུ་བྱེད་
པས་ན་ཐ་མར་དགེ་བའོ། །བདེན་གཉིས་བརྗོད་བྱར་སྟོན་པའི་དོན་བཟང་པོ།
གོ་བདེ་ཞིང་གཟུང་སླ་ལ་ཚིག་དང་ཡི་གེ་གསལ་བར་བརྗོད་པ་སྙན་པའི་ཚིག་འབྲུ་་་་
བཟང་པོ། དེ་གཉིས་ཀྱིས་རྒྱལ་བའི་གསུང་རབ་བརྗོད་བྱ་དང་རྗོད་བྱེད་གཉིས་ཀ་
ཕུན་སུམ་ཚོགས་པར་བསྟན་ཏོ། །འདུས་བྱས་མི་རྟག་པ། ཟག་བཅས་སྡུག་
བསྔལ་བ། ཆོས་ཐམས་ཅད་སྟོང་ཞིང་བདག་མེད་པ། མྱ་ངན་ལས་འདས་པ་ཞི་
བ་སྟེ་ཕྱག་རྒྱ་བཞི་སྟོན་པས་མུ་སྟེགས་ཀྱི་ལུགས་དང་མ་འདྲེས་པ། དེ་ནི་ཐུབ་པའི་
གསུང་རབ་རྣམ་པ་ཀུན་ཏུ་ཁྱད་པར་དུ་འཕགས་པ་བསྟན་ཏེ། ཕྱི་རོལ་མུ་སྟེགས་
107-338