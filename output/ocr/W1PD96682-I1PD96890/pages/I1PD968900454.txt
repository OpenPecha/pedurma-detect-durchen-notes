བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བའི་གྲུབ་མཐའ་འཇིན་པ་ཇི་སྙེད་ཅིག་བྱོན་ཏེ་འདིར་འདྲིར་མི་ལང་ངོ་། །དེ་དག་
ལ་འདི་སྐད་ཅེས་བྱ་སྟེ། གང་སྐུ་པདྨའི་ལང་ཚོ་ལས་བསྐྲུན་ཏེ།
།བསམ་བཞིན་
ཕྱོགས་ལས་རྣམ་རྒྱལ་སྐྱེ་བའི་གར། །མཁས་དང་གྲུབ་པའི་རྩལ་ལ་སྦྱངས་པའི་
ཚུལ༑ །ཀླུ་སྒྲུབ་སྲས་ཀྱི་ཐུ་བོ་འཕགས་པ་ལྷ། །མཆོག་སྦྱིན་དབང་ཕྱུག་ཉིད་ལས་
ཐོབ་པ་ཡིས། །རིགས་འཕྲུལ་བཛྲ་ཧ་རིའི་མཚོན་རྣོ་བ། །རྟ་དབྱངས་དཔའ་བོ་
འདུལ་བའི་དཔའ་བོ་ནི། །ས་སྟེང་འདི་ན་འཕགས་མཆོག་ཁྱོད་ཁོ་ན། །རྫི་བོའི་
དུས་ནས་ཞི་ལྷག་ཏིང་ངེ་འཛིན། །གང་གིས་ཐུགས་སུ་ཆུད་པ་ཀླུའི་བྱང་ཆུབ། །
གྲུབ་པའི་གོ་འཕང་འཐོར་གཤེགས་ཚེའི་རིག་འཛིན། །བརྙེས་ནས་ལྗོངས་འདིར་
ཡང་ཡང་བྱོན་པར་གྲགས། །རྒོལ་བའི་དཀྱིལ་འཁོར་བཤམས་པ་བསྟན་པའི་
གསོས༑ །ཐུབ་པའི་སྐྱེས་རབས་སྙན་དགུའི་རྒྱུད་མང་བསྒྲེང་། །སྐུ་ལུས་སྟག་
མོར་བརྩེ་བས་དངོས་སུ་སྦྱིན། །མཁས་མཆོག་དཔའ་བོའི་རྣམ་ཐར་ལྷག་པར་
བསྔགས༑ །ཟུར་ཕུད་ལྔ་པའི་བྱིན་རླབས་ཟིལ་དངར་གྱིས།
།ལྔ་བརྒྱའི་སྐྱེ་བར་
བསྐྱངས་པ་ཟླ་བ་གྲགས། །ཀླུ་སྒྲུབ་སྲས་ཀྱི་ཐུ་བོ་ཉིད་གྱུར་ནས། །མཁས་དང་
གྲུབ་པའི་གོ་འཕང་རྩེ་མོར་གཤེགས། །རི་མོའི་བ་ལས་འོ་མ་འཇོ་བ་དང་། །རྡོ་
ཡི་སེང་གེས་དམག་དཔུང་བཟློག་པ་སོགས། །ཤེས་བྱ་སྒྱུ་མའི་རྩེད་འཇོ་ཨ་འཐས་
སུ༑ །ཞེན་པ་བཟློག་པའི་ཆོ་འཕྲུལ་འདི་རེ་མཚར། །ཙནྡྲ་གོ་མི་མཁས་དང་གྲུབ་
པའི་ཚུལ། །ཟླ་བའི་རྗེས་སུ་ཟླ་བ་གཉིས་པ་བཞིན། །མཁྱེན་བརྩེའི་འོད་ཆགས་
གཅིག་ཏུ་འདྲེས་པ་ཡིས། །དབྱིག་ལྡན་བཞིན་རས་འཛུམ་དཀར་ལང་ཚོས་དཀྲིས༎
གསང་གསུམ་འཇམ་དཔལ་རྡོ་རྗེའི་དངོས་པོ་རུ། །གྲུབ་པའི་རྒྱལ་སྲས་དཔའ་བོ་
ཞི་བ་ལྷ། །ངོ་མཚར་བདུན་གྱི་ཆེ་བའི་རྣམ་པར་ཐར། །གྲགས་པ་དོན་ལྡན་
ཕྱོགས་ཀྱི་མུ་ཁྱུད་འཛིན། །ཁྱད་པར་རླབས་ཆེན་སྤྱོད་ལ་འཇུག་པའི་དབྱངས། །
107-430