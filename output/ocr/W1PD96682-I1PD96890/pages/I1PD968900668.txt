७८८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཐམས་ཅད་མཁྱེན་པའི་མཆོག་སྤྲུལ་ཞལ་གཟིགས་སྔ་ལྟས་ཡིན་འགྲོ་དོགས་པ་མ་་་་
བྱེད་ཅེས་བཀའ་སྩལ་པས་སྐྱེ་བོ་རྣམས་ངན་རྟོག་ལས་བཟློག་སྟེ་ཡིད་བདེ་བའི་་་་
གནས་ལ་བཀོད། ཡུམ་གྱི་མཚན་ལམ་དུ་ལྷ་ས་ནས་ཡོང་ཟེར་བའི་བུད་མེད་
དབུས་ཆས་སྤྲད་པ་དར་དཀར་ཐོགས་པ་ཡབ་ཀྱི་མདུན་དུ་བཅར་བ་དང་།
ཁང་ནང་དུ་ཆུ་འཁྱིལ་བ་ལས་དུང་དཀར་རྙེད་པ་དང་། འཁྲུངས་ཁང་ནས་པོ་ཏཱ་
ལའི་བར་དར་གྱི་ལྡ་ལྡི་བྲེས་པ་དང་། རྩེ་དྲུང་གཅིག་དང་བུད་མེད་རྒྱན་ལྡན་ཞིག་
གིས་སྐྱབས་མགོན་ཐམས་ཅད་མཁྱེན་པའི་ཞལ་དཀར་ཡིན་ཟེར་བའི་སྣོད་ཕྲ་ལྡན་་་་
གནང་བ་རྨིས་པ་སོགས་གཞུང་རྟེན་སྲུང་མའི་གཙོ་བོ་རྣམས་ཀྱིས་འཕྲིན་ལས་ཚུལ་་་
བཞིན་བསྒྲུབ་པའི་མཚན་མ་གསལ་བ་དང་། གཞན་ཡང་བསོད་ནམས་ནོར་བུ་
ཟེར་བ་རུ་བར་མར་དོ་རྒྱག་དུས་ལྟང་ཕྱེད་ཙམ་ནས་ཡར་ལུད་མཐར་གཏུན་ཤིང་ལྟ་
བུ་བཟོ་དགོས་བྱུང་། ཟླ་བ་དགུ་པའི་ནང་ཉེ་འདབ་ནུབ་ཕྱོགས་སུ་ཤིང་ཉེ་ཁྲི་སྡོང་
པོ་ལ་མེ་ཏོག་ཕྲ་མེར་གྱིས་གང་བ་ཀུན་གྱིས་མཐོང་ཡུལ་དུ་གྱུར་པ་དང་། གཟིམ་
ཁང་ལ་འཇའ་ཟུག་པ་སོགས་ལྟས་མང་དུ་བྱུང་བ་རྒྱས་པར་རྣམ་ཐར་ཆེན་མོ་ལས་་་་
འབྱུང་བར་འགྱུར་རོ། །དེ་ལྟར་ངོ་མཚར་བའི་ཆོ་འཕྲུལ་དང་བཅས་པའི་ངང་
ནས༑ ཇི་སྐད་དུ། གཙུག་ན་ནོར་བུའི་ཡལ་འདབ་ལས། དེ་ན་དུས་ནི་ཡོངས་
རྫོགས་ཏེ།
།མཁའ་ལས་བདུད་རྩིའི་འོད་ཟེར་བཞིན། །འགྲོ་བའི་རབ་རིབ་ཀུན་
འཇོམས་ཕྱིར། །ལྷ་མོ་ལས་ནི་བཙས་པར་འགྱུར།
།ཞེས་གསུངས་པ་ལྟར།
རབ་བྱུང་བཅོ་ལྔ་པའི་ནང་ཚན་འཛིན་བྱེད་ཅེས་པ་མེ་བྱི་ཟླ་བ་ལྔ་པའི་ཚེས་ལྔ་་་་
གཟའ་སྐར་ཕུན་སུམ་ཚོགས་པའི་ཉིན་གནས་ཆེན་དྭགས་ལྷ་སྒམ་པོའི་དབུ་རྩེར་ཉི་་་
མ་ཤར་བ། ནམ་མཁའ་ནས་འཇའ་སྤྲིན་འཁྲིག་པ། ཆར་གྱི་རྒྱུན་ཟིམ་བུ་བབས་
པ༑ ཡབ་རྗེ་མཆོག་ནས་སྲུང་མ་རྣམས་ཀྱི་འཕྲིན་སྐྱེམས་མཛད་པ། སྒམ་པོའི་
107-44