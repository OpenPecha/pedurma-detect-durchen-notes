༢༡༠
__________________བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སད་པར་བགྱིའོ། །དེ་ནས་གཞུ་དེ་བླངས་ཏེ་འོངས་པ་དང་། ཤཱཀྱ་གཞོན་ནུ་
ཐམས་ཅད་ཀྱིས་ནན་ཏན་གྱི་མཆོག་གིས་བསྒྲིམས་ཀྱང་གཞུ་དེ་བདུངས་པར་ཡང་་་་
མ་ནུས་ན་དགང་བར་ལྟ་ཅི་སྨོས་ཏེ་མ་ནུས་སོ།
།དེ་ནས་གཞུ་དེ་ཤཱཀྱ་ལག་ན་བེ་
ཅོན་ཅན་གྱིས་ལུས་ཀྱི་སྟོབས་ཐམས་ཅད་ཕྱུང་སྟེ། གཞུ་དེ་བདུངས་པར་བརྩམས་
ཀྱང་མ་བདུངས་ཏེ། བྱང་ཆུབ་སེམས་དཔའ་ལ་བྱིན་པས་དེས་བླངས་ཏེ་སྟན་ལས་
མ་ལངས་པར་སྐྱིལ་མོ་ཀྲུང་བཅས་ཏེ། ལག་པ་གཡོན་པས་བཟུང་། གཡས་པའི་
སོར་མོ་གཅིག་གིས་བདུངས་སོ། །དེའི་ཚེ་སེར་སྐྱའི་གནས་ཀྱི་གྲོང་ཁྱེར་ཆེན་པོ་
ཐམས་ཅད་དུ་སྒྲ་མངོན་་།ར་གྲགས་ཏེ། གྲོང་ཁྱེར་གྱི་མི་ཐམས་ཅད་ཀྱང་འདི་
ལྟར་ཅིའི་སྒྲ་ཞེས་ཕན་ཚུན་འདྲི་ཞིང་སྐྲག་སྐྲག་པོར་གྱུར་ཏོ། །དེ་ལྟར་བྱང་ཆུབ་
སེམས་དཔས་མདའ་བླངས་ནས་གཞུ་དེ་དང་སྦྱར་ཏེ་བཀང་ནས་འཕངས་པའི་་་
སྟོབས་ཀྱིས་ཀུན་དགའ་བོའི་དང་། ལྷ་སྦྱིན། མཛེས་དགའ་བོ་དང་། ལག་ན་
བེ་ཅོན་རྣམས་ཀྱི་རྔའི་འབེན་བཙུགས་པ་ཐམས་ཅད་ལས་ཐལ་ནས་རྒྱང་གྲགས་་་
བཅུའི་ཕ་རོལ་དུ་བདག་ཉིད་ཀྱིས་ལྕགས་ཀྱི་རྔ་བཙུགས་པ་དང་། ཤིང་ཏ་ལ་
བདུན་དང་། ཕག་རྒོད་ཀྱི་གཟུགས་འཁྲུལ་འཁོར་དུ་བྱས་པ་ལས་ཀྱང་ཐལ་ཏེ་
མདའ་དེ་ས་ལ་ཟུག་ནས་མི་སྣང་བར་ནུབ་པར་གྱུར་ཏེ། གང་དུ་མདའ་ཟུག་པའི་
ཕྱོགས་དེར་ཁྲོན་པ་ཞིག་བྱུང་བ་ད་ལྟར་ཡང་མདའི་ཁྲོན་པ་ཞེས་གྲགས་སོ། །དེའི་
ཚེ་ལྷ་མི་བརྒྱ་སྟོང་དང་། ཤཱཀྱའི་ཚོགས་ཐམས་ཅད་ངོ་མཚར་རྨད་དུ་བྱུང་བ་ཐོབ་
ཅིང་ནམ་མཁར་འཁོད་པའི་ལྷའི་བུ་དག་གིས་ཀྱང་ལྷའི་མེ་ཏོག་གིས་འཐོར་ཅིང་་་་་་
མངོན་པར་བསྟོད་དོ། །དེ་བཞིན་དུ་མཆོངས་པ་དང་། ལག་རྩིས་དང་། · རྩིས་
དང་༑ གླང་པོ་ཆེའི་གཉར་ཞོན་པ་ལ་སོགས་པའི་ལྷ་དང་མི་ལས་འདས་པ་ཐམས་
ཅད་ལའང་བྱང་ཆུབ་སེམས་དཔའ་འབའ་ཞིག་ཁྱད་པར་དུ་འཕགས་སོ། །གཉིས་
107-21-