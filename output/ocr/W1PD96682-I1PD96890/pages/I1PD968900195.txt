མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༧༡
གནས་ངོས་བཟུང་བ་དང་། དེར་སངས་རྒྱས་པའི་ཚུལ་ལོ།
།དང་པོ་ལོངས་
སྐུའི་ཞིང་འོག་མིན་གྱི་ངོས་འཛིན་ནི་ནི། བོ་དོང་འཇིགས་མེད་གྲགས་པའི་གསུང་
ལས༑ ཡུལ་གང་དུ་སངས་རྒྱ་ན།
ཁ་ཅིག་ན་རེ། གནས་འོག་མིན་ཏེ། དེ་
ཡང་གཙང་མའི་གནས་ཀྱི་ལོགས་གཅིག་ན་ཡོད་དོ་ཞེས་ཟེར་རོ། །དེ་ནི་མ་ཡིན་ཏེ།
མདོ་ལས། རིན་ཆེན་སྣ་ཚོགས་མཛེས་པ་ཡི། །འོག་མིན་གནས་ནི་ཉམས་དགའ་
བར༑ །གཙང་མའི་གནས་ཀྱི་སྟེང་བཞུགས་ནས། །ཡང་དག་སངས་རྒྱས་དེར་
སངས་རྒྱས།
།སྤྲུལ་པ་པོ་ནི་འདིར་འཚང་རྒྱ།
།ཞེས་པ་ལ་སོགས་པ་དང་འགལ་
བའི་ཕྱིར་རོ།
།གཞན་དག་ན་རེ། གནས་གཙང་མའི་འོག་མིན་གྱི་སྟེང་ན་བྱང་
ཆུབ་ཆེན་པོའི་གནས་ཞེས་བྱ་བ་ཡོད་དེ། དེར་བྱང་ཆུབ་སེམས་དཔའ་སྲིད་པ་ཐ་
མ་ཁོ་ན་སྐྱེ་བ་བཞེས་པ་ཡིན་པས་དེར་འཚང་རྒྱའོ་ཞེས་ཟེར་རོ། །དེ་ནི་མ་ཡིན་ཏེ།
དེར་སྲིད་པ་ཐ་མ་ཁོ་ན་སྐྱེ་ན་དེ་ཉིད་སངས་རྒྱས་པའི་ཚེ། འཁོར་གྱི་བྱང་ཆུབ་
སེམས་དཔའ་གཞན་མེད་པར་འགྱུར་བ་དང་།
རྟོགས་པ་མཉམ་པ་དག་འཁོར་དུ་
མི་རིགས་པའི་ཕྱིར། སྲིད་པ་ཐ་མ་པའི་འཁོར་དེ་དག་གཞན་དུ་འཚང་རྒྱ་བ་ཡིན་
ན༑ དེའི་ཚེ་རྟོགས་པ་མཉམ་བཞིན་དུ་རང་གི་ཞིང་སྦྱངས་པ་གྲུབ་པ་དང་མ་གྲུབ་
པའི་ཁྱད་པར་ཀྱང་མི་རིགས་པའི་ཕྱིར་རོ། །ཡང་ཁ་ཅིག་དེ་ཉིད་ཤེས་བྱེད་དུ་བྱས་
ནས་གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་ཁམས་ཉིད་འོག་མིན་དུ་བྱེད་པ་
ནི་རིགས་པ་མ་ཡིན་ཏེ། ཞིང་ཁམས་དེ་ནི་གནས་གཙང་མའི་སྟེང་ན་ཡོད་པ་མ་
ཡིན་པའི་ཕྱིར་རོ། །གཞན་དག་ནི་དེ་དག་གི་ཕྱིར་སངས་རྒྱས་ཐམས་ཅད་ཀྱི་འོག་
མིན་གྱི་ཞིང་ཁམས་ནི་གཅིག་ཉིད་ཡིན་ནོ། །ཞེས་ཟེར་རོ། །དེ་ནི་གྱི་ན་པ་ཆེན་
པོ་ཡིན་ཏེ། དེ་ལྟ་ན་ལོངས་སྐུ་ཐམས་ཅད་ཀྱང་གཅིག་ལ་ཐིམ་པའམ་གཅིག་ཉིད་
དུ་འགྱུར་བས་མུ་སྟེགས་པའི་ཐར་པ་བཞིན་དུ་འགྱུར་བའི་ཕྱིར་རོ། །མདོ་ལས།
107-171