༢༦༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རབ་སྤངས་ཏེ། །ཕན་བྱེད་དེ་ནི་བདུད་རྩི་མངོན་པར་འདོད་པས་བྱུང་། །བྱང་
ཆུབ་ཤིང་དྲུང་འོངས་ཀྱི་དེ་རིང་སྒྲིམ་པར་གྱིས། །ཞེས་སོ། །དེའི་སྐབས་སུ་
བདུད་སྡིག་ཅན་ལ་བདག་ཉིད་ཀྱི་གནས་མུན་པས་ཁྱབ་ཅིང་རྡུལ་གྱིས་གང་བ་དང་།
རང་ཉིད་དངངས་སྐྲག་ནས་ཕྱོགས་ཕྱོགས་སུ་འབྲོས་པ་དང་།
ཅོད་པན་དང་བྲལ་
ཞིང་རྣ་ཆ་ལྷུང་བ་སོགས་རྨི་ལྟས་སུམ་ཅུ་རྩ་གཉིས་བྱུང་ངོ་།
།དེ་སད་པ་དང་
འཇིགས་ཤིང་དངངས་ནས་རང་གི་འཁོར་རྣམས་བསགས་ཏེ་སྨྲས་པ། མདངས་
སུམ་རྨི་ལམ་འདི་ལྟར་རྨིས་ཤིང་ཤཱཀྱའི་བུ་སངས་རྒྱས་ནས་དེས་ངའི་གནས་མ་ལུས་་
པ་སྟོང་པར་བྱེད་ཀྱི། བདག་ཅག་དཔུང་དང་བཅས་པ་བྱང་ཆུབ་ཀྱི་ཤིང་དྲུང་དུ་
དོང་སྟེ་དེ་གཞོམ་པར་ཁྱེད་རྣམས་མཐུ་སྐྱེད་ཅིག །བདུད་སྡིག་ཅན་གྱི་བུ་དེད་
དཔོན་གྱིས། ཀྱེ་ཡབ། སྟོབས་དང་ལྡན་པ་དེ་ལ་རྩོད་པར་མི་ནུས་ཞེས་ཕན་
ཚུན་མང་དུ་རྨེད་ཀྱང་མ་ཉན་ཏེ། ཡན་ལག་བཞི་པའི་དཔུང་བྱེ་བ་ཕྲག་སུམ་ཅུ་རྩ་
དྲུག་སྟོབས་ཆེ་བ། འཐབ་མོ་ལ་དཔའ་བ། ལྷ་དང་མི་རྣམས་ཀྱིས་སྔོན་མ་
མཐོང་མ་ཐོས་པ། རྐང་ལག་སྦྲུལ་བརྒྱ་སྟོང་གིས་དཀྲིས་པ། རལ་གྲི་དང་།
མདའ་གཞུ། མདུང་ཐུང་། མདའ་བོ་ཆེ། རྩེ་གསུམ། དབྱུག་ཏོ། འཁོར་
ལོ༑ རྡོ་རྗེ་རྩེ་གཅིག་པ་སོགས་མཚོན་ཆ་སྣ་ཚོགས་ཐོགས་པ། གོ་ཆ་བགོས་པ།
མགོ་དང་།
རྐང་ལག་དང་། མིག་རྣམས་ལོག་པར་འདུག་པ་བཞིན་གཟི་བརྗིད་
དྲག་པོ་དང་ལྡན་པ། འཇིགས་སུ་རུང་བ། མཆེ་བ་གཙིགས་པ། ལྕེ་སྟུག་ཅིང་
ཆེ་བ་འབར་འབུར་ཅན་རེ་ལྡེ་དང་འདྲ་བ་འཕྱང་བ། མིག་དམར་བ། ཝ་དང་།
ཅེ་སྤྱང་དང་། བོང་བུ་དང་། བ་ལང་དང་། གླང་པོ་དང་། རྟ་དང་། རྔ་
མོང་དང་། རྐྱང་དང་། མ་ཧེ། སེང་གེ། སྟག །ཕག་རྒོད། དྲེད།
སྤྲེའུ༑ གཟིག །སྦྲུལ། ཆུ་སྲིན། རུས་སྦལ། བྱ་རོག །བྱ་རྒོད། འུག་པ།
107-264