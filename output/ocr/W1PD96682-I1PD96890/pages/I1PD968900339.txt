མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༡ ༥
གསལ་བར་བྱེད་པ་དཔེར་ན།
རྒྱལ་པོ་ཚངས་བྱིན་གྱི་སྔོན་གྱི་བྱུང་བ་སྟོན་པ་ལྟ་
བུའོ༑ །ཉན་ས་ལས། དཔེ་དང་བཅས་སྟོན་པ་སྟེ། དཔེ་དེས་དོན་གྱི་རང་
བཞིན་དེ་རྣམ་པར་གསལ་བར་འགྱུར་བ་གང་ཡིན་པ་དེ་ནི་རྟོགས་པ་བརྗོད་པའི་སྡེ་
ཞེས་བྱའོ། །ཞེས་གསུངས། དེ་ལྟ་བུ་བྱུང་བའི་སྡེ་ནི། སྔོན་གྱི་སྦྱོར་བ་འདས་
པའི་ཚེ་རབས་གཅིག་ནས་གཅིག་ཏུ་བརྒྱུད་པའི་ལས་ཀྱི་རྒྱུ་བ་ལུང་སྟོན་པ་སྟེ།
མདོ་སྡེ་ལས་བརྒྱ་པ་ལྟ་བུའོ། །ཉན་ས་ལས། ཅུང་ཟད་སྔོན་གྱི་སྦྱོར་བ་དང་ལྡན་
པ་གང་ཡིན་པ་དེ་ནི་དེ་ལྟ་བུ་བྱུང་བའི་སྡེ་ཞེས་བྱའོ། །ཞེས་གསུངས། སྐྱེས་པ་
རབས་ཀྱི་སྡེ་ནི། བྱང་ཆུབ་སེམས་དཔའི་སྤྱོད་པ་ངོ་མཚར་བ་དུ་མ་མཛད་པའི་
ཚུལ་སྟོན་པ་སྟེ། ཐམས་ཅད་སྒྲོལ་གྱི་རྣམ་ཐར་ལྟ་བུའོ། །ཉན་ས་ལས། འདས་
པའི་དུས་ལ་བརྟེན་ཏེ། བཅོམ་ལྡན་འདས་ཀྱིས་འཆི་འཕོ་དང་། སྐྱེ་བ་དེ་དང་
དེ་དག་ཏུ་བྱང་ཆུབ་སེམས་དཔའི་སྤྱོད་པ་དང་། དཀའ་བ་སྤྱད་པ་བསྟན་པ་གང་
ཡིན་པ་དེ་ནི་སྐྱེས་པ་རབས་ཀྱི་སྡེ་ཞེས་བྱའོ། །ཞེས་གསུངས། ཤིན་ཏུ་རྒྱས་པའི་
སྡེ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་རྒྱས་འབྲིང་བསྡུས་གསུམ་ལྟ་བུ་སྟེ།
སེམས་ཅན་ཐམས་ཅད་ལ་ཕན་པ་དང་བདེ་བའི་གནས་ཡིན་པ་དང་། ཕ་རོལ་ཏུ་
ཕྱིན་པ་རྒྱས་པ་སྟོན་པས་རྒྱས་པ་དང་། མཐུ་རྒྱ་ཆེན་པོ་སྟོན་པས་རྒྱ་ཆེ་བ་དང་།
ཆོས་ཀྱི་བདག་མེད་སྟོན་པས་ཟབ་པའི་རྣམ་པར་སྟོན་པའི་སྡེ་སྣོད་ཡིན་པའི་ཕྱིར་་་་་
རོ༑ །དེ་ཉིད་ལ་སྒྲིབ་པ་ཐམས་ཅད་རྣམ་པར་འཐག་པས་རྣམ་པར་འཐག་པ་ཞེས་
བྱའོ༑ །གཞན་དང་མཚུངས་པ་མེད་པས་མཚུངས་བྲལ་ཞེས་བྱའོ། །ཆེན་པོ་
བདུན་དང་ལྡན་པས་ཐེག་པ་ཆེན་པོ་ཞེས་བྱའོ། །ཉན་ས་ལསས། གང་ལ་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་དང་། སྟོབས་བཅུ་དང་། སྒྲིབ་པ་
མེད་པའི་ཡེ་ཤེས་ཡང་དག་པར་སྒྲུབ་པའི་ཕྱིར། བྱང་ཆུབ་སེམས་དཔའ་རྣམས་
107-315