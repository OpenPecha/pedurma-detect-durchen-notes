५२०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དུ་འཁྲུངས་པ་དང་། དེའི་ཡལ་ག་དང་ལོ་མ་ཟོས་ན་ཤེས་རབ་སྐྱེ་ཞིང་རིམས་ནད་
སོགས་ཞི་བ་ཀུན་གྱི་མཐུན་སྣང་དུ་ཡོད་ཅིང་ངོ་མཚར་བའི་རྣམ་ཐར་འདི་གཅིག་་་་་
པུས་ཀྱང་རྗེ་བཙུན་འཇམ་པའི་དབྱངས་དངོས་དང་མི་གཉིས་པར་གྲུབ་བོ། །དེ་
ལྟ་བུའི་རྒྱལ་སྲས་གཞོན་ནུ་དེ་ཉིད་སྙིགས་མའི་དུས་འདིར་བྱོན་ཀྱང་འདམ་གྱི་་་
དབུས་སུ་སྐྱེས་པའི་པདྨ་འདམ་གྱིས་མི་གོས་པ་ལྟར་སྙིགས་མའི་སྐྱོན་གང་གིས་ཀྱང་་
མ་གོས་ཤིང་། བྱིས་པའི་ཚུལ་བཟུང་ཡང་བྱིས་པའི་ངང་ཚུལ་ལས་ཡང་དག་པར་
འདས༑ དམ་པའི་རང་རྟགས་རླབས་ཆེན་རྒྱལ་སྲས་ཀྱི་སྤྱོད་པ་མཐའ་དག་རང་
ཤུགས་སུ་བྱུང་། དགུང་ལོ་གསུམ་པ་ལ་བབ་པ་ན་ཆོས་རྗེ་ཀརྨ་པ་རོལ་པའི་རྡོ་རྗེ་
ལས་དགེ་བསྙེན་གྱི་སྡོམ་པ་ཡོངས་སུ་རྫོགས་པར་མནོས་ཏེ།
མཚན་ཡང་ཀུན་
དགའ་སྙིང་པོ་ཞེས་བཏགས་སོ། །དེ་ནས་དགུང་ལོ་བདུན་པ་ལ་ཉེ་བར་ཆོས་རྗེ་
དོན་གྲུབ་རིན་ཆེན་གྱི་ཞབས་དྲུང་དུ་ཕེབས། རབ་ཏུ་མ་བྱུང་བའི་སྔ་རོལ་ཉིད་
དུའང་ཆོས་རྗེ་དེས་རྗེ་འདི་པ་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དཀྱིལ་་
འཁོར་དུ་བཅུག་དབང་བསྐུར་ ཏེ་ གསང་ སྔགས་རྡོ་རྗེ་ ཐེག་ པའི་ སྒོར་སྨིན་པར་ ་ ་
མཛད་ཅིང་། དེ་ནས་བཅོམ་ལྡན་འདས་འཁོར་ལོ་བདེ་མཆོག་དྲིལ་བུ་པ་དང་།
ཀྱཻ་རྡོ་རྗེ་དང་། ཕྱག་ན་རྡོ་རྗེ་ལ་སོགས་པའི་དཀྱིལ་འཁོར་དུ་བཅུག་ཅིང་དབང་
བསྐུར༑ གསང་མཚན་དོན་ཡོད་རྡོ་རྗེ་ཞེས་བཏགས། རིག་པ་འཛིན་པའི་སྡོམ་
པ་དང་དམ་ཚིག་དབང་དུས་སུ་ཇི་ལྟར་ཞལ་གྱིས་བཞེས་པ་རྣམས་མིག་གི་འབྲས་བུ་
ལྟར་གཅེས་པར་བསྲུང་བར་མཛད། གསུང་རབ་ཀློག་པ་ཐོགས་པ་མེད་པར་རང་
ཤུགས་ཀྱིས་མཁྱེན། བདེ་དགྱེས།
ཀུན་རིག་ལ་སོགས་པའི་མངོན་རྟོགས་དང་།
དཀྱིལ་ཆོག་མང་པོ་ཚེགས་མེད་དུ་ཐུགས་སུ་ཆུད། གཤིན་རྗེ་གཤེད་དང་བདེ་
མཆོག་ལ་སོགས་པའི་བསྙེན་པ་ཡང་མཛད་ནས་བདེ་མཆོག་དྲིལ་བུ་པའི་བདག་་་་
107-520