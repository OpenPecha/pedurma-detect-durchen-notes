མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༢ ༣
ཐོག་མར་ཐོབ་པར་འགྱུར། །བར་པ་མཚན་ཉིད་མེད་པའི་ཆོས་འཁོར་ཞེས། །
ངེས་དོན་སྟོང་ཉིད་ཟབ་མོའི་ང་རོ་ཡིས། །རྒྱལ་ཡུམ་ཤེར་ཕྱིན་མངལ་རྒྱ་བཀྲོལ་བ་
ན༑ །རང་སྲས་འཕགས་བཞིས་ས་ཆེན་དོག་པོར་བྱས། །ཐ་མར་སྟོང་དང་སྟོང་
མིན་མཚན་ཉིད་གསུམ། །ལེགས་པར་ཕྱེ་བའི་གསུང་གི་འོད་རྣོན་གྱིས།
།རྣམ་
རིག་གཙོ་བོར་འཛིན་པའི་བློ་གྲོས་ཀྱི། །པདྨོ་ཟབ་དོན་སྦྲང་རྩིས་དོག་པོར་མཛད། །
དགྱེས་ཞལ་འཛུམ་པའི་པདྨོ་ལས་འོངས་དང་། །གསང་གསུམ་ཆོ་འཕྲུལ་ངོ་མཚར་
དུ་མ་ཡིས། །བྱིན་གྱིས་བརླབས་དང་རྗེས་སུ་གནང་བ་སོགས། །འགྲོ་ལ་བརྩེ་
བའི་གསུང་དབྱངས་འབྱམས་སུ་ཀླས། །མདོ་སྡེ་དབྱངས་བསྙད་ལུང་བསྟན་
ཚིགས་བཅད་སོགས། །རྗོད་བྱེད་ཁྱད་པར་བཅུ་གཉིས་ཆ་ཤས་སུ། །རྫོགས་པའི་
གསུང་རབ་སྲིད་པའི་སྒྲོན་མེ་ཡིས། །ས་གསུམ་སྣང་བ་དཀར་པོའི་མཛོད་དུ་
བཟུང་༑ །སེམས་ཀྱི་གླང་སྨྱོན་དྲན་ཤེས་ལྕགས་ཀྱུ་ཡིས།
།བག་ཡོད་ལམ་དུ་བཀྲི་
བའི་སོ་སོར་ཐར། །ཐུབ་པའི་ཞལ་ཚབ་བསྟན་པའི་རྩ་བ་རུ། །འཛིན་པ་འདུལ་
བའི་སྡེ་སྣོད་ཁྱད་པར་འཕགས། །བྱིང་རྒོད་འཚུབ་མ་ཀུན་ཞི་རྩེ་གཅིག་པའི། །
གནས་ཆ་བརྟན་པོའི་སེམས་ཀྱི་ལྷུན་པོ་ནི། །གསལ་སྣང་ཉི་ཟླའི་རྩེ་དགས་འཁྱུད་
པའི་བསླབ། །འགྲུབ་པ་མདོ་སྡེའི་སྡེ་སྣོད་ངོ་མཚར་རྨད། །འཁོར་བའི་ཚང་
ཚིང་ཀུན་སྤུངས་བདག་ལྟའི་རི། །ལྷག་མཐོང་མེ་དཔུང་དྲག་པོས་དམིགས་མེད་
ཀྱི༑ །དབྱིངས་སུ་རྒྱས་འདེབས་ཤེས་རབ་བསླབ་པའི་རྩལ། །སྦྱིན་ལ་མངོན་པའི་
སྡེ་སྣོད་མཆོག་ཏུ་ཟབ། ། །ཟབ་ཅིང་རྒྱ་ཆེ་ཆེ་བ་བཅུས་འཕགས་པའི། །རྒྱལ་བའི་
གསུང་རབ་རབ་འབྱམས་འགྲོ་འདི་ན།:།ཉིན་བྱེད་འོད་སྣང་སྣང་བྱེད་གཅིག་པུ་
བཞིན༑ ས་གསུམ་སྤྱི་ནོར་ནོར་བུ་གཅིག་པུར་ཐོབ། །ཅེས་བྱ་བ་ཡང་བར་
•
•
སྐབས་སུ་ཚིགས་སུ་བཅད་པའི་དབྱངས་ཀྱིས་བསྙད་པའོ།།
•
107-323