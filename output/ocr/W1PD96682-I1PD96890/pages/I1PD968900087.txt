མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༣
སོང་བས་དེ་དག་གི་འབྲས་བུ་མི་འགྲུབ་སྟེ། རིགས་པའི་དབང་ཕྱུག་གིས། རྒྱུ་
ཚོགས་པ་ལས་འབྲས་སྐྱེ་བར། །ཞེས་གསུངས་པ་ལྟར། རྒྱུའི་ཚོགས་པ་ཚང་
དགོས་པའི་ཕྱིར་རོ། །དེ་ཡང་ཆོས་ཉན་པ་གནད་དུ་འགྲོ་བའི་འགལ་རྐྱེན་མཐའ་
དག་དང་བྲལ་ཞིང་། མཐུན་རྐྱེན་རྣམས་ཚང་ན། རྣམ་འགྲེལ་ལས། མ་ཚང་
མེད་རྒྱུ་དེ་ལ་ནི། །འབྲས་བུ་གང་གིས་བཟློག་པར་ནུས། །ཞེས་གསུངས་པ་ལྟར་
ཡིན་ནོ། །དེ་བཞིན་དུ་བསམ་པ་དང་སྒོམ་པ་གནད་དུ་འགྲོ་ཚུལ་ཡང་དེ་དང་དེའི་
མི་མཐུན་ཕྱོགས་སེལ་བ་དང་། རྒྱུ་ཚོགས་ཚང་བར་སྒྲུབ་ཚུལ་གྱི་སྟེང་ནས་ཤེས་
དགོས་པས་གང་དང་གང་ཐོས་པའི་དོན་ལ་དཔྱད་སྒོམ་གྱིས་དཔྱད་པ་ན་དེ་ཉིད་་་་་
རང་གི་གདམས་ངག་ཏུ་འཆར་བ་དགོས་ལ། དེ་ཡང་རྗེ་བཙུན་འཇམ་དཔལ་
དབྱངས་ཀྱི་མན་ངག་ལྟར་རྒྱལ་བ་ཙོང་ཁ་པ་ཆེན་པོས་རྒྱུ་ཚོགས་གསུམ་བསྒྲུབ་་་་
དགོས་པར་གསུངས་པ་སོགས་གཞན་ལས་ཤེས་པར་བྱ་ཞིང་། དེའི་ནང་ནས་
གཞུང་ཆེན་མོ་ལ་བལྟ་རྟོག་བྱེད་ཚུལ་གྱི་ཕྱོགས་མཚོན་བྱེད་ཙམ་བཀོད་ན།
ཐོས་
དོན་གང་ལ་དཔྱད་པ་ན་དེ་ཉིད་གདམས་ངག་ཏུ་འཆར་ཚུལ་རང་རྒྱུད་ཀྱི་ཉོན་་་
མོངས་འདུལ་བའི་ཐབས་སུ་འཆར་ཚུལ་གྱི་སྒོ་ནས་འཇོག་དགོས་པ་ནི། འཇུག་པ་
ལས༑ བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་
ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་བཤད་པ་ན། །གཞན་གཞུང་
འཇིག་པར་འགྱུར་ན་ཉེས་པ་མེད། །རང་གི་ལྟ་ལ་ཆགས་དང་དེ་བཞིན་དུ། །
གཞན་གྱི་ལྟ་ལ་འཁྲུག་གང་རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམ་
བསལ་ཏེ། །རྣམ་དཔྱོད་པ་ནི་མྱུར་དུ་གྲོལ་བར་འགྱུར། །ཞེས་གསུངས་པ་ལྟར།
བསམ་བྱུང་གིས་དཔྱད་པའི་སྐབས་སུའང་ཉོན་མོངས་ལས་གྲོལ་བའི་རྣམ་གྲོལ་དོན་
གཉེར་གྱི་འདུན་པ་དང་། རང་ལྟ་མཆོག་འཛིན་དང་། གཞན་ལ་སུན་ཅི་ཕྱིན་
107-63