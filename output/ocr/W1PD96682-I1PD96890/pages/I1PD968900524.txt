བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
५००
ངོམས་པར་གསོལ། ལྷའི་ཞལ་གཟིགས་པ། སྐུའི་བཀོད་པ་མི་འདྲ་བ་དྲུག་དུས་
གཅིག་ཏུ་བསྟན་པ་སོགས་རྣམ་ཐར་བསམ་གྱིས་མི་ཁྱབ།
སྤྱན་རས་གཟིགས་ཀྱི་
སྤྲུལ་པར་གྲགས། སློབ་མ་མཆོག་ཐོབ་པ་གསུམ།
བཟོད་པ་ཐོབ་པ་བདུན།
རྟོགས་ལྡན་བརྒྱད་ཅུ། གཞུང་བཤད་འཛིན་པ་བཅུ་གཅིག་སོགས་བྱོན། ཞིང་
འདིར་མྱ་ངན་ལས་འདའ་བའི་ཚུལ་བསྟན་ཏེ་བདེ་བ་ཅན། པོ་ཏཱ་ལ། ཨོ་རྒྱན།
བྱང་གསེར་མདོག་ཅན་བཞིན་སྐུའི་བཀོད་པ་བཞི་བསྟན་ནས་འགྲོ་བའི་དོན་དུ་་་
བཞུགས་སྐད། དེའི་སྲས་བསོད་ནམས་རྩེ་མོ་ནི། དགུང་ལོ་བཅུ་དྲུག་ཙམ་ནས་
རྒྱུད་དང་མན་ངག་གི་སྒྲོ་འདོགས་ཆོད། ལྷག་པའི་ལྷ་དུ་མའི་ཞལ་གཟིགས།
གསུང་ངག་སོགས་གདམས་པ་མཐའ་ཡས་པ་སྩལ། ཆོས་ཁྲིའི་སྟེང་ནས་སྐུ་དེ་ཉིད་
ལྷའི་རོལ་མོ་སོགས་བཀོད་པ་དཔག་མེད་དང་བཅས་བདེ་བ་ཅན་དུ་གཤེགས། རྗེ་
བཙུན་གྲགས་པ་རྒྱལ་མཚན་ནི། རྒྱུད་གསུམ་གྱི་པོ་ཏི་གསོལ་བའི་མནལ་ལམ་བྱུང་
སྟེ༑ དེ་ནས་ཆོས་ཐམས་ཅད་ཀྱི་དེ་ཁོ་ན་ཉིད་ཐུགས་སུ་ཆུད། དགུང་ལོ་བཅུ་
གཅིག་གི་དུས་ཀྱཻ་རྡོར་གསུངས་པས། བཤད་པ་འགང་ཆེ་བས་ཐམས་ཅད་ཡ་
མཚན་དུ་གྱུར། ཡབ་མ་གཤེགས་བར་ཆོས་མང་དུ་གསན་ཅིང་། ཡབ་གཤེགས་
ནས་ཀྱང་ཡེ་ཤེས་ཀྱི་སྐུས་ཞལ་བསྟན་ཏེ་ལམ་འབྲས་ཤིན་ཏུ་ཉེ་བརྒྱུད་གསུངས།
ཕྱི་མ་བདེ་བ་ཅན་དུ་བྱོན། དེ་ནས་བྱང་ཕྱོགས་གསེར་མདོག་ཅན་དུ་རྒྱལ་པོ་ཡོན་
ཏན་མཐའ་ཡས་སུ་འགྱུར་བར་གསུངས། ས་སྐྱ་པཎྜི་ཏ་ནི། སྐུ་བལྟམས་མ་ཐག་
ཏུ་སཾ་ཀྲྀ་ཏའི་སྐད་གསུང་། རྗེ་བཙུན་གྲགས་པ་རྒྱལ་མཚན་ལས་མདོ་སྔགས་ཀྱི་
ཟབ་གནད་མ་ལུས་པ་གསན། རིག་པའི་གནས་བཅུ་ཕྲག་ལ་མཁས་པའི་པཎྜི་ཏའི་
སྙན་གྲགས་ཆེ། མུ་སྟེགས་འཕྲོག་བྱེད་སོགས་རྒོལ་ངན་དྲུག་རིགས་པས་ཚར་
བཅད་ནས་བསྟན་པ་ལ་བཅུག ། ཧོར་གོ་ཐན་རྒྱལ་པོས་གདན་དྲངས་ནས་ཡུལ་
107-500