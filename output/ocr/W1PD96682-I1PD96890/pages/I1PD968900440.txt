76
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ནང་པ་ལ་བཅུག་ན་སྙམ་སྟེ། བུ་སངས་རྒྱས་ཀྱི་བསྟན་པ་རྟའི་ལུས་ཙམ་ལ་རྒྱ་གར་
ཤར་དང་ལྷོ་ལ་རྟའི་རྣ་བ་ཙམ་ཡང་མེད། དེ་གཉིས་ན་ནང་པའི་པཎྜི་ཏ་མཁས་
པར་གྲགས་པ་ཡང་མེད། དེ་དག་ལས་རྒྱལ་བས་ཁྱེད་མཁས་པར་ཡང་མི་ཆ།
བསྟན་པ་རྫོགས་པ་དང་། པཎྜི་ཏ་མཁས་པ་ཡུལ་དབུས་ནཱ་ལེནྡྲར་ཡོད་པས་དེ་
དག་ལས་རྒྱལ་ན་མཁས་པར་འགྱུར་རོ་ཞེས་སྨྲས་པས།
ཁོ་ང་རྒྱལ་ལང་སྟེ་ཡུལ་
དབུས་སུ་ཕྱིན་ནས་བུད་མེད་གཅིག་ལ་ནཱ་ལེནྡྲ་གང་ན་ཡོད་ཅེས་དྲིས་པ་ན། མོ་ན་
རེ་བླུན་པོ། ནཱ་ལེནྡྲ་ཟེར་བ་འདི་ཡིན་ཞེས་སྨྲས་པས། འདི་ནི་ལ་ཉེ་ངན་ནོ་སྙམ་
སྟེ་སེམས་ཤིང་སོང་། ནཱ་ལེནྡྲར་ཕྱིན་ནས་སྔར་བཞིན་སྨྲས་པསས། ནང་པ་རྣམས་
གྲོས་བྱས་ཏེ་འདི་མདོ་ནས་བསྟན་པ་ཉམས་པར་བྱེད་པར་ལུང་བསྟན་པས་འོ་ཅག་་
གིས་མི་ཐུབ་ཀྱི། དཔལ་གྱི་རི་ནས་སློབ་དཔོན་ཀླུ་སྒྲུབ་ཡབ་སྲས་སྤྱན་དྲངས་པའི་
ལོང་ཡོད་པར་བྱའོ་ཟེར་ཏེ། ག་སུམ་ཅུ་ན་རྩོད་དུས་བྱས་པས། ཁོས་ཀྱང་
གཞན་ཞིག་སྦྲན་པར་གོ་སྟེ། ཁྱོད་རང་དང་རྩོད་ཀྱི་ཕྱི་ནང་གི་འགྲུལ་ཆོད་ཟེར་
ནས་ཁོ་སྒོ་ལ་ཉལ་ཏེ་འགྲུལ་བཅད་ནས་དགེ་འདུན་གདུགས་ཚོད་གསོལ་བའི་མགོ་་་
ལ་དབྱུག་གུས་བརྡེག་ཅིང་གྲངས་བྱེད་དོ། །དེར་སློབ་དཔོན་ཡབ་སྲས་སྤྱན་འདྲེན་
པའི་ཕོ་ཉ་མ་ཐར་བས་ཞུ་འཕྲིན་གྱི་ཡི་གེ། ཤིན་ཏུ་འཁུར་དཀའ་ཁུར་གྱིས་ལུས་
དུབ་ཁྱུ་མཆོག་རྣམས་ནི་ཁྱོད་ལ་གསོལ་འདེབས་ན། །ཀྱེ་མ་རྨ་མེད་ཉིད་དུ་རོལ་པ་
འབའ་ཞིག་གིས་ནི་འཁྲུགས་བྱེད་དམ། །འདི་ན་ནུས་ལྡན་གཞན་མེད་འཁོར་ལོ་
བྱིང་བ་ཅན་གྱི་ཤིང་རྟ་མྱུར་དུ་དྲངས། །བལྟ་ཞིང་འདུག་གམ་ཡུན་རིང་གནས་
ཀྱང་འདི་ནི་ཁྱོད་ཀྱི་ཁུར་ཡིན་ཕྲག་ལ་ལོངས། །ཞེས་པ་བྲིས་ནས་གཏོར་མའི་སྟེང་
དུ་བཞག་སྟེ་མགོན་པོ་ལ་གསོལ་བ་བཏབ་པས་བྱ་རོག་གཅིག་གིས་ཡི་གེ་ཁྱེར་ནས་་་་
སློབ་དཔོན་ཡབ་སྲས་ཀྱི་དྲུང་དུ་ཡི་གེ་སླེབས་པ་དང་། སློབ་དཔོན་ཀླུ་སྒྲུབ་ཀྱིས་
107-416