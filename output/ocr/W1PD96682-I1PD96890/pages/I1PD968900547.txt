མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག
ཅྀག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༢ ༣
པར་གྱུར། མདོ་སྡེ་རྒྱན་ནི་སྔར་མདོ་སྨད་དུ་བཞུགས་པའི་དུས་ནས་ཐུགས་སུ་
ཆུད་དེ་རྩལ་བཤད་མཛད་ཅིང་། འདིར་ཡང་བྱམས་ཆོས་མཐའ་དག་གསན་ཅིང་
ཐུགས་སུ་ཆུད། ས་སྐྱོང་མིའི་དབང་པོའི་ཅོད་པན་དཔལ་ལྡན་བླ་མ་དམ་པ་
བསོད་ནམས་རྒྱལ་མཚན་པ་དབེན་གནས་ཆོས་རྫོང་དུ་ཕྱག་ཕེབས་པའི་སྤྱན་སྔར་་་་
མཇལ༑ འཇམ་དབྱངས་ཨ་ར་པ་ཙ་ནའི་རྗེས་གནང་། བདེ་མཆོག་དྲིལ་བུ་པ་
ཕྱི་དཀྱིལ་དང་ལུས་དཀྱིལ་གྱི་དབངང་། གུར་གྱི་མགོན་པོའི་རྗེས་གནང་རྣམས་
གསན་ནོ། །དེ་ལྟར་ལོ་གཉིས་ཙམ་ལ་ཕར་ཕྱིན་གྱི་ཚིག་དོན་ལ་ཤིན་ཏུ་མཁས་པར་
གྱུར་ནས་དགུང་ལོ་བཅུ་དགུའི་སྟེང་དུ་གསང་ཕུ་དང་བདེ་བ་ཅན་ལ་སོགས་པ་་་
རྣམས་སུ་གྲྭ་སྐོར་ལ་བྱོན། བློ་གྲོས་དང་ཆོས་སྐད་ཕུན་སུམ་ཚོགས་པའི་སྙན་པ་
རིང་དུ་སོང་ཞིང་། བཤེས་གཉེན་མཁས་པ་དག་གི་ཡིད་ཀྱི་དབང་པོ་རྣམ་པར་
དཔྱོད་པའི་ལྕགས་ཀྱུས་དྲངས་པར་གྱུར་ཏོ།
།དེ་དག་ལ་དབྱངས་ཀྱིས་ཅུང་ཟད་
སྒེག་པར་སྤྲོ་ན། མཁས་གྲུབ་སྒྲོན་མེའི་ཕྲེང་བས་གངས་ཅན་ལྗོངས། །རང་རང་
འབད་བརྒྱའི་སྣང་བས་གསལ་བརྩོན་པའི། །ངལ་བ་ཅིག་ཅར་འགོག་པའི་འོད་ཀྱི་
རླབས༑ །བློ་བཟང་ཉིན་བྱེད་དབང་པོ་འགྲོ་འདིར་བྱོན། །རལ་གྲིའི་གདེངས་ཀ་
བློ་བཟང་བློ་ཡི་ཚུལ། །ལི་ཁྲིའི་ལང་ཚོ་ངུར་སྨྲིག་གོས་ཀྱིས་བཀབ། །ནཱི་ལའི་ཟུར་
ཕུད་གསེར་སྦྱངས་ཞྭ་རུ་སྦས། _ །འཇམ་དབྱངས་སྦས་པའི་བརྟུལ་ཞུགས་གྲགས་
པའི་དཔལ། །སྒྱུ་འཕྲུལ་གཉིས་པའི་ལྷུམས་ཀྱི་སྤྲིན་རུམ་ལས། །བློ་བཟང་ཉྀན་
བྱེད་དབང་པོ་ཁྱོད་ཤར་ཚེ། །ས་གསུམ་རྒུད་པའི་སྨག་རུམ་ཀུན་བཏང་ནས། །
རྒྱལ་བསྟན་གསེར་ཞུན་བླ་གོས་ངོམས་ལ་བྲེལ། །ཡབ་གཅིག་གཞོན་ནུའི་ལུས་
འཆང་བློ་ཡི་གཏེར། །གཞན་ཞིག་ས་ཡི་ཐིག་ལེ་དེར་སྣང་སྟེ། བྱིས་པ་བྱིས་པའི་
རང་བཞིན་ཀུན་སྤངས་པའི། །མཐུན་སྣང་རྒྱལ་བའི་ཡོན་ཏན་ལྷུན་གྱིས་གྲུབ། །
107-523