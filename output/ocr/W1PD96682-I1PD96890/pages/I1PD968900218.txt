70
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དང་༑ བ་དན་ཐོགས་ནས་འཁོད། ལྷའི་བུ་མོ་བརྒྱ་སྟོང་མང་པོ་དུང་དང་རྔ་
སོགས་མགུལ་ནས་དཔྱངས་ཏེ་སྡོད། རླུང་དང་རྡུལ་མི་ལྡངང་། ཆུ་ཀླུང་དང་ཆུ་
ཕྲན་ཐ མས་ཅད་མི་འགུལ་ཞིང་མི་འབབ། ཉི་ཟླ་དང་རྒྱུ་སྐར་རྣམས་མི་རྒྱུ།
སྐར་མ་རྒྱལ་དང་ཡང་ལྡན། ཟས་གཙང་གི་ཁྱིམ་རིན་པོ་ཆེའི་དྲ་བས་གཡོགས།
མེའང་མི་འབར། ཁང་བརྩེགས་དང་། ཡང་ཐོག་དང་། རྟ་བབས་དག་ལ་
ནོར་བུ་དང་རིན་པོ་ཆེ་འབར་བ་འཕྱང་། རས་བཅོས་བུ་དང་རིན་པོ་ཆེ་སྣ་ཚོགས་
ཀྱིས་མཛོད་རྣམས་གང་ནས་སྒོ་བྱེ། བྱ་རོག་དང་འུག་པ་ལ་སོགས་པའི་སྐད་མེད།
སྙན་པའི་སྒྲ་སྐད་གྲགས། སྐྱེ་བོ་རྣམས་ཀྱི་ལས་ཀྱི་མཐའ་རྒྱུན་ཆད། སའི་ཕྱོགས་
མཐོ་དམན་དུ་ཡོད་པ་རྣམས་ཀྱང་མཉམ། ལམ་གྱི་བཞི་མདོ་དང་ཚོང་འདུས་ཀྱི་
གཞི་རྣམས་མེ་ཏོག་སིལ་མས་གང་། སྦྲུམ་མ་རྣམས་བདེ་བར་ལེགས་པར་བཙའ་
བར་འགྱུར། ས་ལའི་ནགས་ཚལ་གྱི་ལྷ་རྣམས་ཤིང་གི་ལོ་མའི་ནང་ནས་ལུས་ཕྱེད་
ཕྱུང་སྟེ་ཕྱག་འཚལ་ཞིང་གནས་པ་སྟེ་སྔ་ལྟས་སུམ་ཅུ་རྩ་གཉིས་བྱུང་ངོ་། །དེ་ནས་
སྒྱུ་འཕྲུལ་མས་བྱང་ཆུབ་སེམས་དཔའ་བཙའ་བའི་དུས་ལ་བབས་པར་ཤེས་ནས་་་
གྲོང་དུ་བཙས་ན་དེར་ལྷ་རྣམས་ཀྱིས་མཆོད་པར་མི་འགྱུར་བ་དང་། ཤཱཀྱ་རྣམས་
ཀྱང་བག་མེད་པ་སྐྱེ་བར་འགྱུར་བས། ལུམ་བི་ནིའི་ཚལ་དབེན་པར་འགྲོ་བ་དང་
འདུག་པའི་བློ་སྐྱེས་ཏེ་རྒྱལ་པོར་གསོལ་ཏོ། །དེའི་ཚེ་ཚལ་དེར་སྔ་ལྟས་ཀྱི་སྣང་བ་
ཆེན་པོ་བྱུང་སྟེ། སའི་སྟེང་གི་རིན་པོ་ཆེའི་ཁང་བཟང་ཐམས་ཅད་དུ་སྣང་བ་བྱུང་
བ་དང་། རིན་པོ་ཆེའི་པདྨ་ཁ་ཕྱེ་བའི་འདབ་མ་ཐམས་ཅད་ལས་བལྟམ་མོ་ཞེས་
པའི་སྒྲ་དང་བཅས་པའི་འོད་བྱུང་བས་ཁྱབ་པ་དང་། ཕྱོགས་བཅུའི་རྒྱལ་སྲས་
རྣམས་ཀྱིས་སེམས་བསྐྱེད་པ་ནས་བྱང་ཆུབ་པའི་བར་གྱི་སྣང་བ་ལ་སོགས་པ་བཅུའོ༎
དེ་ནས་རྒྱལ་པོ་ཟས་གཙང་མས་རང་གི་འཁོར་རྣམས་ལ་སེར་སྐྱའི་ཕོ་བྲང་ནས་ལུམ་
107-194