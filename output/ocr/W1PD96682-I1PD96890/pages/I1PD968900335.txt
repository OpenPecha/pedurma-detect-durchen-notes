མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༡ ༡
རི་མ་ལ་ཡ་དང་ཡངས་པ་ཅན་ལ་སོགས་པར།
དུས་འཁོར་ལོ་བར་པ་བསྐོར་བ་
དེའི་འོག་ཏུ། འཁོར་ཐེག་པ་ཐམས་ཅད་ལ་ཡང་དག་པར་ཞུགས་པའི་བྱང་ཆུབ་
སེམས་དཔའ་གྲངས་མེད་པར། ཆོས་མདོ་སྡེ་དགོངས་པ་ངེས་པར་འགྲེལ་བ་ལ་
སོགས་པ་གསུངས། དེས་ན་སྟོན་པས་དུས་ཐ་མར་གསུངས་པ་གང་ཞིག །ཆེད་
དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་འཁོར་ལོ་བར་པའི་དགོངས་པ་འཁོར་་
ལོ་ཐ་མས་བཀྲལ་བ་ལ་ལྟོས་དགོས་པ་རྣམས་ལ་གཙོ་བོར་དགོངས་ནས་མཚན་ཉིད་་
གསུམ་ལ་བདེན་པར་ཡོད་མེད་སོ་སོར་ཕྱེ་ནས་སྟོན་པའི་མདོ་དངོས་སམ། དེའི་
སྡེར་གཏོགས་པ་གང་རུང་འཁོར་ལོ་ཐ་མའི་འཇོག་བྱེད་དོ།།
གཉིས་པ་བདག་རྐྱེན་གྱི་སྒོ་ནས་དབྱེ་ན། ཞལ་ནས་གསུངས་པའི་བཀའ་
དང་༑ བྱིན་གྱིས་བརླབས་པའི་བཀའ་དང༌་། རྗེས་སུ་གནང་བའི་བཀའ་སྟེ་
གསུམ་མོ། དང་པོ་ནི་འཕགས་པ་སྡུད་པ་ལྟ་བུའོ། །གཉིས་པ་ལ་སྐུ་གསུང་
ཐུགས་ཀྱི་བྱིན་གྱིས་བརླབས་པ་གསུམ་སྟེ། སྐུའི་བྱིན་གྱིས་བརླབས་པ་མདོ་སྡེ་ས་
བཅུ་པ་ལྟ་བུའོ། །གསུང་གི་བྱིན་གྱིས་བརླབས་པ་ནི་མ་སྐྱེས་དགྲའི་འགྱོད་པ་
བསལ་བའི་མདོ་ལྟ་བུའོ། །ཐུགས་ཀྱི་བྱིན་གྱིས་བརླབས་པ་ལ་གསུམ་ལས།
ཐུགས་
ཐུགས་ཏིང་ངེ་འཛིན་གྱི་བྱིན་གྱིས་བརླབས་པ་ཤེས་རབ་སྙིང་པོ་ལྟ་བུ།
ཐུགས་རྗེའི་བྱིན་གྱིས་བརླབས་པ་ལྷ་ཀླུ་གནོད་སྦྱིན་སོགས་རང་རང་གི་སྔགས་སྨྲས་་་
པ་སངས་རྒྱས་ཀྱི་ཐུགས་རྗེས་ནུས་པ་ཁྱད་པར་ཅན་དུ་བྱིན་གྱིས་བརླབས་པ་ལྟ་བུ།
ཐུགས་བདེན་པའི་བྱིན་གྱིས་བརླབས་པ་སངས་རྒྱས་ཀྱི་བྱིན་བརླབས་ཀྱི་མཐུས་རི་་་་
བྲག་ལྗོན་ཤིང་འོད་ཟེར་རོལ་མོ་སོགས་ལས་ཆོས་ཀྱི་སྒྲ་འབྱུང་བ་ལྟ་བུའོ། །གསུམ་
པ་རྗེས་སུ་གནང་བ་ནི། འདི་སྐད་བདག་གིས་ཐོས་སོགས་གླེང་གཞི་དང་།
མཚམས་སྦྱོར་དང་། མཐུན་འགྱུར་དང་། ཡི་རངས་རྣམས་ཏེ། ཆོས་ཡང་
107-311