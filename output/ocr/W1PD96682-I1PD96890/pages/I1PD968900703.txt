མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༧༩
ཚེས་བདུན་ནས་གནས་ཆེན་རི་བོ་རྩེ་ལྔར་རི་བསྐོར་གནས་གཟིགས་སྐུ་འཁོར་ཧྲག་་་
བསྡུས་ཀྱིས་མཛད་པར་གང་ནས་ཡོང་ཆ་མེད་སོག་པོ་ཞིག་ནས་འཇམ་དབྱངས་མེ་་་
ཏོག་ཆང་པ་གང་ཕུལ།
རྒྱ་མི་འདྲ་བ་ཞིག་ནས་སྤོས་ཤེལ་གྱི་ཕྲེང་བ་རྡོག་ཉེར་
གཅིག་ཡོད་པ་ཕུལ་ནས་འདིར་སོང་མེད་པ་དང་། ཙནྡན་གྱི་འཇམ་དབྱངས་
རིགས་ལྔ་བཞུགས་པའི་ལྷ་ཁང་ནས་འོད་ཟེར་ལྔ་སྤྲོས་གཟིམ་ཆུང་སོགས་སུ་ཟུགས་་་
པ་སོགས་ངོ་མཚར་བའི་ལྟས་མང་དུ་བྱུང་བ་འདིར་འབྲིར་མ་སྤོབས།
རྒྱལ་བ་
ཚངས་དབྱངས་ཀྱི་སྒྲུབ་ཕུག་ཏུ་གྲགས་པ་ཀོང་ཡེར་གདོང་དུ་ཞག་བདུན་གསུམ་གྱི་་་
རིང་ཐུགས་རྗེ་ཆེན་པོའི་ལྗགས་བསྙེན་མཛད། ཟླ་བ་དྲུག་པར་དབྱར་ཞལ་བཞེས་
དང་༑ ཡར་མར་གྱི་དུས་འབྲེལ་གསོ་སྦྱོང་སོགས་ལེགས་པར་མཛད། བོ་རོད་
བཀའ་འགྱུར་བླ་མ་ནས་དགོན་པ་གསར་འདེབས་དང་འབྲེལ་༧གོང་ས་ཆེན་པོར་་་་
འབུལ་སྦྱོར་ཞུས་པས་སྐུ་འཁོར་ཧྲག་བསྡུས་ཀྱིས་རབ་གནས་དང་རྟེན་འབྲེལ་སྤེལ།
བར་སྐབས་རྣམས་སུ་དབང་རྗེས་ལུང་ཁྲིད་མང་དུ་སྩལ། ཟླ་བ་བདུན་པའི་ཚེས་
བཅུ་བདུན་ཉིན་༧གོང་མ་ཆེན་པོའི་བཀའ་འབྲེལ་པི་ཅིང་རྒྱལ་ཁབ་ ཏུ་ཆིབས་་་་
བསྒྱུར་སྐབས་རི་རྩེའི་ཛ་སག་སོགས་དེ་ཕྱོགས་ཀྱི་དཔོན་རིགས་དགོན་པའི་ལས་སྣེ་་་
བཅས་ཆིབས་སྐྱེལ། _ ཕེབས་ལམ་གྱི་དགོན་གྲྭ་དཔོན་རིགས་རྣམས་ཆིབས་བསུ་
ཕེབས་བསྒྲིགས། དྲངས་པ་ན། དམག་མིའི་རུ་བསྒྲིགས་བཅས་རིམ་གྱིས་གདན་
དྲངས༑
༧གོང་ཡུམ་ཧོང་ཐའི་ཧུའི་བཞུགས་ཡུལ་རི་ལི་སེར་པོའི་གཟིམ་ཆུང་དུ་
༧གོང་ས་ཪིན་པོ་ཆེ་དང་། དེ་བྱིངས་སྐུ་འཁོར་རྣམས་སྡོད་གནས་བཅས་གཟབ་
རྒྱས་སྩལ་ཏེ། ཟླ་བ་བརྒྱད་པའི་ཚེས་གསུམ་ལ་༧གོང་མ་མཇལ་འཕྲད་ཕེབས་ལམ་
དུ་ལོའི་རྡའོ་ཐལ་སོགས་དཔོན་རིགས། འགོ་དམག་ནས་དྲངས་པ་ན། དབུ་
གདུགས༑ ཉི་ཟླ། རྟགས་རྫས་སོགས་ཕྱག་མཚན་གྱི་བསྟར་བསྒྲིགས།
ཞི་དྲག་
107-679