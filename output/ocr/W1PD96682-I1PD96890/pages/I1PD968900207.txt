མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༨ ༣
རྒྱུད་ལ་གཟིགས་པ་དང་། བུད་མེད་གང་ཞིག་སངས་རྒྱས་ཀྱི་ཡུམ་དུ་སྨོན་ལམ་
བཏབ་ཅིང་ཟླ་བ་བཅུ་མངལ་དུ་འཛིན་ནུས་པའི་ཡུམ་ལ་གཟིགས་སོ། །རྒྱལ་པོའི་
རྒྱུད་ཀྱང་མང་བ་དང་། སངས་རྒྱས་ཀྱི་ཡུམ་དུ་སྨོན་ལམ་གྱི་མཐུ་བཙན་པོ་དང་
ལྡན་པའི་བུད་མེད་དེ་ལྟ་བུའང་སུ་ཞིག་གམ་སྙམ་སྟེ་འཁོར་རྣམས་བགྲོ་བར་བྱེད་པ་
ལས་མ་ག་དྷ་ལ་སོགས་པ་འཛམ་བུའི་གླིང་གི་ཡུལ་ཆེན་པོ་བཅུ་དྲུག་པོ་ཐམས་ཅད་་་
ན་རྒྱལ་རིགས་མཐོ་བ་ཇི་སྙེད་མཆིས་པ་རྣམས་སྐྱོན་དང་བཅས་པར་མཐོང་སྟེ་་་
བསམ་པ་ན་ལྷའི་བུ་ཡེ་ཤེས་ཏོག་གི་རྒྱལ་མཚན་ཞེས་བྱ་བས་བྱང་ཆུབ་སེམས་དཔའ་
ཉིད་ཀྱི་དྲུང་དུ་དོང་སྟེ་འདྲི་བར་བྱའོ་སྨྲས་པས་ཐམས་ཅད་ཀྱང་ཐལ་མོ་སྦྱར་ནས་་་་
བྱང་ཆུབ་སེམས་དཔའ་ཉིད་ལ་དྲིས་སོ། །བྱང་ཆུབ་སེམས་དཔས་གྲོགས་པོ་དག །
སྲིད་པ་ཐ་མ་པ་ནི་རིགས་བཙུན་པ་དང་། མངོན་པར་ཤེས་པ་སོགས་ཡོན་ཏན་
དྲུག་ཅུ་རྩ་བཞི་ཕུན་སུམ་ཚོགས་པའི་རིགས་སུ་སྐྱེ་ཤིང༌་། བུད་མེད་ཡོན་ཏན་སུམ་
ཅུ་རྩ་གཉིས་དང་ལྡན་པ་དེར་ཟླ་བ་ཉ་བ་སྐར་མའི་རྒྱལ་པོ་རྒྱལ་དང་ལྡན་པའི་ཚེ་་་་་
མངལ་དུ་འཇུག་གོ། །ཞེས་གསུངས་སོ། །དེ་ནས་འཁོར་རྣམས་ཀྱིས་བརྟག་པ་
ན་ཤཱཀྱའི་གྲོང་དུ་ཟས་གཙང་གི་རིགས་འདི་ཕུན་སུམ་ཚོགས་ཤིང་། ལྷ་མོ་སྒྱུ་
འཕྲུལ་མའང་ཡོན་ཏན་དེ་དག་དང་ལྡན་པར་མཐོང་ནས་ཐམས་ཅད་ཀྱིས་བསྔགས་
ཤིང་འདུག་གོ། །དེ་ལ་ཡབ་ཀྱི་གདུང་རབས་གོང་དུ་རྒྱས་པར་བྲིས་ཟིན་ལ།
ཡུམ་འདི་ནི་ལྷས་བསྟན་གྱི་རྒྱལ་པོ་ལེགས་པ་རབ་སད་དང་བཙུན་མོ་ལུམ་བི་ནི་་་
གཉིས་ལ་སྲས་མོ་གཉིས་བྱུང་བའི་སྔ་མ་འཁྲུངས་པའི་ཚེ་ལྟས་ཁྱད་པར་ཅན་བྱུང་་་་་
ཞིང་ལྷའི་བཟོ་བོས་བཅོས་པ་ལྟ་བུ་གཟུགས་ཤིན་ཏུ་མཛེས་པ་བི་ཤྭ་ཀརྨས་སྤྲུལ་པའི་
སྒྱུ་འཕྲུལ་དང་འདྲ་བས་ན་མིང་སྒྱུ་འཕྲུལ་མ་ཞེས་བཏགས། མཚན་མཁན་རྣམས་
ཀྱིས་དེ་ལ་མཚན་དང་ལྡན་པའི་བུ་ཞིག་བཙའ་བར་འགྱུར་བས་དེ་སྟོབས་ཀྱི་འཁོར་་
107-183