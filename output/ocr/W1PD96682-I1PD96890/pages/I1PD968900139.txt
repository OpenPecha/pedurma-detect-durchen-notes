མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༡ ༥
ཐམས་ཅད་ཀུན་སློང་མངོན་མཐོའི་ཁྱད་པར་ལ་མི་རེ་བར་སྙིང་རྗེས་སྦྱིན་པར་བྱེད་་
པའི་ཁྱད་པར་དེ་འདྲ་ཚང་བའི་ཚེ་སྦྱིན་པའི་ཕར་ཕྱིན་རྫོགས་པར་གསུངས་ལ།
ལུང་གཞི་ལས་བྱང་ཆུབ་སེམས་དཔའ་སྦྱིན་པ་ཆེན་པོའི་དུས་ན་སྦྱིན་པའི་ཕར་ཕྱིན་་
རྫོགས་པར་གསུངས་སོ། །གང་གི་ཚེ་འདོད་ཆགས་དང་བཅས་བཞིན་དུ་ཡན་ལག་
བཅད་ཀྱང་སེམས་མི་འཁྲུགས་པ་དེའི་ཚེ་སེམས་མི་འཁྲུགས་པའི་ཕྱིར་དང་། ལུས་
ངག་གི་ཉེས་སྤྱོད་རྫོགས་པའི་ཕྱིར་གོ་རིམ་བཞིན་དུ་བཟོད་པ་དང་ཚུལ་ཁྲིམས་ཀྱི་་་་་
ཕར་ཕྱིན་རྫོགས་ཏེ་དྲང་སྲོང་བཟོད་པ་སྨྲ་བའི་སྐྱེས་པའི་རབས་བཞིན་ནོ། །ལུང་
སྨན་གྱི་གཞི་ལས། རིན་ཆེན་བཀྲ་བའི་ཕུག་ན་ཡང་། །སངས་རྒྱས་སྐར་རྒྱལ་ལ་
ནི་ངས།
།དེ་ཚེ་ཚིགས་བཅད་གཅིག་བསྟོད་པས། __ །བསྐལ་པ་དགུ་ནི་ཕྱིར་
བསྙིལ་ཏོ། ། ཞེས་གསུངས་པ་ལྟར། སྟོན་པ་བྲམ་ཟེའི་ཁྱེའུར་གྱུར་པ་ན་ཞག་
བདུན་གྱི་བར་དུ་སྔར་དྲངས་པ་ལྟར་ཚིགས་བཅད་གཅིག་གིས་བསྟོད་པས་བརྩོན་་་་
འགྲུས་ཀྱི་ཕ་རོལ་ཏུ་ཕྱིན་པ་རྫོགས་སོ། ། དེ་མ་ཐག་ལ་སྟེ་རྡོ་རྗེ་ལྟ་བུའི་ཏིང་ངེ་
འཛིན་གྱི་ཚེ་ནི་ཏིང་ངེ་འཛིན་ཏེ་བསམ་གཏན་དང་། བློའི་སྟེ་ཤེས་རབ་ཀྱི་ཕ་རོལ་
ཏུ་ཕྱིན་པ་རྫོགས་པར་འདོད་དོ། །དེ་ལྟར་དམ་པ་ཏོག་དཀར་པོ་དགའ་ལྡན་དུ་ཇི་
ཙམ་བཞུགས་ཞེ་ན། གདགས་པར། དེ་དེ་ན་ཚེའི་ཚད་ཇི་སྲིད་པ་དེ་སྲིད་དུ་
གནས་སོ་ཞེས་དགའ་ལྡན་པའི་ཚེ་ཚད་དུ་གནས་པར་བཤད་ལ། རྒྱུ་གདགས་པ་
ལས་ཀྱང་། དགའ་ལྡན་པའི་ཚེ་ཚད་ལོ་བྱེ་བ་ཕྲག་ལྔ་བཅུ་རྩ་བདུན་དང་ས་ཡ་
དྲུག་ཏུ་གནས་པར་བཤད་དོ། །གསུམ་པ་སངས་རྒྱས་ཚུལ་ནི། བྱང་ཆུབ་སེམས་
དཔའ་དམ་པ་ཏོག་དཀར་པོས་དགའ་ལྡན་དུ་ལོ་དེ་སྙེད་དུ་གདུལ་བྱའི་དོན་མཛད་་
ནས་འཛམ་བུའི་གླིང་དུ་གཤེགས་པར་དགོངས་ནས། དགའ་ལྡན་དུ་གནས་པ་ལ་
སོགས་པའི་འདོད་པའི་ལྷ་རིགས་དྲུག་ལ་ལན་གསུམ་དུ་འདི་སྐད་ཅེས་བསྒྲགས་ཏེ།
107-115