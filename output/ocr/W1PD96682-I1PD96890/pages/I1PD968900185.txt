མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡ ༦༡
ཟབ་དང་རྒྱ་ཆེའི་ལམ་གྱི་རིམ་པ་དངང་།
།སྟོང་དང་སྙིང་རྗེའི་གོམས་པ་སྤེལ་ལ་
བརྩོན༑ །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
གཉིས་པ་དུས་ཇི་ཙམ་དུ་བསགས་པ་ནི། བརྒྱད་སྟོང་འགྲེལ་ཆེན་དང་།
མཛོད་འགྲེལ་མཐུན་པར་གྲངས་མེད་གསུམ་ཞེས་པ་དྲང་དོན་དགོངས་པ་ཅན་ཡིན་
གྱི༑ ངེས་དོན་དུ་གྲངས་མེད་སུམ་ཅུ་རྩ་གསུམ་དུ་ཚོགས་བསགས་དགོས་པར་
གསུངས་ཏེ། དེ་ཡང་ཚོགས་ལམ་ལ་གཅིག །སྦྱོར་ལམ་ལ་གཉིས། ས་དང་པོ་
ནས་བཅུ་པའི་བར་རེ་རེ་ལ་གསུམ་གསུམ་སྟེ་སུམ་ཅུ་རྩ་གསུམ་དགོས་ཀྱང་སུམ་ཚན་
དུ་འདྲ་བས་ན་གྲངས་མེད་གསུམ་ཞེས་གསུངས་པར་བཞེད།
སློབ་དཔོན་དུལ་
བའི་ལྷས་སྡེ་པ་ཐ་དད་བཀླག་པར་གྲངས་མེད་བཅུར་བཤད། འཕགས་པ་རྒྱ་ཆེར་
རོལ་པར། བསྐལ་པ་གྲངས་མེད་བདུན་དུ་དགེ་བའི་རྩ་བ་ཐམས་ཅད་ཡང་དག་
པར་སྒྲུབ་པ་ཞེས་གྲངས་མེད་བདུན་དུ་བཤད་ལ།
དབུ་མ་པ་ཆོས་ཀྱི་བཤེས་
གཉེན་གྱིས་བྱང་ཆུབ་སེམས་དཔའི་སྨོན་ལམ་དང༌་། བརྩོན་འགྲུས་ལ་སོགས་པའི་
དབང་གིས་གྲངས་མེད་གསུམ་གྱི་ངེས་པ་མེད་ཅེས་གྲངས་མེད་གསུམ་ལས་ཉུང་་་
བས་ཆོག་པ་དང་། གྲངས་མེད་མཐའ་ཡས་པ་དགོས་པ་ཡང་ཡོད་པར་བཞེད་པ་
སོགས་ལུགས་སྲོལ་ཤིན་ཏུ་མང་ན་ཡང་། མཁས་པ་མང་པོས་བཞེད་ཅིང་ཐམས་
ཅད་ལ་གྲགས་ཆེ་བ་ནི། བྱམས་པ་མགོན་པོས། ས་ནི་དང་པོ་ཡིན་པར་འདོད། །
འདི་ནི་བསྐལ་པ་དཔག་མེད་ཀྱི། །ཞེས་དང་། གྲངས་མེད་གསུམ་ནི་རྫོགས་པ་
ཡིས༑ །སྒོམ་པའི་ལམ་ནི་མཐར་ཕྱིན་ཏོ། །ཞེས་ཚོགས་སྦྱོར་ལ་གཅིག །མ་དག་
ས་བདུན་ལ་གཅིག །དག་པ་ས་གསུམ་ལ་གཅིག་སྟེ་གྲངས་མེད་གསུམ་གྱི་བར་དུ་
ཚོགས་བསགས་པར་གསུངས་པ་འདི་ཉིད་གཙོ་བོར་བཟུང་བར་བྱའོ།
།གྲངས་
107-161