۶۰۰
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གདམས་པ་དང་རྗེས་སུ་བསྟན་པ་མ་ལུས་པ་གསན། ནཱ་ལེནྡྲའི་མཁན་པོ་སྒྲ་
གཅན་འཛིན་བཟང་པོ་ལ་མཁན་པོ་ཞུས་ཏེ་བསྙེན་པར་རྫོགས་པར་མཛད་དེ།
མཚན་དགེ་སློང་དཔལ་ལྡན་ཞེས་གྲགས་སོ། །དེ་ལྟར་ནཱ་ལེནྡྲར་སྡེ་སྣོད་གསུམ་
དང་རྒྱུད་སྡེ་བཞིའི་བཤད་སྲོལ་གང་ཡོད་པ་རྣམས་གསན་ཅིང་།
གཙོ་བོར་རྗེ་
བཙུན་འཇམ་དབྱངས་ལྷའི་བུའི་ཚུལ་བཟུང་བ་བྱང་སེམས་བློ་གྲོས་རིན་ཆེན་ལ་་་
མདོ་སྔགས་ཀྱི་ཆོས་མ་ལུས་པ་གསན་ཏེ། སྟོན་པ་ཤཱཀྱའི་རྒྱལ་པོས་ཞིང་འདིར་
མདོ་སྔགས་ཀྱི་ཆོས་ཇི་སྙེད་གསུངས་པའི་གསང་བའི་གནས་ཐམས་ཅད་ཐུགས་སུ་་་་
ཆུད་པར་མཛད་དོ། །དེའི་ཚེ་མུ་གེ་ཆེན་པོ་ཞིག་བྱུང་ནས་ནཱ་ལེནྡྲའི་དགེ་འདུན་
རྣམས་འཚོ་བས་ཕོངས་པར་གྱུར་པ་ན། གནས་བརྟན་སྒྲ་གཅན་འཛིན་བཟང་
པོས་ཞལ་ཏ་བ་མཛད་ནས་དགེ་འདུན་སྐྱོང་དགོས་པར་བསྐུལ་བ་ན་ཞལ་གྱིས་་་་
བཞེས་ཏེ་གསེར་འགྱུར་གྱི་རྩི་སྦྱར་ནས་ལོ་བཅུ་གཉིས་ཀྱི་བར་དུ་དགེ་འདུན་རྣམས་་
འཚོ་བས་ཕོངས་པ་མེད་པར་མཛད། དེ་ནས་བསླབ་ཁྲིམས་འཆལ་པར་སྤྱོད་པ་
མང་པོ་ཞིག་གིས་ས་ཡི་སྟེང་ཁྱབ་སྟེ་རྒྱལ་བའི་བསྟན་པའི་ནང་མཛོད་འདུལ་བ་ཆེས་
ཆེར་ཉམས་པར་བྱས་པ་ཐུགས་ཀྱིས་མ་བཟོད་ནས་བསླབ་ཁྲིམས་འཆལ་པར་སྤྱོད་་་་
པ་སྟོང་ཕྲག་མང་པོ་གནས་ནས་དབྱུང་། སྐལ་བ་དང་ལྡན་པ་རྣམས་ལ་སྡེ་སྣོད་
གསུམ་གྱིས་ཆོས་རྒྱ་ཆེར་བསྟན་ཅིང་ལྷག་པར་དམ་པའི་ཆོས་འདུལ་བ་རྒྱ་ཆེར་་་་
བསྒྲགས་ཏེ་སྔོན་སྟོན་པ་ཐུབ་པའི་དབང་པོས་ཝཱ་རཱ་ཎ་སིར་བཀའ་དང་པོ་བདེན་པ་
བཞིའི་ཆོས་འཁོར་བསྐོར་བ་དང་མཚུངས་པ་ལྟ་བུ་ཞིག་མཛད་པས། མཛད་པ་དེ་
ལ་སྔོན་གྱི་མཁས་པ་རྣམས་ཀྱིས་འཕགས་པ་ཀླུ་སྒྲུབ་ཀྱིས་དམ་པའི་ཆོས་ཀྱི་སྒྲ་ཆེན་་་་
པོ་ལན་གསུམ་བསྒྲགས་པའི་ནང་ནས་དང་པོ་དམ་པའི་ཆོས་འདུལ་བ་ཉམས་པ་་་
གསོས་ཏེ་འདུལ་བའི་ཆོས་རྒྱ་ཆེར་བསྒྲགས་པ་ཞེས་གཏམ་དུ་གྲགས་སོ། །དེའི་ཚེ་
107-408