མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༠ ༥
སོགས་རྐྱེན་སྣ་ཚོགས་པས་བསྐུལ་ཏེ་ཞབས་འབྲིང་བ་འཇམ་དཔལ་གྲགས་པ་དང་་་་
བཅས་དབུས་ཕྱོགས་སུ་ཕེབས་པ་ན་འཇམ་དབྱངས་ལེགས་པ་ཆོས་འབྱོར་གྱི་མནལ་
ལམ་དུ་ནུབ་ཕྱོགས་ནས་ཉི་མའི་དཀྱིལ་འཁོར་ཞིག་ཤར་བྱུང་བའི་འོད་ཀྱིས་གངས་་་
ཅན་གྱི་ལྗོངས་ཀུན་གསལ་བར་བྱས་པ་ཞིག་བྱུང་སྣང་། སང་དེ་སྐུ་འཁོར་རྣམས་
ལ་སྐྱེས་བུ་དམ་པ་ཞིག་འབྱོན་པའི་ལྟས་སུ་འདུག་ཅེས་ལུང་བསྟན་ཡང་མཛད།
དེ་ནས་རིམ་གྱིས་ཕེབས་ཏེ་དཔལ་ལྡན་འབྲས་སྤུངས་སུ་དགེ་བའི་བཤེས་གཉེན་་་་
བྱམས་པའི་སྲས་པོ་ལེགས་པ་ཆོས་འབྱོར་དེ་ཉིད་ཀྱིས་སྐལ་བ་དང་ལྡན་པའི་མཁས་་
པའི་ཚོགས་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ཟབ་མོ་རྒྱུན་མི་འཆད་དུ་་་་
འདོམས་པར་མཛད་པ་དེ་གཟིགས་པར་གྱུར་ཏོ། །དེ་ནས་ལོ་གསུམ་དུ་རྩ་འཇུག་
གི་བཤད་པ་མཛུབ་ཁྲིད་དང་བཅས་པ་ཞིག་ཐོག་མར་གསན།
དེ་ནས་ཕར་ཚད།
འདུལ་མཛད་སོགས་ནང་རིག་པའི་སྐོར་དང་། དབང་ཁྲིད། མདོ་སྔགས་ཀྱི་
ཟབ་བཤད་མཐའ་ཡས་པ་གསན། ལྷ་ས། དགའ་ལྡན་སོགས་སུ་གཟིགས་སྣང་
ཡང་མང་དུ་བྱུང་། མཆོད་འབུལ་དང་ཐུགས་སྨོན་ཀྱང་རྒྱ་ཆེར་མཛད་དོ། །དེ་
ལྟར་གཞུང་ལུགས་ལ་ཐོས་བསམ་མཐར་ཕྱིན་པ་མཛད་ནས་རྭ་སྒྲེང་རྒྱལ་བའི་་་་
དབེན་གནས་དང་། འོ་དེ་གུང་རྒྱལ་གྱི་དབེན་གནས་སོགས་རྗེ་རྒྱལ་བ་གཉིས་པ་
ཙོང་ཁ་པ་ཆེན་པོས་བྱིན་གྱིས་བརླབས་པའི་གནས་དེ་དག་བལྟ་ཞིང་། ཐོས་པའི་
དོན་རྣམས་ཉམས་སུ་བླང་བར་བྱའོ་སྙམ་དུ་དགོངས་ཏེ་བསྟན་པ་དང་སེམས་ཅན་་་
ཐུགས་ཀྱིས་མ་བཟོད་པའི་སྒོ་ནས་ཐུགས་ལ་སྐྱོ་ཤས་དྲག་པོ་འཁྲུངས། ཉམས་
མགུར་ཡང་མཛད་དོ། །རྗེ་དེ་ཉིད་དགུང་ལོ་ཉེར་གཅིག་བཞེས་པ་ཡོས་ལོར་
གནས་རྙིང་མཁན་པོ་དབུས་ཕེབས་སྐབས་རྗེ་དེ་ཉིད་ཀྱིས་མཁན་པོ། རྗེ་ལེགས་པ་
ཆོས་འབྱོར་གྱིས་ལས་སློབ། ཆོས་རྗེ་སངས་རྒྱས་བཟང་པོས་གསང་སྟོནན། རིགས་
107-605