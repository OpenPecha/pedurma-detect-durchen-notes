མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༧༡
མཁས་ལམ་མཆོག་མཆོག་ཏུ་བསྟན།
།ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའི་དབྱངས་སུ་སྨོས་པའོ།།
དེ་དག་ལས་སྲས་ཀྱི་ཐུ་བོ་གཉིས་ཀྱི་རྣམ་ཐར་མདོར་བསྡུས་ཙམ་འགོད་ན།
དེ་ལ་སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་ནི། སྔོན་དུས་ཡུན་རིང་པོ་ནས་
ཐུགས་བསྐྱེད་དེ་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སློབ་བཞིན་པ་ལས། ཞིང་
འདིར་འཇམ་མགོན་བླ་མའི་བསྟན་པ་སྤེལ་བའི་སླད་དུ་སྨོན་ལམ་གྱི་མཐུས་བྱོན་པ་་
ཞིག་སྟེ། སེམས་དཔའ་ཆེན་པོ་འདི་གང་དུ་འཁྲུངས་པའི་ཡུལ་ནི། དམ་པ་དུ་
མས་བྱིན་གྱིས་བརླབས་ཤིང་བཀྲ་ཤིས་པའི་དགེ་མཚན་དུ་མ་དང་ལྡན་པ་གཙང་་་་
མྱང་སྟོད་ཀྱི་སའི་ཆ་རི་ནང་ཞེས་བྱ་བ་སྟེ། ནང་གི་ལུང་ལག་མཛོ་ཆད་ཅེས་བྱ་
བར་ཡབ་བློན་པོ་རྦའི་རིགས་བརྒྱུད་རྟ་དབོན་པ་དང་། ཡུམ་ཇོ་མོ་ཤེས་རབ་ཅེས་
བྱ་བའི་སྲས་སུ་རབ་བྱུང་དྲུག་པའི་ཤིང་ཕོ་འབྲུག་གི་ལོ་ལ་བཀྲ་ཤིས་པའི་དགེ་་་་
མཚན་དུ་མ་དང་བཅས་ཏེ་འཁྲུངས། དགུང་ལོ་བཅུ་བཞེས་པ་ཆུ་མོ་གླང་གི་ལོ་
གདན་ས་ཆེན་པོ་གནས་རྙིང་དུ་མཁན་ཆེན་རིན་ཆེན་རྒྱལ་མཚན་པ་དང་། བྲག་
ཐོག་པ་གཞོན་ནུ་ཚུལ་ཁྲིམས་གཉིས་ལ་མཁན་སློབ་ཞུས་ནས་ཚིག་སྔ་མ་དགེ་ཚུལ་གྱི་
སྡོམ་པ་མནོས། མཚན་དར་མ་རིན་ཆེན་ཞེས་གསོལ། དེ་ནས་མཁན་སློབ་ཀྱི་
སྤྱན་སྔར་ཇི་ལྟར་ཞལ་གྱིས་བཞེས་པའི་སོ་ཐར་གྱི་བསླབ་བྱ་རྣམས་མིག་གི་འབྲས་བུ་
ལྟར་བསྲུང་ཞིང་སློབ་དཔོན་དཔལ་མགོན་པའི་དྲུང་དུ་ཡི་གེ་འདྲི་ཀློག་ཕུལ་དུ་ཕྱིན་་
པ་བསླབས། དེ་ནས་མཁས་པའི་དབང་པོ་ཀུན་དགའ་དཔལ་ཡོངས་འཛིན་དུ་
བསྟེན་ཏེ་ཚད་མ་རྣམ་འགྲེལ་དང་ཚད་མ་རྣམ་ངེས་ཆ་ལག་དང་བཅས་པ་ལ་སྦྱངས།
དེ་ནས་མཁས་པའི་དབང་པོ་རི་ནང་པ་རིན་ཆེན་རྡོ་རྗེ་ཡོངས་འཛིན་དུ་བསྟེན་ཏེ་་་་
ཕར་ཕྱིན་གྱི་གཞུང་རྣམས་ལ་སྦྱངས། དེ་ནས་མཁས་པའི་དབང་པོ་བྲན་མ་བྲག་
107-571