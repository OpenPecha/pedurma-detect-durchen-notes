མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༧༧
ཏུ་ཆེ་བར་གྲགས་ཤིང་། ཚེ་སྤོང་བཟའ་དམར་རྒྱན་མས་ཁམས་གསུམ་ཟངས་ཁང་
གླིང་དབུ་རྩེ་རིགས་གསུམ་ལ་དཔེ་བླངས་ཏེ་བཞེངས། འབྲོ་བཟའ་ཁྲི་རྒྱལ་མང་
མགོ་བཙུན་གྱིས་དགེ་རྒྱས་ཀྱི་ལྷ་ཁང་ལ། ཕ་མིང་ཐག་རིང་ཞིང་སྲས་མེད་པས།
ཞིག་གསོས་དང་མཆོད་པ་འབྱུང་དཀའ་བར་བསམས་ཏེ། རྩིག་པ་སོ་ཕག་ལ་ཞ་
ཉེའི་ཆུ་སྦྱར། ཟངས་ཀྱིས་ཐོག་བཀབབ། མཆོད་པར་རོལ་མོར་ཅོང་བཏགས།
མར་མེར་རིན་པོ་ཆེ་མརྒད་སྐུ་གཟུགས་ཀྱི་དཔྲལ་བར་བཏབ་ཟེར། ཕོ་ཡོང་བཟས་
བུ་ཚལ་གསེར་ཁང་ལོགས་ལ་རྩིག་པ་མེད་པ།
ནང་ཀ་བ་མེད་པ་སོགས་བཟོ་སྣ་
བཅུ་གསུམ་གྱིས་ཁྱད་པར་དུ་འཕགས་སྐད། དེ་ལྟར་དཔལ་བསམ་ཡས་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་ཟིལ་གནོན་ཞེས་པ་མེ་ཕོ་རྟའི་ལོ་ལ་རྫོགས་པར་
གྲུབ་སྟེ། མཁན་སློབ་གཉིས་ཀྱིས་རབ་ཏུ་གནས་པར་མཛད་པས།
དབུ་རྩེའི་ལྷ་
རྣམས་ཕྱི་རོལ་ཏུ་བྱོན་པ། རྟ་མགྲིན་གྱིས་རྟ་སྐད་ཐེང་གསུམ་བཏོན་པ། པདྨའི་
སྡོང་པོ་སྐྱེས་པ་སོགས་ལྟས་ཁྱད་པར་དུ་འཕགས་པ་བྱུང་བའི་གྲགས་སྙན་སྲིད་རྩེའི་་
བར་དུ་གྲགས་སོ། །རབ་གནས་ཀྱི་དགའ་སྟོན་གྲུབ་ནས། རྒྱལ་བའི་བསྟན་པ་
རིན་པོ་ཆེ་དགེ་འདུན་གྱི་སྡེ་ལ་རག་ལས་པས། བོད་ཡུལ་གྱི་མིས་རབ་ཏུ་བྱུང་བའི་
བསླབ་པ་བསྲུང་ནུས་མི་ནུས་བརྟག་པའི་ཕྱིར་དུ། རྩ་བའི་སྡེ་པ་བཞི་ལས་ཐམས་
ཅད་ཡོད་པར་སྨྲ་བའི་སྡེ་པ་བོད་དུ་ལེགས་པར་དགོངས་ནས། དགེ་སློང་བཅུ་
གཉིས་སྤྱན་དྲངས། གནས་མཁྱེན་པ་ཞི་བ་འཚོས་མཁན་པོ་མཛད་དེ། སད་མི་
མི་བདུན་གྱིས་བསྟན་པའི་རྩ་བ་སོ་སོར་ཐར་པའི་སྡོམ་པ་མནོས། དེའི་རྗེས་སུ་བློ་
གསལ་ཞིང་ཡིད་གཞུངས་པའི་ལས་ལྡན་གྱི་སྐྱེས་བུ་དུ་མས་རབ་ཏུ་བྱུང་ཞིང་།
ཤེས་རབ་ཀྱི་རྩལ་དང་ལྡན་པ་དག་ལ་ལོ་ཙཱ་བསླབས་པས། གཞུང་ལུགས་ཀྱི་དོན་
ཁོང་དུ་ཆུད་པའི་འཇིག་རྟེན་གྱི་མིག་གཅིག་པུ་སྐད་གཉིས་སྨྲ་བ་མང་དུ་བྱོན། རྒྱ་
107-477