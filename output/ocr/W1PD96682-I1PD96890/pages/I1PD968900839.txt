མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག
་ལེགས་བཤད་འཕྲུལ་གྱི་ལྡེ་མིག ༨ ༡ ༥
སྙིང་དུ་གཅེས་དགུར་བསིལ་བ་ག་བུར་གསར་པའི་རྡུལ། །ལྷག་བསམ་ཐིག་ལེར་
འཁྱིལ་བའི་ཆ་ཤས་སེམས་མཆོག་འཁོར་ལོར་རྫོགས་པ་གང༌་།
།བསོད་ནམས་ཡེ་
ཤེས་བགྲོད་པའི་ཕ་མཐའ་ཀུན་ཁྱབ་ཞི་བ་གྱ་ནོམ་དབྱིངས། །ངལ་བསོའི་གོ་
འཕང་འཛིན་པ་ཇི་སྙེད་དེ་ཀུན་སྨོན་པའི་དཔང་པོར་གསོལ། །ལྔ་ཕྲག་རྒུད་པའི་
ཁ་ཡིས་རྫོགས་ལྡན་རྐང་པ་བཞི་པའི་ལུས་ཟོས་ཀྱང་། །ངོམ་པ་རིང་བཏང་ད་དུང་
ཕན་བདེའི་སྲོག་འཕྲོག་དུས་ཀྱི་སྲིན་པོ་ཡིས། །ཤིན་ཏུ་གདུངས་པའི་འགྲོ་ལ་རྣམ་
འདྲེན་གཞན་ལས་ཐུགས་རྗེ་ཆེས་ལྷག་མགོན། །པད་དཀར་ལྟར་བསྔགས་སྟོན་པ་
ཤཱཀྱའི་རྒྱལ་པོས་བསྔོ་བའི་མཐུན་གྱུར་སྩོལ།
།སྲིད་པ་འཇིགས་རུང་ན་ཀྲའི་ཁར་
ཆུད་སྙིང་ལ་གདུང་བ་ཧ་ལའི་ཞུགསས། །ཁོལ་བ་དེ་ཀུན་དེ་ལས་འདོན་པའི་རླབས་
ཆེན་སྤྱོད་པའི་གྲུ་བོ་ཆེ། །བསྐྱོད་པའི་ལྷག་བསམ་བ་དན་དཀར་པོ་སྙིང་སྟོབས་
ཕྲག་པར་འཕྱར་བ་ཡི། །དེང་དཔོན་རྒྱལ་བའི་མྱུ་གུ་དེ་ཀུན་སྨོན་པའི་ར་མདའ་
ཅིར་ཡང་མཛོད།
།དཔལ་འབྱོར་བཻཌཱུར་ཞུན་མར་འཁྱིལ་བར་འདོད་པའི་རྩེ་
དགས་ཡོངས་འཁྱུད་ཀྱང་།
།ནམ་ཞིག་རང་མཚང་རྒུད་པའི་ཕུང་པོ་འཁྱགས་རོམ་
རང་བཞིན་འདི་ལྟར་སྙམ། །ངེས་པར་འབྱུང་བས་བསླབ་གསུམ་གཤོག་ཡངས་
ཐར་པའི་མཁའ་དབྱིངས་མཐོན་པོ་རུ། །བསྐྱོད་པའི་ཉན་རང་ངང་མོའི་ཁྱུ་ཚོགས་
མཐུན་པའི་གླུ་དབྱངས་འདི་ན་སྩོལ། །བདེ་ཆེན་ཆང་གིས་མྱོས་པའི་གླུ་དབྱངས་
རྡོ་རྗེའི་བརྡ་རུ་འཚེར་བ་ཡི། །གནས་གསུམ་ཡིད་ལྟར་མྱུར་བའི་ཤུགས་འཆང་ཌཱ་
ཀ་ཌཱ་ཀིའི་ཚོགས་ཀུན་དང་༌།
།རྣོ་མྱུར་ལས་བཞིའི་འཕྲིན་ལས་སྟོབས་ཤུགས་རྡོ་
རྗེའི་ཐོག་ལྟར་རྒོད་པ་ཡི། །ཡེ་ཤེས་སྤྱན་དང་དྲེགས་པའི་སྡེ་དཔོན་མཐུ་ལྡན་ཀུན་
ཀྱང་དཔང་པོར་གསོལ། །བདེན་དང་བརྟུལ་ཞུགས་གྲུབ་པའི་ཡ་ལད་ཀ་ཤིའི་བླ་
གོས་དུལ་བར་མནབས། །དམོད་པའི་དུག་མདའ་གྲུབ་པའི་རོ་འཛིན་གསོང་པོར་
107-815