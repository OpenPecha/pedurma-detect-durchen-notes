མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༥ ༩ ༧
ཁ་ཡར་འཆད་ཉན་ཀྱང་མཛད། དེ་ནས་མེ་ཕོ་རྟའི་ལོར་གཙང་ཕྱོགས་ལ་ཕྱག་
ཕེབས་ཏེ་བྱང་ཆེན་དུ་གྲྭ་པ་བདུན་ཅུ་ཙམ་ལ་འཆད་ཉན་མཛད།
རིགས་ལུང་
ཡང་ཤིན་ཏུ་འཕེལ་བར་བྱུང་། དེ་ནས་གྲྭ་ཚོགས་ཀྱང་ཇེ་ཆེ་ལ་སོང་སྟེ་སྣར་ཐང་།
བྱང་ཆེན། རྟ་ནག །རི་ཁུད་རྣམས་ལ་རིམ་གྱིས་ཆོས་བར་ལ་བྱོན་ཏེ་ལོ་ལྔ་དྲུག་
གི་རིང་ལ་འཆད་ཉན་འཕེལ་བར་བྱུང་།
ཡང་དེ་དུས་རྒྱལ་ཚབ་རྗེ་དང་མཁས་
གྲུབ་རྗེ་ཡབ་སྲས་གཉིས་གནས་རྙིང་དུ་ཕེབས། དེའི་དྲུང་དུ་རྗེ་ཤེས་རབ་སེང་གེ་
དང་ཡབ་སྲས་གཉིས་ཀྱིས་ཀྱང་བྱོན་ཏེ་རྒྱལ་ཚབ་རྗེ་ལས་སྤྱིར་ཆོས་མང་པོ་དང་།
ཁྱད་པར་མངོན་པ་ཀུན་ལས་བཏུས་ཀྱི་ཊཱིཀྐ་དེ་གསན། རིམ་གྱིས་རྗེ་འདི་པས་
ཕྱག་བྲིས་མཛད་དེ་གཞན་ལའང་གསུངས། མཁས་གྲུབ་རྗེ་ལ་ཡང་ཆོས་བཀའ་
མང་དུ་གསན་ནོ། །དེ་ནས་དབུས་གཙང་སྟོད་སྨད་ཁུལ་གྱི་དགོན་པ་མང་དུ་བྱོན།
གསན་བཞེས་འཆད་ཉན་དཔག་ཏུ་མེད་པ་གནང་། དེ་སྐབས་པདྨ་ཆོས་སྡིང་དུ་
པཎ་ཆེན་འཇིགས་བྲལ་དང་མཇལ། ཞག་ཤས་དེར་བཞུགས་ཆོས་མང་དུ་གསན།
པཎ་ཆེན་གྱིས་དྲི་བ་མང་པོ་མཛད་པར་ལན་ཐོགས་པ་མེད་པར་ཕུལ་བས་ཐུགས་་་་་
ཤིན་ཏུ་དགྱེས་ནས། ད་ཕྱིན་ཆད་ཐམས་ཅད་མཁྱེན་པ་དགེ་འདུན་གྲུབ་གྱིས་ཞེས་
མངའ་གསོལ་མཛད། དེ་ཡང་ཤངས་མདོ་དགེ་འཕེལ་དུ་ཕེབས་ནས་ཟླ་བ་གཅིག་
ཙམ་སྐུ་མཚམས་ལ་བཞུགས་པས་ནུབ་གཅིག་མནལ་ལམ་ན།
ད་ལྟ་བཀྲ་ཤིས་ལྷུན་
པོའི་རྒྱབ་རི་འདིའི་རྣམ་པ་ཅན་གྱི་རི་རྩེ་ལ་རྗེ་ཙོང་ཁ་པ་བཞུགས། སྐེད་པ་ཙམ་
ན་རྗེ་བློ་གྲོས་སྦས་པ་བཞུགས། དེའི་སྨད་ཙམ་ན་རྗེ་རང་ཉིད་བཞུགས་འདུག་
པར༑ བློ་གྲོས་སྦས་པས། རྗེ་ཙོང་ཁ་པ་ཆེན་པོས་རང་རེ་ལ་ལུང་བསྟན་མང་པོ་
མཛད་ཀྱིན་འདུག་ཟེར་བ་ལ། རྗེ་འདི་པས་ལེགས་པར་གསན་པས། གསུང་གི་
སྒྲ་དབྱངས་མང་པོ་སྒྲོག་པ་ཕལ་ཆེར་མ་གོ། །གསུང་གི་ཆ་ཤས་ཞིག་ལ་དགེ་འདུན་
107-5-7