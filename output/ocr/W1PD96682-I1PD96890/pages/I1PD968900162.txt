༡༣༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཤར་བ་ཡིན། །འགྲོ་བའི་མི་ཤེས་རབ་རིབ་དགག །དཔྱིས་འབྱིན་ཉི་མ་ཆེན་པོ་
ཡིན༑ །ཞེས་གསུངས་སོ། །སེམས་རིན་པོ་ཆེ་འདི་ལ་བརྟེན་ནས་ས་ལམ་ཐམས་
ཅད་མྱུར་དུ་རྫོགས་པར་འགྱུར་ཏེ། སྤྱོད་འཇུག་ལས། དེ་ཡི་ཕན་ཡོན་དཔག་ཏུ་
མེད་པ་དག །བྱམས་མགོན་བློ་དང་ལྡན་པས་ནོར་བཟང་བཤད།
།ཅེས་
གསུངས་པ་ལྟར་བྱང་ཆུབ་སེམས་དཔའ་ཆེན་པོ་གཞོན་ནུ་ནོར་བཟང་ལ་བྱང་ཆུབ་་་
སེམས་དཔའ་ཆེན་པོ་བྱམས་པས། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་
ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་དང་། དེ་བཞིན་དུ་ཞིང་དང་།
ས་དང་། ཆུ་དང་། མེ་དང་། ཉི་མ་དང་། ཟླ་བ་དང་། སྒྲོན་མེ་དང་།
མིག་སོགས་ཀྱི་དཔེ་དང་། གཞན་ཡང་བྱང་ཆུབ་སེམས་དཔའི་སྤྱོད་པ་དང་།
སྨོན་ལམ་ཐམས་ཅད་བསྡུས་པའི་མདོ་ལྟ་བུའོ། །དེ་བཞིན་དུ་རྫིའུ་ལྟ་བུ། སྲུང་
མ་ལྟ་བུ། དབང་པོའི་མིག་འཁྲུལ་ལྟ་བུ། ཆུའི་ཞགས་པ་ལྟ་བུ། དབང་པོའི་མེ་
ལྟ་བུ། མཆོད་རྟེན་ལྟ་བུ་སོགས་ཀྱི་དཔེ་དང་སྦྱར་ཏེ་རྒྱ་ཆེར་གསུངས་པ་འདྲི་བར་
མི་ལང་ངོ་། །དེས་ན་བྱང་ཆུབ་ཀྱི་སེམས་རིན་པོ་ཆེ་ནི་ཐེག་པ་ཆེན་པོའི་ལམ་གྱི་
འཇུག་སྒོ་དང་། རྩ་བ་དང་། གཞུང་ཤིང་དང་། སྙིང་པོ་མཆོག་ཏུ་གྱུར་པར་
ངེས་པ་བསྐྱེད་ནས་བདག་ལེགས་སུ་འདོད་པ་རྣམས་ཀྱིས་ངེས་འབྱུང་གི་བསམ་པ་་་
ཤུགས་དྲག་པོས་ཡོངས་སུ་དྲངས་པའི་བྱམས་པ་དང་སྙིང་རྗེའི་རྩ་བ་ཅན་གྱི་འདུན་་
པ་གཉིས་ལྡན་གྱི་སེམས་བསྐྱེད་བཅོས་མ་མ་ཡིན་པ་བསྐྱེད་པ་ལ་འབད་པ་དུ་མས་་་་
ཞུགས་པར་བྱའོ། །དེ་དག་ལ་འདི་ལྟར་བྱ་སྟེ། སྲིད་པ་ཆུ་སྲིན་འབྱུང་གནས་
ཀློང་བྱིངས་པའི། །ཡིད་ཅན་རྣམ་གྲོལ་རིན་ཆེན་གླིང་མཆོག་ཏུ། །བཀྲི་བར་
འདོད་པའི་དེད་དཔོན་ཆེན་པོ་དག །སེམས་བསྐྱེད་ནོར་བུའི་གྲུ་གཟིངས་ལ་
བརྟེན་རིགས། །རིན་ཆེན་སེམས་ཀྱི་ས་བོན་ལ་བརྟེན་ན། །ཐེག་མཆོག་ལམ་གྱི་
107-138