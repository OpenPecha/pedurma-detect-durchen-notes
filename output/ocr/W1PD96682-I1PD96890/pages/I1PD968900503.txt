མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༧༩
མུ་རུག་བཙན་པོ་ནི་རྒྱལ་པོ་དང་བློན་པོ་ཞང་གཉིས་འཛམ་གླིང་སུམ་གཉིས་དབང་་
དུ་བསྡུ་བའི་གྲོས་མཛད་ཚེ། སྲས་ཀྱིས་བཀའ་བགྲོས་སར་བྱོན་པས།
ཞང་གིས་
འུ་བུ་རིངས་ཀྱིས་རྗེ་བློན་བཀའ་བགྲོས་སར་རེ་ཞིག་མ་འབྱོན་བྱས་པར། སྲས་
ཀྱིས་ཆུ་གྲི་བསྣུན་ཏེ་བཀུམ། བློན་པོ་འགོས་ཀྱིས་ཞལ་ལྕེ་འདར་གསུམ་དང་དགའ་
གསུམ་བཅད་དེ། སྲས་རེ་ཞིག་སྤྱུགས་པ་སླར་མོན་ནས་སྤྱན་དྲངས་ཏེ་རྒྱལ་སྲིད་
1
ལ་བསྐོ་བར་བརྩམ་པ་ན། བློན་པོའི་ཤུལ་མི་ཞང་སྣ་ནམ་གྱིས་བཀྲོངས་སོ།
སྲས་ཆུང་བ་མུ་ཏིག་བཙན་པོ་སད་ན་ལེགས་མཇིང་ཡོན་གྱིས་དགུང་ལོ་བཞིའི་སྟེང་་
དུ་རྒྱལ་སྲིད་བཟུང་། སློབ་དཔོན་གྱིས་ཆོས་སྐལ་སྩལ། ཡབ་མེས་ཀྱི་གཙུག་ལག་
ཁང་རྣམས་ལ་མཆོད་པ།ཤུལ་ན་བཞུགས་པའི་ལོ་པཎ་རྣམས་ལ་ཕུལ་དུ་བྱུང་
བའི་བསྙེན་བཀུར་དང་བཅས་ཏེ། སྔར་མ་འགྱུར་བའི་གསུང་རབ་འགའ་ཞིག་
བསྒྱུར།༑ བོད་ཀྱི་རྒྱལ་པོ་ལ་ང་ཆེ་བས་ལྷ་ཁང་ཉི་མ་ཙམ་ཞིག་རྩིག་གོ་གསུངས་པས།
སློབ་དཔོན་མཛོད་མཁན་གྱིས་ཉི་མའི་རྒྱར་དཔག་ཚད་ལྔ་བཅུ་རྩ་གཅིག་ཡོད་པས།
བོད་འདིར་མི་ཤོང་ཞེས་ཞུས་པར། ཟླ་བ་ཙམ་ཞིག་རྩིག་གསུང་བར་དེ་ཡང་སྔོན་
མ་དང་འདྲ་ཚུལ་སྨྲས། སྐར་མ་ཙམ་ཞིག་རྩིག་གསུང་བར་རྒྱང་གྲགས་བཅོ་བརྒྱད་
ཡོད་ཚུལ་བཞིན། བྱང་འབྲོག་གི་ཐང་ཡངས་པ་ཞིག་ཏུ་རྩིག་པར་བཀའ་གནང་
བས༑ བློན་པོ་ཀུན་གྱིས་བྱང་དུ་བརྩིགས་ན་ལྷ་ཁང་སྟོང་པར་ལུས་འགྲོ་ཚུལ་ཞུས་
པ་དང་།
སླར་རྗེ་འབངས་ཀུན་གྲོས་མཐུན་པར། རྒྱལ་སྡེ་དཀར་ཆུང་རྡོ་རྗེ་
དབྱིངས་ཀྱི་ལྷ་ཁང་བཞེངས། བོད་ཀུན་ཕན་པ་དང་བདེ་བའི་ལམ་དུ་འགོད་
པར་མཛད་ནས་གཤེགས། བང་སོ་འཕྲུལ་རྒྱལ་མདུན་ན་བརྩིགས་སོ། །དེ་དག་
ལ་འདི་སྐད་ཅེས་བྱ་སྟེ། བསོད་ནམས་དཔངས་སུ་མཐོ་བ་ལྷུན་པོའི་སྤོ། །
ཚངས་པའི་འཇིག་རྟེན་སྙེགས་པ་དེ་ཡི་ཚེ། །བརྟན་པའི་འཁོར་ལོ་ཉིད་ཀྱང་བོད་
107-47-