མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༨༠༧
པ་ལ་རྒྱན་ལས། སངས་རྒྱས་རྗེས་སུ་ཡི་རང་དང་། །ཞེས་དང་། ཉི་སྣང་ལས།
སངས་རྒྱས་ཀྱིས་རྗེས་སུ་གནང་བའི་བསྔོ་བ་ནི། ཇི་ལྟར་སངས་རྒྱས་བཅོམ་ལྡན་
འདས་དེ་དག་གི་སངས་རྒྱས་ཀྱི་ཡེ་ཤེས་བླ་ན་མེད་པས་མཁྱེན་ཏེ་དེ་བཞིན་དུ་་་་
ཡོངས་སུ་བསྔོའོ་ཞེས་བྱ་བ་ལ་སོགས་པ་གང་གསུངས་པ་ཡིན་ནོ།
།ཞེས་དང་།
འགྲེལ་བྱེད་གཞན་ཡང་དེ་བཞིན་ནོ། །དགུ་པ་ཁམས་གསུམ་དུ་མ་ཞེན་པའི་བསྔོ་
བ་ནི། འཁོར་བའི་རྒྱུར་མི་བསྔོ་ཞིང་སངས་རྒྱས་ཀྱི་སར་བསྔོ་བ་སྟེ། མདོ་ལས།
ཇི་ལྟར་གཟུགས་གང་འདོད་པའི་ཁམས་དང་། གཟུགས་ཀྱི་ཁམས་དང་།
གཟུགས་མེད་པའི་ཁམས་སུ་མ་གཏོགས་པ་དེ་ནི་ཞེས་སོགས་གསུངས།
དེའི་དོན་
འཆད་པ་ལ། རྒྱན་ལས། ཁམས་གསུམ་གཏོགས་པ་མ་ཡིན་དང་།
ཞེས་དང་།
ཉི་སྣང་ལས། ཁམས་གསུམ་དུ་གཏོགས་པ་མ་ཡིན་པའི་ཡོངས་སུ་བསྔོ་བ་ནི།
གཞན་ཡང་དགེ་བའི་རྩ་བ་དེ་དག་འདི་ལྟར་ཡོངས་སུ་བསྔོ་བར་བྱ་སྟེ། ཇི་ལྟར་
གཟུགས་ཁམས་གསུམ་གྱི་ཁོངས་སུ་ཆུད་པ་མ་ཡིན་ཏེ་ཞེས་བྱ་བ་ལ་སོགས་པ་གང་་་་
གསུངས་པ་ཡིན་ནོ། །ཞེས་སོགས་ལྟར་རོ། །བཅུ་པ་བསོད་ནམས་ཆེན་པོ་
འབྱུང་བའི་བསྔོ་བ་ཆུང་ངུ་ནི། གདུལ་བྱ་དགེ་བ་བཅུ། ཚད་མེད་བཞི།
བསམ་གཏན་བཞི། གཟུགས་མེད་པའི་སྙོམས་འཇུག་བཞི། མངོན་ཤེས་ལྔ་ཐོབ་
པའི་ལས་ཀྱི་ལམ་ལ་བཀོད་པའི་དགེ་བ་རྣམས་དོན་དམ་པར་མི་དམིགས་ཤིང་ཐ་་་་་
སྙད་དུ་བྱང་ཆེན་དུ་བསྔོ་བ་སྟེ། མདོ་ལས། དེ་ལྟར་བྱང་ཆེན་རྣམས་ཀྱི་ཡོངས་
སུ་བསྔོ་བའི་ཕུང་པོ་གང་ཡིན་པ་མཚན་མ་མེད་པའི་ཚུལ་དང་ཞེས་པ་ནས། བསྔོ་
བ་དེ་ནི་རབ་ཅེས་བྱའོ། །ཞེས་པའི་བར་སོགས་གསུངས། བསོད་ནམས་ཆེན་པོ་
འབྱུང་བའི་བསྔོ་བ་འབྲིར་ནི་གདུལ་བྱ་རྒྱུན་ཞུགས། ཕྱིར་འོང་། ཕྱིར་མི་འོང་།
དགྲ་བཅོམ། རང་སངས་རྒྱས་ལ་བཟོད་པའི་དགེ་བ་དོན་དམ་པར་མི་དམིགས་
107-807