३०२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཡེང་ཞིང་། རྣ་བ་གཏད་དེ་ཉན་པར་བྱེད་པས་སོ། །ལུས་ཚིམ་པར་བྱེད་པ་ནི་
གསུང་ཐོས་པ་ལས་རིམ་གྱིས་ཞི་གནས་སོགས་ཏིང་ངེ་འཛིན་སྐྱེད་ཅིང་དེའི་མཐུས་་་
ལུས་ལ་ཤིན་སྦྱང་གི་བདེ་བ་སྐྱེད་པར་བྱེད་པ་ཉིད་ཀྱི་ཕྱིར་རོ། །སེམས་ཚིམ་པར་
བྱེད་པ་ནི་ལྷག་མཐོང་གི་རབ་ཏུ་དགའ་བ་སྐྱེད་པར་བྱེད་པ་ཉིད་ཀྱི་ཕྱིར་རོ།
སྙིང་དགའ་བར་བྱེད་པ་ནི་ཐེ་ཚོམ་གྱི་ཟུག་རྔུ་ཡོད་ན་ཡིད་མི་བདེ་བར་འགྱུར་བ་་་
ལས་སངས་རྒྱས་ཀྱི་གསུང་གི་ཐེ་ཚོམ་མཐའ་དག་གཅོད་པར་བྱེད་པ་ཉིད་ཀྱི་ཕྱིར་་་་་
རོ༑
།དགའ་བ་དང་བདེ་བ་བསྐྱེད་པ་ནི་ལོག་པར་རྟོག་པ་དང་མ་ངེས་པ་སེལ་
བའི་ཕྱིར་རོ། །འདི་འཕགས་མཆོག་གྲོལ་སྡེས་གསུངས་པ་ལྟར་སྦྱར་ཞིང་། མདོ་
རྒྱན་འགྲེལ་བཤད་དུ་མ་རྟོག་པའི་མ་རིག་པ་སེལ་བས་དགའ་བ་སྐྱེད་པ་དང་།
ལོག་པར་རྟོག་པའི་ཤེས་རབ་ཉོན་མོངས་ཅན་སྤངས་པས་བདེ་བ་བསྐྱེད་པ་ལ་སྦྱར་་
རོ༑ །ཡོངས་སུ་གདུང་བ་མེད་པ་ནི་སངས་རྒྱས་ཀྱི་གསུང་ཐོས་པའི་དོན་བསམ་
སྒོམ་གྱིས་སྒྲུབ་ན་མཐར་ཇི་ལྟར་གསུངས་པའི་འབྲས་བུ་ཐོབ་པས་སྒྲུབ་པ་པོ་འགྱོད་་
པ་མེད་པའི་ཕྱིར་རོ། །ཀུན་ཏུ་ཤེས་པར་བྱ་བ་ནི་ཐོས་པ་ལས་བྱུང་བའི་ཤེས་རབ་
ཕུན་སུམ་ཚོགས་པ་སྐྱེ་བ་དང་གནས་པར་འགྱུར་བའི་རྟེན་ཉིད་ཀྱི་ཕྱིར་རོ། །རྣམ་
པར་རིག་པར་བྱ་བ་ནི་བསམ་པ་ལས་བྱུང་བའི་ཤེས་རབ་ཕུན་སུམ་ཚོགས་པ་སྐྱེ་
བའི་རྒྱུ་དང་གནས་སུ་གྱུར་པའི་རྟེན་ཉིད་ཀྱི་ཕྱིར་རོ། །རྣམ་པར་གསལ་བ་ནི་སློབ་
དཔོན་གྱི་དཔེ་མཁྱུད་མེད་པར་ཆོས་སྟོན་པའི་ཕྱིར་རོ། །དགའ་བར་བྱ་བ་ནི་
གསུང་ལ་བརྟེན་ནས་རང་གཞན་གྱི་དོན་ཕུན་སུམ་ཚོགས་པ་གྲུབ་པས་ན་རང་གི་་་་་
འདོད་དོན་རྗེས་སུ་ཐོབ་པ་མཐོང་ནས་དགའ་བར་བྱེད་པ་ཉིད་ཀྱི་ཕྱིར་རོ།
མངོན་པར་དགའ་བར་འོས་པ་ནི་ལམ་མ་ཞུགས་ནས་མོས་སྤྱོད་ལ་གནས་པའི་བར་་
གྱི་སོ་སོ་སྐྱེ་བོ་རང་གི་དོན་རྗེས་སུ་མ་ཐོབ་པ་རྣམས་ཀྱང་བདག་དོན་གྱི་འབྲས་བུ་་་་་
107-302