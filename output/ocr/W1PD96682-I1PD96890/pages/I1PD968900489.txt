མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༦༥
ཐོགས་པ་མེད་པར་སྤྲུལ་པའི་དམག་འགྱེད་ཐུབ་པའི་རྫུ་འཕྲུལ་ཡོད་པ་ཐོས་པས་་་
འཇིགས་རྔམ་གྱི་དབང་གིས་གུས་འདུད་ལྷུར་ལེན་པའི་སྐྱེས་བཟང་པོ་དང་བློན་པོ་་་
མངགས་པ་རྣམས་ལ་བཟང་པོའི་གསུང་དང་། དངོས་པོ་གྱ་ནོམ་པས་ཚིམ་པར་
མཛད༑ རྒྱལ་སྲིད་ལུགས་ཟུང་གི་ཁྲིམས་རྣམ་པར་དག་པས་འཛིན་པ་ལ་ཡི་གེ་
འདི་ཡོན་ཏན་ཐམས་ཅད་ཀྱི་རྩ་བ་ལྟ་བུ་དགོས་པར་དགོངས་ནས། ___ མགོན་པོ་
ཟུར་ཕུད་ལྔ་པའི་བྱིན་རླབས་ཀྱིས་ཐོན་མི་ཨ་ནུའི་བུ་སཾ་བྷོ་ཊ་བྲན་དང་བཅས་པར་་་
གསེར་ཕྱེ་དང་། གསེར་གྱི་པ་ཊ་སོགས་རིག་བྱེད་སྨྲ་བའི་སྟོན་པ་ཡིད་རང་དབང་
དུ་བྱེད་པའི་དངོས་པོ་དང་བཅས་ནས་འཕགས་ཡུལ་དུ་ཡི་གེ་སློབ་པར་བཀའ་་་
གནང་སྟེ། ཤུལ་དུ་འཚེ་བ་དང་བྲལ་ནས་བགྲོད་དེ་བྲམ་ཟེ་ལི་བྱིན་ལ་ཡིག་རིགས་
དང་༑ པཎྜི་ཏ་ལྷའི་རིག་པ་སེངྒེ་ལ་སྒྲའི་སྐོར་མཐར་ཕྱིན་པ་གསན་ནས་བོད་དུ་
རྒྱལ་བློན་གཉིས་ཕོ་བྲང་མ་རུར་ལོ་གསུམ་གྱི་རིང་ཡི་གེ་དང་སྒྲ་རྣམས་སློབ་པར་་་་་་་
མཛད༑ བོད་ལ་མཁོ་བའི་དབྱངས་དང་གསལ་བྱེད་འཕྲི་བསྣན་གྱིས་ལཉྫ་ལ་དཔེ་
བྱས་ནས་དབུ་ཆེན། ཝ་རྟུ་ལ་དཔེ་བྱས་ནས་བཤར་མ་སོགས་ཡི་གེའི་གཟུགས་
དང་བརྡ་གསལ་བར་བྱེད་པའི་སུམ་རྟགས་སོགས་བོད་ལ་ཉེར་མཁོའི་བསྟན་བཅོས་
བརྒྱད་མཛད་ནས་རྒྱལ་པོ་ལ་ཕུལ། སྤྱན་རས་གཟིགས་ཀྱི་མདོ་རྒྱུད་ཉི་ཤུ་རྩ་
གཅིག་སོགས་ཆོས་དུ་མ་བསྒྱུར་བ་ནི་ལྗོངས་འདིར་དམ་པའི་ཆོས་བསྒྱུར་བའི་ཐོག་་་
མ་ཡིནན་ནོ། །དེ་ལྟར་ཡི་གེ་འདྲི་ཀློག་གི་སྲོལ་ལེགས་པར་གཏོད་ནསས། དགེ་བ་
བཅུ་དང༌་། མི་ཆོས་གཙང་མ་བཅུ་དྲུག་གི་ཁྲིམས་བཙན་པོས་ཕྱག་རྒྱས་བཏབ་སྟེ་
བོད་ཆེན་པོའི་རྒྱལ་ཁམས་ཀྱི་ཁྱོན་ཀུན་ལ་གནས་པའི་སྐྱེ་རྒུ་མཐའ་དག་མངོན་པར་་
མཐོ་བ་དང་། ངེས་པར་ལེགས་པའི་དགའ་སྟོན་ལ་ལན་གཅིག་མིན་པར་མྱོང་
བར་མཛད་དོ། །དེ་ནས་ལྷས་ལུང་བསྟན་པ་ལྟར། ཡི་དམ་གྱི་ལྷ་ཁྱད་པར་དུ་
107-465