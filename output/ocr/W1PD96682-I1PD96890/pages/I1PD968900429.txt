མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༠ ༥
པར་ཕྱོགས་པས་བཞུགས་པ་ལ། ཤམྦྷ་ལ་ནས་རྒྱལ་པོ་ཟླ་བ་བཟང་པོ་སྤྲུལ་པའི་
རྒྱལ་ཕྲན་གྱིས་བསྐོར་བ་ལྷ་དང་ལྷ་མ་ཡིན་དང་། མཁའ་འགྲོ་དང་མཁའ་འགྲོ་མ་
ལ་སོགས་པའི་འཁོར་དཔག་ཏུ་མེད་པ་རྫུ་འཕྲུལ་གྱིས་འོངས་ཏེ་བསྐོར་བ་དང་ཕྱག་་
བྱས་ཤིང་མཎྜལ་དང་རིན་པོ་ཆེའི་མེ་ཏོག་གིས་མཆོད་ནས། རྡོ་རྗེའི་ཐེག་པ་
བསྟན་དུ་གསོལ་ཞེས་གསོལ་བ་བཏབ་སྟེ་འཁོད་པ་ལ། དཔྱིད་འབྲིང་ནག་པ་ཟླ་
བའི་ཉའི་ཉིན། ཤར་དུ་ཟླ་བ། ལྷོར་དུས་མེ། ནུབ་ཏུ་ཉི་མ། བྱང་དུ་སྒྲ་
གཅན་ཡོད་པ་སྲིད་གསུམ་རྣམ་པར་རྒྱལ་བའི་དུས་སུ་འོག་ཏུ་ཆོས་དབྱིངས་གསུང་་་
གི་དབང་ཕྱུག་དང་། དེའི་སྟེང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་སྤྲོས་ཏེ།
བདེ་བ་ཆེན་པོའི་གནས་སུ་སངས་རྒྱས་དང་།
སེམས་དཔའ་དང་ཁྲོ་བོ་དང་།
མཁའ་འགྲོ་དང་མཁའ་འགྲོ་མ་ཞིང་གི་རྡུལ་སྙེད་དང་མཉམ་པའི་འཁོར་གྱིས་་་་
བསྐོར་ནས་དབང་བསྐུར་ཏེ། འཁོར་དེ་དག་སངས་རྒྱས་ཉིད་དུ་ལུང་བསྟན་ནས།
དང་པོའི་སངས་རྒྱས་དང་། འདུས་པ་དང་། ཀྱཻ་རྡོ་རྗེ་དངང་། འཁོར་ལོ་སྡོམ་
པ་ལ་སོགས་མཆོག་གི་རྒྱུད་སྡེ་ཇི་སྙེད་པ་གསུངས་སོ། །དེ་དག་ལ་འདི་སྐད་ཅེས་
བྱ་སྟེ། གདེངས་ཅན་གྲོང་དུ་གཟུང་བའི་ཁ་ཆེའི་ཡུལ། །སྐྱིལ་ཀྲུང་གཅིག་གིས་
ནོན་པའི་རྫུ་འཕྲུལ་གྱིས། །གཟུང་ནས་ཐུབ་བསྟན་ཉིན་མོ་བཞིན་མཛད་པའི། །
ཉི་མ་གུང་པ་མཚན་དང་དོན་དུ་མཐུན། །མ་སྐྱེས་དགྲ་ཡང་བསྟན་ལ་ལྷག་པར་
དུ༑ །མཆོད་ཅིང་བསྐུར་བའི་བྱ་བ་བྱས་པ་ཡི། །བསོད་ནམས་གསེར་གྱི་ཐེམ་
སྐས་ལ་བརྟེན་ནས། །མཐོ་རིས་དགའ་ཚལ་སྣུམ་པོར་རྩེད་འཇོར་གཤེགས། །ཤ་
ནའི་གོས་ཅན་གསུང་གི་བདུད་རྩི་ཡིས། །དགྲ་བཅོམ་ཁྲི་ཕྲག་བདེན་པ་མཐོང་བ་
འབུམ༑ །མི་སྲུན་ཀླུ་དང་གནོད་སྦྱིན་བཏུལ་བ་སོགས། །ངོ་མཚར་མཛད་པའི་
ཁྱད་པར་བརྗོད་དུ་མེད། །མཚན་བཟང་ནོར་བུའི་རྒྱན་གྱིས་སྤྲས་ཟིན་པར། །
107-405