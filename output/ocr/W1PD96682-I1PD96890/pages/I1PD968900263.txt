མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༣ ༩
ཏ་མ། དེ་བས་ན་ཆོས་གང་ཁོ་བོས་ཤེས་པ་དེ་ཁྱེད་ཀྱིས་ཤེས་ལ་གང་ཁྱེད་ཀྱིས་
ཤེས་པ་དེ་ཡང་ཁོ་བོས་ཤེས་ཏེ། དེ་བས་ན་བདག་ཅག་གཉི་གས་སློབ་མའི་ཚོགས་
འདི་ལ་བསྟན་ཏོ་ཞེས་ཟེར་ཞིང་བྱང་ཆུབ་སེམས་དཔའ་ལ་མཆོད་པ་དམ་པས་་་་
མཆོད་དོ། །དེ་ནས་བྱང་ཆུབ་སེམས་དཔའ་ཇི་སྲིད་དགའ་བའི་བར་དུ་གྲོང་ཁྱེར་
ཡངས་པ་ཅན་དུ་གནས་ནས། ཡུལ་མ་ག་དྷར་ཡུལ་རྒྱུ་ཞིང་ཡུལ་མ་ག་དྷའི་རྒྱལ་
པོའི་ཁབ་ཀྱི་གྲོང་ཁྱེར་ཆེན་པོར་རིའི་རྒྱལ་པོ་སྐྱ་བསེང་ག་ལ་བ་དེར་བྱོན་ནས་རྩྭའི་་་
གདན་ལ་གཅིག་པུ་གཉིས་སུ་མེད་ཅིང་གྲོགས་མེད་པར་ལྷ་བྱེ་བ་ཁྲག་ཁྲིག་བརྒྱ་སྟོང་
ཕྲག་དུ་མས་བསྲུངས་ཤིང་གནས་སོ། །དེ་ནས་ནང་པར་ཤམ་ཐབས་དང་ཆོས་
གོས་བགོས། ལྷུང་བཟེད་ཐོགས་ཏེ་ཆུ་དྲོན་ཅན་གྱི་སྒོ་ནས་རྒྱལ་པོའི་ཁབ་ཀྱི་གྲོང་
ཁྱེར་ཆེན་པོར་བསོད་སྙོམས་ཀྱི་ཕྱིར་ཞུགས་ཤིང་།
སླར་རིའི་རྒྱལ་པོ་དེར་ཞུགས་
པ་རྒྱལ་པོའི་ཁབ་ཀྱི་མི་རྣམས་ཀྱིས་མཐོང་ནས་ངོ་མཚར་དུ་གྱུར་ཏེ། ཅི་འདི་
ཚངས་པ་ཡིན་ནམ། ལྷའི་དབང་པོ་འམ། འོན་ཏེ་རྣམ་ཐོས་ཀྱི་བུ་འམ། རིའི་
ལྷ་འགའ་ཞིག་ཡིན་ནམ་སྙམ་མོ། །རྒྱལ་པོ་གཟུགས་ཅན་སྙིང་པོ་ཡང་ངོ་མཚར་
སྐྱེས་ནས་རྒྱལ་པོའི་ཁབ་ཀྱི་རི་སྐྱ་བསེང་ལ་རྩྭའི་གདན་ལ་བྱང་ཆུབ་སེམས་དཔའ་་་་་
བཞུགས་པའི་དྲུང་དུ། རྒྱལ་པོ་གཟུགས་ཅན་སྙིང་པོ་བློན་པོས་བསྐོར་བས་ཞབས་
ལ་ཕྱག་བྱས་ཏེ། གདུང་ཇི་འདྲ་བ་ཞིག་ཡིན་ཞེས་གསོལ་པ་དང་།
རྒྱལ་པོ་ཤཱཀྱ་
རྣམས་ཀྱི་སེར་སྐྱའི་གྲོང་། །མཆོག་ཏུ་འབྱོར་ཞིང་རྒྱས་པ་ཐོས་གྱུར་ཏམ། །ཁོ་
བོའི་ཕ་ཡི་མིང་ནི་ཟས་གཙང་ཡིན། །ཡོན་ཏན་འདོད་པས་ཁོ་བོ་དེར་རབ་བྱུང་། །
ཞེས་བྱ་བ་ལ་སོགས་པ་གསུངས་པ་དང་། གསོལ་པ། ཁྱེད་ལ་རྒྱལ་སྲིད་ཀྱི་ཕྱེད་
འབུལ་གྱི། བདག་གི་གྲོགས་མཛོད་ལ་ཕྱིན་ཆད་རིའི་སུལ་དང་རྩྭའི་གདིང་བ་ལ་
མ་བཞུགས་ཤིག །གསུངས་པ། རྩེ་མོ་སྣ་ཚོགས་ཡངས་པར་གྱུར་པ་ཡི། །ལྷུན་
107-239