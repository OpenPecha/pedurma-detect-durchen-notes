५२०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཚུལ་ཁྲིམས་ཕུང་པོ་ནོར་བུ་དམར་པོའི་རྡུལ། །བཅུ་གཉིས་གང་བ་རྫོགས་ཀྱང་
སླར་ཡང་ནི། །ས་གསུམ་ཚངས་སྤྱོད་སྣང་བ་འགྲེམས་པའི་སླད། །ངུར་སྨྲིག་
འོད་ཆགས་ཀླུབས་ལ་བྲེལ་བར་གྱུར། །མཁྱེན་པའི་གྲྭ་ཟུར་གཅིག་ཏུ་ཤེས་བྱའི་
ཁྱོན༑ །དོག་པ་མེད་པར་བཅུག་ཀྱང་མི་ངོམས་པར། །ཆུ་གཏེར་ཆུ་ཕྲན་སྡུད་ལ་
བྲེལ་བ་བཞིན། །ལེགས་བཤད་འཚོལ་ལ་རིངས་པའི་ཚུལ་གྱིས་བྲེལ། །ཐུགས་
བསྐྱེད་རྟ་བདུན་སྒྱུར་བའི་ཁ་ལོ་པས། །མཚན་དཔེའི་ཉིན་བྱེད་ལྗོངས་འདིར་
དྲངས་པ་ན། །ཚངས་པའི་གཙུག་ཏོར་མཛེས་པའི་ཞབས་ཀྱི་རྡུལ།
།དབུས་
འགྱུར་ས་ཡི་ཐིག་ལེས་འཛིན་པར་གྱུར། །འཇམ་དབྱངས་དབྱངས་ཅན་གང་གི་
མཁྱེན་རབ་ཚུལ། །ཐུགས་རྗེ་རྗེ་བཙུན་སྤྱན་རས་གཟིགས་ཉིད་དེ། །གསང་
བདག་བདག་ཉིད་མཐུ་ནུས་རིགས་གསུམ་གར། །བློ་བཟང་བཟང་པོའི་བྱིན་
བརྒྱས་བདག་སྐྱོངས་ཤིག །ཅེས་བྱ་བ་འདི་བར་སྐབས་ཀྱི་ཚིགས་སུ་བཅད་པའི་
དབྱངས་ཀྱིས་སྨོས་པའོ།།
•
དེ་ནས་གཙང་ཕྱོགས་ལ་བྱོན་པར་བཞེད་དེ། རིན་སྤུངས་ཀྱི་ཕུའི་ལ་ལ་བྱོན་
མྱང་སྟོད་ཁར་ཁ་བརྒྱུད་ནས་ཞྭ་ལུར་ཕེབས། བུ་སྟོན་རིན་པོ་ཆེའི་དམ་པའི་ཆོས་
ཀྱི་རྒྱལ་སྲིད་འཛིན་པའི་གདན་ས་པ་ལོ་ཙཱ་བ་མཁན་ཆེན་རིན་ཆེན་རྣམ་རྒྱལ་གྱི་་་
དྲུང་དུ་མཇལ། བདེ་མཆོག་མཻ་ཏྲི་བཅུ་གསུམ་མའི་དབང་ཞིག་གསན། དེ་ནས་
རིམ་གྱིས་སྣར་ཐང་དང་དཔལ་ལྡན་ས་སྐྱར་ཕེབས། ས་སྐྱའི་དུས་ཆོས་མ་ཚུགས་
ཀྱི་རིང་ལ་ས་བཟང་དུ་བྱོན་ནས་པཎ་ཆེན་མ་ཏི་པའི་དྲུང་དུ་ཆོས་བཀའ་ཅི་རིགས་་་
པ་གསན། དུས་ཆོས་ཚུགས་ནས་ས་སྐྱར་ཕར་ཕྱིན་གྱི་གྲྭ་སྐོར་མཛད། དེ་ནས་
ལ་སྟོད་བྱང་ལ་བྱོན། འདར་བཟང་ལྡན། ངམ་རིང༌་། འགའ་རོང་ཆོས་སྡེ་
རྣམས་སུའང་གྲྭ་སྐོར་མཛད་ནས་ཇོ་མོ་ནང་དུ་ཕེབས། ཆོས་རྗེ་ཕྱོགས་ལས་རྣམ་
107-524