མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག
م
ཆོས་ཕུང་ནམ་མཁའ་མཛོད་ཀྱི་གཏེར་རྡོལ་བ་ལས་ཆ་ཤས་ཙམ་ཞིག་སྤྲུལ་པའི་ཆོས་་
རྒྱལ་ལོ་པཎ་ས་ལ་ཞུགས་པ་རྣམས་ཀྱི་བཀའ་དྲིན་ལ་བརྟེན་ནས་རང་ཅག་པུར་རྒྱལ་
བོད་ཀྱི་ལྗོངས་འདིར་འགྱུར་རོ་ཅོག་གི་པར་གྱི་འཕྲུལ་འདེགས་གསར་དུ་བསྐྲུན་་་
པའི་དཀར་ཆག་བསྒྲིགས་པ་ལས་བརྩམས་ཏེ་གླེང་བར་བྱའོ། །བར་སྐབས་འདིར་
ཚིགས་སུ་བཅད་པའི་དབྱངས་ཀྱིས་ཅུང་ཟད་ཟློས་པར་བྱེད་ན། ཀུན་གསལ་ཕ་
མཐར་འཆིང་བའི་ཡིད་ཅན་ཀུན། །།སྲིད་དང་ཞི་བའི་གཡང་སར་མངོན་གཞོལ་
བ༑ །དེ་དག་འདོན་པའི་མ་འདྲིས་མཛའ་བའི་བཤེས།
།དེ་ནི་ཐུབ་པ་སངས་
རྒྱས་ཁོ་ན་ཉིད། །ལྔ་ཕྲག་རྩུབ་འགྱུར་གླལ་བའི་སྲིན་མོའི་ཁར། །མི་བཟད་དུཿ
ཁས་མནར་བའི་ཉམ་ཐག་ལ། །ལྷག་པར་བརྩེ་བས་པད་དཀར་ལྟར་བསྔགས་པ། །
དེ་ནི་མཉམ་མེད་ཤཱཀྱའི་རྒྱལ་པོ་ཉིད། །འགྲོ་ཀུན་མ་རིག་གཉིད་འཐུག་ལས་
བསླང་ནས། །བླ་མེད་མཆོག་གི་དགའ་སྟོན་སྦྱིན་པའི་སླད། །གང་གི་དཔལ་གྱི་
མགུར་ལས་བདུད་རྩིའི་དཔྱིད། །བརྒྱད་ཁྲི་བཞི་སྟོང་ཚངས་པའི་དབྱངས་སུ་རྡོལ༎
དེ་ལས་གངས་ཅན་བསོད་ནམས་གཤོང་བུ་རུ། །སྐལ་བཟང་ཇི་སྙེད་ཐོབ་པའི་
པར་གྱི་གཞི། །སྔོན་མེད་གསར་པའི་དགའ་སྟོན་ལས་བརྩམས་ཏེ། །བཅད་ལྷུག་
སྤེལ་མའི་དབྱངས་སུ་ཟློས་ལ་སྤྲོ། །
དེ་ཡང་པཎྜི་ཏ་ཟླ་བ་མངོན་དགས། བསྟན་བཅོས་དག་ནི་ཐམས་ཅད་དང་། །
ལས་ནི་ཅི་ཡང་རུང་བ་ཡི། །ཇི་སྲིད་དགོས་པ་མ་སྨྲས་པ། །དེ་སྲིད་དུ་ནི་ཅི་ཞིག་
འཛིན༑ །ཞེས་གསུངས་པ་ལྟར། ཐོག་མར་དགོས་པ་བརྗོད་པར་བྱ་སྟེ། སློབ་
དཔོན་ཤནྟ་དེ་བས། འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་
འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་ཡུན་རིང་
གནས་གྱུར་ཅིག །ཅེས་གསུངས་པ་ལྟར། སྐྱེ་དགུ་རྣམས་ཀྱི་སྡུག་བསྔལ་དང་
107-