२७२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཤིས་ལམ་གྱི་གཡས་རོལ་ན་རྩྭ་འཇམ་ཞིང་གཡས་སུ་འཁྱིལ་བ། རྨ་བྱའི་མགྲིན་པ་
ལྟ་བུ། ཀ་ཙ་ལིནྡའི་གོས་ལྟར་རེག་ན་བདེ་བ་ཡིད་དུ་འོང་བ་དག་བརྔ་བ་གཟིགས་
ནས་དེ་ལ། བཀྲ་ཤིས་རྩྭ་དག་ང་ལ་མྱུར་དུ་བྱིན། །དེ་རིང་ང་ལ་རྩྭས་ནི་དོན་
ཆེན་འགྱུར། །དཔུང་དང་བཅས་པའི་བདུད་ནི་བཅོམ་ནས་སུ། །བྱང་ཆུབ་དམ་
པ་ཞི་བ་རེག་པར་འགྱུར། །ཞེས་གསུངས་པས། _ རྩྭ་ཚོང་བཀྲ་ཤིས་རབ་ཏུ་
དགའ་བས་རྩྭ་འཇམ་གཞོན་ཞིང་བཟང་ལ་རེག་ན་བདེ་བ་སྤར་བ་གང་ཐོགས་ནས་་
བྱང་ཆུབ་སེམས་དཔའ་ལ་ཕུལ་ཏེ། རྩྭ་ཡིས་བྱང་ཆུབ་མཆོག་གྱུར་པ། །སྔོན་གྱི་
རྒྱལ་བའི་ལམ་ཐོབ་ན། །ཡོན་ཏན་རྒྱ་མཚོ་ཁྱེད་བཞེས་ཤིག །བདག་ཀྱང་ཐོག་
མར་འཚང་རྒྱ་བགྱི། །ཞེས་གསོལ་པས། བྱང་ཆུབ་སེམས་དཔས་རྩྭ་དེ་བཞེས་
ནས་རྡུལ་བྲལ་ཞེས་བྱ་བའི་སངས་རྒྱས་སུ་འགྱུར་བར་ལུང་བསྟན་ཏོ། །བྱང་ཆུབ་
སྙིང་པོ་དེ་ཡང་སྟོང་གསུམ་གྱི་སྟོང་ཆེན་པོའི་རྡོ་རྗེའི་དཀྱིལ། སྲ་བ་སྙིང་པོ་ཡོད་པ་
མི་ཕྱེད་པ་རྡོ་རྗེའི་རང་བཞིན་དུ་གནས་སོ། །དེར་ལྷའི་བུ་རྣམས་ཀྱིས་མེ་ཏོག་
དང་༑ སྤོས་དང་། ཙན་དན་དང་། གོས་དང་། རིན་པོ་ཆེ་དང་། རིན་པོ་
ཆེ་ཐམས་ཅད་ཀྱི་རང་བཞིན་ཅན་གྱི་བྱང་ཆུབ་ཀྱི་ཤིང་འཕང་དུ་དཔག་ཚད་བརྒྱ་་་་་
དང་༑ སྟོང་དང་། འབུམ་དང་། འབུམ་ཕྲག་བཅུ་པ། བྱེ་བ་ཁྲག་ཁྲིག་བརྒྱ་
སྟོང་ཅན་རྣམས་བཀོད་དེ། དེ་ཐམས་ཅད་ཀྱི་དྲུང་ན་ཇི་ལྟར་འཚམས་པའི་སེང་
གེའི་ཁྲི་ལྷའི་རས་བཅོས་བུ་སྣ་ཚོགས་བཏིང་བ་དག་བཤམས་ཤིང་། ཁ་ཅིག་གི་
དྲུང་དུ་ནི་པདྨ་དངང་། སྤོས་དང་། རིན་པོ་ཆེ་སྣ་ཚོགས་པའི་ཁྲི་སྟན་དག་ཀྱང་
བཤམས་སོ། །བྱང་ཆུབ་སེམས་དཔའ་ནི་དམན་པ་ལ་མོས་པའི་སེམས་ཅན་རྣམས་
ཀྱི་བློ་གྲོས་ཡོངས་སུ་ཚིམ་པར་བྱ་བའི་ཕྱིར་བྱང་ཆུབ་ཀྱི་ཤིང་ལ་ལན་བདུན་བསྐོར་་་་
བ་མཛད་དེ་རྩེ་མོ་ནང་དང་། རྩྭ་བ་ཕྱིར་བསྟན་པའི་རྩྭའི་གདིང་བ་ཀུན་ནས་
107-262