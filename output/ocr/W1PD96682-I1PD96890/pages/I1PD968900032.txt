བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བསིལ་བའི་དངོས་པོ་ཐོབ། །ཅེས་གསུངས་པ་ལྟར། བསོད་ནམས་སྤེལ་ཞིང་
འདོད་པའི་དོན་འགྲུབ་པ་དང་། བདུད་ཀྱི་བར་ཆད་སེལ་ཞིང་ཞི་བ་མཆོག་ལ་བློ་
གཞོལ་བ་སོགས་དགོས་པ་དུ་མའི་ཕྱིར། སློབ་དཔོན་དཎྜཱིས། སརྒས་བཅིངས་པ་
སྙན་ངག་ཆེ། །དེ་ཡི་མཚན་ཉིད་བརྗོད་པར་བྱ། །ཤིས་བརྗོད་ཕྱག་བྱ་དངོས་པོ་
ནི༑ །ངེས་པར་བསྟན་པའང་དེ་ཡི་སྒོ། །ཞེས་གསུངས་པ་ལྟར། འདིར་བརྗོད་
པར་བྱ་བའི་དངོས་པོ་གཏན་ལ་འབེབས་པའི་སྒོ་དག་གིས་སྔུན་བསུས་ཏེ།
ལས་
སུ་བྱ་བ་གང་ལ་འཇུག་པ་ཡིན་ཞེ་ན། རྟོགས་བརྗོད་དཔག་བསམ་འཁྲི་ཤིང་ལས།
མཐོང་དང་མ་མཐོང་བདེ་ལ་ལམ་ནི་ལེགས་བཤད་ཀྱིས་གསལ་སྒྲོན་མེ་ལྟ་བུར་སྤྱོད༎
ལེགས་བཤད་བདུད་རྩིའི་རོ་ནི་ཉམས་མྱོང་ལྡན་པས་མཆོག་ཏུ་དགའ་བའི་ཆར་་་་་་་
དག་འབེབས། །ལེགས་བཤད་དོན་གཉེར་ཡུལ་ལ་གཉེར་བྱ་ཀུན་མཁྱེན་དག་ཀྱང་
དོན་གཉེར་ཉིད་དུ་འགྱུར། །དེ་སླད་དམ་པ་རྣམས་ལ་ལེགས་བཤད་དང་མཚུངས་
དགའ་བ་ཅི་ཡང་ཡོད་མ་ཡིན། །ཞེས་གསུངས་པ་དང་རྗེས་སུ་མཐུན་པར།
ལེགས་པར་བཤད་པའི་གཏམ་གྱི་ཕྲེང་བ་མངོན་པར་བསྟར་ཏེ་མཁས་པ་དག་གི་་་་་་
སྙན་ཤལ་མཛེས་པར་བྱེད་པའི་ཐབས་ལ་འཇུག་པར་བྱེད་དོ། །གཞི་གང་ལས་
བརྩམས་ཏེ་གླེང་བར་བྱ་ཞེ་ན། དེ་ཡང་བསྟོད་པ་བརྒྱ་ལྔ་བཅུ་པ་ལས། ཁྱོད་ནི་
མ་བཅོལ་ལེགས་མཛད་པ། །ཁྱོད་ནི་རྒྱུ་མེད་བཞིན་དུ་བྱམས། །ཁྱོད་ནི་མ་
འདྲིས་མཛའ་བཤེས་ཏེ། །འབྲེལ་པ་མེད་པའི་གཉེན་འདུན་ལགས། __ །ཞེས་
གསུངས་པ་ལྟར། ཕྱོགས་དང་རིས་སུ་མ་ཆད་པའི་ནམ་མཁའི་མཐས་གཏུགས་
པའི་ སྐྱེ་འགྲོ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་མཉམ་མེད་་ ་
ཤཱཀྱའི་རྒྱལ་པོའི་དཔལ་གྱི་མགུར། དུང་གི་ཚེམས་བར་ནས། འཕྲུལ་གྱི་ལྗགས་
བརྐྱངས་ཏེ། _ གསུང་ཚངས་པའི་དབྱངས་ཀྱིས་དུས་དང་སྐལ་བར་འཚམ་པར།
107-8