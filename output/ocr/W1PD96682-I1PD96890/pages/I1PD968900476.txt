༤༥༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གངྒཱའི་འགྲམ་ལ་བྱམས་སྙིང་རྗེ་བྱང་ཆུབ་ཀྱི་སེམས་སྒོམ་ཞིང་ཉམས་མགུར་མཛད་་་་
པས་རྗེ་བཙུན་བྱམས་མགོན་དངོས་སུ་བྱོན་ནས་བསྔགས་བརྗོད་མཛད། མི་དང་
མི་མ་ཡིན་དང་། དུད་འགྲོ་ལ་སོགས་པ་སྲོག་ཆགས་རྣམས་ཀྱང་སེམས་ཞི་བར་
གྱུར་ནས་གུས་པར་བྱེད་དོ། །སློབ་མའང་མང་དུ་ཡོད་པ་ལས་གཙོ་བོ་དཔལ་མར་
མེ་མཛད་དོ། །སེམས་དཔའ་ཆེན་པོ་གསེར་གླིང་པ་ཆོས ་ཀྱི ་གྲ ག ས ་པ ་ནི།
གསེར་གླིང་རྒྱལ་པོའི་སྲས་སུ་སྐུ་འཁྲུངས། གླིང་དེ་ནི་ཛམྦུའི་གླིང་དང་ཅུང་ཟད་
ཉེ་བའི་རྒྱ་མཚོའི་དཀྱིལ་དུ་གསེར་དངུལ་སོགས་རིན་པོ་ཆེ་མང་པོའི་འབྱུང་ཁུངས་་་
ཡོད་པའི་ཡུལ་ཤིན་ཏུ་བདེ་སྐྱིད་ཆེ་བ་ཞིག་སྟེ། ཡུལ་ཉེར་བཞིའི་གྲས་སུ་ཝཎ་དཱི་པ་
ཞེས་པ་དེ་ཡིན་པར་གྲགས། རྒྱལ་སྲས་འདི་འཁྲུངས་མ་ཐག་ཏུ་སི་ན་སི་ན་ཞེས་
སྐྱབས་འགྲོའི་ཚིག་རྒྱུན་དུ་གསུངས་པར། ཡུལ་དེར་མུ་སྟེགས་དར་བའི་སྐབས་
ཡིན་ཀྱང་རྒྱལ་སྲས་སུ་སོང་བས་སུས་ཀྱང་བཟློག་མ་ནུས། རྒྱལ་བུ་དེ་ཆེར་སྐྱེས་
ནས་རི་ཕུག་ཅིག་ནས་སྟོན་པའི་སྐུ་ལི་མ་ཞིག་རྙེད། དེ་ལ་མཆོད་པ་བྱས་པས་ཡུལ་
དེ་ཤིན་ཏུ་བཀྲ་ཤིས་པར་གྱུར། དེས་གསེར་གླིང་པ་རྣམས་སངས་རྒྱས་ཀྱི་བསྟན་
པ་ལ་དད་ནས་རྒྱལ་བུ་འདི་ཆོས་ཚོལ་དུ་བཏང་བ་དྲག་ཟེར་བས། རྒྱལ་བུ་ཤིན་ཏུ་
དགྱེས་ནས་འཛམ་བུའི་གླིང་དུ་བྱོན། མཁས་པ་དང་གྲུབ་པ་མང་དུ་འདུས་ཀྱང་
མོས་པ་མ་སྐྱེས། མ་ཧཱ་ཤྲཱི་རཏྣ་ལ་མོས་པ་ཆེར་སྐྱེས་ནས་ཞག་བདུན་འགྲོགས་པས་
སློབ་དཔོན་མེད་པར་སོང་། རྒྱལ་བུས་ཕྱོགས་ཀུན་ཏུ་བཙལ་ཀྱང་མ་རྙེད་པས་
ངལ་ནས་གཉིད་ལོག་པའི་རྨི་ལམ་དུ་བྱིས་པ་གཉིས་གླུ་ལེན་པར། རང་ཡུལ་
འཁོར་དང་ལོངས་སྤྱོད་བོར། །ཞེས་སོགས་ཟེར་བ་རྨིས། དེས་རྒྱལ་བུ་གཉིས་
སད་པ་ན་སློབ་དཔོན་མ་ཧཱ་ཤྲཱི་རཏྣ་ཞེས་སྐྱེས་མཆོག་བྱམས་པའི་རྣལ་འབྱོར་པ་་་
དངོས་སུ་བཞུགས་པ་མཐོང་། དད་གུས་ཚད་མེད་པས་གསོལ་བ་བཏབ་པས།
107-452