མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༡༥
ཞེས་སྨྲོས་ཤིག་གསུངས། དེ་སྐད་བྱས་པ་ཙམ་གྱིས་རང་ལ་ཐིམ་སྟེ་བདེན་པ་
མཐོང་ངོ་། །དེ་ནས་རབ་ཏུ་བྱུང་སྟེ་མཚན་ཀླུའི་བྱང་ཆུབ་བམ། ཀླུའི་བློར་
བཏགས༑ འདུས་པའི་དཀྱིལ་འཁོར་དུ་བཅུག །དབང་དང་རྒྱུད་དང་གདམས་
པ་རྣམས་གནང་སྟེ་ཚེའི་རིག་འཛིན་བརྙེས་པ་དེང་སང་གི་བར་དུ་ཡང་དཔལ་གྱི་རི་
ལ་བཞུགས་པར་གྲགས་ཤིང་། སློ སློབ་དཔོན་འདིས་ཀྱང་། ལས་མཐའ་རྣམ་
འབྱེད་དང་། དཔལ་གསང་བ་འདུས་པའི་དཀྱིལ་འཁོར་གྱི་ཆོ་ག །སྐུ་གསུམ་
ལམ་འཁྱེར་གྱི་ངོ་འཕྲོད་ཁྱད་པར་དུ་འཕགས་པ། རྣམ་བཞག་རིམ་པ་སོགས་
བསྟན་བཅོས་མང་དུ་མཛད་དོ། །སློབ་དཔོན་དཔའ་བོ་ནི་རྒྱ་གར་ཤར་ཕྱོགས་སུ་
བྲམ་ཟེའི་རིགས་སུ་སྐྱེས་ཏེ་སྒྲ་ཚད་ལ་མཁས་པར་བསླབས། དེའི་མ་ནང་པ་ཡིན་
པས་ནང་པ་ལ་གཟུད་པར་འདོད་ཀྱང་། ཕ་ཕྱི་པ་ཡིན་པས་མུ་སྟེགས་ཀྱི་གྲུབ་
མཐའ་ལ་བཅུག་སྟེ། དབང་ཕྱུག་བསྒྲུབ་པས་མངོན་སུམ་དུ་མཐོང་སྟེ་ཅི་འདོད་
ཟེར་བ་ལ་ཕྱོགས་ལས་རྣམ་པར་རྒྱལ་བ་འདོད་དོ་བྱས་པས་མངལ་སྐྱེས་ཀྱིས་མི་ཐུབ་
པར་གྱུར་ཅིག་ཅེས་པའི་མཆོག་དང་། སྒྲ་ཚད་ཀྱི་ཤེས་རབ་ཐོད་རྒལ་བ་ཞིག་དང་།
སྒྲ་ཚད་ཀྱི་རྩོད་པ་ལ་མཁས་པའི་སྲིང་མོ་པཎྜི་ཏ་དང་། ནེ་ཙོ་པཎྜི་ཏ་གཉིས་དང་།
ཐོད་ལེ་ཀོར་པཎྜི་ཏ་ཞེས་པ་ས་ལ་བསྐྱུར་བ་ཙམ་གྱིས་རྩོད་པའི་ཡི་གེ་རང་བྲིས་སུ་་་་་
འོང་བ་ཞིག་སྟེ་བཞི་བྱིན་ནས། དེ་བཞིས་མ་ཐུབ་ན་ང་རང་སྙིང་ལ་ཞུགས་ལ་བྱིན་
གྱིས་རློབས་ཞེས་ཁས་བླངས་སོ། །དེ་ནས་རྒྱ་གར་ཤར་ཕྱོགས་དང་ལྷོ་ཕྱོགས་ཀྱི་
ནང་པ་རྣམས་ལ་ང་དང་རྩོད་པ་བྱེད་དགོས། ཁྱེད་རྒྱལ་ན་ང་ཆུ་བོ་གངྒར་འཆི།
ང་རྒྱལ་ན་ནང་པའི་གཙུག་ལག་ཁང་དང་ཆོས་རྣམས་བསྲེགས་ནས་ངའི་རྗེས་སུ་་་་་་
འཇུག་དགོས་ཟེར་ཏེ་རྩོད་པས་ཁོ་རྒྱལ་ནསས། མ་ལ་ངས་འདི་ལྟར་བྱས་སོ་ཞེས་
སྨྲས་པས། མའི་བསམ་པ་ལ་འདི་ནང་པའི་པཎྜི་ཏ་ཞིག་གིས་ཚར་བཅད་ནས་
107-415