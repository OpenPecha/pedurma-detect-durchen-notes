༣༣༢
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
པ་བཞི་དང་རྣམ་པ་མཐུན་པའི་ལམ་ད་ལྟ་ནས་མོས་པ་ཡིད་བྱེད་ཚུན་ཆད་ཀྱིས་་་
རྟེན་སྣོད་གཞལ་ཡས་ཁང་དུ་བསྒོམ་པ་དང་།
བརྟེན་པ་རང་ལུས་ལྷར་བསྐྱེད་
ཅིང་༑ ཡིད་ཀྱིས་མཆོད་པའི་ཚོགས་སྤྲུལ་ཏེ་མཆོད་པ་དང་། འོད་ཟེར་སྤྲོ་བསྡུ་
དང་དཀྱིལ་འཁོར་རྒྱལ་མཆོག་སོགས་ཀྱིས་སྣོད་བཅུད་ཀྱི་ཉེས་སྐྱོན་སྦྱངས་པར་མོས་
པ་སོགས་འབྲས་བུ་ལམ་དུ་བྱེད་པས་ན་འབྲས་བུའི་ཐེག་པ་ཞེས་བྱ་ལ། རྒྱུ་ཕ་རོལ་
ཏུ་ཕྱིན་པའི་ཐེག་པ་ཞེས་པ་ཡང་། འབྲས་བུ་ཡོངས་དག་བཞི་དང་རྣམ་པ་མཐུན་
པས་ལམ་བསྒོམ་པ་མེད་པར་དེ་དག་གི་རྒྱུ་ཕ་རོལ་ཏུ་ཕྱིན་པ་དྲུག་ལ་སློབ་པ་ཙམ་་་་་
ཞིག་བསྒོམ་པས་ན་རྒྱུ་ཡི་ཐེག་པ་དང་། ཕ་རོལ་ཏུ་ཕྱིན་པའི་ཐེག་པ་ཞེས་བྱའོ། །
རྡོ་རྗེའི་ཐེག་པ་ནི། རྡོ་རྗེའི་སྐད་དོད་བཛྲ་ཞེས་པ་མི་ཕྱེད་པ་ལ་འཇུག་པས་ཐབས་
དང་ཤེས་རབ་གཉིས་དབྱེར་མི་ཕྱེད་པར་གཅིག་ཏུ་སྦྱོར་བའི་རྡོ་རྗེ་སེམས་དཔའི་་་་་་
རྣལ་འབྱོར་དེ་ཉིད་ལ་རྡོ་རྗེ་ཞེས་བྱ་ལ། དེ་ལྟ་བུའི་རྣལ་འབྱོར་གྱིས་འབྲས་བུའི་
སར་བསྒྲོད་པས་ན་རྡོ་རྗེའི་ཐེག་པ་ཞེས་བྱ་སྟེ། སྙིམ་པའི་མེ་ཏོག་ལས། རྡོ་རྗེའི་
ཐེག་པ་ཞེས་བྱ་བ་ནི། ཐེག་པ་ཆེན་པོ་མ་ལུས་པ་བསྡུས་པ་ནི་ཕ་རོལ་ཏུ་ཕྱིན་པ་
དྲུག་ཡིན་ལ། དེ་རྣམས་བསྡུས་པ་ནི་ཐབས་དང་ཤེས་རབ་ཡིན་ཞིང་། དེ་དག་
ཀྱང་བསྡུས་པ་རོ་གཅིག་པ་དེ་ནི་བྱང་ཆུབ་ཀྱི་སེམས་ཡིན་ཏེ། དེ་ཡང་རྡོ་རྗེ་སེམས་
དཔའི་ཏིང་ངེ་འཛིན་ཡིན་ལ་དེ་ཉིད་ནི་རྡོ་རྗེ་ཡིན་ནོ།
།རྡོ་རྗེ་ཡང་དེ་ཡིན་ལ་ཐེག་
པ་ཡང་དེ་ཡིན་པས་ན། རྡོ་རྗེའི་ཐེག་པ་སྟེ་སྔགས་ཀྱི་ཐེག་པ་ཞེས་བྱ་བའི་དོན་ནོ། །
ཞེས་གསུངས། གསང་སྔགས་ཀྱི་ཐེག་པ་ཞེས་པ་ནི། གསང་ཞིང་སྦས་པས་
འགྲུབ་ལ་སྣོད་མིན་གྱི་ཡུལ་མིན་པས་གསང་བ་དང་། སྔགས་ཀྱི་སྐད་དོད་མཱནྟྲ་ཡ་
སྟེ།༑ མཱ་ན་ཡིད་དང་། ཏྲ་ནི་སྐྱོབ་པ་སྟེ། ཡིད་སྐྱོབ་པས་སྔགས་ཞེས་བྱའོ། །
འདུས་པའི་རྒྱུད་ཕྱི་མ་ལས། དབང་པོ་དང་ནི་ཡུལ་རྣམས་ཀྱི། །རྐྱེན་གྱིས་གང་
107-332