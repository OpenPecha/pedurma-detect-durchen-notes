མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༩ ༩
ཡིན་པའི་གཞི་བཅུ་སྤྱད་པས། དགྲ་བཅོམ་གྲགས་པས་ཀུན་དགའ་བོའི་སློབ་མ་
དགྲ་བཅོམ་པ་བདུན་བརྒྱ་ཡངས་པ་ཅན་དུ་བསྡུས་ཏེ་དེ་དག་སུན་ཕྱུང་ནས་རྒྱལ་པོ་
མྱ་ངན་མེད་ཀྱིས་སྦྱིན་བདག་བྱས་ནས་བསྡུ་བ་གཉིས་པ་མཛད་དོ། །དེ་ལ་མྱ་ངན་
མེད་ཀྱི་གྲོང་ཁྱེར་མེ་ཏོག་ཅན་དུ། རྒྱལ་པོ་ནི་མི་ཏ་ཞེས་བྱ་བ་ལ་བུ་ཐུ་བོ་དྲུག་
དང་་༑ ཚོང་དཔོན་གྱི་ཆུང་མ་དང་འདུས་པའི་ཁྱེའུ་མ་འདས་པའི་མྱ་ངན་བསལ་
བའི་ཉིན་པར་བཙས་པའི་ཕྱིར་མྱ་ངན་མེད་དུ་བཏགས། དེ་ཆེར་སྐྱེས་ནས་སྒྱུ་
རྩལ་སྦྱངས་ཏེ་རི་བོར་བ་མང་པོ་ངོ་ལོག་ནས་འདུལ་དུ་བཏང་བས་དཀའ་བ་མེད་་་་
པར་ཐུལ་ཏེ་རྒྱལ་པོ་ལ་དཔྱ་ཕུལ་ལོ། །རྒྱལ་པོས་ཀྱང་གྲོང་པཊ་ལི་པུ་ཏྲ་བྱིན་ནོ། །
ནམ་ཞིག་ན་མ་གྷ་དྷ་པ་དང་། གཡུལ་འཁྲུག་ཏེ། རྒྱལ་པོ་འདས་བུ་དྲུག་གིས་མ་
ཐུལ་བར་མྱ་ངན་མེད་ཀྱིས་བཏུལ་ཏེ་རྒྱལ་སྲིད་ལ་དབང་བསྒྱུར་ཏོ། །དེའི་ཚེ་བྲམ་
ཟེ་ལོག་པར་ལྟ་བས་བསྐུལ་ཏེ། སྲོག་གི་མཆོད་སྦྱིན་ལ་བརྩོན་ཞིང་། ལྷག་པར་
མི་ཁྲི་ཕྲག་གཅིག་མཆོད་སྦྱིན་བྱས་ན་རྒྱལ་སྲིད་རྒྱལ་བར་འགྱུར་ཞེས་ལོག་པའི་ལུང་་
ལ་ཡིད་གཏད་དེ། མཆོད་སྦྱིན་གྱི་ཁང་པ་བརྩིགས། དེར་མི་ཁྲི་ཕྲག་མ་ལོངས་
ཀྱི་བར་དུ་བྱུང་ཚད་གསོད་པར་དམ་བཅས་ཏེ་མི་ལྔ་སྟོང་ཙམ་བསད་དོ། །མིང་
འགྱུར་ཏེ་གཏུམ་པོ་མྱ་ངན་མེད་དུ་གྲགས་སོ། །དེ་སྐབས་དགྲ་བཅོམ་གྲགས་པའི་
སློབ་མ་དགེ་ཚུལ་སྦྱོར་ལམ་ལ་གནས་པ་ཞིག་ལམ་རྒྱུས་མ་ཤེས་པར་དེར་སླེབ་བོ། །
གཤེད་མས་རལ་གྲི་བརྡེག་པ་ན་རྒྱུ་མཚན་དྲིས་པས། སྔར་གྱི་གཏམ་བཤད་པར།
ཞག་བདུན་ན་སོད་ཅིག །ཁོ་བོ་གཞན་དུ་མི་འགྲོའོ་ཞེས་དེར་མི་རྟག་པ་སོགས་
བདེན་བཞིའི་རྣམ་པ་བསྒོམས་པས་ཞག་བདུན་ན་དགྲ་བཅོམ་པ་ཐོབ། སྔོན་ཆད་
འདི་ལྟ་བུ་མ་བྱུང་བའི་གསོད་ལུགས་མི་འདྲ་བ་ཞིག་བྱའོ་ཞེས། ཟངས་ཆེན་པོ་
ཏིལ་མར་གྱིས་བཀང་བའི་ནང་དགེ་ཚུལ་བཅུག་ནས་ཉིན་མཚན་དུ་མེ་འབར་ཀྱང་་་
107-39-