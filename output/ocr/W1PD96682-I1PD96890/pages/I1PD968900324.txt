१००
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གསལ་དགའ་བྱེད་མངོན་པར་དགའ་བྱེད་ཅིང་། །ཀུན་ཤེས་བྱེད་ཅིང་རྣམ་པར་
རིག་པར་བྱེད། །རིགས་ཤིང་འབྲེལ་ལ་ཟློས་པའི་སྐྱོན་དང་བྲལ།
།སེང་གེ་གླང་
ཆེན་འབྲུག་དང་ལག་འགྲོའི་དབང་། ། དྲི་ཟ་ཀ་ལ་པིངྐ་ཚངས་པ་དང་། །ཤང་
ཤང་ཏེའུ་དབང་པོའི་དབྱངས་ལྟར་སྙན། །རྔ་སྒྲ་མ་ཁེངས་མི་དམའ་ཀུན་རྗེས་
ཞུགས༑ །ཚིག་ཟུར་ཕྱིན་ཅིང་མ་ཚང་མེད་པ་དང་། །མ་ཞུམ་མི་ཞན་རབ་དགའ་
ཁྱབ་ཅིང་ཆུབ། །རྒྱུན་ཆགས་འབྲེལ་ཞིང་སྒྲ་ཀུན་རྫོགས་པར་བྱེད། །དབང་པོ་
ཀུན་ཚིམ་མ་སྨད་མི་འགྱུར་ལ། །མ་བརྟབ་འཁོར་གྱི་དཀྱིལ་འཁོར་ཀུན་ཏུ་གྲགས། །
དུག་གསུམ་སེལ་བྱེད་བདུད་དཔུང་ཚར་གཅོད་ཅིང་། །རྣམ་པ་ཀུན་གྱི་མཆོག་
དང་ལྡན་པར་འབྱུང་། །ཞེས་གསུངས་པ་ལྟར། གསུང་མཉེན་པ་ནི། དཔེར་
ན་ཆུ་གཙང་མ་ལམ་གང་ཡིན་དུ་རྒྱུགས་ནུས་པའི་ལས་རུང་ཡིན་པས་དེ་རྩི་ཤིང་་་་
ནགས་ཚལ་སོགས་ལ་ཞུགས་པའི་མཐུས་མ་སྐྱེས་པ་བསྐྱེད་པ་དང་།
སྐྱེས་པ་
རྣམས་འཕེལ་ཞིང་རྒྱས་པར་བྱེད་པ་བཞིན་དུ། དེ་བཞིན་གཤེགས་པའི་གསུང་
ཡང་སེམས་ཅན་རྣམས་ཀྱི་ཁམས་དང་བསམ་པ་དང་འཚམས་པར་ཞུགས་ནས་དགེ་
བའི་རྩ་བ་མ་སྐྱེས་པ་རྣམས་སྐྱེས་པ་དང་། སྐྱེས་པ་རྣམས་འཕེལ་ཞིང་རྒྱས་པར་
བྱེད་པའི་ལས་སུ་རུང་བའོ། །འཇམ་པ་ནི་ལྷའི་གོས་ལ་སོགས་པའི་རེག་བྱ་འཇམ་
པོས་ལུས་ལ་རེག་ན་བདེ་བ་བཞིན་དུ་གསུང་ཐོས་པ་ན་མཐོང་བའི་ཆོས་ཁོ་ན་ལ་་་་
བདེ་བ་ལ་རེག་པར་བྱེད་པ་ཉིད་ཀྱི་ཕྱིར་རོ། །ཡིད་དུ་འོང་བ་ནི་བྱང་ཆུབ་ཀྱི་
ཕྱོགས་ལ་སོགས་པ་དོན་བཟང་པོ་ཡིད་ཀྱི་རྣམ་པར་ཤེས་པས་གཟུང་བར་བྱ་བ་སྟོན་
པས་སོ། །ཡིད་དུ་འཐད་པ་ནི་ཟུར་ཆག་ལ་སོགས་པའི་ཚིག་ཅལ་ཅོལ་གྱིས་མི་
གསུང་བར་ལྷ་དང་འཕགས་པའི་ཚིག་དང་ཡི་གེར་གསུངས་པས་ཡི་གེ་བཟང་བ་་་་
ཉིད་ཀྱི་ཕྱིར་རོ། །དག་པ་ནི་སྒྲིབ་གཉིས་བག་ཆགས་དང་བཅས་པ་སྤངས་པས་ཇི་
107-300