བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཁམས་འདི་གནས་ཚུལ་མི་འདྲ་བ་མང་དུ་གསུངས་སོ། །བུ་སྟོན་ཆོས་འབྱུང་དུ།
གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་ཁམས་ཉིད་ལོངས་སྐུའི་ཞིང་དུ་ཆོས་་
ཀྱི་བཤེས་གཉེན་བཞེད་དོ། །ཞེས་གསུངས་ཀྱང་། དཔའ་བོ་གཙུག་ལག་ཕྲེང་
བའི་དེབ་ཐེར་དུ་དེ་ནི་མཆོག་གི་སྤྲུལ་སྐུ་གཅིག་གི་ཞིང་དུ་བཤད་ཅིང་། འདི་ཙམ་
ཆགས་འཇིག ་གནས་གསུམ་དུས་མཉམ་པར་ཐེག་ཆེན་གྱིས་བཞེད་ཚུལ་དང་།
གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་ཁམས་དེ་ནི་རྣམ་སྣང་གངས་ཅན་་་་་
མཚོའི་བ་སྤུའི་ཁུང་བུ་རེ་རེར་ཡང་བྱེ་བ་ཕྲག་བརྒྱར་གནས་ཤིང་། དེ་བཞིན་དུ་
སྐུའི་རྡུལ་ཕྲ་རབ་རེ་རེ་དང་། ཞིང་དེའི་རྡུལ་ཕྲ་རབ་རེ་རེ་ལའང་དེ་སྙེད་གནས་
པར་བཤད་ཅིང༌་། རྣམ་སྣང་དེ་ནི་རྒྱལ་བ་ཤཱཀྱ་ཐུབ་པ་འདིའི་ལོངས་སྤྱོད་རྫོགས་
པའི་སྐུ་ཡིན་ཞིང་། དེའི་སྐུ་དང་ཞིང་ལ་གནས་པའི་ཞིང་ཁམས་དེ་ཀུན་གཅིག་ཏུ་
བསྡོམས་པ་ལོངས་སྤྱོད་རྫོགས་སྐུའི་ཞིང་དུ་འདོད་ཅིང་༌་། ཚུལ་འདིས་ནམ་མཁའི་
མཐས་ཐུག་པར་ཁྱབ་པར་གནས་པའང་བཤད་དོ། །དེ་ཡང་འཇིག་རྟེན་གྱི་ཁམས་
འདི་ལྟ་བུ་འགྲུབ་པའི་རྐྱེན་ནི། མདོ་སྡུད་པ་ལས། མཁའ་ལ་རླུང་བརྟེན་དེ་ལ་
ཆུ་ཡི་ཕུང་པོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་བ་མ་ལུས་བརྟེན། །
སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །ནམ་མཁའ་གང་ལ་གནས་ཡིན་
དོན་དུ་བསམ་པར་བགྱི། །ཞེས་གསུངས་པ་ལྟར་རོ། །དེ་དག་ལ་ཚིགས་སུ་
བཅད་པའི་ཉམས་ཀྱིས་ཅུང་ཟད་སྒེག་པར་བྱེད་ན། །དགེ་ལེགས་གློག་རྣོན་འབར་
བའི་མུ་ཁྱུད་འབུམ། །གཅིག་ཏུ་དཀྲིས་པའི་དམ་ཆོས་ཉིན་མོར་བྱེད། །བསོད་
ནམས་རྟ་བདུན་ཤུགས་རླབས་ཀྱིས་དྲངས་པའི། །ས་གསུམ་སྣང་བ་དཀར་པོའི་
ལང་ཚོར་རྒོད། །རྒྱལ་བའི་ཐུགས་བསྐྱེད་སྨོན་ལམ་ཕ་མཐའ་ཡས། །དེ་བཞིན་
སངས་རྒྱས་ཞིང་ཀྱང་ཕ་མཐའ་ཡས། །འགྲོ་བའི་ལས་ཉོན་དག་ཀྱང་ཕ་མཐའ་
107-84