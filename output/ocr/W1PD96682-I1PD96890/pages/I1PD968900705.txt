མཉམ་མེད་ཤྰཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༨༡
ཁྲིར་མངའ་གསོལ་ཐོག །༧གོང་ས་མཆོག་ནས་དངོས་འབུལ་ལེགས་སྐྱེས་རྒྱ་ཆེར་
བསྟར་ནས་བདེན་ཚིག་གི་ཤིས་པ་བརྗོད་པ་དང་། སྐུ་ཚེ་ཆབ་སྲིད་ཡུན་བརྟན་
ཆེད་ཞབས་བརྟན་བཀའ་རྩོམ་གནང་སྟེ་ཡུལ་གྲུ་ཀུན་ཏུ་ཁྱབ་པར་སྤེལ། ༧རྒྱལ་
ཡུམ་ཧོང་ཐའི་ཧུ་གནམ་དུ་གཤེགས་པར་གོང་ལྟར་མཆོད་འབུལ་རྒྱ་ཆེར་མཛད།
ཚེས་ཉེར་ལྔ་ལ་འཇམ་མགོན་ཙོང་ཁ་པ་ཆེན་པོའི་སྐུ་མཆོད་ལ་ཞབས་ཞུ་མཇལ་ཁ་་་་
དང་༑
མཆོད་འབུལ་ཞལ་འདོན་སྔ་ལམ་ལྟར་རོ། །དེ་དག་ལ་འདི་ལྟར་
བསྔགས་པར་བྱ་སྟེ། གཞུང་ཆེན་དཀའ་བའི་གནས་བཅུ་སྲ་བའི་གཞུ། །རྣམ་
དཔྱོད་སོར་མོ་གཅིག་གིས་བཀུག་པ་ན། །མཁས་ཀུན་ལུང་རིགས་རྣོན་པོའི་ཉག་
ཕྲན་གྱི། །རྣོ་དབལ་སྙིང་དུ་འཚེར་ཡང་ལྷག་པར་དད། །མཁས་མང་ཁྲི་ཕྲག་
དབུས་སུ་རབ་འབྱམས་གཞུང་། །འཇིགས་མེད་སེངྒེ་གླལ་བའི་གད་རྒྱངས་
དབྱངས༑ །གྲགས་པའི་བ་དན་དཀར་པོ་སྲིད་གསུམ་གྱི། །གཙུག་ཏོར་ཡིད་འོང་
དཔལ་དུ་སྦྱིན་པར་གྱུར། །ཁྲི།ཁྲིམས་དག་འདུལ་བ་ཤེས་སོགས་ལྔ་ཕྲུག་གི། །ཡོན་
ཏན་ཉིད་ཀྱིས་སྟོན་པའི་ཞལ་ཚབ་ཏུ། །འོས་པས་ས་སྟེང་ངུར་སྨྲིག་འཆང་བའི་
སྡེས༑ །འགེངས་པའི་ལས་ཀྱི་ཆོ་གའི་སྒོ་འཕར་དབྱེབྱེ། །ཆོས་ཀྱི་འཁོར་ལོའི་རྒྱལ་
རྔ་ལྡིར་བ་སོགས། །དགེ་མཚན་དུ་མར་ཞབས་སེན་ཐིག་ལེས་སྤྲས། །འགྲོ་
ཁམས་བྱེ་བའི་རྡོ་རྗེ་ཚེར་མའི་ནད། །བཞེས་ཀྱང་རྡོ་རྗེའི་སྐུ་ལ་ག་ལ་ཚུགས། །
སྟོང་ཕྲག་ཕྱག་དང་བཅུ་གཅིག་ཞལ་བཟང་སྐུར། །བཞེངས་ནས་རྡོ་རྗེའི་དལ་དུ་
སྐལ་ལྡན་ཚོགས། །ཁྲི་ཕྲག་སྨིན་པར་མཛད་པས་སྟན་ཐོག་དེར། །འཁོར་བའི་
ཕྱི་མཐའ་གཅོད་པའི་དགའ་སྟོན་ཐོབ། །འོད་མཚན་མཐའ་ཡས་མཆོག་གི་སྤྲུལ་
སྐུའི་གར། །ཐུབ་བསྟན་ཡོངས་རྫོགས་སྤོང་བདུན་དངོས་པོ་ཡིས། །ཤཱཀྱའི་རྒྱལ་
པོ་ཉིད་དང་གཉིས་མེད་པའི། །ཆོས་ཀྱི་ཁྲི་ལ་བསྔགས་པའི་མེ་ཏོག་འཐོར། ། ཕྱི་
107-681