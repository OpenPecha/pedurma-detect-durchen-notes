མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༤༨ ༣
པའི་གཏམ་དུ་མ་སྨྲས།
ལོ་པཎ་ཕལ་ཆེར་ཡུལ་གཞན་དུ་བྲོས་ཤིང་། མ་བྱོན་པ་
འགའ་ཞིག་བཀུམ། རབ་བྱུང་ཕལ་ཆེར་འདུལ་བའི་སྡེ་སྣོད་ལས་གསུངས་པའི་
རྟགས་དང་ཕྲལ་ཞིང་།
མི་ཉན་པ་རྣམས་རྔོན་པ་བྱེད་དུ་བཅུག །གསུང་རབ་
ཕལ་ཆེར་ལྷ་སའི་བྲག་ལ་སྦས་ཤིང་། འགའ་ཞིག་མེ་དང་ཆུར་སྦྱངས། གཙུག་
所以
རྣམ་གཉིས་ཆུ་ལ་བསྐྱུར་བའི་གཏམ་སྨྲས་པ་དང་།
ལག་ཁང་རྣམས་འཇིག་པའི་ཐོག་མ་འཕྲུལ་སྣང་ནས་བྱ་བར་བརྩམས་ཏེ།
བློན་པོ་ཆོས་ལ་དགའ་བ་
རྣམས་ཀྱིས། སྐུ་གཟུགས་ལྕི་བས་སྒུལ་མི་ནུས་པར་བསྙད་བཏགས་ཏེ་བྱེ་ལྟོངས་སུ་
སྦས༑ བྱམས་པ་ཆོས་འཁོར་དངོས་ཡིན་པ་ལྟར་བྱས་ནས་རྡོ་མཚོ་ལ་བསྐྱུར་ཏེ་ཀུ་
སྒྲ་ཆེན་པོ་བཏོན། ར་ས། བསམ་ཡས། ར་མོ་ཆེ་རྣམས་ཀྱི་གཙུག་ལག་ཁང་གི་
སྒོ་ལ་ཞལ་བ་བྱས། རྒྱལ་པོ་དགྱེས་སུ་ཪེ་ནས་བཙུན་པ་ཆང་འཐུང་བ་སོགས་ཀྱི་
གཟུགས་བརྙན་བྲིས། འོན་ཀྱང་ཁྱིམ་པ་གོས་དཀར་གྱི་རྟེན་ལ་གསང་སྔགས་སྒྲུབ་
པ་དག་ནི་ནང་གི་དེ་ཉིད་རྒྱལ་བློན་གྱིས་མ་རྟོགས་ཤིང་། རབ་བྱུང་གི་རྟགས་མེད་
པས་གནོད་པ་མ་བྱུང་བ་དཔག་མེད་ཡོད་པས། ཀུན་མཁྱེན་ཡེ་བཟང་རྩེ་བའི་
ཞལ་ནས། དེ་ལྟར་འདུལ་བའི་བསྟན་པ་ལ་འཕེལ་གྲིབ་བྱུང་མོད་ཀྱི། ཐེག་པ་
ཆེན་པོ་གསང་སྔགས་ནི་དེང་སང་གི་བར་དུ་ནུབ་མ་མྱོང་ཞེས་གསུངས་པ་ཡང་འདི་
ལ་དགོངས་སོ། །དུས་དེར་ཡེར་པར་ལྷ་ལུང་དཔལ་གྱི་རྡོ་རྗེ་ཏིང་ངེ་འཛིན་ལ་
འཁོར་མོ་ཡུག་ཏུ་གནས་པའི་སྐབས། དཔལ་ལྷ་མོས། དེང་སང་བོད་ན་གྲུབ་
ཐོབ་ཁྱེད་ལས་མེད་པས། རྒྱལ་པོ་སྡིག་ཅན་སྒྲོལ་རན་ཟེར་བའི་བརྡ་ཞིག་བྱུང་
བས༑ ནང་པར་བྲན་ལ་རྒྱུ་མཚན་དྲིས་པར་ལོ་རྒྱུས་རྣམས་ཞིབ་ཏུ་བཤད་པས་
བསྒྲལ་བྱའི་ཞིང་དུ་དགོངས་ཏེ། རྟ་དཀར་པོ་ལ་སོལ་བ་བྱུགས། གོས་ཕྱི་ནག་
ནང་དཀར་གྱོན། ལྷ་སར་འོངས་པ་དང་། བཙད་པོས་རྡོ་རིང་གི་ཡི་གེ་ཀློག་
107-483