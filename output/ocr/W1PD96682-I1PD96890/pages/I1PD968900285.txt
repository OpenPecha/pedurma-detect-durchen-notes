མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢༦༡
པར་བརྒྱན་པས་ཞིང་གཅིག་ལྟ་བུར་སྣང་བར་གྱུར་ཏོ།
།ལྷའི་བུ་ཨུ་ཁ་ལི་དང་།
མུངྐ་ལི། སྐྱེ་དགུའི་བདག་པོ་ལ་སོགས་པ་བྱང་ཆུབ་ཀྱི་སྙིང་པོ་ཡོངས་སུ་སྐྱོང་བར་
བྱེད་པ་བཅུ་དྲུག་གིས་བྱང་ཆུབ་ཀྱི་ཤིང་དེ་ལ་དཔག་ཚད་བརྒྱད་ཅུ་འཁོར་ཡུག་ཏུ་་་་
རིན་པོ་ཆེ་སྣ་བདུན་གྱི་སྟེགས་བུ་དང་། ཤིང་ཏཱ་ལའི་ཕྲེང་བ་དང་། རིན་པོ་
ཆེའི་དྲིལ་བུ་གཡེར་ཀའི་དྲ་བ་དང་། རིན་པོ་ཆེའི་ཕྲེང་བ་རྣམས་རིམ་པ་བདུན་
བདུན་གྱིས་བསྐོར། འཛམ་བུ་ཆུ་བོའི་གསེར་གྱི་གླེགས་མ་རིན་པོ་ཆེས་སྤྲས་པ་
དང་༑ ཚོང་ཚོང་དང་། པདྨ་དག་གིས་ཁེབས་པར་བྱས་སོ། །འོད་མ་དང་།
སྙན་ལྡན་དང་། ཡིད་བཟང་དང་། མདངས་ལྡན་མ་སྟེ་བྱང་ཆུབ་ཤིང་གི་ལྷ་མོ་
བཞིས་ཀྱང་ཤིང་དེའི་རྩ་བ་དང་། སྡོང་པོ། ཡལ་ག་སོགས་ཕུན་སུམ་ཚོགས་པ།
ཕྱི་རིམ་ལ་སྟེགས་བུ་དང༌་། གཡེར་ཁའི་དྲ་བ། རིན་པོ་ཆེའི་ཕྲེང་བ་བདུན་རིམ་
གྱིས་བསྐོར་ཏོ། །དེ་ལྟར་མི་མཇེད་ཀྱི་ཞིང་བཀོད་པ་མཆོག་ཏུ་གྱུར་ལ་གསེར་ལྟར་
འབར་བ་འདི་མཐོང་ནས་ལྷའི་བུ་བསོད་ནམས་ཆེ་བ་རྣམས་ཀྱང་རང་གི་གནས་ལ་་
དུར་ཁྲོད་ཙམ་དུ་མཐོང་ན་གཞན་རྣམས་ལྟ་སྨོས་ཀྱང་ཅི་དགོས་པ་དེ་ལྟ་བུར་གྱུར་་་་
ཏོ༑ །བྱང་ཆུབ་སེམས་དཔའ་དཀའ་ཐུབ་དྲག་པོ་ལས་བཞེངས་ཏེ་ཆུ་ཀླུང་ནེེ་རཱཉྫ་
ན་བརྒལ་ནས་ཞབས་ཀྱི་མཐིལ་ལས་ངན་སོང་དང་། ཉོན་མོངས་པ་མཐའ་དག་
ཞི་ལ། བདེ་བ་དང་ལྡན་ཞིང་སངས་རྒྱས་ཀྱི་ཞིང་ཐམས་ཅད་སྣང་བར་བྱེད་པའི་
འོད་བཀྱེ་བས་ཀླུའི་རྒྱལ་པོ་ནག་པོ་ཞེས་བྱ་བའི་ཁྱིམ་འོད་ཀྱིས་སྣང་བར་གྱུར་ཏེ་་་་
བལྟས་པ་ན། བྱང་སེམས་དེའི་མཐུ་ལས་བྱུང་བར་མཐོང་སྟེ་ཀླུའི་འཁོར་རྣམས་
དང་༑
རང་གི་ཆུང་མ་གསེར་འོད་ཅེས་བྱ་བ་དང་བཅས་དོང་ཏེ་མཆོད་ཅིང་
བསྟོད་པར་བྱེད་དོ། །དེ་ནས་བྱང་ཆུབ་ཀྱི་སྙིང་པོར་གཤེགས་པ་ན། སྔོན་གྱི་དེ་
བཞིན་གཤེགས་པ་རྣམས་རྩྭའི་གདན་ལ་བཞུགས་པར་དགོངས་ནས་རྩྭ་ཚོང་བཀྲ་་་་་
107-261