२९२
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དང་༑ ཁྱད་པར་བཀའ་ཐམས་ཅད་ཐར་པ་དང་ཐམས་ཅད་མཁྱེན་པ་ཐོབ་པའི་
ཐབས་སུ་གཞོལ་ཚུལ་གཉིས། དང་པོ་ལ། ལུང་རྟོགས་ཀྱི་ཆོས་སྤྱིར་བསྟན་པ་
དང་༑ ལུང་གི་ཆོས་ཀྱི་ཆེ་བ་བྱེ་བྲག་ཏུ་བཤད་པའོ། །དང་པོ་ནི། ཆོས་ཞེས་བྱ་
བ་དོན་བཅུ་ལ་འཇུག་ཚུལ་རྣམ་བཤད་རིག་པ་ལས་གསུང་བ་དང་། དམ་པའི་
ཆོས་ཀྱི་སྒྲ་དོན་རྣམས་གོང་དུ་བཤད་ཟིན་ལ། དམ་པའི་ཆོས་དེ་ལ་དབྱེ་ན་སྔར་
དྲངས་པ་ལྟར་སྟོན་པའི་དམ་ཆོས་རྣམ་གཉིས་ཏེ། སོགས་ལུང་གི་ཆོས་དང་།
རྟོགས་པའི་ཆོས་གཉིས་སོ། །དང་པོ་ནི། རྟོགས་པའི་ཆོས་ལ་འཇུག་པའི་རྗོད་
བྱེད་ཏེ། དེ་ཡང་རྟོགས་པའི་ཡོན་ཏན་ཁྱད་པར་ཅན་ཐོབ་པའི་ཐབས་ཇི་ལྟར་
བསྒྲུབ་པར་བྱ་བའི་རིམ་པ་མ་ནོར་བར་སྟོན་པའི་གསུང་རབ་དགོངས་འགྲེལ་དང་་་
བཅས་པ་སྟེ། དེ་ནི་ཐོས་བསམ་གྱིས་ངེས་པར་བྱས་པ་ལས་རྟོགས་པའི་ཆོས་
བསྒྲུབ་པ་ལག་ཏུ་ལེན་པའི་ཚུལ་གཏན་ལ་འབེབས་པར་བྱེད་པ་ཡིན་ལ།
དེའི་
དབྱེ་བའི་ཚུལ་སོགས་རྒྱས་པར་ནི་འོག་ཏུ་དེ་མ་ཐག་ཏུ་འཆད་པར་འགྱུར་རོ། །
གཉིས་པ་རྟོགས་པའི་ཆོས་ནི། དེ་ལྟར་གཏན་ལ་ཕབ་པའི་དོན་ཡང་དང་ཡང་དུ་
ཡིད་ལ་བྱེད་ཅིང་། རྩེ་གཅིག་ནང་དུ་ཡང་དག་པར་འཇོག་པས་འཇིག་རྟེན་ལས་
འདས་པའི་སྤངས་པ་དང་རྟོགས་པའི་ཡོན་ཏན་ཕུན་སུམ་ཚོགས་པ་མངོན་དུ་་་་
འགྱུར་བ་སྟེ། དེ་ལ་དབྱེ་ན། ཐོབ་བྱའི་འབྲས་བུ་འགོག་བདེན་དང་། ཐོབ་
བྱེད་ལམ་གྱི་བདེན་པ་གཉིས་ཡོད་དེ། རྒྱུད་བླ་མ་ལས། བསམ་མེད་གཉིས་མེད་
རྟོག་པ་མེད། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་
ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས།
།ཆགས་བྲལ་ཉིད་ནི་
འགོག་པ་དང་། །ལམ་གྱི་བདེན་པ་དག་གིས་བསྡུས།
།ཞེས་དང་། ཀུན་
བཏུས་ལས།
107-292
རྟོགས་པའི་བསྟན་པ་ཡང་རྒྱུ་དང་འབྲས་བུའི་དབྱེ་བས་འགོག་པ་