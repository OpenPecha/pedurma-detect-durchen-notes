२८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འཕགས་པའི་ནོར་ཉིད་གང་གིས་ཀྱང་། །དབྲོག་པར་མི་ནུས་གཏན་གྱི་དགའ་
སྟོན་ཉིད། །རྡོ་རྗེའི་འགྱིངས་འགྲོ་འཁོར་ལོའི་ཕྱག་གི་མཚོན། །སྲིད་གསུམ་
མཚོན་ཆའི་ཆར་གྱིས་གཞོམ་མིན་པ། །ཀུན་རྨོངས་དགྲ་བོ་ཉིད་དེ་དེ་ཡི་སྲོག
དབྲལ་བར་ནུས་པ་ཐོས་པའི་མཚོན་ཆ་ཉིད། །གཅེས་པར་འདོམས་ཀྱང་ཀུན་ཉོན་
ཚ་བའི་ཞུགས། །འབར་བར་ཆེད་དུ་འཇུག་པའི་གྲོགས་ཀྱིས་ཅི། །འདི་དང་
གཏན་དུ་བླ་མེད་ཞི་བསིལ་གྱི། །ཐབས་ཚུལ་འདོམས་པ་ཐོས་པའི་གྲོགས་བཟང་
ཉིད༑ །འབྱོར་ཚེ་ཤིན་ཏུ་མཛའ་བཅུག་སྙིང་ཉེའི་ཚུལ། །ཅུང་ཟད་ཕོངས་ན་
ཕྱིར་ཞིང་གནོད་བགྱིད་པ། །འཇིག་རྟེན་འདི་ཡི་མཛའ་བའི་རང་བཞིན་ཏེ། །
ཕོངས་ཀྱང་ལྷག་པར་མཛའ་བ་ཐོས་པའི་གཉེན། །ཕན་དང་གནོད་པ་ཟུང་དུ་
འབྲེལ་བ་ལ། །བདུད་རྩི་ལྟ་བུར་བསྔགས་ཀྱང་ཕྱོགས་རེ་ཙམ། །སྲིད་ཞིའི་ནད་
བརྒྱ་སེལ་བའི་སྨན་གཅིག་པུ། །བདུད་རྩིའི་སྙིང་པོ་འདིར་ནི་ཐོས་པ་ཉིད། །མི་
ཚེ་རི་ཡི་བརྡེག་བྱེད་རྣོ་བའི་དབལ། །གདོས་བཅས་གཤེད་དུ་འབེབ་ལ་བསྔགས་
པས་ཅི། །ཁམས་གསུམ་གཡུལ་ངོ་ཀུན་གྱིས་བཟློག་མིན་པའི། །སྟོབས་ལྡན་ཉོན་
མོངས་དཔུང་འཇོམས་ཐོས་པའི་དཔུང་། །སྙན་པར་གྲགས་པའི་བ་དན་གཡོ་བྱེད་
ཅིང་༑ །ཕུན་ཚོགས་འདོད་རྒུར་སྦྱིན་པའི་གཏེར་ཀྱང་སྟེ། །ལེགས་བཤད་སྐྱེས་
དང་མཁས་པ་དགུ་བའི་གཏམ། །སྨྲ་བའི་རོ་འཛིན་འཇིགས་བྲལ་སྤོབས་པས་
མཐོ།༑ །ལུང་རིགས་གད་རྒྱངས་མཐོན་པོས་སྨྲ་ངན་གྱི། །ཝ་ཚོགས་ཀླད་བུམ་
གཅིག་ཅར་བྲལ་བྱེད་ཅིང་། །ལེགས་བཤད་ག་པུར་ཟེར་ཕྲེང་སྐྱུགས་པ་ཡིས། །
སྐྱེ་རྒུའི་གདུང་བ་ཀུན་ནས་འཕྲོག་པར་བྱེད། །ཐོས་ཉུང་བློ་ཡི་ར་བར་ཆུད་མིན་
པའི༑ །འགལ་འདུའི་ཕུང་པོ་མཐོན་པོར་བརྩེགས་པ་ཡང་། །མང་ཐོས་རྣམ་
དཔྱོད་ཡངས་པའི་ལྷ་ལམ་དུ། །ཤོང་བར་མི་ནུས་དངོས་དེ་ཅི་ཞིག་མཆིས། །སྐྱེ་
107-28