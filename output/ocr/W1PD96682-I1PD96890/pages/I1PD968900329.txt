མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༣ ༠ ༥
གཡུལ་རྒྱལ་བའི་མཚན་མ་དང་པོར་རྔའི་སྒྲ་འབྱིན་པ་བཞིན་བདུད་དང་གླགས་་་
ཚོལ་བ་ཐམས་ཅད་ལས་རྒྱལ་བའི་སྔོན་དུ་འགྲོ་བ་ཉིད་ཀྱི་ཕྱིར་རོ། །མ་ཁེངས་པ་
ནི་གཞན་དག་གིས་བསྟོད་ཀྱང་དེ་ལ་བརྟེན་ནས་མཆོག་འཛིན་གྱི་ཀུན་ནས་ཉོན་་་་
མོངས་པ་མེད་པའི་ཕྱིར་རོ། །མི་དམའ་བ་ནི་གཞན་དག་གིས་སྨད་ཀྱང་འཁངས་
ཤིང་ཞུམ་པའི་ཀུན་ནས་ཉོན་མོངས་མེད་པ་ཉིད་ཀྱི་ཕྱིར་རོ། །སྒྲ་ཐམས་ཅད་ཀྱི་
རྗེས་སུ་ཞུགས་པ་ནི་ལུང་སྟོན་པ་སྒྲའི་བསྟན་བཅོས་ཐམས་ཅད་ལ་མཚན་ཉིད་རྣམ་་
པ་ཐམས་ཅད་ཀྱིས་རྗེས་སུ་ཞུགས་པའམ། ཡང་ན་བརྡ་སྤྲོད་པའི་སྐད་དུ་ལུང་དུ་
སྟོན་པ་ལ་འཇུག་ཅིང་། དེ་ཉིད་ལྐོག་གྱུར་གྱི་དོན་ལུང་དུ་སྟོན་པ་ལ་ཡང་འཇུག་
པས་དུས་གསུམ་གྱི་ལྐོག་གྱུར་ལུང་དུ་སྟོན་པ་ལའང་སྦྱར་བར་སྣང་ངོ་། །སྒྲ་ཟུར་
བཅག་པ་མེད་པ་ནི་དུས་ནམ་ཡང་བསྙེལ་བ་མི་མངའ་བས་དྲན་པ་ཉམས་པས་་་་
བསྙེལ་ཏེ་གསུང་བ་མི་མངའ་བ་མེད་པའི་ཕྱིར་རོ། །མ་ཚང་བ་མེད་པ་ནི་གདུལ་
བྱའི་བྱ་བ་རྣམས་ལ་དུས་སྐད་ཅིག་ཀྱང་མི་ཡོལ་བར་དེ་དག་ཐམས་ཅད་ཀྱི་དོན་་་
དུས་ཐམས་ཅད་དུ་ཉེ་བར་གནས་པར་མཛད་པའི་ཕྱིར་རོ། །མ་ཞུམ་པ་ནི་རྙེད་པ་
དང་བཀུར་སྟི་ལ་མ་བརྟེན་པ་ཉིད་ཀྱི་ཕྱིར་ཏེ་རང་དོན་ལ་ཆགས་པའི་གནོང་གིས་་་་
ཞུམ་པ་མེད་པའི་དོན་དང་།
བུ་སྟོན་ཆོས་འབྱུང་དུ་འདི་ལྟར་སྣང་ཡང་།
བསྟོད་སྤྲིན་འགྲེལ་པར་ཆོས་འཆད་པ་ན་རྒོལ་བ་གཞན་གྱིས་འཇིགས་པ་མེད་པས་་་
མ་ཞུམ་པ་དང་། རྙེད་པ་དང་བཀུར་སྟི་ལ་མ་ཆགས་པས་ན་མི་ཞན་པའོ། །
ཞེས་གསུངས། མ་ཞན་པ་ནི་འཇིགས་པ་དང་བྲལ་བ་ཉིད་ཀྱི་ཕྱིར་ཏེ་ཕྱིར་རྒོལ་ལ་
འཇིགས་ནས་ཤུགས་ཞན་པ་མེད་པའི་དོན་ཏེ། འདི་གཉིས་ནི་རྣམ་བཤད་རིགས་
པ༑ ཉི་སྣང་སོགས་དང་མཐུན་ནོ། །རབ་ཏུ་དགའ་བ་ནི་ཆོས་ཇི་ཙམ་འཆད་
ཀྱང་སྐྱོ་བ་མི་མངའ་བའི་ཕྱིར་རོ། །ཁྱབ་པ་ནི་རིགས་པའི་གནས་ཐམས་ཅད་ལ་
107-305