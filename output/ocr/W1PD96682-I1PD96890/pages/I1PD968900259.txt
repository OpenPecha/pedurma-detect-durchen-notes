མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༣ ༥
པར༑ །གྲོང་ཁྱེར་སེར་སྐྱའི་གཞིར་ནི་སླར། །ང་ནི་འཇུག་པར་མི་བྱའོ། །ཞེས་
གསུངས་སོ། །དེའི་ཚེ་ས་གཡོས་ཤིང་སྐུ་ལས་འོད་བཀྱེ་བས་ངན་སོང་གི་སྡུག་
བསྔལ་ཞི། སྐྱེ་དགུ་རྣམས་ཉོན་མོངས་དང་བྲལ་བར་མཛད་དོ། །བརྒྱ་བྱིན་དང་
ཚངས་པ་སོགས་ཀྱིས་ད་ནི་གེགས་ལས་ཐར་གྱི་ནམ་སངས་རྒྱས་པའི་ཚེ་དགོངས་་་་་་
ཤིག་ཅེས་གསོལ་པ་ལས།
དེས་ཀྱང་ཞལ་གྱིས་བཞེས་སོ། །དེ་ནས་ཤཱཀྱའི་ཡུལ་
དང་༑ ཀེའུ་རྟའི་ཡུལ་དང་། གྱད་ཡུལ་ལས་འདས་ཏེ་མེ་ནེ་ཡའི་ཡུལ་གྱི་གྲོང་
རྡལ་རྗེས་སུ་དཔག་པ་ནས་ཀྱང་དཔག་ཚད་དྲུག་ཏུ་ཕྱིན་པ་སྤོང་བྱེད་ཡུལ་གྱི་ཁྲོན་་་་
པ་ཅན་གྱི་གྲོང་གི་ཉེ་འདབ་ཆུ་ཀླུང་ཡིད་འོང་ལྡན་གྱི་འགྲམ་དུ་བྱོན་པ་དང་ནམ་་་
ལངས་པར་གྱུར་ཏོ། །མེ་ནེ་ཡའི་ཡུལ་ནས་ཤཱཀྱའི་ཡུལ་གྱི་བར་དཔག་ཚད་དྲུག་
ཡོད་དེ། དྲིལ་བས་དཔག་ཚད་བཅུ་གཉིས་ཀྱི་བར་དུ་བྱོན་ནོ། །དེ་ནས་བྱང་
ཆུབ་སེམས་དཔའ་བསྔགས་ལྡན་ལས་བབས་ཏེ་ས་ལ་འདུག་ནས། ལྷ་དང་། ཀླུ་
དང་༑ གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་
དང་༑ མིའམ་ཅི་དང་། ལྟོ་འཕྱེ་ཆེན་པོའི་ཚོགས་ཆེན་པོ་སླར་བཀྱེ་ནས་ཀྱང་
འདི་སྙམ་དུ་རྒྱན་འདི་དག་དང་རྟ་བསྔགས་ལྡན་ཡང་འདུན་པའི་ལག་ཏུ་གཏད་དེ་་
སླར་གཏོང་ངོ་སྙམ་སྟེ་བྱང་ཆུབ་སེམས་དཔས་འདུན་པ་ལ་བོས་ཏེ་འདི་སྐད་ཅེས་་་་་
སྨྲས་སོ། །འདུན་པ་ཁྱོད་སོང་ལ་རྒྱན་འདི་དག་དང་རྟ་བསྔགས་ལྡན་ཁྱེར་ཏེ་སླར་
ལོགས་ཤིག །ས་ཕྱོགས་གང་ནས་འདུན་པ་སླར་ལོག་པ་དེར་མཆོད་རྟེན་བརྩིག་སྟེ།
འདུན་པ་སླར་ལོག་པའི་མཆོད་རྟེན་ཞེས་གྲགས་པ་ཡིན་ནོ།
།ཡང་བྱང་ཆུབ་
སེམས་དཔའ་འདི་སྙམ་དུ་སེམས་ཏེ། ཇི་ལྟར་ན་གཙུག་ཕུད་ཀྱང་ཡོད་ལ་རབ་ཏུ་
བྱུང་བ་ཞེས་བྱ་བར་ཡང་འགྱུར་སྙམ་ནས་དེར་རལ་གྲིས་གཙུག་ཕུད་བཅད་དེ་བར་་
སྣང་ལ་བོར་བ་དང་། དེ་སུམ་ཅུ་རྩ་གསུམ་པའི་ལྷ་རྣམས་ཀྱིས་མཆོད་པའི་ཕྱིར་
107-235