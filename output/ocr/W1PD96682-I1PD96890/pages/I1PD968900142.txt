275
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བསམ་གཏན་བཞི་པའི་དངོས་གཞི་ལ་བརྟེན་ནས་སྦྱོར་ ལམ་ ཡན་ ཆད་ རྒྱུད་ ལ་ ་ ་
བསྐྱེད་ནས་ཐོ་རངས་སྐྱ་རེངས་འཆར་ཀའི་ཚེ་རྡོ་རྗེ་ལྟ་བུའི་ཏིང་ངེ་འཛིན་གྱིས་དུག་
གསུམ་ས་བོན་དང་བཅས་པ་དྲུང་ནས་ཕྱུང་སྟེ་མངོན་པར་རྫོགས་པར་སངས་རྒྱས་་་
པ་ནི། བསྟོད་པ་བརྒྱ་ལྔ་བཅུ་པ་ལས། གང་ཚེ་བདུད་རྣམས་མངོན་བཏུལ་བ། །
དེ་ཡི་ནུབ་མོ་ཁོ་ན་ལ། །ཉོན་མོངས་ཤིན་ཏུ་ཆེ་སྤངས་པ། །དེ་ཉིད་རྨད་དུ་བྱུང་
བ་ལགས། །འོད་ཟེར་ཕྲེང་བ་སྟོང་ལྡན་པའི། །ཉི་མས་མུན་བསལ་གང་ལགས་
དང་༑ །དཔའ་བོ་ཁྱོད་ཀྱིས་མུ་སྟེགས་ལས། །རྒྱལ་བར་མཛད་པ་ཅི་ཞིག་མཚར། །
འདོད་ཆགས་བྲལ་བས་ཆགས་བཅས་དང་།
།ཞེ་སྡང་བྲལ་བས་ཞེ་སྡང་ཅན།
།
གཏི་མུག་བྲལ་བས་རྨོངས་པ་སྟེ། །གསུམ་པོས་རྟག་ཏུ་གསུམ་དག་བཏུལ།
ཞེས་གསུངས་པ་ལྟར་ལགས་ཤིང་།
དེ་ནས་ཝ་ར་ཎ་སིར་བྱོན་ཏེ། ཀུན་ཤེས་
་
སོགས་ལྔ་སྡེ་དང་། གྲགས་པ་སོགས་ཉེ་བའི་ལྔ་སྡེས་མཚོན་ཡུལ་གྲུ་ཀུན་ཏུ་སྐལ་བ་
ལྡན་པ་མཐའ་དག་གི་ཁམས་དང་བསམ་པ་དབང་པོ་ཇི་ལྟ་བ་བཞིན་དུ་རྗེས་སུ་་་
བཟུང་སྟེ་ཀུན་ཏུ་རྒྱུ་རབ་བཟང་གི་བར་ལ་ཆོས་ཀྱི་འཁོར་ལོ་བསྐོར་ཏེ་གདུལ་བྱའི་་་་
ཚོགས་ཀུན་བཏུལ་བར་མཛད་པ་ནི་སློབ་དཔོན་དཔའ་བོས།
འཇིག་རྟེན་རྣམས་
ལ་ཐུགས་བརྩེ་བས། །ཡུན་རིང་ས་སྟེང་དམ་ཆོས་བཤད། །འཇིག་རྟེན་གསུམ་
ཕན་འདོད་ནུས་པའི། །སློབ་མ་དམ་པའང་མང་དུ་བསྐྲུན། །མངོན་དུ་གདུལ་
བྱའི་ཚོགས་ཀྱང་ནི། །མཛེས་བཟང་ཡན་ཆད་བཏུལ་ལགས་པས། །དེ་ཀོ་ཁྱོད་
ལ་སེམས་ཅན་གྱི། །བུ་ལོན་ལྷག་མ་ཅི་མཆིས་ན། །ཞེས་གསུངས་པ་ལྟར་རོ། །
མཐར་གྱད་ཀྱི་ཡུལ་རྩྭ་མཆོག་གི་གནས་སུ་མྱ་ངན་ལས་འདའ་བར་མཛད་དེ།
གསུང་རབ་དང་རིང་བསྲེལ་གྱིས་ཀྱང་འགྲོ་བ་མགོན་དང་བཅས་པ་མཛད་ཚུལ།
བརྒྱ་ལྔ་བཅུ་པ་ལས། དེ་སླད་ཆོས་སྐུ་མ་ལུས་པ། །སྲས་ཀྱི་མཆོག་ལ་གཏད་
107-118