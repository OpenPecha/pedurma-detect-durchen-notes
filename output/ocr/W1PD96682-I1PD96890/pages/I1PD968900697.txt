མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༦༧༣
འབེལ་གཏམ་ཀྱང་མཛད། དེ་ནས་སན་ནོ་ཡོན་དགོན་པར་གདན་དྲངས་དཔོན་
འབངས་དང་དགོན་སྡེ་རྣམས་ལ། དབང་རྗེས་ལུང་ཁྲིད་སོགས་འདོད་ཆོས་སྩལ།
དངོས་འབུལ་ཚད་མེད་པ་ཕུལ་བདུན་གཅིག་བཞུགས་དེ་སྐབས་བོད་ཀྱི་དངུལ་ཁང་
དོ་དམ་རྩེ་དྲུང་སོགས་བོད་ཀྱི་མི་སྣའི་ཕེབས་བསུ་དང་།
རྗེ་བཙུན་དམ་པའི་
གསོལ་དཔོན་མཁན་ཆུང་མཚམས་ཞུར་བཅར། ༧གོང་ས་མཆོག་ནས་ཀྱང་
མཚམས་ཞུ་འབུལ་མི་གནང་། ཤིང་འབྲུག་ཟླ་བ་བཅུ་གཅིག་པའི་ཚེས་གཅིག་ཉིན་
ཁུ་རལ་གྱི་ཕེབས་བསྒྲིགས་གསོལ་ཚའི་ཐོག །རྗེ་བཙུན་དམ་པའི་ཐུགས་སྲས།
ཧོ་ཐོག་ཐུ་ཁག །བླ་སྤྲུལ། རྒྱ་སོག་གི་དཔོན་པོ། ཚོགས་ཆེན་དང་གྲྭ་ཚང་
གསུམ་གྱི་ལས་སྣེ་བཅས་མཇལ་ཕྱག་གནང་། དེ་ནས་གྲྭ་དམངས་སེར་སྦྲེང་།
རྔ་དུང་དར་ཕྱར་སོགས་དཔལ་གྱི་འབྱོར་པ་ཆེན་པོས་གདན་དྲངས། དགའ་ལྡན་
ཤར་དུ་བཞུགས། གཞུང་སའི་རྟེན་གསུམ་དཀར་སྤྲོ་དང་མཇལ་ཕྱག་ཞུས། རྗེ་
བཙུན་དམ་པས་སྐུ་འཁོར་རྣམས་ལ་འབུལ་སྟོན་རྒྱས་པར་གནང་། བཀྲ་ཤིས་ཆོས་
འཕེལ་གླིང་། ཀུན་དགའ་ཆོས་གླིང་། ཡིད་དགའ་ཆོས་འཛིན་བཅས་གྲྭ་ཚང་སོ་
སོའི་ཆོས་རར་ཕེབས་ཏེ་རྩོད་རྒྱུགས་བཞེས་པ།
དཔེ་ཁྲིད་གནང་བ་བཅས་དག་
ཐེར་མཛད། རྒྱ་སོག་གི་དཔོན་རིགས་དང་།
སེར་སྐྱ་སྤྱི་ལ་ཆོས་འབྲེལ་དང་
མཇལ་མང་གནང་། ཤིང་སྦྲུལ་གསར་ལོའི་ཚེས་གཏོར་སོགས་སྔར་ལམ་གནང་།
༧གོང་ཡུམ་ཆེན་མོས་མཉྫུ་ཨམ་བན་ལ་བཀའ་ཕབས་ཏེ་སྐུ་སྲུང་དམག་མི་དང་།
དབྱིན་ཇིའི་དོན་གཅོད་སྐོར་གྱི་བཀའ་ཡིག །ཐུགས་མཁོ་སོགས་རྒྱ་ཆེར་སྩལ།
ཟླ་བ་གསུམ་པར་བརྒྱད་གཏོར་སོགས་གནང་། དབང་རྗེས། ལུང་ཁྲིད་སོགས་
རྒྱ་སོག་གི་མཇལ་ཞུ་རྣམས་ཀྱི་སོ་སོའི་རེ་འདོད་ཡོངས་སུ་བསྐང་། ཨུ་ཅུ་མུ་ཅི་
ཆིང་ཝང་ནས་བརྟན་ཞུགས་དང་འབྲེལ་གོས་དར་དང་། རྒྱ་དངུལ་ཁྲི་འབུལ་ཞུས།
107-673