५७५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཟག་གཅིག་འཚང་རྒྱ་བའི་ཉམས་ལེན་གྱི་གདམས་པར་ཤར། འདུལ་བའི་བཅས་
མཚམས་ཕྲ་མོ་ཡང་འདའ་བ་མེད་པར་གནས་བརྟན་འདུལ་བ་འཛིན་པ་འཕགས་་་་
པ་ཉེ་བར་འཁོར་ལྟར་གྱུར་ཅིང་། ལྗོངས་འདིར་འདུལ་བའི་བསྟན་པ་མིང་གི་
ལྷག་མ་ཙམ་དུ་གྱུར་པ་རྨངས་ནས་གསོ་བར་མཛད།
ངེས་པའི་དོན་དུ་རྗེ་བཙུན་
འཇམ་དཔལ་དབྱངས་ཉིད་མིའི་རྣམ་པར་རོལ་བ་ཡིན་ཀྱང་།
དྲང་དོན་གདུལ་
བྱའི་སྣང་ངོར་ཡང་ཇི་ལྟར་ཐོས་པའི་དོན་ལ་ཚུལ་བཞིན་བསམ་པ་དང་། སྒྲུབ་པ་
རྩེ་གཅིག་ཏུ་མཛད་པས་ཐུན་མོང་དང་། ཐུན་མོང་མ་ཡིན་པའི་ཏིང་ངེ་འཛིན་གྱི་
སྒོ་དང༌་། ཞི་ལྷག་རིམ་གཉིས་དང་བཅས་པའི་རྟོགས་པ་ཁྱད་པར་ཅན་འཁྲུངས་
ཏེ་གྲུབ་པའི་གོ་འཕང་མཐོན་པོར་གཤེགས། མདོ་སྔགས་ལམ་རིམ་གཉིས་དང་།
དྲང་ངེས་ལེགས་བཤད་སྙིང་པོ། རྩ་འཇུག་གི་ཊིཀ་ཆེན་རྣམ་གཉིས། རིམ་ལྔ་
གསལ་སྒྲོན་ལ་སོགས་པ་འཕགས་བོད་ཀྱི་པཎ་གྲུབ་སུས་ཀྱང་རྩོམ་པར་མི་ནུས་པའི་་
ལེགས་བཤད་ཀྱི་གཏེར་ཆེན་པོ་མཁྱེན་རབ་ཀྱི་མཛོད་ལས་ཕྱུངས། དེ་དུས་བོད་ཀྱི་
སྒོམ་ཆེན་པ་རྣམས་ལ་སྒོམ་གྱི་གནད་ལས་བརྩམས་པའི་དྲི་བ་ལྷག་བསམ་རབ་་་་
དཀར་མཛད་པར་སུས་ཀྱང་ལན་ཞུ་མ་ནུས། གཞུང་ཆེན་པོ་དང་མཐུན་པའི་ཞི་
གནས་སྒྲུབ་ཚུལ་གྱི་མན་ངག །ཟབ་མོ་དབུ་མའི་ལྟ་བ་ཀླུ་སྒྲུབ་ཀྱི་དགོངས་པ་ཇི་ལྟ་
བ་ཚོལ་ཚུལ། བདེ་སྟོང་། འོད་གསལ། སྒྱུ་ལུས། ལམ་རིམ་པ་ལྔའི་ཟབ་
གནད་ཁྱད་པར་ཅན་རྣམས་རྗེ་བཙུན་འཇམ་དཔལ་དབྱངས་ཀྱི་ཞལ་ཆབ་དྲོན་མོ་་་་
ལྟ་བུ་རྗེ་བཙུན་ཉིད་ལས་དངོས་སུ་གསན་པ་སྤྲུལ་པའི་གླེགས་བམ་དང་བཅས་་་་
བཀའ་རྒྱས་བཏབ་སྟེ་ཕྱི་རབས་ཀྱི་གདུལ་བྱ་རྣམས་ལ་ཕམ་ཕབས་སུ་སྩལ། སྟོབས་
ཀྱི་འཁོར་ལོས་སྒྱུར་བ་རྒྱ་ནག་རྒྱལ་པོས་གདན་དྲངས་པ་ལའང་ཐུགས་མི་གཞོལ།
མཁས་པའི་དབང་པོ་སྟག་ཚང་ལོ་ཙཱ་བ་དང་། འབྲུག་པ་པདྨ་དཀར་པོ། ཀརྨ་
107-568