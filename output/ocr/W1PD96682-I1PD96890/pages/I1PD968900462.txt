༤༣༨
བསྒྲུབས༑
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
།ཏིང་འཛིན་མ་གྲུབ་གླང་ཆེན་གྱི། །རྒྱབ་ཁལ་ལོངས་པའི་བསྟན་
བཅོས་བརྩམས། །ཞེས་ཐེག་ཆེན་གྱི་གང་ཟག་དང་ཆོས་ལ་སྐུར་འདེབས་བྱས་པ་
གཅེན་གྱིས་གསན་ནས། ད་ལོག་སྒྲུབ་དོན་མིན་དུ་འགྱུར་བར་དགོངས་ཏེ་དེ་
བཟློག་པའི་ཕྱིར་སློབ་མ་གཉིས། ས་བཅུ་པ་དང་བློ་གྲོས་མི་ཟད་པ་བློ་ལ་འཛིན་དུ་
བཅུག་ནས་གཅུང་ཅན་དུ་སོང་ལ་སྲོད་དང་ཐོ་རངས་ཐོན་ཅིག་གསུངས་པ་ལྟར་་་
བསྒྲུབས་པས།
གཅུང་གིས་གསན་ཏེ། སྲོད་ལ་ཐེག་ཆེན་འདི་རྒྱུ་བཟང་ལ་
འབྲས་བུ་ཁ་གཡེལ་བ་འདྲ་གསུངས། ཐོ་རངས་རྒྱུ་འབྲས་གཉིས་ཀ་བཟང་བར་
འདུག་པ་ལ་ངས་སྐུར་པ་བཏབ་པ་ལྕེ་འདིས་ལན་པ་ཡིན་པས་གཅོད་གསུངས་ནས་་
སྤུ་གྲི་བཙལ་བས་ཁོང་གཉིས་ཀྱིས། ལྗགས་གུམ་མི་འཚལ། དེའི་སྒྲིབ་པ་སྦྱངས་
ཐབས་གཅེན་ལ་མངའ་བས་དེར་གཤེགས་པར་ཞུ་ཞེས་སྨྲས་ཏེ་བྱོན་ནོ། །དེར་
ཆོས་མང་དུ་གསན་ཅིང་འབེལ་གཏམ་མཛད་པའི་ཚེ་གཅུང་སྤོབས་པ་ཤིན་ཏུ་མྱུར་་་
བར་བྱུང་། གཅེན་ཅུང་ཟད་བུལ་བའི་ལན་བཟང་པོ་བྱུང་བ་ལ་དེའི་རྒྱུ་ཞུས་པས་
ཁྱོད་སྐྱེ་བ་ལྔ་བརྒྱར་པཎྜི་ཏར་གྱུར་པས་སྐྱེས་སྟོབས་ཀྱི་ཤེས་རབ་ཆེ་བ་ཡིན། ང་ལ་
དེ་ལྟ་བུ་མེད་པས་ཡི་དམ་ཞིག་ལ་འདྲི་ཞིང་ལན་འདེབས་པ་ཡིན་གསུངས།
དེ་
བདག་ལ་བསྟན་པར་ཞུ་བྱས་པས། རྗེ་བཙུན་ལ་ཞུ་ཡི་གསུངས་ནས་ཞུས་པས་
ཁྱོད་སོ་སོ་སྐྱེ་བོ་ཡིན་ཞིང་དང་པོར་ཐེག་ཆེན་ལ་སྐུར་པ་བཏབ་པས་ཚེ་འདི་ལ་ང་་་་་
མཐོང་བའི་སྐལ་བ་མེད་ཀྱི་སྒྲིབ་པ་སྦྱང་བའི་ཕྱིར་ཐེག་ཆེན་གྱི་མདོ་འགྲེལ་མང་དུ་་་་
རྩོམ༑ གཙུག་ཏོར་རྣམ་རྒྱལ་ཐོན། ཕྱི་མ་མཇལ་གསུངས། དེ་ནས་གཅེན་ལ་
ལྷག་པར་དད། ང་ཡི་ཕུ་བོ་ཀླུ་དང་འདྲ། །ང་ནི་ཆར་འདོད་བྱ་དང་འདྲ། །ཀླུ་
ཡི་རྒྱལ་པོས་ཆེར་ཕབ་ཀྱང་། །བྱ་ཡི་གྲེ་བར་སོང་བ་མེད། །ཅེས་གསུངས་ནས་
བྱམས་པའི་བཀའ་ཡང་བསྒྲུབས་ཤིང་མངོན་པ་མཛོད་བརྩམས་ཏེ་སྐྱེས་དང་བཅས་་
107-438