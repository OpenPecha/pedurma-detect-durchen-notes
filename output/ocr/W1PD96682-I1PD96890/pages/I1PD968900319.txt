མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར●་དཀར་ཆག་ལེགས་བཤད་འཕྲུལ་གྱི་ལྡེ་མིག ༢ ༩ ༥
འདས་ཀྱི་ངོ་བོ་མེད་དགག་ཏུ་བཞེད་པ་ཡིན་ཏེ། དེ་ལ་གློ་བུར་རྣམ་དག་གི་ཕྱོགས་
དང་༑ རང་བཞིན་རྣམ་དག་གི་ཕྱོགས་གཉིས་ཡོད་པ་ལས། དང་པོ་ནི།
བདག་མེད་རྟོགས་པའི་ཤེས་རབ་ཀྱིས་ཉོན་སྒྲིབ་ས་བོན་དང་བཅས་པ་སླར་སྐྱེ་མི་་་་་
རུང་གི་ཆོས་ཅན་དུ་བྱས་པ་ལ་འཇོག །གཉིས་པ་ནི། གང་ཟག་གི་བདག་དང་།
ཆོས་བདག་ཅི་རིགས་བཀགས་པའི་ཉོན་སྒྲིབ་སྤངས་པའི་ཁྱད་པར་དུ་བྱས་པའི་་་
མེད་དགག་གཅིག་ལ་འཇོག་གོ། །དབུ་མ་ཐལ་འགྱུར་བ་རྣམས་འགོག་བདེན་ལ་
དོན་དམ་བདེན་པས་ཁྱབ་པར་བཞེད་པས་མྱང་འདས་ལ་དོན་དམ་བདེན་པས་་་་
ཁྱབ་པར་བཞེད། དབུ་མ་རང་རྒྱུད་པ་རྣམས་ནི། མྱང་འདས་ལ་བདེན་པ་
གཉིས་ཀའི་ཆ་ཡོད་པར་བཞེད་དོ། །མྱང་འདས་ལ་དབྱེ་ན། ཐེག་ཆེན་པའི་
མྱང་འདས་དང་། ཐེག་དམན་གྱི་མྱང་འདས་གཉིས་ཡོདད་དོ།
།དེའི་དང་པོ་ནི།
སྲིད་ཞི་གཉིས་ཀྱི་མཐའ་ལ་མི་གནས་པའི་མྱང་འདས་དང་དོན་གཅིག་གོ།
གཉིས་པ་སྒྲུབ་པའི་ཆོས་ནི། ལམ་སྟེ་འབྲས་བུའི་ཆོས་དེ་ཐོབ་བྱེད་ཀྱི་ཡོན་ཏན་
ཕུན་སུམ་ཚོགས་པ་བཞི་ལྡན་ནོ། །བཞི་གང་ཞེ་ན། འདིས་མྱ་ངན་ལས་འདས་
པའི་གྲོང་ཁྱེར་དུ་ཕྱིན་པར་བྱེད་པ་ཡིན་གྱི། འཁོར་བའི་གྲོང་ཁྱེར་དུ་ཕྱིན་པར་
བྱེད་པ་མ་ཡིན་པས་ཡོད་པ་མ་ཡིན་པ་དང་། མྱང་འདས་དང་འབྲེལ་བས་བར་མ་
ཆོད་ཅིང་མི་འགྱུར་བས་རྒྱུན་མི་འཆད་པ་དངང་། འདོད་ཆགས་ལ་སོགས་པའི་
ཆོམ་པོས་མི་འཕྲོག་པས་གནོད་པ་མེད་པ་དང་། ཆོས་ལ་དགའ་བའི་ཟས་དང་
ལྡན་པས་ཉེ་བར་སྟོན་པ་རྣམས་སོ། །གསུམ་པ་བཤད་པའི་ཆོས་ནི། ལམ་གྱི་
ཆོས་གསལ་བར་བྱེད་པའི་རྗོད་བྱེད་ཀྱི་ངག་བྱ་བ་བཞི་དང་ལྡན་པའོ། །བཞི་གང་
ཞེ་ན། འདི་ནི་ལམ་ཡིན་ནོ་ཞེས་ཉེ་བར་ཉན་པ་ཉིད་དང་། འདི་ཉིད་ལམ་ཡིན་
གྱི་གཞན་ནི་མ་ཡིན་ནོ། །ཞེས་ངེས་པར་བྱེད་པ་དང་། དྲན་པ་ཉེ་བར་བཞག་
107-295