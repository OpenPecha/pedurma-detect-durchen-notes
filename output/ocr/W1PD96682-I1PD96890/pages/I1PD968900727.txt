མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༧༠ ༣
ཡི༑ །གཞལ་མེད་ལྗོངས་འདིར་དངོས་སུ་འཕོས་བཞིན་བསྐྲུན།
།བཀའ་རྟགས་
ཕྱག་རྒྱ་བཙན་པོའི་ཉིན་བྱེད་ཟེར། །བསིལ་ལྗོངས་པདྨའི་གཉེན་གྱུར་ཙམ་མིན་
པ༑ །མཐའ་བཞིའི་དྲེགས་ལྡན་རྐང་འཐུང་དག་གིས་ཀྱང་། །བཀའ་ལུང་ཟེར་
བརྒྱ་སྤྱི་བོར་ལེན་ཅིང་འདུད། །གཞན་གྱི་དྲིང་ལ་མ་ལྟོས་ས་ཆེན་ཁྱོན། །རང་
དབང་ཕྱག་རྒྱའི་སྣོད་དུ་བགྱིས་པ་ཡིས། །ཕྱོགས་ལས་རྣམ་པར་རྒྱལ་བའི་ཆབ་
སྲིད་ཀྱི། །དབུ་རྨོག་བཙན་པོ་གནམ་བསྐོས་རྒྱལ་པོར་གྱུར། །བག་ཡོད་སྤྱོད་
པས་བསྡམ་པའི་ཆབ་འབངས་ཚོགས། །ཐུགས་རྗེའི་གྲིབ་བསིལ་སྣུམ་པོར་ངལ་
གསོ་ཞིང་། །ཆོས་འབྱོར་འདོད་རྒུའི་དགའ་སྟོན་གྱིས་འཚོ་བས། །ཁྱོད་ནི་རེ་
སྐོང་དཔག་བསམ་དབང་པོ་ཉིད། །ཕན་བདེའི་པད་ཚལ་རྙོག་པའི་བརླངས་སྤྱོད་
ཀྱིས༑ །ཁྲིམས་གཉིས་ལས་འགོངས་བག་མེད་གཉིས་འཐུང་། །སྐུ་ཡི་རྣམ་
འགྱུར་གཅིག་གིས་ཟིལ་ནོན་པས། །ཁྱོད་ནི་གདོང་ལྔའི་དབང་པོ་མཆོག་ཉིད་དོ། །
དབུས་འགྱུར་བདེ་སྐྱིད་འཕྲོག་པའི་མེ་ཏོག་མདའ། །འཆང་བའི་མཐའ་བཞིའི་
དྲེགས་ལྡན་ཉ་ཡི་ཏོག །དམོད་སྔགས་ཞུགས་སུ་འབར་བ་ཙམ་གྱིས་ཀྱང་། །
ཐལ་བར་བྱེད་པ་ཁྱོད་ནི་དཔལ་གྱི་མགྲིན། །གསང་གསུམ་ཉི་མ་བྱེ་བའི་གཟི་བྱིན་
ནི༑ །ཞུགས་སུ་རྣོ་བས་བློ་ཡི་པདྨོའི་འཛུམ། །དར་དིར་དབྱངས་སུ་སྙན་པའི་
བུང་བའི་ཁྱུ། །འགུགས་པའི་ལྷག་བསམ་སྦྲང་ཙིའི་ཕུང་པོ་འཛིན། །འཛམ་གླིང་
ཡངས་པའི་ཐ་གྲུ་མཐའ་དག་ཀྱང་། །ལི་ཁྲིའི་ལང་ཚོ་གསར་དུ་བདོ་བ་བཞིན། །
ཁྲིམས་ལྡན་ངུར་སྨྲིག་འཛིན་པས་གཏམ་པ་ཡིས། ། །ཁྱོད་ཀྱི་རྣམ་ཐར་ཐུབ་དབང་
གཉིས་པར་དྲན། །ཀྱེ་མ་འོད་སྟོང་ཞགས་པ་ཅན་གྱིས་བཟུངས། །སྤྲིན་འབྱུང་
ལང་ཚོ་བསིལ་ལྡན་མ་ཡིས་ཟོས། །གངས་ཅན་བསོད་ནམས་ནོར་བུ་གློ་བུར་དོར། །
ས་འདི་མུན་པའི་བསྐལ་པས་གློ་བུར་བཀབས། །རྣམ་འདྲེན་མཆོག་གི་ལྷན་སྐྱེས་
107-703