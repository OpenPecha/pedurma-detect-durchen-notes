༡༢༨
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཐུགས་རབ་བསྐྱེད། །བར་དུ་བསྒྲུབ་དཀའ་རྒྱལ་སྲས་སྤྱོད་མཐར་ཕྱིན། །ཐ་མར་
རྙེད་དཀའི་གོ་འཕང་མངོན་དུ་མཛད།
བཅད་པའོ།།
།ཅེས་བྱ་བ་ནི་བར་སྐབས་ཀྱི་ཚིགས་སུ་
དེ་ལ་གསུམ། དང་པོ་བྱང་ཆུབ་མཆོག་ཏུ་ཐུགས་བསྐྱེད་པའི་ཚུལ། བར་དུ་
བསྐལ་ཆེན་གྲངས་མེད་པར་ཚོགས་བསགས་པའི་ཚུལ། མཐར་མངོན་པར་སངས་
རྒྱ ས ་ནས་མཛད་པ་བཅུ་གཉིས་ཀྱི་ཚུལ་བསྟན་ཚུལ་ལོ། །དང་པོ་ལ་གཉིས།
སྤྱིར་སེམས་བསྐྱེད་ཀྱི་རང་བཞིན་ངོས་བཟུང་བ་དང་། བྱེ་བྲག་ཏུ་སྟོན་པ་ཐུགས་
རྗེ་ཅན་གྱིས་ཐུགས་བསྐྱེད་པའི་ཚུལ་ལོ། །དང་པོ་ལ། བྱང་ཆུབ་ཀྱི་སེམས་རིན་
པོ་ཆེ་ནི་ཐེག་པ་ཆེན་པོའི་ལམ་གྱི་འཇུག་སྒོ་དང་། གཞུང་ཤིང་གཅིག་པུ་ཉིད་དེ།
དེ་ཡང་ཐེག་པ་ཆེན་པོ་ལ་ཕ་རོལ་ཏུ་ཕྱིན་པའི་ཐེག་པ་ཆེན་པོ་དང་། གསང་
སྔགས་ཀྱི་ཐེག་པ་ཆེན་པོ་གཉིས་སུ་གསུངས་པས། དེ་གཉིས་གང་གི་སྒོར་ཞུགས་
ཀྱང་འཇུག་སྒོ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་ཁོ་ན་ལ་རག་ལས་ཤིང་།
འདི་ཉིད་རྒྱུད་ལ་སྐྱེས་ན་གཞན་མའི་ཡོན་ཏན་གང་ཡང་མེད་ཀྱང་ཐེག་ཆེན་པར་་་་་
འཇོག་པ་ཡིན་ལ། དེ་དང་ནམ་བྲལ་བ་ན་སྟོང་ཉིད་རྟོགས་པ་ལ་སོགས་པའི་ཡོན་
ཏན་ཅི་ཡོད་ཀྱང་ཐེག་དམན་གྱི་སར་ལྷུང་ཞིང་ཐེག་ཆེན་ལས་ཉམས་པ་ཡིན་པར་་་་་
གཞུང་དུ་མ་ལས་གསུངས་ཤིང་། རིགས་པས་ཀྱང་གྲུབ་པ་ཡིན་ནོ། །དེ་ལྟར་
ཡང་སྡོང་པོ་བཀོད་པའི་མདོ་ལས། རིགས་ཀྱི་བུ་བྱང་ཆུབ་ཀྱི་སེམས་ནི་སངས་
རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་དང་། དཔལ་མགོན་ཀླུ་སྒྲུབ་
ཀྱིས༑ བདག་ཉིད་དང་ནི་འཇིག་རྟེན་འདིར། །བླ་མེད་བྱང་ཆུབ་ཐོབ་འདོད་
ན༑ །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང་། །ཞེས་
དང་༑ ཇོ་བོ་རྗེས་ཀྱང་། ཐེག་ཆེན་ཆོས་སྒོར་འཇུག་འདོད་པས། །མུན་སེལ་
107-128