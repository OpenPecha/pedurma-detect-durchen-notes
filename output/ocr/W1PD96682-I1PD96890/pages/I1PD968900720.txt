کام کا
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བཟང་བདེ་འཁྱིལ་དང་། བདེ་སྐྱིད་ངོ་མཚར་དཔལ་འཁྱིལ། ཆིབས་རའི་གཟིམ་
ཆུང་གཞན་ཕན་དགའ་འཁྱིལ། འཁོར་ཡུག་ལྕགས་རི་ཆེན་མོ་རྒྱ་བསྐྱེད་གསར་
བཞེངས་ལེགས་གྲུབ་ཀྱི་ཞལ་སྤྲོའི་་ཐོག །གཞུང་ནས་དཀར་སྤྲོ་དང་། དངོས་
འབུལ་བསྟར། རྣམ་གྲྭ་ཚོགས་ཡོངས་ནས་མདོ་ལུགས་ཞབས་བརྟན་ཀྱང་ཕུལ་ཏེ་
སྐུ་ཚེ་སྤེལ་ཞིང་བདེ་སྐྱིད་རྫོགས་ལྡན་གྱི་དཔལ་ལ་ཅོ་འདྲི་བར་བྱས། ཆབ་ཞུགས་
སྤྲོ་སྟོན་སྐབས་རྨེ་རུ་བ་ནས་ཆོས་རྒྱལ་དད་པ་བརྟན་པོའི་རྣམ་ཐར་སོགས་སྣ་ཚོགས་
པའི་བཀྲ་ཤིས་དགེ་མཚན་སྤེལ། དེ་ལྟར་སྔ་ཕྱི་ཅི་རིགས་པར་ར་ས་འཕྲུལ་སྣང་གི་
གཙུག་ལག་ཁང་། རྒྱ་བཏབ་ར་མོ་ཆེ། །ཁྲ་འབྲུག །སྤུ་རང་ཇོ་བོ། བྱང་སྐྲ་
རུ་ལག་གྲོམ་པ་གྱང་། ལྷོ་བྲག་བན་པ་ཕྱག་རྡོར། སོལ་ནག་ཐང་མོ་
བདུན།༑
ཆེ༑ སྲས་མཁར་དགུ་ཐོག །དྭགས་ལ་སྒམ་པོ། །ཙཱ་རི་ཅིག་ཅར་ལྷ་ཁང་།
འོལ་ཁ་རྫིང་ཕྱི་སོགས་མཐའ་འདུལ་ཡང་འདུལ་གྱི་གཙུག་ལག་ཁང་རྣམས་ཉམས་་་་
གསོ་དང་གསར་བཟོ་འོས་རིགས་སྐབས་དང་མཐུན་པ་ལེགས་པར་མཛད་པ་ནི་་་་
བོད་ཀྱི་རྒྱལ་ས་གཞི་མ་ཡིན་པ་དངང་། ལྷག་པར་ཡབ་མེས་ཆོས་རྒྱལ་གོང་མ་རྣམས་
བོད་ཀྱི་བདེ་སྐྱིད་ཀྱི་རྩ་བ་སངས་རྒྱས་ཀྱི་བསྟན་པར་རག་ལས་པ་དང་། དེ་ཡང་
དགེ་འདུན་གྱི་སྡེ་དང་གཙུག་ལག་ཁང་རྟེན་དང་བརྟེན་པར་བཅས་པ་ཡིན་པར་་་་
བཀའ་ཆེམ་དང་བཀའ་གཏེར་དུ་མ་ནས་འབྱུང་བ་ལྟར་ཐུགས་བསྐྱེད་རླབས་པོ་ཆེ་་་
ལེགས་པར་བསྐྲུན་པར་མཛད་པ་ནི་བཀའ་དྲིན་གྱི་མཐའ་མ་མཆིས་སོ། །གཞན་
ཡང་དགའ་ལྡན་དུ་རྗེ་རྒྱལ་བ་གཉིས་པའི་གསེར་གདུང་རིན་པོ་ཆེ་ཧྲུལ་སྐྱོན་ཡོད་པ་
གཞི་ནས་གསར་བཞེངས་བཟོ་བཀོད་ཕྲ་རྒྱན་གྱིས་ཕྱུག་པ་མིག་གི་བདུད་རྩིར་གྱུར་་་
པ་ལ་རབ་གནས་དང་བཅས་གནང་བ་ནི་འཇམ་མགོན་བླ་མའི་བསྟན་པ་ཡུན་རིང་་
གནས་པའི་དགོངས་བཞེས་བླ་ན་མེད་པ་དང་། མདོ་ཁམས་དགོན་སྡེ་ཁག་ནས་
107-696