५५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ང་ནི་ཁྱོད་ཀྱི་སྟོན་པ་སྟེ། །ཁྱེད་ཅག་རྣམས་ཀྱིས་སྒྲུབ་དགོས་སོ། །ཞེས་གསུངས་
པ་ལྟར། སྟོན་པ་ཐུགས་རྗེ་ཅན་རང་ཉིད་སྐྱབས་སྟོན་པ་པོ་ཡིན་པ་མ་གཏོགས་
སྐྱབས་དངོས་ཆོས་ཡིན་ཚུལ་གསུངས་པ་འདི་སྙིང་ལ་བཅང་སྟེ་འདུ་ཤེས་གསུམ་པ་་་
བསྐྱེད་པ་ལ་འབད་པར་བྱ་དགོས་ཏེ། མདོ་ལས། ཐུབ་རྣམས་སྡིག་པ་ཆུ་ཡིས་
མི་བཀྲུ་ཞིངང་། འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་
གཞན་ལ་འཕོ་མི་ནུས། ། །ཆོས་ཉིད་བདེན་པ་བསྟན་པས་གྲོལ་བར་འགྱུར། །
ཞེས་ཚིག་རྐང་དང་པོས་ཀུན་འབྱུང་། གཉིས་པས་སྡུག་བདེན། གསུམ་པས་
ལམ་བདེན། བཞི་པས་འགོག་བདེན་བསྟན་པ་ཡིན་པས་ལས་ཉོན་གྱི་སྡིག་པ་ཆུས་
མི་དག་པས་གཉེན་པོ་བསྟེན་དགོས་ལ། དེའི་འབྲས་བུ་སྡུག་བསྔལ་ཡང་ཕྱག་གིས་
མི་སེལ་བས་རྒྱུ་ནས་ལྡོག་དགོས་ཤིང་། དེ་དང་བྲལ་བའི་བྲལ་ཆ་འགོག་བདེན་
ཡང་ལམ་སྒོམ་སྟོབས་ཀྱིས་ཐོབ་དགོས་པས་ལམ་གྱི་ཚུལ་ནི་ངས་ཁྱེད་ཅག་རྣམས་ལ་་
བསྟན་པ་དེ་ལ་འབད་པར་མཛོད་ཅིག་དང་གྲོལ་བར་འགྱུར་རོ། །ཞེས་གསུངས་
པ་འདི་དག་གིས་ཆོས་ལ་གཅེས་སྤྲས་སུ་འཛིན་ཅིང་བརྗེད་པ་ལ་སོགས་པའི་སྒོ་ནས་
ཆུད་འཛའ་བར་མི་བྱའོ།
།བཞི་པ་ནན་ཏན་ཉམས་སུ་བླང་པ་ལ་ནད་འཚོ་བའི་
འདུ་ཤེས་བསྐྱེད་པ་ནི། འོག་ཏུ་དེས་ན་ནན་ཏན་ལ་ནི་ནད་སེལ་བའི་འདུ་ཤེས་
བསྐྱེད་པར་བྱའོ།
།ཞེས་པ་དང་འདྲ་བས། འདིའི་ནད་ནི་ཉོན་མོངས་པའི་ནད་
ཡིན་ལ། དེ་སེལ་བའི་ཐབས་ཚུལ་ནི་དེ་ལ་སྐྱོན་དུ་བལྟས་ནས་སེལ་དགོས་པ་ཡིན་
པས༑ སྤྱོད་འཇུག་ལས། དེ་ལྟར་ཡུན་རིང་རྒྱུན་ཆགས་དགྲར་གྱུར་པ།
གནོད་པའི་ཚོགས་རབ་འཕེལ་བའི་རྒྱུ་གཅིག་པུ། །བདག་གི་སྙིང་ལ་ངེས་པར་
གནས་འཆའ་ན། །འཁོར་བར་འཇིགས་མེད་དགའ་བར་ག་ལ་འགྱུར། །འཁོར་
བའི་བཙོན་རའི་སྲུང་མ་དམྱལ་སོགས་སུ། །གསོད་བྱེད་གཤེད་མར་གྱུར་པ་འདི་
107-58