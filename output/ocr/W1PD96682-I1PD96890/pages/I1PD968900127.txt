མཉམ་མེད་ཤཱཀྱའི་རྒྱལ་པོའི་བཀའ་གངས་ཅན་འདིར་འགྱུར་རོ་ཅོག་གི་གསུང་པར་འཛམ་གླིང་སྤྱི་ནོར་གྱི་དཀར་ཆག་ལེགས་བཤད་འཕྲུལ་གྱི་ལྡེ་མིག ༡༠༣
པས་བུ་རམ་ཤིང་པ་ཞེས་བཏགས་སོ། །དུས་གཅིག་ན་རྒྱལ་པོ་བྷ་ར་དྷྭ་ཛ་བུ་མེད་
པར་ཤི་ནས། བློན་པོ་རྣམས་གྲོས་བྱས་ཏེ་སུ་རྒྱལ་པོར་དབང་བསྐུར། འདིའི་
གཅེན་ནོ།
།དེ་དྲང་སྲོང་གི་དྲུང་དུ་སོང་ནས་གཽ་ཏ་མ་གང་དུ་མཆིས། ཁྱེད་ཀྱིས་
བསད་དོ། །བདག་ཅག་གིས་མཐོང་བར་ཡང་མི་དྲན་ན་ཇི་ལྟར་བསད། དྲན་
པར་བྱའོ་ཞེས་རྒྱས་པར་བཤད་པས། སྡིག་པ་སྤྱོད་པ་དེའི་མིང་ཙམ་ཡང་བསྒྲགས་
པ་མ་ལགས་ཀྱི། ཞོག་ཅིག །སྡིག་པ་ཅི་བྱས། འདིའོ། །དེ་སྐྱོན་མེད་པར་
ཁྱེད་ཀྱིས་བསད་པའི་རྒྱུ་མཚན་རྒྱས་པར་བཤད་པ་དང་ཁྱེའུ་དེ་གཉིས་ཕྱོགས་དེར་་་
འོངས་སོ། །འདི་སུའི་བུ། དེ་ཁོ་ནའི་བུའོ། །དེ་མཐོང་ནས་ངོ་མཚར་སྐྱེ་སྟེ་དེ་
གཉིས་ཁྲིད་ནས་ཕུ་བོ་རྒྱལ་སྲིད་ལ་དབང་བསྐུར་རོ། །དེའང་བུ་མེད་པར་ཤི་ནས་
ནུ་བོ་རྒྱལ་སྲིད་ལ་དབང་བསྐུར་བས་རྒྱལ་པོ་བུ་རམ་ཤིང་པ་ཞེས་བྱ་བར་གྱུར།
དེའི་བུ་བརྒྱུད་ལ་རྒྱལ་པོ་བུ་རམ་ཤིང་པ་བརྒྱ་ཡུལ་གྲུ་འཛིན་དུ་བྱུང་། དེའི་ཐ་མ་
བུ་རམ་ཤིང་པ་འཕགས་སྐྱེས་པོ། དེ་ལ་བུ་བཞི་སྟེ། སྐར་མདའ་གདོང་དང་།
ལག་རྣ་དང་། གླང་པོ་ཆེ་འདུལ་དང་། རྐང་གདུབ་ཅན་ནོ། །དུས་གཅིག་ན་
དེའི་བཙུན་མོ་དམ་པ་ཤི་ནས་ཡིད་ཁོང་དུ་ཆུད་དེ་འདུག་པ་ལ། བློན་པོས་དྲིས་
པས་རྒྱས་པར་སྨྲས་པ་དང་། བཙུན་མོ་གཞན་བཙལ། གཞོན་ནུ་འདི་དག་རྒྱལ་
སྲིད་འདོད་པས་སུའི་བུ་མོ་གཏེར། བདག་ཅག་གིས་བཙལ་ལོ། །ཇི་ཙམ་ན་
རྒྱལ་པོ་གཞན་ཞིག་གི་བུ་མོ་གཟུགས་བཟང་བ་ཞིག་མཐོང་ནས། རྒྱལ་པོ་དེ་ཅན་
སོང་སྟེ་བཀྲ་ཤིས་པར་གྱུར་ཅིཅིག །ཅི་སློང་། བུ་རམ་ཤིང་པ་འཕགས་སྐྱེས་པོའི་
བཙུན་མོ་དམ་པ་གུམ་པས་སྲས་མོ་སློང་ངོ་། །རུང་མོད་ཀྱི་དམ་ཞིག་བཅའ་སྟེ།
ངའི་བུ་མོ་ལ་ཁྱེའུ་བྱུང་བ་རྒྱལ་སྲིད་དུ་འཇོག་ན་སྦྱིན་ནོ། །བགྱིའོ་ཞེས་གསོལ་ནས།
བུ་རམ་ཤིང་པ་འཕགས་སྐྱེས་པོ་ལ་སྨྲས་པས། ཕུ་བོ་བཞག་ནས་ནུ་བོ་རྒྱལ་སྲིད་ལ་
107-103