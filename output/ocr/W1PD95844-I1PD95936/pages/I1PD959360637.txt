འདུལ་བའི་མདོའི་རྒྱ་ཆེར་འགྲེལ་པ།
७१
ཡིན་པ་ཉིད་དོ་ཞེས་བྱ་བ་ནི། འདུན་པ་དང་ཡོངས་སུ་དག་པ་•འབུལ་བར་བྱེད་
པའི་གང་ཟག་གིས་འདུན་པ་དང་ཡོངས་སུ་དག་པ་ཕུལ་ནས་བདག་ཉིད་ལས་ཀྱི་་་
གནས་སུ་མ་འོངས་ན་དེས་འདུན་པ་དང་ཡོངས་སུ་དག་པ་ཕུལ་བ་དེས་ཀྱང་ཁ་་་
སྐོང་"དུ་མི་རུང་བ་ཉིད་ཡིན་པའོ།
།དེ་བས་ན་གང་ཟག་གསུམ་གྱིས་འདུན་པ་་
དང་ཡོངས་སུ་དག་པ་བླངས་ཏེ། གསོ་སྦྱོང་དང་དགག་དབྱེ་ལ་སོགས་པ་ལས་་་་
གང་ཡང་མི་བྱའོ། །དེ་གཉིས་དབུལ་བར་བྱ་བ་ཉིད་མ་ཡིན་ནོ་ཞེས་བྱ་བ་ནི།
དགེ་འདུན་གྱི་ཁ་སྐོང་•བར་བྱེད་པའི་གང་ཟག་གིས་འདུན་པ་དང་ཡོངས་སུ་དག་
པ་དེ་གཉིས་དབུལ་བར་བྱ་བ་ཉིད་མ་ཡིན་ཏེ། བདག་ཉིད་ལས་ཀྱི་གནས་སུ་འགྲོ་་
བར་བྱ་བ་ཉིད་ཡིན་ནོ་ཞེས་བྱ་བའི་ཐ་ཚིག་གོ།
།དགག་དབྱེ་བྱེད་པ་ཉིད་དུ་མི་་
བསྐོའོ་ཞེས་བྱ་བ་ནི། ཁ་སྐོང་•བར་བྱེད་པ་དགག་དབྱེ་བྱེད་པ་ཉིད་དུ་མི་བསྐོ་་
བ་སྟེ། དགེ་སློང་གསུམ་གྱི་སྟེང་དུ་དགེ་སློང་གཅིག་གིས་ཁ་བསྐང་སྟེ། དགེ་་་
འདུན་དུ་གྱུར་པའི་དུས་ན་དེ་དགག་དབྱེ་བྱེད་པ་ཉིད་དུ་བསྐོར་མི་རུང་སྟེ། འདི་
ལྟར་དགེ་སློང་གསུམ་ལ་དགེ་སློང་གཅིག་གིས་དགག་དབྱེ་བྱར་མི་རུང་བའི་ཕྱིར་རོ༎
དགེ་སློང་བཞིའི་སྟེང་དུ་ལྔ་པ་གཅིག་གིས་ཁ་བསྐང་•ན་ནི་དེ་དག་•དགག་དབྱེ་་་
བྱེད་པ་ཉིད་དུ་བསྐོར་རུང་སྟེ། དགག་དབྱེ་བྱེད་པ་མ་གཏོགས་པར་བཞིའི་་་
ཚོགས་དགེ་འདུན་དུ་གྱུར་པ་ཡོད་པའི་ཕྱིར་རོ། །བསྙེན་པར་མ་རྫོགས་པ་དང་་་
ཉམས་པ་དང་མཚམས་མེད་པ་བྱས་པ་དང་སྡིག་པའི་ལྟ་བ་ཅན་དང་ས་གཞན་ན་་
གནས་པ་དང་ཐ་དད་པར་གནས་པ་རྣམས་ཀྱང་མ་ཡིན་ནོ་ཞེས་བྱ་བ་ནི། དེ་་
དག་ཀྱང་ཁ་སྐོང་བ་ཉིད་མ་ཡིན་པའོ། །སྡིག་པའི་ལྟ་བ་ཅན་ཞེས་བྱ་བ་ནི།
ཚངས་པའི་དྲ་བ་ཞེས་བྱ་བའི་མདོ་སྡེ་ལས་གསུངས་པའི་ལྟ་བའི་རྣམ་པ་དྲུག་ཅུ་རྩ་
གཉིས་པོ་དག་ལས་གང་ཡང་རུང་བ་ཀུན་དུ་སྤྱོད་པའོ། །འདིས་ནི་ཐམས་ཅད་ལྟ་
91-617