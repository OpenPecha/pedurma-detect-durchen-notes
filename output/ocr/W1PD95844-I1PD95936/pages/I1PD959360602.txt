५१२
བསྟན་འགྱུར། འདུལ་བ། ༼༽ ༡༧༨
ཁུག་དག་●དང་ཕུལ་བའི་བཏུང་ཕོར་ལས་གཞན་པའི་ཁར་●བའི་སྣོད་བཅང་བར་
མི་བྱའོ་ཞེས་སྨོས་པ་དེ་ལ་དགེ་སློང་དང་དགེ་སློང་མ་དག་གི་ཐུན་མོང་མ་ཡིན་པ་་་
ཉིད་དུ་དོགས་པར་མི་བྱ་བ་སྟེ། དགེ་སློང་མས་ཀྱང་ལྷུང་བཟེད་ཀྱི་ཁ་གཡོགས་་་
བཅང་བར་བྱ་བ་དང་། ཁ་གཟར་དང་ཚྭ་ཁུག་དག་དང་ཕུལ་བའི་བཏུང་ཕོར་་་
ལས་གཞན་པའི་ཁར་•བའི་སྣོད་བདག་གིར་མི་བྱའོ་ཞེས་བྱ་བའི་ཐ་ཚིག་གོ། །
ནད་པས་ཞྭ་བཅང་བ་ལ་མི་རུང་བ་ཉིད་དུ་ཡང་•ངོ་ཞེས་བྱ་བ་ཡང་དོགས་པར་མི་
བྱའོ་ཞེས་བྱ་བར་སྦྱར་ཏེ། དགེ་སློང་མ་ནད་པས་ཞྭ་བཅང་བ་ལ་མི་རུང་བ་ཉིད་
དུ་དོགས་པར་མི【བྱ་བའོ∶། །འདི་སྐད་བསྟན་ཏེ། ཉེ་བ་འཁོར་རང་བཞིན་
གྱིས་ཁ་ན་མ་ཐོ་བ་དང་བཅས་པ་མ་གཏོགས་པར་ཞེས་གསུངས་པས་ནད་པ་ལ་ཞྭ་
བཅང་བར་རྗེས་སུ་གནང་བ་གང་ཡིན་པ་དེ་དགེ་སློང་མ་ལ་མི་རུང་བ་ཉིད་དུ་་་
དོགས་པར་མི་བྱའོ། །འདིར་གཞུང་ནི་སྐྱེ་དགུའི་བདག་མོ་ཆེན་མོ་གླད་པ་ན་ནས།
བཅོམ་ལྡན་འདས་ཀྱིས་བཀའ་སྩལ་པ། ཞྭ་བཅང་བར་བྱའོ་ཞེས《བྱ་བ་•གསུངས་
པ་ཡིན་ནོ། །དེ་ལྟ་བས་ན་ཆུ་ལ་ཆབ་བྲོམ་●འཆགས་པའི་ཡུལ་དུ་དགེ་སློང་་་
རྣམས་ལ་རྗེས་སུ་གནང་བ་གང་ཡིན་པ་དེ་དགེ་སློང་མ་རྣམས་ལ་ཡང་རྗེས་སུ་་་
གནང་བར་ཤེས་པར་བྱའོ། །གསིལ་བྱེད་ཀྱི་སྒྲ་མ་ཕྱུང་•བར་བསོད་སྙོམས་ལ་་་
ཁྱིམ་དུ་འཇུག་པར་མི་བྱའོ་ཞེས་བྱ་བ་ལ། གསིལ་བྱེད་ཅེས་བྱ་བ་ནི། ཁར་་་
གསིལ་གྱི་མིང་གཉིས་པ་ཡིན་་ནོ། །དེས་སྒྲ་མ་ཕྱུང་བར་ཁྱིམ་དུ་བསོད་སྙོམས་ལ་་
འཇུག་པར་མི་བྱའོ། །དེ་བཅང་བར་བྱའོ་ཞེས་བྱ་བ་ནི། གསིལ་བྱེད་དེའོ། །
འབྱུང་བ་དང་འཇུག་པ་ལ་མཁས་པས་•འབད་པར་བྱའོ་ཞེས་བྱ་བ་ནི། བསོད་
སྙོམས་པས་ཁྱིམ་ནས་ཕྱིར་འབྱུང་བ་དང་། ཁྱིམ་དུ་འཇུག་པའི་ལམ་རྒྱུས་ལ་་་
མཁས་པ་ཉིད་དུ་འབད་པར་བྱའོ། །ཇི་ལྟར་ཞེ་ན། དེའི་ཕྱིར་མཚན་མ་བྱ་་་
91-582