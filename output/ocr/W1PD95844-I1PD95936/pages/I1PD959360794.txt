བསྟན་འགྱུར། འདུལ་བ། ༼ཡུ༽ ༡༧༨
མ་མཆིས་པ་བཅབས་པས་དེའི་སླད་དུ་དགེ་འདུན་ལས་ཟླ་བ་ཕྱེད་དམ་•དག་པའི་
མཐའ་ཅན་ཟླ་བ་བཞི་ཡོངས་སུ་གནས་པ་གསོལ་ན། ཐུགས་བརྩེ་བ་ཅན་དགེ་
འདུན་བཙུན་པ་རྣམས་ཀྱིས་ཐུགས་བརྩེ་བ་"ཉེ་བར་གཟུང་●སྟེ། བདག་དགེ་་་
སློང་འཆར་ཀ་ལ་ཆེ་གེ་མོ་ལས་བྱུང་བའི་དགེ་འདུན་ལྷག་མའི་ལྟུང་བ་ཚད་ཤིན་ཏུ་
མང་པོ་དང་ལྡན་པ་བྱུང་ལ་ཟླ་བ་ཕྱེད་དམ་དཔག་ཏུ་མ་མཆིས་པ་བཅབས་པ་དེའི་
སླད་དུ་ཟླ་བ་ཕྱེད་དམ་དག་པའི་མཐའ་ཅན་ཟླ་བ་བཞི་ཡོངས་སུ་གནས་པ་སྩལ་དུ་
གསོལ༑ ལན་གསུམ་དུ་བཟླས། ཡོངས་སུ་གནས་པ་སྦྱིན་པ་ལ་སོགས་པ་ལྷག་
མ་རྣམས་ལ་ཡང་དེ་བཞིན་དུ་སྦྱར་རོ།། །། Pemsuperpyn
བམ་པོ་དྲུག་ཅུ་བཞི་པ། དུས་རྣམས་ནི་ལྷག་པས་སོ་ཞེས་བྱ་བ་ནི།
ལྟུང་བ་བཅབས་པའི་དུས་ཐ་དད་པ་རྣམས་ནི་དེ་དག་གི་ནང་ནས་ལྟུང་བ་གང་་་
གིས་བཅབས་པའི་དུས་ཡུན་རིང་ཞིང་●ལྷག་པ་དེ་ལ་བརྟེན་པར་བྱའོ། །འདི་་
སྐད་བསྟན་ཏེ། ལྟུང་བ་དུ་མ་དང་•བཅབས་པའི་དུས་ཐ་དད་པ་རྣམས་ལ་གང་
གི་•ཚེ་ཡོངས་སུ་གནས་པ་དང་། མགུ་བར་བྱ་བ་སྦྱིན་པ་དེའི་ཚེ་ན་ལྟུང་བ་དེ་་་
དག་གི་ནང་ནས་གང་གིས་བཅབས་•པའི་དུས་ཡུན་རིང་བའི་ལྟུང་བ་གཅིག་གིས་•
དུས་ཀྱི་ལྟུང་བ་གཞན་དག་གི་དུས་ཀྱང་བརྗོད་པར་བྱ་བ་འགྲུབ་པར་འགྱུར་རོ། །
མིང་དག་ལ་ནི་སོགས་པ་དང་ལྡན་པ་ཉིད་དུའོ་"ཞེས་བྱ་བ་ནི། བསམས་བཞིན་
དུ་ཁུ་བ་ཕྱུང་བ་ལ་སོགས་པ་ནི་འདིར་མིང་དུ་གསུངས་པར་རིག་པར་བྱ་སྟེ། སྡེ་
ཚན་གྱིས་•མིང་ལ་ཐ་དད་པ་མེད་པའི་ཕྱིར་རོ། །གང་གི་ཕྱིར་དགེ་འདུན་ལྷག་་
མ་ཞེས་བྱ་བ་དེ་ལ་དབྱེ་བ་འགའ་●ཡང་མེད་པ་དེའི་ཕྱིར་བསམས་བཞིན་དུ་ཁུ་བ་
ཕྱུང་བ་ལ་སོགས་པའི་མིང་དེ་དག་ལ་ནི་སོགས་པ་དང་ལྡན་པ་ཉིད་དུ་བརྟེན་པའོ། །
དེའི་དོན་དུ་ལྟུང་བ་རྣམས་ཀྱི་མིང་སོ་སོར་བརྗོད་པར་བྱ་སྟེ། ཆེ་གེ་མོ་ལ་སོགས་
91-774