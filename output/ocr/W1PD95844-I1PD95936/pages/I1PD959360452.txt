༤༣༢
བསྟན་འགྱུར། འདུལ་བ། ༼ཡུ༽ ༡༧༨
དང་པོར་རོ་ཞེས་བྱ་བ་སྨྲས་ཏེ། འོག་རོལ་ཞེས་བྱ་བ་ནི། རྐང་བའི་མཐའ་་་
ལོགས་སུའོ། །སུམ་ཆ་ཞེས་བྱ་བ【ནི་རྐང་བའི་མཐའ་●ལོགས་སུ་སུམ་ཆ་བོར་ལ་
སྟོད་●དུ་སུམ་གཉིས་•བོར་བའི་མཚམས་སུའོ། །དང་པོར་རོ་ཞེས་བྱ་བ་ནི།
སུམ་ཆའི་མཚམས་དེ་ཉིད་•འོག་རོལ་གྱི་ཆའི་དང་པོ་ཡིན་པས་དེ་ཉིད་དུ་བཅང་དེ་
ཆོས་གོས་ཀྱི་ཚལ་བུ་འདྲ་བར་གླེགས་བུའི་འཕྲོ་གཅིག་བྱ་བར་ཟད་ཀྱི་མཐར་ཡང་མི་
བྱ་དབུས་སུ་ཡང་མི་བྱའོ་ཞེས་བྱ་བའི་ཐ་ཚིག་གོ། །གླེགས་བུ་གཅིག་པ་བྱིན་གྱིས་
བརླབ་པར་མི་བྱའོ་ཞེས་བྱ་བ་ནི། གདིང་བ་སྟེ་དེའི་ཕྱིར་སྔར་འོག་རོལ་གྱི་▪སུམ་
ཆའི་དང་པོར་རོ་ཞེས་སྨོས་པས་གླེགས་བུ་ཕྱེད་དང་གཉིས་པར་བྱ་བར་བསྟན་པ་་་
ཡིན་ནོ། །གཡན་པ་དགབ་པ་དེ་དང་ལྡན་པས་བཅང་བར་བྱའོ་ཞེས་བྱ་བ་ནི།
དགེ་སློང་གཡན་པ་དང་ལྡན་པས་གཡན་པ་དགབ་པ་དེ་བཅང་བར་བྱ་བའོ། །དེ་
ཞག་ལྔའམ་དྲུག་ཅིང་སྦྱང་བར་བྱ་བའོ་ཞེས་བྱ་བ་ནི། གཡན་པ【དགབ་པ་དེ་་་
ཞག་●ལྔའམ་དྲུག་ཅིང་•བཀྲུ་བར་བྱ་བའོ། །སྲིན་བལ་གྱི་དང་བལ་གྱི་དང་ཤ་་་་
ནའི་དང་ཟར་མའི་•རུང་ངོ་ཞེས་བྱ་བ་ནི། ཆོས་གོས་ཉིད་དང་གོས་ལྷག་ཉིད་དུ་
ཡང་དེ་དག་●ལས་བྱས་པའི་གོས་རུང་བའོ། །རྣམས་སུ་མ་བྱས་པ་དང་གསོ་མ་་
ནི་མི་•རུང་བའོ་ཞེས་བྱ་བ་ནི། དཔག་བསམ་ཤིང་ལས་བྱུང་བའི་གོས་ལ་སོགས་
པ་དང་། གསོ་མ་ལས【བྱུང་བའི་*གོས་ནི་མི་རུང་བ་སྟེ། སྤང་བའི་ཞུ་བ་ལས་་་
ཉེས་བྱས་བྱེད་པ་ཉིད་ཀྱིས་མི་རུང་བའི་ཁོངས་སུ【གསུངས་པའི་ ཕྱིར་རོ། །སྐྲ་་
ལས་བྱས་པ་དང་གཅེར་བུ་པ་དང་བྱ་འུག་པ་པ་ཡང་དག་པར་ལེན་པ་ཡང་ངོ་ཞེས་
བྱ་བ་ཡང་། མི་རུང་ངོ་ཞེས་བྱ་བར་སྦྱར་རོ། །སྐྲའི་ལ་●བ་པ་ཡང་དག་པར་་་
ལེན་པ་དང་གཅེར་བུ་པ་ཡང་དག་པར་ལེན་པ་དང་། བྱ་འུག་པ་པ་ཡང་དག་་་
པར་ལེན་པ་ནི་མི་རུང་ངོ་། །འདིར་གཞུང་ནི་དགེ་སློང་བྲམ་ཟེའི་བུ་མོས་ཞུས་པ་
91-432