__ འདུལ་བའི་མདོའི་རྒྱ་ཆེར་འགྲེལ་པ།
५९१
བྱའོ།༑ །རྩ་བ་དང་སྡོང་བུ་དང་འདབ་མ་དང་མེ་ཏོག་དང་འབྲས་བུ་དང་བཅའ་
བར་བྱ་བ་དང་འབྲས་ཆན་དང་ཟན[དྲོན་དང་ལྡེ་【གུ་དང་ཤ་དང་སྣུམ་ཁུར་དང་་
འོ་མ་དང་ཞོ་དང་མར་དང་ཉ་ཤ་དང་ཤ་སྐམ་དག་ནི་མི་རུང་བ་ཉིད་མ་ཡིན་ནོ་་་
ཞེས་བྱ་བ་ནི། རྩ་བ་ལ་སོགས་པ་དེ་དག་དགེ་སློང་རྣམས་ཀྱིས་བཟའ་བའི་ཕྱིར་་
མི་རུང་བ་ཉིད་མ་ཡིན་ཏེ་རུང་བ་ཁོ་ན་ཡིནན་ནོ། །རྩ་བ་ལ་སོགས་པས་ནི་བཅའ་
བ་དག་བསྟན་ཏོ། །འབྲས་ཆན་ལ་སོགས་པས་ནི་བཟའ་•བ་དག་བསྟན་ཏོ། །
འོ་མ་ལ་སོགས་པས་ནི་ཚོད་མ་དག་བསྟན་ཏོ། །གསོ་•མ་དང་ཡུངས་ཀར་དང་་
རྩ་བ་དང་སྡོང་བུ་དང་འདབ་མ་དང་མེ་ཏོག་དང་འབྲས་བུ་ལ་སོགས་པའི་ཐུག་པ་
དག་བསྟེན་པར་བྱ་བ་ཉིད་མ་ཡིན་པར་དོགས་པར་མི་བྱའོ་ཞེས་བྱ་བ་ནི། གསོ་•
མ་ལ་སོགས་པ་དེ་དག་གི་ཐུག་པ་དག་བསྟེན་པར་བྱ་བ་ཉིད་མ་ཡིན་པར་དོགས་་་་
པར་མི་བྱ་བ་•སྟེ། བསྟེན་པར་བྱ་བ་ཉིད་ཁོ་ན་ཡིན་ནོ། །འདི་དག་སྨན་གྱི་་་་
སྐབས་ཡིན་མོད་ཀྱི་འཚོ་བ་ཙམ་གཞན་ལ་ཡང་རུང་བ་ཉིད་ཡིན་ནོ། །ཆུས་ཀྱང་་
སྦངས་ན་བཙག་ཏུ་གྱུར་པ་ཉིད་དོ་ཞེས་བྱ་བ་ནི། བཟའ་བ་དང་བཅའ་བ་དག་་
ནི་ཐ་ན་ཆུ་ཙམ་གྱིས་ཀྱང་སྦངས་ན་བཙག་ཏུ་གྱུར་པ་ཉིད་ཡིན་ཏེ། ཆུ་ཞེས་སྨོས་
པ་ནི་མཐའ་བསྟན་པ【སྟེ། དེས་ཀྱང་●འོ་མ་ལ་སོགས་པ་ཚོད་མའི་རྣམ་པ་གང་
ཡང་རུང་བས་སྦངས་པ་ན་བཙག་ཏུ【གྱུར་པ་•ཉིད་བསྟན་ཏོ། །རྐྱལ་པར་བླུགས་
པ་ནི་མི་རུང་བ་ཉིད་མ་ཡིན་ནོ་ཞེས་བྱ་བ་ནི། ཚྭ་ལ་སོགས་པ་རྐྱལ་པ་དང་འབྲག་
དང་གྲོད་●པ་ལ་སོགས་པར་བླུགས་པ་དེ་དག་ནི་སྣོད་དེ་དག་ཀོ་ལྤགས་ཡིན་དུ་ཟིན་
ཀྱང་མི་རུང་བ་ཉིད་མ་ཡིན་ཏེ་རུང་བ་ཁོ་ནའོའོ། །སྣོད་དུ་ཟན་བཟར་རུང་ངོ་ཞེས་
བྱ་བ་ནི། དེ་ལ་འགལ་བ་མེད་པའོའོ།
།སྣོད་ཁྱད་པར་ཇི་ལྟ་བུ་ཅན་•ཞེ་ན།
དེའི་ཕྱིར་ཡོལ་གོར་རོ་ཞེས་བྱ་བ་སྨྲས་ཏེ། ཤིང་ལས་བྱས་པའི་ཡོལ་གོར་རོ། །
91-591