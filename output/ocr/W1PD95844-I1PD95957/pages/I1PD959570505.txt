ཡན་ལག་བརྒྱད་པའི་སྙིང་པོ་ཞེས་བྱ་བའི་སྨན་དཔྱད་ཀྱི་བཤད་པ།
74
པ་བཏགས་པ་ལྡེ་གུར་བྱས་པའི་རྫ་མའི་ནང་ངོས་བསྐུས་ལ་དེའི་ནང་དུ་དར་བའམ་
ཞོ་བླུགས་ལ་བཞག་སྟེ། ལེགས་པར་སྨིན་པ་དང་འཐུངས་ན་གཞང་འབྲུམ་སེལ་ཏོ། །
ཡང་ན་ག་བྲའི་རྩ་བ་དང་། ཐལ་ཏྲེས་དང་། ཨ་རུ་ར་དང་། ཚ་བ་ལྔ་དང་།
འདི་རྣམས་ཀྱང་གོང་མ་ལྟར་བྱས་ན་ཕན་ཡོན་གོང་མ་དང་འདྲའོ། །ཡང་ན་ཧ་་
ཏི་པི་པི་ལིང་དང་པ་ཐཱ་དང་། ཤུ་ཏིའི་•ས་བོན་དང་། ཚ་བ་ལྔ་དང་།
གཡེར་མ་དང་། ཟི་ར་དང་། འུ་སུ་དང་། བིལ་བའི་རྐང་དང་། འདི་
རྣམས་བཏགས་པའི་ཕྱེ་མ་ཐུག་པ་ཡུ་ཤའམ∶།
ཁུ་བ་ལ་སོགས་པའི་ནང་དུ་་
བཏབ་པའམ། ཡང་ན་སེའུ་འབྲུ་ལ་སོགས་པ་འབྲས་བུའི་སྐྱུར་གྱི་ཁུ་བའི་ནང་དུ་
ཏིལ་མར་དང་མར་གཉིས་བསྐོལ་བ་དང་། གོང་མའི་ཕྱེ་མ་དང་ལྷན་ཅིག་ཏུ་●
སྦྱར་བའམ། ཡང་ན་སྨན་དེ་ཉིད་ཆུ་དང་མར་ཚུལ་བཞིན་བསྐོལ་བ་འཐུངས་ན་
མེ་དྲོད་སྐྱེད་པར་བྱེད་དོ། །རིམ་པ་གོང་དུ་སྨོས་པ་འདི་ནི་ཕྱི་ས་སླ་བར་བྱ་བའི་
ཕྱིར་བཤད་པ་ཡིན་ནོ། །ད་●ནི་རྟུག་པ་འགགས་པའི་ཆོ་ག་བཤད་པར་བྱ་སྟེ།
དེ་ལ་རྟུག་པ་སྲ་བར་གྱུར་པ་ལ་ནི་ཟས་སྣུམ་ཤས་ཆེ་བ་དང་། ལན་ཚྭ་དང་ལྡན་
པར་སྦྱིན་ཞིང་དེའི་འོག་ཏུ་ཆང་བླུད་དོ། །ཡང་ན་དར་བའམ་བུ་རམ་ཆང་ངམ།
སྐྱུར་པོའམ། ཆང་དང་འདི་དག་གང་ཡང་རུང་བའི་ནང་དུ་ལན་ཚྭས་བཏབ་པ་
འཐུངས་ན།
རྟུག་པ་འགགས་པ་སེལ་ཏོ། །ཡང་ན་ཀ་རཉྫའི་ལོ་མ་བསྐོལ་བའི་
ནང་དུ་མར་དང་ཏིལ་མར་ཡང་བསྐོལ་བ་བཅུག་ལ་ཕྱེས་བཏབ་སྟེ་ལྡེ【གུར་བྱས་པ་•
ཟོས་ལ་དེ་ཞུ་བའི་ཆོད་ཙམ་ན་ཟས་ཟོས་ན་རླུང་གིས་རྟུག་པ་འགགས་པ་སེལ་ཏོ། །
ཡང་ན་བུ་རམ་དང་། དོང་གྲ་དང་། ཡང་ན་པ་ཏྲ་དང་། བུ་རམ་དང་།
ཡ་བཀྵ་ར་དང་བཅས་པ་མར་དང་ཟོས་ན་ཡང་ཕན་ནོ། །ཡང་ན་བ་རུ་ར་བ་་
གཅིན་གྱི་ནང་དུ་ནུབ་གཅིག་སྦངས་ལ་བུ་རམ་དང་ལྷན་ཅིག་ཟོས་ན་རླུང་ལས་གྱུར་
112-485