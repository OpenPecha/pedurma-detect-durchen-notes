७१८
བསྟན་འགྱུར། གསོ་བ་རིག་པ། ༼ཨི༽ ༢༡༤
ཤུ་དག་དང་། འདི་རྣམས་ཆ་སྙོམས་•པ་དང་། དན་ཏི་དང་། དེའི་ཉིས་་་
འགྱུར་གྱི་དུར་བྱིད་དང་། དེའི་ཉིས་འགྱུར་གྱི་བྲམྷི་●དང་།
འདི་རྣམས་ཀྱི་ཕྱེ་
མ་མར་དང་སྦྲང་རྩི་དང་ལྡེ་གུར་བྱས་པ་རན་པར་ཟོས་ན་མཛེ་དང་གཅིན་ནད་་
དང་། རྨོངས་བག་ཏུ་འདུག་པ་རྣམས་ལ་ཕན་པའི་མཆོག་ཡིན་ནོ། །ཡང་ན་་
འབྲས་བུ་གསུམ་དང་། པི་པི་ལིང་དང་། བྱི་དང་ག་དང་། འདི་རྣམས་་
སྦྲང་རྩི་དང་། ཏིལ་མར་དང་། མར་དང་ལྡེ་གུར་བྱས་པའམ། ཡང་ན་ཀ་་
ཀོ་ཨུ་དུམ་བཱ་•ར་དང་། བྱི་དང་ག་དང་། ནིམ་པ་དངང་། གླ་སྒང་དང་།
ཚ་བ་གསུམ་དང་། དེ་རྣམས་ཀྱི་ཕྱེ་མ་བྲིཀྵ་•བསྐོལ་བའི་ཁུ་བའི་ནང་དུ་བཏབ་་
སྟེ་འཐུངས་ན་པགས་པའི་ནད་ཐམས་ཅད་འཇོམས་སོ། །དུག་མོ་ཡུངས་དང་།
ཙི་ཏྲ་ཀ་དང་། ནིམ་པ་དང་། ཐང་ཤིང་དང་། སེང་ལྡེང་དང་། ཨ་སན་
དང་། ལོ་མ་བདུན་པ་དངང་། འདི་རྣམས་བསྐོལ་བའི་ནང་དུ་མར་དང་།
ཨ་རུ་རའི་ཕྱེ་མ་དང་། སྦྲང་རྩི་དང་ལྡན་པར་ཟོས་ན་མཛེ་ནད་འཇོམས་སོ། །
སེང་ལྡེང་དང་། ནིམ་པ་དང་། སླེ་ཏྲེས་དང་། པ་ཏོ་ལའི་རྩ་བ་དང་། བྱི་
ཚེར་བ་དང་།
འདི་རྣམས་བསྐོལ་བ་ནི་སེང་ལྡེང་ལ་སོགས་པ་སྨན་གྱི་སྦྱོར་བ་་
དྲུག་ཅེས་བྱ་སྟེ∶། ཇི་ལྟར་ལྷ་མ་ཡིན་ཁྱབ་འཇུག་གིས་བཅོམ་པ་བཞིན་དུ།
མཛེ་ནད་ཐམས་ཅད་འཇོམས་སོ། །སྐྱེར་པ་དང་། ནིམ་པ་དང་། སེང་ལྡེང་
དང་། འདི་རྣམས་ཀྱི་ཤུན་ཕྲག་•བསྐོལ་བ་འཐུངས་ན་མཛེ་ནད་སེལ་ཏོ། །
ཡང་ན་སྐྱེར་པ་དང་•འབྲས་བུ་གསུམ་•དང་། ནིམ་པ་དང་། པ་ཏོ་ལའི་རྩ་བ་
དང་། པུ་ཙེ་ཤེལ་དང་། ཤུ་དག་དང་། བཙོད་དང་འདི་རྣམས་བསྐོལ་བ་་
འཐུངས་ན།
བད་ཀན་དང་མཁྲིས་པ་ལས་གྱུར་པའི་མཛེ་ནད་གཅོད་དོ།
དམ་པའི་ཆོས་ཡང་དག་པར་བསྟེན་པས་འཁོར་བའི་འཆིང་བ་གཅོད་པ་བཞིན་ནོ། །
།
112-614