७२८
བསྟན་འགྱུར། གསོ་བ་རིག་པ། ༼༽ ༢༡༤
ལེགས་ཤིང་ཁོང་དག་པར་མ་གྱུར་ན་ཕྱིར་ནད་གཞི་ཆེར་འཁྲུགས་ཏེ། ནད་་
སླར་སྐྱེ་ཞིང་གསོར་•མི་རུང་བར་འགྱུར་བས་དེ་བས་ན་མཛེའི་ནད་གཞི་མ་
ལུས་པར་རྩད་བཅད་ཅིང་དྲུངས་དབྱུང་བར་བྱའོ། །གསོ་བའི་གནས་●ལས་་
མཛེ་ནད་གསོ་བའི་ལེའུ་བཅུ་དགུ་པ་རྫོགས་སོ།།
དེ་ནས་ཤ་བཀྲ་དང་སྲིན་བུའི་ནད་གསོ་བའི་ལེའུ་བཤད་པར་བྱ་སྟེ། དེ་ལ་
ཤ་བཀྲའི་ནད་ནི། མཛེ་ནད་པས་ཀྱང་ཤིན་ཏུ་སྨད་པ་ཡིན་ནོ། །དེ་བས་ན་་
མྱུར་དུ་གསོ་བའི་ཆོ་ག་ལ་•འབད་དེ་མ་བྱས་ན་གསོར་མི་རུང་བར་འགྱུར་ཏེ་མེ་་་་
ཉུང་ངུ་ལས་•འབར་བས་ཁྱིམ་ཚིག་པ་དང་འདྲའོ། །དེ་བས་•ཁྱད་པར་དུ་ལུས་
ཀྱི་ཤ་བཀྲ་ལ་ཐོག་མར་སློན་ཁྲུས་ཀྱིས་ལུས་དག་པར་བྱའོ། །ཤ་བཀྲ་ལ་ནི་ཤྲི་ཁཎྜ་
དང་། སོ་མ་ར་ཛ་བསྐོལ་བའི་ཁུ་བའམ། ཡང་ན་རང་གི་ཁུ་བ་བུ་རམ་དང་་་
བཅས་པ་བླུད་ནས། དེའི་འོག་ཏུ་ཉམས་སྟོབས་ཇི་ལྟ་བ་བཞིན་དུ་བསྐུ་བྱུག་བྱས་
ལ༑ ཉི་མ་ལ་ཇི་སྲིད་བཟོད་ཀྱི་བར་དུ་གཞག་པར་བྱའོ། །སྦྱོར་བ་དེ་དག་་
ནག་གསུམ་གྱི་བར་དུ་བསྟེན་ལ། སྐོམ་དད་སྐྱེས་པར་གྱུར་ན་ཐུག་པ་བླུད་དོ། །
དེ་ལྟར་ཉི་མ་ལ་ཞག་གསུམ་བཞག་པས་ཆུ་སྐྱེས་པ་ལ་ནི་ཚེར་མས་བརྟོལ་ལ་གཟག་
པར་བྱའོ། །དེ་ནས་སོ་མ་ར་ཛ་དངང་། ཨ་ས་ན་དང་། པྲི་ཡང་ཀུ་དང་།
ཤུ་ཏི་དངང་། འདི་རྣམས་ཆོ་ག་བཞིན་དུ་•ནང་རེ་ནང་རེ་བཞིན་ཟླ་བ་ཕྱེད་ཀྱི་་
བར་དུ་གཏང་ངོ་། །ཡང་ན་●རྒྱ་སྐྱེགས་ཤིང་གི་ཁུ་བ་དང་། ཧྭ ཧྭགས་དང་སྦྱར་
བའི་ཆུ་གོང་མ་ལྟར་ཉམས་སྟོབས་དང་སྦྱར་ཏེ་གཏོང་ངོ་། །ཤིང་ཕལ་གུ་དང་།
སྐྱུ་རུ་རའི་ཤིང་དང་། དུག་མོ་ཡུངས་ཀྱི་ཤིང་གི་ཤུན་པ་བཏགས་པ་སོ་མ་ར་ཛའི་
ཁུ་བའི་ནང་དུ་བཏབ་པ་འཐུངས་པ་དང་། ལུས་དྲོ་བར་འགྱུར་ཏེ་ཆུ་བུར་བྱུང་་
112-624