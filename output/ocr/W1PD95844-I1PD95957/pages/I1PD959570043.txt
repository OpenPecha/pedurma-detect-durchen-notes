ཡན་ལག་བརྒྱད་པའི་སྙིང་པོ་ཞེས་བྱ་བའི་སྨན་དཔྱད་ཀྱི་བཤད་པ།
२३
_ དེ་ནས་དུགས་བྱ་བའི་ལེའུ་བཤད་པར་བྱའོ། །དེ་ལ་དུགས་ཀྱི་བྱེ་བྲག་ནི་
རྣམ་པ་བཞི་སྟེ། དུགས་བྱ་བ་དང་། བག་ཟན་དང་སྨན་དུ་སྦྱར་བས་ལུས་ལ་
བཅིང་ཞིང་དུགས་བྱ་བ་དང་། དུགས་ཐ་མལ་པ་དང་། ཆུ་ལུམས་དང་རྣམ་་
པ་བཞིའོ། །དེ་ལ་དུགས་ཞེས་བྱ་བ་ནི་མེ་ལ་•བསྲོས་པ་ཡིན་ཏེ། དེ་ལ་ཡང་ཇི་
ལྟ་●ཞེ་ན། མེ་མདག་ལ་གོས་སམ། ཐོང་ལྕགས་སམ་ལག་པའི་ཐལ་མོ་མེ་ལ་་་
བསྲོས་པ་ལ་སོགས་པས་དུགས་བྱའོ།
།བག་ཟན་དང་སྨན་དུ་སྦྱར་བའི་དུགས་་་་
ལུས་ལ་གླན་ཅིང་བཅིང་བ་ནི་བག་ཕྱེའམ་འབྲུ་སྣ་ཚོགས་བཏགས་ལ་སྨན་ཤིང་ཚ་་་
དང་“ཕབས་དང་ཉེའུ་ཤིང་དང་ཐང་ཤིང་དང【གུ་གུལ་•དང་། ཨ་རུ་ར་དང་།
ལྡུམ་བུ་ར་སྣ་དང་། ཨེ་རཎྜའི་རྩ་བ་དང་། ཡུལ་གཤེར་ས་ནས་བྱུང་བའི་ཤ་་་
དང་། ཚྭ་དང་། དར་བ་དང་། འོ་མ་དང་། ཞོ་དང་། མར་དང་།
འདི་རྣམས་ཀྱིས་སླ་མོར་སྦྲུས་ལ་ལན་ཚྭ་ཆེར་བཏབ་སྟེ་བཙོས་ལ་རས་ཀྱི་སྟེང་དུ་་
བདལ་ཏེ། ལུས་གར་ན་སར་གླན་ཞིང་བཅིངས་ན་དུགས་འདིས་ནི་རླུང་ནད་་
འབྱིན་པར་འགྱུར་རོ། །གལ་ཏེ་བད་ཀན་དང་འདྲེས་པའི་ནང་དུ་གྱུར་ན་ནི་་
དུགས་དེའི་ནང་དུ་བྱེའུ་རུག་པ་ལ་སོགས་པ་དང་སྦྱར་ལ་དུགས་བྱའོ། །མཁྲིས་་
པའི་ནད་ལ་ནི་ཤིང་ཤུག་པ་དང་སྦྱར་རོ། །དུགས་གླན་ཏེ་དེ་ལྟར་སྦྱར་བ་ལས།
གལ་ཏེ་སླ་བས་ལུས་ལ་མི་ཆགས་ཤིང་རས་ཀྱིས་•མི་ཐུབ་ན་མར་དང་ཏིལ་མར་ལ་
སོགས་པ་སྣུམ་གྱིས་བསྣན་ཏེ། ཡང་དང་ཡང་བསྲོ་ཞིང་པགས་པ་མ་རུལ་བ་དྲི་མི་
ཞིམ་པ་མ་ཡིན་པས་ཕྱི་རོལ་ནས་དུགས་བྱའོ། །ཕགས་•པ་དེ་ལྟ་བུ་མ་རྙེད་ན་་
སྨན་རླུང་སེལ་བའི་ལོ་མ་ཨ་ཤྭ་གནྡྷའམ། ཨེ་རཎྜའམ། དར་རམ་བལ་
【སྣམ་མམ་•རས་ཀྱིས་གཡོགས་ཤིང་དཀྲིས་ལ་མཚན་མོ་དུགས་བྱས་ན་ནི་ཉིན་པར་
112-23