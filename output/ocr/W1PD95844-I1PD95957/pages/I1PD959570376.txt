346
བསྟན་འགྱུར། གསོ་བ་རིག་པ། ༼ཨེ༽ ༢༡༤
རླུང་ནད་ཅེ་སྤྱང་གི་མགོ་ལྟ་བུ་ཞེས་བྱའོ། །རྐང་པ་བབ་ཅོལ་དུ་བོར་བའམ།
ཡང་ན་ཆད་ཅིང་ངལ་བ་ལས་རླུང་སྐྱེས་ཏེ་རབ་ཏུ་ཟུག་ཅིང་ན་ལ་ལོང་མོ་ལ་བརྟེན་
པ་ནི་རླུང་ནད་ཚེར་མ་ལྟ་བུ་ཞེས་བྱའོ། །རྐང་པའི་རྟིང་པ་དང་སོར་མོར་འབྲེལ་
པའི་ཆུ་བ་ལ་རླུང་གིས་གནོད་ཅིང་ཉམ་ཐག་པར་བྱས་ཏེ་བརླ་ནས་ཡར་འཇུག་ཅིང་
འགྲོ་བ་དེ་ནི་རླུང་ནད་གྲི་ཏྲ་སི་ཞེས་བྱའོ། །ཞེས་བཤད་དོ། །གོང་དུ་སྨོས་པའི་
རླུང་ནད【བི་ཤ་ཙེ་•ཞེས་བྱ་བ་ལག་ངར་གྱི་ནད་དང་། 【གྲི་ཏྲ་•སི་ཞེས་བྱ་བའི་
བརླའི་ནད་དེ་གཉིས་ཀ་ཡང་ཟུག་གཟེར་ཤིན་ཏུ་དྲག་པ་ཡིན་ཏེ་དེ་གཉིས་ཀྱི་མིང་་
ནི་རླུང་ནད་ཁ་ལི་▪ཏི་ཞེས་བྱའོ། །རྐང་པ་གཉིས་བརྩེ་•སྟེ་ཚོར་བ【བེམ་བེམ་•
པོར་གྱུར་པ་ནི། བད་ཀན་དང་རླུང་འཁྲུགས་པ་ཡིན་ཏེ། དེ་ནི་རྐང་པ་བརྩེ་་
བའི་རླུང་ནད་ཅེས་བྱའོ། །གང་གི་ཁྲག་•དང་མཁྲིས་པ་དང་རླུང་འཁྲུགས་
པས་རྐང་པ་ཚ་འུར་འུར་པོར་འདུག་པ་དང་། འཆག་པ་དང་འགྲོ་བའི་དུས་སུ་
ཆེར་ཚ་བ་དེ་ནི་རླུང་ནད་རྐང་པ་ཚ་བ་ཞེས་བྱའོ། །རླུང་གི་ནད་གཞི་བཤད་པའི་་
ལེའུ་སྟེ་བཅོ་ལྔ་པ་རྫོགས་སོ།།
དེ་ནས་དྲེག་ནད་ཀྱི་ནད་གཞི་བཤད་པའི་ལེའུ་བརྗོད་པར་བྱ་སྟེ། དེ་ལ་་
ཁྲག་འཁྲུགས་པར་བྱེད་ཅིང་ཚ་བ་སྐྱེད་•པའི་ཟས་དང་། སྲོག་ཆགས་ཆུ་ན་སྤྱོད་
པའི་ཤ་དང་། རྒྱ་སྲན་དང་། མོན་སྲན་སྡེའུ་དང་། འབྲས་ནི་ས་པ་དང་།
སྐྱུར་དང་། ཆང་དང་། དར་བ་སྐྱུར་པོ་དང་། ཞོ་སྐྱུར་པོ་ལ་སོགས་པ་་
བསྟེན་པ་དང་། གང་ཡང་མི་མཐུན་པའི་རྫས་ཡུལ་སེར་ཆེ་བ་ནས་བྱུང་བའི་ཤ་་
དང་། མོན་སྲན་གྲེའུ་དང་། སྦྲང་རྩི་ལྷན་ཅིག་ཟོས་པ་དང་། འོ་མ་དང་་
འབྲུའི་མྱུ་གུ་ལྷན་ཅིག་ཟོས་པ་དང་། སྦྱོར་བ་དེ་དག་ལོག་པར་བསྟེན་∶པ་དང་།
112-356