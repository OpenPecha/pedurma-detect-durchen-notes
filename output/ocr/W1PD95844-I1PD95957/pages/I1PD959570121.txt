ཡན་ལག་བརྒྱད་པའི་སྙིང་པོ་ཞེས་བྱ་བའི་སྨན་དཔྱད་ཀྱི་བཤད་པ།
27
སྤྱད་རྣམ་པ་སྣ་ཚོགས་དང་གཏར་ག་གདབ་པ་དང་ཞལ་ཞལ་ལ་སོགས་པ་གདབ་པ་
ད་པའི་ལེའུ་སྟེ་ཉི་ཤུ་རྩ་དྲུག【པ་རྫོགས་སོ∶།།
གཏར་ག་གདབ་པའི་ཆོ་གའི་ལེའུ་སྟེ་ཉི་ཤུ་བདུན་པ་བཤད་པར་བྱའོ། །དེ་
ལ་མིའི་ཁོང་ན་ནད་མེད་པའི་ཁྲག་བཟང་པོར་བལྟ་བ་ན་ཅུང་ཟད་མངར【ལ་ཚ་•བྲོ།
ཁྲག་དེ་གྲང་བ་ཡང་མ་ཡིནན་ལ། ཁྲག་དེ་སྐ་•བ་བསྡུས་པ་ཡང་མ་ཡིན་ལ་ཁྲག་གི་
མདོག་མེ་ཏོག་པདྨ་ལེ་བརྒན་གྱི་ཁ་དོག་ལྟ་བུ་དང་། སྲིན་བུ་ལྷམ་བུ་ཆུ་གཤེར་གྱི་
མདོག་ལྟ་བུར་སྣང་བ། གསེར་དང་ལུག་དང་རི་བོང་གི་ཁྲག་ལྟ་བུར་མདོག་་
བཟང་བ་དེ་ནི་ནད་ཁྲག་མེད་དེ་ཁྲག་བཟང་པོ་ཞེས་བྱའོ། །ཁྲག་འདི་འདྲ་བར་་
བཟང་པོར་འདུག་པ་ནི་ལུས་ཀྱི་ཟུངས་དང་རྟེན་ཡིན་ཏེ་ལུས་ནི་དེ་ལྟ་བུ་ལ་གནས་
སོ༑ །དེ་ལྟར་ལུས་ལ་ཁྲག་བཟང་པོར་འདུག་པ་ལ། མཁྲིས་པ་དང་བད་་་
ཀན【གྱིས་གནོད་•པའི་ནད་དུ་འགྱུར་ན། དེའི་ནད་དམིགས་ནི་མེ་དབལ་དང་་
འབྲས་དང་མཆེར་པ་ན་བ་དང་། སྐྲན་དང་ཁོང་པ་ནང་གི་དྲོད་ཉམས་པ་དང་།
རིམས་ཀྱིས་འདེབས་པ་དང་། ཁའི་ནང་ཁ་བ་དང་། མིག་ན་བ་དང་།
ཀླད་པ་ན་བ་དང་། མི་དྲན་ཏེ་མྱོས་པ་དང་། སྐོམ་དད་ཆེ་བ་དང་། ཁའི་་
ནང་ལན་ཚྭ་བྲོ་བ་དང་། མཛེ་ནད་དང་རླུང་དང་ཁྲག་ལས་བྱུང་བའི་དྲེག་ནད་་
དང་། མཁྲིས་པ་དང་སྒྲེགས་པ་ཚ་ཞིང་སྐྱུར་བར་འབྱུང་བ་དང་། ཀླད་པ་་
འཁོར་བ་འདི་ལྟ་བུའི་ནད་དུ་འགྱུར་ཏེ། དེ་ལྟ་བུ་ལ་ནད་དཔྱད་ཀྱི་ཆོ་ག་བསིལ་
བ་དང་ཚ་བ་དང་། སྣུམ་པ་དང་། རྩུབ་པ་ལ་སོགས་པ་ལེགས་པར་བྱས་ཏེ།
གསོ་•སླ་བ་འདྲ་བ་ལས་ཀྱང་མ་ཕན་པར་གྱུར་ན་དེ་ལྟ་བུའི་ཁྲག་ལས་ནད་དུ་གྱུར་
པ་ཞེས་བྱ་སྟེ། དེ་ནི་ཁྲག་ལུད་པ་ཡིན་པས་རྩ་གཏར་ཏེ་ཁྲག་དྲངས་ན་ཕན་ནོ། །
112-101