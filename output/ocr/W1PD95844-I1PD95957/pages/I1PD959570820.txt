人〇〇
བསྟན་འགྱུར། གསོ་བ་རིག་པ། ༼༽ ༢༡༤
ནད་གཡོག་གི་ལག་པ་གཉིས་ཀྱིས་ནད་པའི་མགོ་བོ་དམ་དུ་བཟུང་སྟེ། མི་་
འགྱུར་བར་བྱས་ནས་བག་ཡངས་སུ་གཞག་གོ།
།དེ་ནས་ནད་པའི་མིག་སྨན་པའི་
ཁའི་དབུགས་དྲོན་པོས་དུགས་བྱས་ལ། སྨན་པའི་མཐེ་བོས་ནད་པའི་མིག་
དལ་གྱིས་མཉེས་ནས་སྨན་པའི་མིག་ལ་དྲང་པོར་འབྲུ་ཚུགས་སུ་བལྟར་བཅུག་ལ།
མིག་གི་ནད་ཀྱི་སྤྲིའམ་དྲི་མ་སྔ་མའི་སོ་ལས་ཅུང་ཞིག་གཡོ་བར་སྣང་ན་ནད་པ་རང་
གི་མིག་སྣ་གོང་དུ་བལྟར་བཅུག་ལ། ནད་གཡོག་གིས་མགོ་བོ་དམ་དུ་བཟུང་●ལ་
མི་འགུལ་བར་བྱས་ནས་ཐུར་མ་གཟུགས་པའི་ཚད་ནི་ནད་པའི་མིག་རང་གི་སྣ་གོང་
དུ་བལྟས་པ་ལས་ནག་པོའི་མཐའ་ནས་བཟུང་སྟེ། དཀར་པོ་འབའ་ཞིག་ལ་ཆ་་་་
བཞིར་“བགོས་ནས་ཆ་གསུམ་ནི་ནག་པོའི་ཕྱོགས་སུ་ལུས།
ཆ་གཅིག་མུར་འགྲམ་
ལོགས་སུ་ལུས་པའི་མཚམས་“ན་ལྷའི་བུག་པ་ཞེས་བྱ་བ་ཡོད་དེ། དེར་མིག་གི་་་
ཐུར་མ་མཛུབ་ མོ་དང་། གུང་མོ་དང་། མཐེ་བོ་གསུམ་གྱིས་དམ་དུ་བཟུང་ལ།
ལྟག་འོག་ཏུ་ཡ་ཡོར་མ་གྱུར་པར་འཕྲེད་དྲང་པོར་གཟུགས་ཏེ། མིག་གི་འབྲས་
བུར་ཕྱིན་པར་བཏང་། ནད་པའི་མིག་གཡོན་པ་ནི་སྨན་པའི་ལག་པ་གཡས་པས་
དབུགག །མིག་གཡས་པ་ནི་སྨན་པའི་ལག་པ་གཡོན་པས་དབུག་སྟེ། དེ་ལྟར་་
ནང་དུ་ཐུར་མས་ཕུག་པ་ལས་ལེགས་པའི་མཚན་མ་"ནི་བུས་ཞེས་བྱ་བའི་སྒྲ་འབྱུང་
ལ༑ དེ་ཡང་ནད་མེད་ཅིང་ཆུའི་ཐིགས་པ་འགའ་ཡང་འབྱུང་བའི་རིགས་སོ། །
དེ་ནས་ནད་པ་སྤྲོ་བ་བསྐྱེད་དོ།
།ཅི་སྟེ་མིག་ལས་མཆི་མ་འོང་ངམ་དམར་པོར་་་
གྱུར་ན་འོ་མ་ཅུང་ཞིག་བླུགས་སོ། །ཐུར་མའི་རྩེ་མོ་ཡང་ཧ་ཅང་མི་རྣོ་བས་ནང་དུ་
དལ【བུས་རིམ་གྱིས་“ཕུལ་ཏེ། རྩེ་མོ་དབུས་སུ【ཕྱིན་ནས་“སྣ་གོང་ཕྱོགས་སུ་ཕྱི་བ་
ལྟར་བྱས་ལ་འོག་ཕྱོགས་སུ་གཏང་ངོ༌།
།ཅི་སྟེ་འོག་ཏུ་བཏང་ཡང་ཕྱིར་ལོག་པ་་་
ལྟར་བྱེད་ན་ནད་པ་རང་གིས་སྣ་བུད་པ་ལྟར་བྱས་ན་འོག་ཏུ་འགྲོ་བའི་རིགས་སོ། །
112-800