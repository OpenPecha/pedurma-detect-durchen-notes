ཡན་ལག་བརྒྱད་པའི་སྙིང་པོ་ཞེས་བྱ་བའི་སྨན་དཔྱད་ཀྱི་བཤད་པ།
242
སར་པ་སྐྱེས་པ་དང་། ཚེར་མའི་རྩེ་མོ་བཞིན་དུ་རྣོ་བ་དེས་མིག་ལ་ཟུག་པ་སྐྲང་་
པར་འགྱུར་ཏེ། དེ་ནི་མིག་མཆུའི་ནད་རྫི་མ་འཁྲུགས་པ་ཞེས་བྱའོ། །ཡང་མིག་
མཆུའི་ནད་སྣ་གོང་ཕྱོགས་ཀྱི་མིག་གི་གྲྭ་མཚམས་ཀྱི་མིག་མཆུའི་ཕྱི་རོལ་དུ་ཐོར་བུ་་
འབྱུང་ཞིང་སྲ་ལ་མཐོན་པོར་འདུག་པ་དང༌། སྨིན་པའི་དུས་སུ་ཁྲག་དང་རྣག་་་
འཛག་ཅིང་ཡང་དང་“ཡང་དུ་རྣག་ཁྲག་གིས་ཁེངས་པ་“དེ་ནི་མིག་མཆུའི་ནད་མེ་
དབལ་ཆུང་ངུ་ཞེས་བྱའོ། །ནད་གཞི་གསུམ་དང་ཁྲག་ལས་གྱུར་པའི་ནད་ནི་མིག་
མཆུའི་དབུས་སུ་ཤའི་མཛེར་པ་ལྟ་བུ་འབྱུང་ཞིང་མཁྲང་བ་དང་། སྲ་བ་དང་།
ནད་མེད་ཅིང་རིང་པོར་འཕྱང་བ་དེ་ནི་མིག་མཆུའི་ནད་ཐོར་བུ་ལྟ་བུ་ཞེས་བྱའོ། །
ཉི་ཤུ་རྩ་བཞི་པོ་དེ་དག་ནི་མིག་མཆུ་ལ་བརྟེན་པའི་ནད་དུ་བཤད་དོ། །དེ་རྣམས་
ལས་དང་པོ་ནི་འབྱེད་དཀའ་ཞེས་བྱ་བའི་མིག་མཆུའི【ནད་ནི་【སྨན་གྱིས་གསོ་བར་
བྱ་བ་ཡིནན་ནོ། །དེའི་འོག་མ་གཉིས་དང་མིག་ཏུ་འབྲུམ་བུ་བྱུང་བ་ནི་སྤང་བར་་་
བྱའོ༑ །དེ་ལྟར་རྫི་མ་འཁྲུགས་པ་ཞེས་བྱ་བའི་ནད་ནི་ལན་འགའ་གསོར་“རུང་
ཞིང་རེས་འགའ་ཐུ་བར་བྱེད་པ་ནི། ཡུན་རིང་དུ་ན་བར་བྱེད་པ་ཡིན་ནོ།
ལྷག་མ་རྣམས་ནི་མཚོན་གྱི་ལས་ཀྱིས་གསོ་བར་བྱ་སྟེ། དེ་ཡང་རྫི་མ་འབྱི་བ་ཞེས་
བྱ་བའི་མིག་མཆུའི་ནད་ནི་མཚོན་གྱིས་གཙགས་པར་བྱའོ། །མིག་མཆུའི་ནད་་
ཐོར་བུ་ནི་གཅད་པར་བྱའོ། །དེ་ལ་“ལག་གྷ་ན་དང་། ཀུ་མུ་ཏའི་ས་བོན་ལྟ་བུ་
དང་། པད་མའི་རྩ་བ་ལྟ་བུ་དང་། 【ཨུད་ཙང་ག་ཞེས་བྱ་བ་ལྟ་བུ་●དང་།
དངུལ་རྡོ་ལྟ་བུ་ཞེས་བྱ་བ་དང་། མེ་དབལ་ཕྲ་མོ་ལྟ་བུ་རྣམས་ནི་མཚོན་གྱིས་དྲལ་
བར་བྱའོ། །མིག་མཆུའི་ཤས་“སྐྱེས་པ་དང་། སྔོ་བསངས་དང་། བྱེ་མ་ལྟ་བུ་
དང་། ཁྲག་གིས་•ནད་གཞི་སློང་བར་བྱེད་པ་ཞེས་བྱ་བ་དང་། འདམ་བུ་ལྟ་་
བུ་ཞེས་བྱ་བ་དང་། ཤ་ཆེ་བ་ཞེས་བྱ་བ་དང་། ཀུ་ཀུ་ན་ཞེས་བྱ་བ་དང་། དེ་
112-757