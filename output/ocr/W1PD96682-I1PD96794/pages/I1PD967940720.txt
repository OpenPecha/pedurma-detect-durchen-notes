འདུལ་བ་ཕྲན་ཚེགས་ཀྱི་གཞི།
༧༠༣
བྱེད་པའི་གནས་སུ་འགྱུར་བར་རིག་ནས་དེ་ལ་ཐབས་ཞིག་བསྒྲུབ་པར་བྱའོ་སྙམ་དུ་
བསམས་•ནས། ཡུལ་མ་ག་དྷཱའི་●སྣ་ཆེན་པོ་ལ་གཏོགས་པ་བྲམ་ཟེ་དབྱར་བྱེད་་
ལ་འདི་སྐད་ཅེས་སྨྲས་སོ། །དབྱར་བྱེད་ཤེས་པར་གྱིས་ཤིག །བཅོམ་ལྡན་་་་
འདས་ནི་ཡོངས་སུ་མྱ་ངན་ལས་འདས་པར་གྱུར་ཏེ། གལ་ཏེ་ལུས་འཕགས་མའི་
བུ་རྒྱལ་པོ་མ་སྐྱེས་དགྲ་རྩ་བ་མེད་པའི་དད་པ་དང་ལྡན་པ་དེས་བཅོམ་ལྡན་འདས་
ཡོངས་སུ་མྱ་ངན་ལས་འདས་པ་ཐོས་ན་དེ་ཁྲག་དྲོན་པོ་སྐྱུགས་ནས་འཆི་བའི་དུས་་
བྱེད་པར་གྱུར་•ན། དེ་ལ་ཁྱོད་ཀྱིས་ཐབས་བསྒྲུབ་པར་རིག་པར་གྱིས་ཤིག །
དེས་སྨྲས་པ། འཕགས་པ་ཐབས་གང་ལགས་པ་རིམ་•བཞིན་དུ་གསུངས་•ཤིག །
དེས་སྨྲས་པ།
དབྱར་བྱེད་ཚུར་ཤོག ། །ཁྱོད་མྱུར་བ་མྱུར་བར་རྒྱལ་པོའི་སྐྱེད་•
མོས་ཚལ་དུ་སོང་ལ། ཇི་ལྟར་བཅོམ་ལྡན་འདས་བྱང་ཆུབ་སེམས་དཔའ་དགའ་་
ལྡན་གྱི་●གནས་ན་བཞུགས་•ཤིང་གཟིགས་པ་ལྔས་གཟིགས་ཏེ་འདོད་པ་ན་སྤྱོད་་་
པའི་●ལྷ་དྲུག་ལ་ལན་གསུམ་དུ【སྦྱང་བ་•མཛད་ནས་གླང་པོ་ཆེར་•བསྟན་ཏེ་ཡུམ་
གྱི་ལྷུམས་སུ་གཤེགས་པ་དང་། གཤེགས་ནས་ཇི་ལྟར་བྱང་ཆུབ་ཀྱི་ཤིང་དྲུང་དུ་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས
རྒྱས་པ་དང་། ཇི་ལྟར་བཅོམ་ལྡན་འདས་ཡུལ【བཱ་རཱ་ཎ་སཱིར་•ལན་གསུམ་དུ་་་
བཟླས་ཏེ་ཆོས་ཀྱི་འཁོར་ལོ་རྣམ་པ་བཅུ་གཉིས་སུ་བསྐོར་བ་དང་། ཇི་ལྟར་མཉན་
ཡོད་དུ་ཆོ་འཕྲུལ་ཆེན་པོ་བསྟན་•པ་དང་། ཇི་ལྟར་སུམ་བཅུ་རྩ་གསུམ་ལྷའི་་་
གནས་•སུ་སྐྲུན་པའི་ཡུམ་གྱི་ཐད་དུ་གཤེགས་ནས་ཆོས་བཤད་དེ་གྲོང་ཁྱེར་སྒྲ་ཅན་
དུ་བབ་པ་དང་། ཇི་ལྟར་ཕྱོགས་གང་དང་གང་ན་གདུལ་བ་དེ་དང་དེ་དག་་་
བཏུལ་ནས། སངས་རྒྱས་ཀྱི་མཛད་པ་མཐར་ཕྱིན་ཏེ། གྲོང་ཁྱེར་རྩྭ་•ཅན་དུ་ཐ་
མའི་གཟིམས་མལ་དུ་གཤེགས་པ་དེ་•ལྟ་བུའི་རི་མོ་དག་བྲི་•བར་བྱ་ཞིང་། ཁྱོད་
11-703