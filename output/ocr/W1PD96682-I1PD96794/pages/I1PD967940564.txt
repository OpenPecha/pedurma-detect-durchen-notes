འདུལ་བ་ཕྲན་ཚེགས་ཀྱི་གཞི།
42
ལྷན་ཅིག་གནས་པ་དང་། ཉེ་གནས་རྣམས་ཀྱིས་མཁན་པོ་དང་། སློབ་དཔོན་
ལ་•ཇི་ལྟར་བསྒྲུབ་པར་བགྱིགྱི། ངག་ལྡན་དགེ་སློང་ལྷན་ཅིག་གནས་པ་དང་།
ཉེ་གནས་རྣམས་ཀྱིས་ཀུན་དུ་སྤྱད་པའི་ཆོས་ངས་ཡང་དག་པར་བཅའ་བར་བྱའོ། །
དགེ་སློང་ལྷན་ཅིག་གནས་པ་དང་། ཉེ་གནས་རྣམས་ཀྱིས་•ནང་པར་སྔར་་་
ལངས་ཏེ། མཁན་པོ་དང་སློབ་དཔོན་ལ་ཁམས་མཉམ་མམ་ཞེས་དྲི་བར་བྱའོ། །
གལ་ཏེ་མཁན་པོ་ཁམས་མི་མཉམ་མོ་ཞེས་ཟེར་ན་དེའི་ནད་དྲིས་ཏེ་སྨན་པ་ལ་་་་
བཞིན་བཟངས་•བདག་གི་●མཁན་པོ་འདི་འདྲ་བར་ན་བར་གྱུར་ན་སྨན་སྟོན་ཅིག་
ཅེས་དྲིས་ལ་ཇི་ལྟར་བསྒོ་བ་དེ་ལྟར་བྱའོ། །དེ་ལྟར་འབྱོར་ན་ལེགས། གལ་ཏེ་
མ་འབྱོར་ན་དེའི་ཉེ་དུ་དག་ལ་བསླང་བར་བྱའོ། །གལ་ཏེ་ཉེ་དུ་•མང་པོར་གྱུར་
ན་དེས་མཁན་པོའི་ཉེ་དུ་གང་ལས་སྨན་བསླང་བར་བགྱི་ཞེས་དྲི་ཞིང་གང་ལ་བསྟན་
པ་དེའི་དྲུང་ནས་བསླང་བར་བྱའོ། །ཉེ་དུ་དག་•མེད་ན་བྲམ་ཟེ་དང་ཁྱིམ་བདག་
གང་ལ་བསྟན་པ་དེ་ལས་བསླང་བར་བྱའོ། །གལ་ཏེ་དེ་ལྟ་བུ་ཡང་མེད་ན་སྨན་་་
ཁང་ནས་བསླང་བར་བྱའོ། །གལ་ཏེ་དེ་ནས་ཀྱང་མ་རྙེད་ན་རང་གི་●ལས་ལ་་་
བལྟ་•ཞིང་བཟའ་བ་དང་། བཏུང་བ་དང་། མྱང་བ་ཙམ་ལ་གནས་པར་བྱའོ༎
ཇི་སྟེ་མིན་པར་གྱུར་པ་ཞིག་ན་སོ་ཤིང་བཟའ་བར་བྱ་ཞིང་ཕྱོགས་གང་དུ་མཁན་
པོས་སོ་ཤིང་བོར་བའི་ཕྱོགས་སུ་ཕྱག་དར་དང་། དཀྱིལ་འཁོར་བྱས་ནས་སྟན་་་་
གདིང་ཞིང་། ཆུ་སྣོད་དང་། ཆོལ་ཟངས་དང་། འདག་ཆལ་དང་།
•
ཤིང་བོར་ནས་ཆོལ་ཟངས་བླང་•བར་བྱའོ། །གལ་ཏེ་མིག་ནད་ཅན་ཞིག་ན་སྨན་
པས་བསྒོ་བའི་མིག་སྨན་སྦྱར་བར་བྱ་སྟེ། མིག་སྨན་སྦྱར་ནས་སྦྱིན་པར་བྱ་ཞིང་དེ་
སླར་ཡང་བླང་•བར་བྱའོ། །ཆོས་གོས་དག་ཀྱང་སྦྱིན་པར་བྱ་ཞིང་ནམ་ཆོས་གོས་
བགོས་ནས་མཆོད་རྟེན་དག་ལ་ཕྱག་བྱེད་ན∶། དེ་ནས་གནས་ཁང་ཆག་ཆག་་་
11-547