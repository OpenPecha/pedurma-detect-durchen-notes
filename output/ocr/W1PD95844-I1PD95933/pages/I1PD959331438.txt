7070
བསྟན་འགྱུར། འདུལ་བ། ༼ལྕི༽ ༡༧༤
འདུན་གྱིས་བསྐྲད་པའི་ཕྲིན་ལས་མཛད་ལགས་ཏེ། འདི་གཉིས་བསྐྲད་པའི་ཕྲིན་
ལས་མཛད་ལགས་པས་སྐྲ་འགྲེང་བར་གྱུར། སྐྲ་འཕྱར་བར་གྱུར་ཅིང་དགེ་འདུན་
ལ་སྤུ་སྙོལ་བར་བགྱིད། འབྱུང་བར་བསྐྱོད། མཚུངས་པར་ཉེ་བར་སྟོན་ལ།
མཚམས་ཀྱི་ནང་དུ་མཆིས་ཏེ་བཟོད་པ་གསོལ་ཞིང་ཁྱིམ་སུན་འབྱིན་པ་སྡིག་པའི་་་་
ཆོས་ཀུན་ཏུ་སྤྱོད་པ་དེ་ཡང་སྤོང་ངོ་ཞེས་མཆི་ན། གལ་ཏེ་དགེ་འདུན་གྱི་དུས་ལ་
བབ་ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང་། དགེ་སློང་་་་་
འགྲོ་མགྱོགས་དང་ནབ་•སོ་བསྐྲད་པའི་ཕྲིན་ལས་མཛད་•ལགས་པ་ལ་དགེ་འདུན་
གྱིས་བཟོད་པ་མཛད་དོ། །འདི་ནི་གསོལ་བའོ། །དགེ་འདུན་བཙུན་པ་རྣམས་
གསན་དུ་གསོལ། དགེ་སློང་འགྲོ【མགྱོགས་དང་ནབ་•སོ་འདི་གཉིས་ཁྱིམ་སུན་་་
འབྱིན་པ་སྡིག་པའི་ཆོས་ཀུན་ཏུ་སྤྱོད་པས། འདི་གཉིས་ལ་དགེ་འདུན་གྱིས་་
བསྐྲད་པའི་ཕྲིན་ལས་མཛད་ལགས་ཏེ། དེའི་སླད་དུ་དགེ་འདུན་གྱིས་དགེ་སློང་་
འགྲོ་མགྱོགས་དང་ནབ་•སོ་སྐྲ་འགྲེང་བར་གྱུར། སྐྲ་འཕྱར་བར་གྱུར་ཅིང་དགེ་་
འདུན་ལ་སྤུ་སྙོལ་བར་བགྱིད། འབྱུང་བར་བསྐྱོད། མཚུངས་པར་ཉེ་བར་སྟོན་
ལ་མཚམས་ཀྱི་ནང་དུ་མཆིས་ཏེ་བཟོད་པ་གསོལ་ཞིང་ཁྱིམ་སུན་འབྱིན་པ་སྡིག་པའི་
ཆོས་ཀུན་ཏུ་སྤྱོད་པ་དེ་ཡང་སྤོང་ངོ་ཞེས་མཆིས་པ་ལ་བཟོད་པ་མཛད་ན་ཚེ་དང་་་་
ལྡན་པ་གང་དག་དགེ་སློང་འགྲོ་མགྱོགས་དང་ནབ་•སོ་བསྐྲད་པའི་ཕྲིན་ལས་་
མཛད་ལགས་པ་ལ་བཟོད་པ་མཛད་པར་བཟོད་པ་དེ་དག་ནི་ཅང་མ་གསུང་ཤིང་●།
གང་དག་མི་བཟོད་པ་དེ་དག་ནི་གསུངས་ཤིག །འདི་ནི་ལས་བརྗོད་པ་དང་པོ་སྟེ།
དེ་བཞིན་དུ་ལན་གཉིས་ལན་གསུམ་དུ་བཟླས།
དགེ་འདུན་གྱིས་བཟོད་ཅིང་་
གནང་ནས་དགེ་འདུན་གྱིས་དགེ་སློང་འགྲོ་མགྱོགས་དང་ནབ་•སོ་བསྐྲད་པའི་ཕྲིན་
ལས་མཛད་ལགས་པ་ལ་བཟོད་པ་མཛད་ལགས་ཏེ། འདི་ལྟར་ཅང་མི་གསུང་་་་་
88-1410