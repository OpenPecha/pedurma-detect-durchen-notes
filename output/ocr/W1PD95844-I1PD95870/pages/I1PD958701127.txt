१०७८
བསྟན་འགྱུར། རྒྱུད། ༼༄༽ 407987
ཐུགས་མཆོག་མཉེས་གྱུར་ཅིག །རཀྟའི་མེ་ཏོག་དབུལ་བའོ། །ཚིལ་ཆེན་དུར་་
ཁྲོད་རས་ལས་ནི། །མ་རིག་མུན་སེལ་སྒྲོན་མ་བྱུང་། །བདེ་གཤེགས་སྤྱན་ལ་་་་
ཕུལ་གྱུར་པས། །སྐུ་གསུང་ཐུགས་མཆོག་མཉེས་གྱུར་ཅིག །ཚིལ་ཆེན་མར་མེ་
དབུལ་བའོ།
།མཚན་དང་ལྡན་པའི་ཀ་པཱ་ལར། །རྡོ་རྗེ་དྲི་ཆུས་བཀང་ནས་སུ། །
བདེ་གཤེགས་ཐུགས་ལ་ཕུལ་གྱུར་པས། །སྐུ་གསུང་ཐུགས་མཆོག་མཉེས་གྱུར་ཅིག །
རྡོ་རྗེ་ཆུ་ཡིས་མཆོད་པའོ། །མཚན་དང་ལྡན་པའི་ཀ་པཱ་ལར།
།རྡོ་རྗེ་དྲི་ཆེན་་་
གཏམས་ནས་སུ། །བདེ་གཤེགས་ལྗགས་ལ་ཕུལ་གྱུར་པས།
།སྐུ་གསུང་ཐུགས་
མཆོག་མཉེས་གྱུར་ཅིག ། དྲི་ཆེན་ལྷ་བཤོས་མཆོད་པའོ།
།སིལ་སྙན་•རོལ་མོ་་
དཔག་མེད་རྣམས། །ཡིད་འོང་མཛེས་པར་སྤྲུལ་ནས་སུ། །བདེ་གཤེགས་སྙན་
ལ་ཕུལ་གྱུར་པས། །སྐུ་གསུང་ཐུགས་མཆོག་མཉེས་གྱུར་ཅིག །སྒྲ་དང་རོལ་་་་
མོས་མཆོད་པའོ། །རྡོ་རྗེ་ལྷ་མོ་འོད་སྐྱེད་སྣུམ། །རྡོ་རྗེ་མེ་ཏོག་བསྣམས་ནས་ནི།|
མཛེས་པའི་ཚུལ་གྱིས་མཆོད་ཕུལ་ན། །མཆོད་པ་དམ་པའི་ཚུལ་གྱིས་བཞེས། །
རྡོ་རྗེ་ལྷ་མོ་ཡིད་འཕྲོག་མ། ། དྲི་ཡི་དུང་ཕོར་བསྣམས་ནས་སུ། །གསེར་འོད་་་་
བཞད་པའི་ཚུལ་གྱིས་སུ། །མཆོད་པ་དམ་པ་འབུལ་•གྱིས་བཞེས། །རྡོ་རྗེ་ལྷ་མོ་
ཀུན་བཟང་མ། །ཞལ་ཟས་རོ་མཆོག་བསྣམས་ནས་སུ། །དམར་མོ་བཞད་པའི་
ཚུལ་གྱིས་ནི། །མཆོད་པ་དམ་པ་འབུལ་ལོ་བཞེས། །རྡོ་རྗེ་ལྷ་མོ་གླུ་སྒྲ་ཅན། །
སྒྲ་སྙན་●གར་གྱི་རོལ་མོ་ཡིས། །འོད་སྔོན་འཕྲོས་པའི་བཞད་ཚུལ་གྱིས།
མཆོད་པ་དམ་པ་འབུལ་ལོ་བཞེས།
།སྒེག་མོ་ལ་སོགས་བརྒྱད་རྣམས་ཀྱང་།
རྒྱུད་རྣམས་གཞན་དང་མཐུན་པས་ན། །དེ་བཞིན་འདིར་ཡང་དབུལ་བར་བྱ། །
རྡོ་རྗེ་གླུ་རྣམས་མཛེས་པ་ཡིས། །བསྟུན་ནས་ལྷ་ལ་མཆོད་པ་འབུལ། །མཆོད་་
པའི་སྦྱོར་ཀ་སྟེ་བཅུ་གཅིག་པའོ།། gཌ།་བཉིས་པ། །Z་།67
25-1064
1
།