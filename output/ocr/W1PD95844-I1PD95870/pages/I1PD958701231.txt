7762
བསྟན་འགྱུར། རྒྱུད། ཛི》༽ ༥༠
རིམ་གྱིས་འོངས་པ་འདི། །བཀའ་དང་མི་འགལ་མཐུན་པ་རུ། །བཀའ་ཡི་དོན་
ཉིད་དཔྱིས་ཕྱིན་པར།
བསྐྱེད་པར་གྱིས།
།མན་ངག་རིམ་པ་བསྟན་པ་ལ།
།དགའ་བ་ཆེན་པོ་་་་་
།མན་ངག་འདི་ལྟར་སྟོན་པ་ནི། །སློབ་དཔོན་མཁས་པ་ཡང་
དག་ལྡན། །དུས་གསུམ་བདེ་གཤེགས་དང་མཚུངས་པ།
།ཤིན་ཏུ་དྲིན་•ཆེ་་་་་
གུས་པས་བསྟོད། །སེམས་ཅན་མུན་ཁང་འཁྱམས་པ་ལ། །མར་མེ་བསྟན་པས་
ལམ་རྙེད་བཞིན། །་འཁོར་བར་འཁྱམས་པའི་སེམས་ཅན་ལ། །མན་ངག་རིན་
ཆེན་འདི་བསྟན་པས། །ཕྱག་རྒྱ་མཆོག་གི་ལམ་རྙེད་འགྱུར། །དེ་བས་ཤིན་ཏུ་་
དྲིན་ཆེ་བས། །ཡུལ་ཞིང་སྣེ་ཕྲན་བཅས་པ་དང་། །རིན་ཆེན་ལ་སོགས་ནོར་་་་
རྫས་དང་།
།བུ་དང་ཆུང་མ་བྲན་འཁོར་བཅས། །སྲོག་ལུས་མན་ཆད་•ཕུལ་་་
གྱུར་ཀྱང་། །བླ་མའི་སྐུ་དྲིན་འཁོར་•མི་འགྱུར། །དེ་བས་འབད་པ་ཐམས་ཅད་
ཀྱིས༑ །བླ་མ་མཉེས་པར་མི་བྱེད་ན། །མན་ངག་ཐོབ་ཀྱང་ལྟུང་བར་འགྱུར། །
གཞན་ཡང་རྒྱུད་ནི་སྣ་ཚོགས་ལས། །བསྟན་པ་བསྲུང་བའི་དོན་སླད་དུ། །མཐུ་
ཡི་སྦྱོར་བའི་མན་ངག་རྣམས། །དགོས་པ་བསྡུས་ཏེ་བསྟན་པར་བྱ། །དེ་ལྟའི་་
བླ་མ་རིན་ཆེན་ལ། །གོང་མ་བཞིན་དུ་ཤེས་པར་བྱ། །མན་ངག་བསྟན་པའི་་་་
སློབ་མ་ལ། །རྣམ་པ་བཞི་རུ་ཤེས་བྱས་ལ། ། ཕྱི་ལྟར་ནང་ལྟར་གསང་བ་ལྟར། །
དེ་ཁོ་ན་ཉིད་བཞི་རུ་བསྟན། །ཕྱི་ལྟར་བསྟན་པའི་སློབ་མ་ཡང་། །དང་པོ་་་་་་
དཀྱིལ་འཁོར་བཅུག་ནས་ནི། །བུམ་པའི་དབང་བསྐུར་རྫོགས་བྱས་ལ། །མི་་་་
ཟད་དབྱིངས་ཀྱི་ཆོས་རྣམས་བཤད། །དེས་སུ་རྟོགས་པའི་རིམ་པ་ནི། །ཐུན་་་
མོང་དམ་ཚིག་ཉམས་བླངས་ལ། །ཉམས་ན་•བཤགས་ལ་བརྩོན་པར་བྱ། །
ཉམས་པ་ཆེན་པོ་བྱུང་བ་ན། །བཤགས་ནས་རིམ་པར་•བསྐྱར་བར་བྱ། །དེ་ནི་
སློབ་དཔོན་ཉིད་ལས་•བླང་། །གཞན་གྱི་སྐབས་དང་སྦྱོར་ཤེས་བྱ། །ཁྲུས་ལ་་་
25-1168