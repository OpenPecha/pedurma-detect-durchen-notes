འཕགས་པ་དམ་པའི་ཆོས་དྲན་པ་ཉེ་བར་གཞག་པ།
༢༤༡
དམྱལ་བ་དང་ཡི་དགས་དང་དུད་འགྲོ་རྣམས་སུ་སྐྱེ་བར་འགྱུར་རོ། །གང་ཡང་མི་
རྣམས་དང་སྐལ་བ་འཐུན་པར་གྱུར་པ་ལན་གྲངས་གཞན་ལ་མྱོང་བར【འགྱུར་བའི་
ལས་ཀྱིས་●མིར་སྐྱེས་པར་གྱུར་ན། དེ་ཕུན་སུམ་ཚོགས་པར་གྱུར་ལ་མཆོག་ཏུ་
སྐྱིད་པའི་སྐལ་བ་ཅན་དང་། མཆོག་ཏུ་བདེ་བར་གྱུར་པ་དང་། རྒྱུན་དུ་དམ་
པའི་ཆོས་རྣམས་མཉན་“པར་འདོད་པ་དང་། ཆོས་པའི་མཆོག་ཏུ་གྱུར་པ་དང་།
ཡིད་གཞུངས་པ་དང་། ཡང་དག་པའི་ལྟ་བ་ཅན་དང་། རྒྱལ་པོའམ་རྒྱལ་པོའི་
བློན་པོར་ཡང་ལས་དེའི་རྒྱུ་འཐུན་པས་འགྱུར་རོ། །རཱ་ཛ་ནི་ན་རྒྱུ་བ་ཞེས་བྱ་བའི་
ས་རྫོགས་སོ་●།།
གཞན་ཡང་དགེ་སློང་ལས་ཀྱི་“འབྲས་བུ་རྣམ་པར་སྨིན་པ་ཤེས་པ་དེ་འཐབ་་་་
བྲལ་བའི་ལྷ་རྣམས་ཀྱི་ས་ལ་ཀུན་ཏུ་ལྟ་བར་བྱེད་དེ། དེས་“ཐོས་པ་ལས་བྱུང་བའི་
རང་བཞིན་གྱི་ཤེས་རབ་ཀྱིས་འཐབ་བྲལ་བའི་ལྷ་རྣམས་ཀྱི་ས་རྣམ་པ་སྣ་ཚོགས་པར་
རྣམ་པར་བཀྲ་བ་ཞེས་བྱ་བ་ཇི་ལྟར་ཡོད་པ་དེ་མཐོང་ངོ་། །ས་དེར་ཡང་ལས་གང་
གིས་སེམས་ཅན་རྣམས་སྐྱེ་བར་འགྱུར་བ་ཡང་། དེས་ཇི་ལྟ་བ་བཞིན་དུ་མཐོང་བ།
སྐྱེས་བུ་དམ་པ་གང་གིས་དགེ་ལེགས་བྱེད་པར་གྱུར་པས། ལུས་དང་། ངག་
དང་༑ ཡིད་ཀྱི་ལས་རྣམས་དགེ་བ་ལ་རབ་ཏུ་ཞུགས་པ་ཚུལ་ཁྲིམས་དང་ལྡན་པར་
གྱུར་པ་དང་། གཞན་གྱིས་བཀྲི་“བར་མི་འགྱུར་བ་དང་། ཡང་དག་པའི་ལྟ་བ་
དང་༑ ཡང་དག་པའི་འཚོ་བ་དང་ལྡན་པས་ཉེ་འཁོར་ཀུན་ནས་མཆོག་ཏུ་དྲི་མ་
མེད་པར་སྤྱོད་པར་གྱུར་ཅིང་●། དྲང་པོ་དང་དྲང་【པོའི་རང་བཞིན་ཅན་དུ་གྱུར་
པས༑ སེམས་ཅན་རྣམས་ལ་མངོན་པར་ཞེན་པར་གྱུར་པའི་བློར་གྱུར་པས།
སྲོག་གཅོད་པ་དང་མ་བྱིན་པར་ལེན་པ་རྣམས་ནི་སྤངས་པར་གྱུར་ཅིང་། འདོད་
པ་ལ་ལོག་པར་གཡེམ་པ་ཡང་སྤངས་པར་གྱུར་པ་ལ་འདི་ལྟ་སྟེ། རྨི་ལམ་ན་ཡང་
71-241