२०७
བཀའ་འགྱུར། མདོ་སྡེ། ༼༽ ༧༡
གཞན་ཡང་ཁམས་དྲུག་པོ་འདོད་པའི་ཁམས་དང་།
རྣམ་པར་འཚེ་བའི་ཁམས་དང་།
གནོད་སེམས་ཀྱི་ཁམས་དང་།
ངེས་པར་འབྱུང་བའི་ཁམས་དང་། གནོད་
སེམས་མེད་པའི་ཁམས་དང་། རྣམ་པར་•འཚེ་བ་མེད་པའི་ཁམས་དག་ཡང་དག་
པ་ཇི་ལྟ་བ་བཞིན་ཤེས་ཤིང་མཐོང་བ་སྟེ། དེ་ལྟར་ན་“ཁམས་དྲུག་པོ་ཡང་དག་པ་
ཇི་ལྟ་བ་བཞིན་ཤེས་ཤིང་མཐོང་བ་ཡིན་ནོ། །གཞན་ཡང་ཁམས་དྲུག་པོ་བདེ་བའི་
ཁམས་དང་། སྡུག་བསྔལ་གྱི་ཁམས་དང་། ཡིད་བདེ་བའི་ཁམས་དང་། ཡིད་
མི་བདེ་བའི་ཁམས་དང་། བཏང་སྙོམས་ཀྱི་ཁམས་དང་། མ་རིག་པའི་ཁམས་
དག་ཡང་དག་པ་ཇི་ལྟ་བ་བཞིན་ཤེས་ཤིང་མཐོང་བ་སྟེ། དེ་ལྟར་ན་ཁམས་དྲུག་པོ་
ཡང་དག་པ་ཇི་ལྟ་བ་བཞིན་ཤེས་ཤིང་མཐོང་བ་ཡིན་ནོ།
།གཞན་ཡང་ཁམས་བཞི་
པོ་ཚོར་བའི་ཁམས་དང་། འདུ་ཤེས་ཀྱི་ཁམས་དང་། འདུ་བྱེད་ཀྱི་ཁམས་དང་།
རྣམ་པར་ཤེས་པའི་ཁམས་དག་ཡང་དག་པ་ཇི་ལྟ་བ་བཞིན་ཤེས་ཤིང་མཐོང་བ་ཡིན་
ནོ●༑ །གཞན་ཡང་ཁམས་གསུམ་པོ་འདོད་པའི་ཁམས་དང༌། གཟུགས་ཀྱི་་་་
ཁམས་དང་། གཟུགས་མེད་པའི་ཁམས་དག་ཡང་དག་པ་ཇི་ལྟ་བ་བཞིན་ཤེས་
ཤིང་མཐོང་བ་ཡིན་ནོ། །གཞན་ཡང་ཁམས་གསུམ་པོ་གཟུགས་ཀྱི་ཁམས་དང་།
གཟུགས་མེད་པའི་ཁམས་དང་།
འགོག་པའི་ཁམས་དག་ཡང་དག་པ་ཇི་ལྟ་བ་
བཞིན་ཤེས་ཤིང་མཐོང་བ་ཡིན་ནོ། །གཞན་ཡང་ཁམས་གསུམ་པོ་འདས་པའི་
ཁམས་དང་། མ་འོངས་པའི་ཁམས་དང་།
ད་ལྟར་བྱུང་བའི་ཁམས་དག་ཡང་
དག་པ་ཇི་ལྟ་བ་བཞིན་ཤེས་ཤིང་མཐོང་བ་ཡིན་ནོ། །གཞན་ཡང་ཁམས་གསུམ་པོ་
དམན་པའི་ཁམས་དང་། བར་མའི་ཁམས་དང་། གྱ་ནོམ་པའི་ཁམས་དག་ཡང་
དག་པ་ཇི་ལྟ་བ་བཞིན་ཤེས་ཤིང་མཐོང་བ་ཡིན་ནོ། །གཞན་ཡང་ཁམས་གསུམ་པོ་
དགེ་བའི་ཁམས་དང་། མི་དགེ་བའི་ཁམས་དང་། ལུང་དུ་མ་བསྟན་པའི་
71-806