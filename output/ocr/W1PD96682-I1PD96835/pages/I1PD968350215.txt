འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ།
२०१
བཅོམ་ལྡན་འདས་ཀྱིས་འོད་སྲུང་ལ་བཀའ་སྩལ་པ། གས་ཀྱི་བུ་ངས་གསུངས་པ་
ཡང་དེ་དང་འདྲ་སྟེ། དེ་ལྟ་བུ་ཡིན་ནོ། །རིགས་ཀྱི་བུ་ངས་ནི་ཉན་ཐོས་ཤའི་
མིག་ཅན་དག་ལ་བདུད་འདུལ་བར་བསྟན་གྱི།
ཐེག་པ་ཆེན་པོ་ལ་ནན་ཏན་བྱེད་
པའི་གང་ཟག་ལ་བཤད་པ་ནི་མ་ཡིན་ནོ། །ཉན་ཐོས་ཀྱི་གང་ཟག་ནི་འཕྲུལ་གྱི་
མིག་ཅན་དུ་གྱུར་ཀྱང་ཤའི་མིག་ཅེས་བྱའོ། །ཐེག་པ་ཆེན་པོ་སློབ་པའི་ནི་ཤའི་མིག་
ཅན་“ཡང་སངས་རྒྱས་ཀྱི་སྤྱན་ཞེས་བྱའོ།
།དེ་ཅིའི་ཕྱིར་ཞེ་ན། ཐེག་པ་ཆེན་
པོའི་མདོ་སྡེ་ནི་སངས་རྒྱས་ཀྱི་ཐེག་པ་ཞེས་བྱ་སྟེ། སངས་རྒྱས་ཀྱི་ཐེག་པ་ནི་མཆོག་
ཏུ་གྱུར་ཕུལ་དུ་གྱུར་པའོ། །རིགས་ཀྱི་བུ་འདི་ལྟ་སྟེ། དཔེར་ན་སྐྱེས་བུ་དཔའ་
ཞིང་སྒྱུ་རྩལ་ཆེ་བ་ལ་ནི་གང་སྡར་མ་ཞན་པ་དག་རྟག་ཏུ་འཁོར་ཞིང་རྟེན་ཏོ།
1
སྐྱེས་བུ་དཔའ་བོ་དེས་སྡར་མ་དེ་ལ་ཁྱོད་གཞུ་འདི་ལྟར་ཟུང་●ཤིག
།མདའ་འདི་
ལྟར་འཕོངས་“ཤིག །【ཤག་ཏི་•སློབ་ཅིང་ཀྱོ་བ་ཏང་●དང་ཞགས་པ་འདི་ལྟར་
ཐོབ་ཤིག་ཅེས་སྟོན་ཏོ། །གཞན་ཡང་འདི་སྐད་དུ་དགྲ་དང་འཐབ་པ་ནི་མཚོན་གྱི་
ཁར་སོང་བ་དང་འདྲ་མོད་ཀྱི། འཇིགས་སྐྲག་པའི་འདུ་ཤེས་མ་སྐྱེད་པར་ཕ་རོལ་
པོ་ལྷ་དང་མི་ལ་ཤིན་ཏུ་བརྙས་པའི་འདུ་ཤེས་སྐྱེད་ཅིག །བདག་ནི་ཤིན་ཏུ་དཔའ་
ཞིང་རྩལ་ཆེ་བར་འདུ་ཤེས་སྐྱེད་ཅིག །བར་བར་གྱི་དུས་སུ་མི་སྡར་མ་ཞན་པ་དག་
ཅིག་“དཔའ་བོ་ལྟར་བཅོས་ཏེ། མདའ་གཞུ་དང་། རལ་གྲི་དང་། མཚོན་ཆ་
སྣ་ཚོགས་ཐོགས་ཏེ། གཡུལ་ངོར་ལྷགས་ནས་སྐད་ཆེན་པོས་བོས་ན། ཁྱོད་དེ་ལ་
འཇིགས་པའམ། སྐྲག་པ་ལྟར་མ་བྱེད་ཅིག་དང་། སྡར་མ་དེས་ཁྱོད་མི་སྐྲག་
པར་ཤེས་ནས་ཁྱི་རྐུན་དང་འདྲ་བར་དེ་མ་ཐག་ཏུ་འགྱེས་ཤིང་འབྲོས་སོ། །རིགས་
ཀྱི་བུ་དེ་བཞིན་གཤེགས་པ་ཡང་དེ་དང་འདྲ་སྟེ། ཉན་ཐོས་རྣམས་ལ【ཁྱེད་བདུད་
སྡིག་ཏོ་ཅན་གྱིས་མ་སྐྲག་ཤིག་གལ་ཏེ་བདུད་སྡིག་ཏོ་ཅན་སངས་རྒྱས་ཀྱི་སྐུར་སྤྲུལ་་་་
52-201