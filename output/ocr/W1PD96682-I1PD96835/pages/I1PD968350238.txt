བཀའ་འགྱུར། མདོ་སྡེ། ༼ཛྷ༽ ༥༢
༢༢༤
དགེ་འདུན་དང་། ཡང་དག་པའི་དགེ་འདུན་དང་། འདུམ་པའི་དགེ་འདུན་
ཞེས་བྱ་བའི་དགེ་འདུན་ཡོད་ཀྱིས་【ཚུལ་ཁྲིམས་སྲུང་ངམ།
ཚུལ་ཁྲིམས་ཉམས་
ཀྱང་རུང་། དགེ་འདུན་དེ་ལ་ནི་མཆོད་པ་དང་།
བཀུར་སྟི་དང་། ཕྱག་བྱ་བ་
ལ་སོགས་པ་འདྲ་བར་བྱའོ། །དགེ་བསྙེན་གྱིས་མི་རྟོགས་པ་ནི་གང་ཟག་གིས་
གངས【ལ་སྐྱེ་བའི་【སྨན་བཟང་པོ་མི་རྟོགས་པ་བཞིན་ནོ། །ཚུལ་ཁྲིམས་སྲུང་བ་ནི་
གང་༑ ཚུལ་ཁྲིམས་ཉམས་པ་ནི་གང་།
གང་ནི་ཡང་དག་པའི་དགེ་འདུན།
མིང་ཙམ་གྱི་དགེ་འདུན་ནི་གང་ཡིན་པ།
ལྷའི་མིག་ཅན་གྱིས་ནི་ཤེས་ཤིང་རྟོགས་
སོ༑ །འོད་སྲུང་གལ་ཏེ་དགེ་བསྙེན་གྱིས་“དགེ་སློང་ཚུལ་ཁྲིམས་ཉམས་པར་ཤེས་
ཡང་དག་ན་དེ་ལ་ནི་བསྙེན་བཀུར་དང་། ཕྱག་དང་། མཆོད་པ་ལ་སོགས་པ་མི་
བྱའོ།༑
།གལ་ཏེ་གང་ཟག་དེས་མ་བརྟགས་པའི་ཆོས་བརྒྱད་པོ་སྤྱོད་པར་ཤེས་ཡང་
དག་ན །
དེ་ལ་ནི་བསྙེན་བཀུར་དང་། _ མཆོད་པའི་ཡོ་བྱད་སྦྱར་བ་དང་།
ཕྱག་དང་མཆོད་པ་ལ་སོགས་པ་མི་བྱའོ། །གལ་ཏེ་དགེ་འདུན་གྱི་ནང་ན་ཚུལ་
ཁྲིམས་ཉམས་པ་ཡོད་ན། གོས་ངུར་སྨྲིག་གྱོན་པ་ཙམ་གྱིས། དེ་ལ་ཕྱག་དང་།
མཆོད་པ་ལ་སོགས་པ་མི་བྱའོ། །དེ་ནས་ཡང་བཅོམ་ལྡན་འདས་ལ་བྱང་ཆུབ་
སེམས་དཔའ་འོད་སྲུང་གིས་འདི་སྐད་ཅེས་གསོལ་ཏོ། །ལེགས་སོ་ལེགས་སོ། །
བཅོམ་ལྡན་འདས་དེ་བཞིན་གཤེགས་པས་བཀའ་ཡང་དག་པར་གསུངས་ཏེ།
བདག་གཟུངས་སུ་འཛིན་པར་འཚལ་ལོ། །དཔེར་ན་རྡོ་རྗེ་ནི་རིན་པོ་ཆེ་གཞན་
དང་༑ ཐ་དད་དེ། བཅོམ་ལྡན་འདས་ཀྱིས་གསུངས་པ་ལྟར་ན། དགེ་སློང་
རྣམས་ནི་ཆོས་རྣམ་པ་བཞི་པོ་ལ་གནས་པར་བགྱིའོ། །བཞི་གང་ཞེ་ན། ཆོས་ལ་
གནས་ཀྱི་གང་ཟག་ལ་མི་གནས་པ་དངང་། དོན་ལ་གནས་ཀྱི་ཚིག་ལ་མི་གནས་པ་
དང་༑ ཡེ་ཤེས་ལ་གནས་ཀྱི་རྣམ་པར་ཤེས་པ་ལ་མི་གནས་པ་དང་། ངེས་པའི་
52-224