११°
བཀའ་འགྱུར། མདོ་སྡེ། ༼ཛྷ༽ ༥༢
ཁྱོད་ཀྱིས་འདི་ལྟར་རིག་པར་བྱ་སྟེ།
དེ་བཞིན་གཤེགས་པའི་སྐུ་ནི་བསྐལ་པ་ཚད་
མེད་པའི་བར་དུ་བརྟན་པ། སྙིང་པོ་ཅན་མི་འཇིག་པ། ལྷ་དང་མིའི་ལུས་ལྟ་བུ་
མ་ཡིན་པ། འཇིག་པའི་སྐུ་མ་ཡིན་པ། ཟས་རྣམས་ཀྱི་སྐུ་མ་ཡིན་པའོ། །དེ་
བཞིན་གཤེགས་པའི་སྐུ་ནི་སྐུ་མ་ཡིན་པའི་སྐུ། མི་སྐྱེ་མི་འགོག་པ། མ་བསྡུས་པ།
【མ་བྱས་པ∶། ཚད་མེད་པ། མཐའ་ཡས་པ། རྗེས་མེད་པ། ཤེས་པ་མེད་པ།
གཟུགས་མེད་པ། མཐར་•རྣམ་པར་དག་པ། མི་གཡོ་བ་ཚོར་བ་མེད་པ།
འདུ་བྱེད་མེད་པ། མི་གནས་པ། མ་བྱས་པ། བྲོ་བ་མེད་པ། མ་འདྲེས་པ།
འདུས་བྱས་པ་མ་ཡིན། ལས་མ་ཡིན། འབྲས་བུ་མ་ཡིན། སྤྱོད་པ་མ་ཡིན།
འགོག་པ་མ་ཡིན། སེམས་མ་ཡིན། ·བགྲང་བ་མ་ཡིན། བསམ་གྱིས་མི་ཁྱབ་པ།
དཔག་ཏུ་མེད་པ། རྣམ་པར་མི་ཤེས་པ། སེམས་དང་བྲལ་བ། སེམས་དང་
བྲལ་བ་ཡང་མ་ཡིན་པ། སེམས་མཉམ་པ་མེད་པ། མེད་པ་ཡང་མ་ཡིན་པ།
སོང་བ་དང་འོང་བ་མེད་པ། སོང་བ་དང་འོང་བ་མེད་པ་“མ་ཡིན་པ། མི་
འཇིག་པ། མ་ཉམས་པ། མི་ཆད་པ། མ་ཆད་པ། མ་བྱུང་བ། མི་འགོག་
པ༑ བདག་པོ་མེད་པ། བདག་པོ་མེད་པ་ཡང་མ་ཡིནན་པ། ཡོད་པ་ཡང་མ་
ཡིན༑ མེད་པ་ཡང་མ་ཡིན། ཚོར་བ་ཡང་མ་ཡིན། རྟོག་པ་མ་ཡིན། ཡི་གེ་མ་
ཡིན༑ ཡི་གེ་མེད་པ་མ་ཡིན། ཏིང་ངེ་འཛིན་མ་ཡིན། ཏིང་ངེ་འཛིན་མེད་པ་
མ་ཡིན། བལྟར་མེད་པ། མངོན་པར་སྣང་བ། གནས་མེད་པ། གནས་མེད་
པ་མ་ཡིན་པ། རྟེན་མེད་པ། རྟེན་མེད་པ་ཡང་མ་ཡིན་པ། མུན་པ་མ་ཡིན་པ།
སྣང་བ་མ་ཡིན་་པ། ཞི་བ་མ་ཡིན། མ་ཞི་བ་མ་ཡིན། ཅི་ཡང་མེད་པ་མི་ལེན་
པ༑ མི་གཏོང་བ། རྣམ་པར་དག་པ། དྲི་མ་མེད་པ། རྩོད་པ་མེད་པ།
རྩོད་པ་ཆད་པ། གནས་མེད་པར་གནས་པ། མི་ལེན་པ། མི་ལྟུང་བ་ཆོས་མ་
52-110
•