བཀའ་འགྱུར། མདོ་སྡེ། ༼ཛྷ༽ ༥༢
བརྫུན་ཏེ་ཡང་དག་པའི་བདེན་པ་མེད་དོ། །བུས་པ་མ་རབས་དག་ནི་སྔོན་བུམ་པ་
དང་༑ གོས་དང་། ཐེག་པ་དང་། ཁང་ཁྱིམ་དང་། གྲོང་ཁྱེར་དང་། ཆུ་
ཀླུང་དང་། རི་དང་། ནགས་ཚལ་དང་། སྐྱེས་པ་དང་། བུད་མེད་དང་།
བལ་གླང་དང་། རྟ་དང་། བ་ལང་དང་། ལུག་ལ་“སོགས་པ་●མཐོང་བ་ལས་
ཕྱིས་དེ་འདྲ་བ་ཞིག་མཐོང་ན་རྟག་པ་ཡིན་ནོ་ཞེས་སྨྲ་སྟེ། ཡང་དག་པར་ན་དེ་ནི་
རྟག་པ་མ་ཡིན་ནོ། །རིགས་ཀྱི་བུ་འདུས་བྱས་ཐམས་ཅད་ནི་མི་རྟག་པའོ། །ནམ་
མཁའ་དང་འདུས་མ་བྱས་ནི་རྟག་པ་ཞེས་བྱའོ། །སངས་རྒྱས་ཀྱི་རང་བཞིན་ནི་
འདུས་མ་བྱས་པས་ན་རྟག་པ་ཞེས་བྱའོ། །ནམ་མཁའ་ཞེས་བྱ་བ་ནི་སངས་རྒྱས་ཀྱི་
རང་བཞིན་ནོ། །སངས་རྒྱས་ཀྱི་རང་བཞིན་ནི་དེ་བཞིན་གཤེགས་པའོ།
།དེ་
བཞིན་གཤེགས་པ་ནི་འདུས་མ་བྱས་པའོའོ། །འདུས་མ་བྱས་པ་ནི་རྟག་པའོ། །
རྟག་པ་ནི་ཆོས་སོ། །ཆོས་ནི་དགེ་འདུན་ནོ། །དགེ་འདུན་ནི་འདུས་མ་བྱས་སོ། །
འདུས་མ་བྱས་ནི་རྟག་པའོ། །རིགས་ཀྱི་བུ་འདུས་བྱས་ཀྱི་ཆོས་ལ【མདོར་ན་●རྣམ་
པ་གཉིས་ཏེ། གཟུགས་ཀྱི་ཆོས་དང༌་། གཟུགས་མ་ཡིན་པའི་ཆོས་སོ།
གཟུགས་མ་ཡིན་པའི་ཆོས་ཞེས་བྱ་བ་ནི་སེམས་དང་སེམས་ལས【བྱུང་བའི་•ཆོས་་་་
སོ༑ །གཟུགས་ཀྱི་ཆོས་ཞེས་བྱ་བ་ནི་ས་དང་ཆུ་དང་མེ་དང་རླུང་ངོ་། །རིགས་ཀྱི་བུ་
སེམས་ནི་མི་རྟག་པ་ཞེས་བྱའོ། །དེ་ཅིའི་ཕྱིར་ཞེ་ན།
རང་བཞིན་གྱིས་དམིགས་
ཤིང་རྣམ་པར་རྟོག་“པ་དང་ལྡན་པའི་ཕྱིར་རོ། །རིགས་ཀྱི་བུ་མིག་གི་རྣམ་པར་
ཤེས་པའི་རང་བཞིན་སོ་སོ་བ་ནས་ཡིད་ཀྱི་རྣམ་པར་ཤེས་པའི་རང་བཞིན་གྱི་བར་་་་
དུ་ཡང་སོ་སོ་སྟེ། དེ་བས་ན་མི་རྟག་གོ། །རིགས་ཀྱི་བུ་གཟུགས་ཀྱི་སྤྱོད་ཡུལ་སོ་
སོ་བ་ནས་ཆོས་ཀྱི་སྤྱོད་ཡུལ་གྱི་བར་དུ་ཡང་སོ་སོ་སྟེ། དེ་བས་ན་མི་རྟག་གོ། །
རིགས་ཀྱི་བུ་མིག་གི་རྣམ་པར་ཤེས་པ་དང་ལྡན་པ【སོ་སོ་བ་●ནས་ཡིད་ཀྱི་རྣམ་པར་་
52-494