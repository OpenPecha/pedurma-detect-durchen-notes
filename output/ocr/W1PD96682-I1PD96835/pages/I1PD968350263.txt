འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ།
२८
སྒྱུས་“འཚོ་ཞིང་། འདི་སྙམ་དུ་བདག་ལ་●འཇིག་རྟེན་དུ་བཅས་པས་དགེ་སློང་དུ་
ཤེས་པར་འགྱུར་སྙམ་དུ་སེམས་ཏེ། བདག་ཇི་ལྟར་ན་རྙེད་པ་ཆེར་རྙེད་ཅིང་་་
གྲགས་པར་འགྱུར་སྙམ་ནས་དགེ་སློང་གླེན་པ་གཏི་མུག་ཅན་དག་ཉིན་མཚན་དུ་་་
འདི་སྙམ་དུ་“སེམས་ཏེ། བདག་དགེ་སྦྱོང་གི་འབྲས་བུ་མ་ཐོབ་ཀྱང་འཇིག་རྟེན་
དུ་བཅས་པ་དག་གིས་བདག་གི་●དགེ་སྦྱོང་གི་འབྲས་བུ་ཐོབ་པ་•ཙམ་དུ་འཛིན་་་
པར་འགྱུར། དགེ་བསྙེན་དང་། དགེ་བསྙེན་མ་ལ་སོགས་པ་ཐམས་ཅད་ཀྱིས་
བདག་ལ་འཕགས་པ་བསོད་ནམས་ཅན་ནོ་ཞེས་བརྗོད་པར་འགྱུར་སྙམ་སེམས་ཏེ།
དེ་ཡང་རྙེད་པ་དང་གྲགས་པའི་ཕྱིར་གྱི་ཆོས་འདོད་པའི་ཕྱིར་ནི་མ་ཡིན་ནོ། །སྤྱོད་
ལམ་འཆོས་ཤིང་ངུཪ་སྨྲིག་བགོ་བ་དང༌། ལྷུང་བཟེད་ཐོགས་ པ་ ཚུལ་ ལས་ མི་ ་ ་
ཉམས་ཤིང་བས་མཐར་གནས་ནས་དགྲ་བཅོམ་པ་ལྟ་བུར་འཆོས་ཏེ།
འཇིག་རྟེན་
གྱི་མི་དག་ཇི་ལྟར་ན་དགེ་སློང་འདི་ནི་མཆོག་དམ་པ་སྟེ། དཀའ་ཐུབ་དང་རབ་ཏུ་
ཞི་བའི་ཆོས་ལ་ནན་ཏན་བྱེད་པའོ། །ཞེས་བསྔགས་ཤིང་དེའི་རྒྱུ་དེའི་རྐྱེན་གྱིས་
བདག་ལ་སློབ་མ་དང་འཁོར་མང་བར་འགྱུར། ཐམས་ཅད་ཀྱིས་ཆོས་གོས་དང་།
བསོད་སྙོམས་དང་། མལ་ཆ་དང་། ནད་ཀྱི་“རྐྱེན་སྨན་མང་དུ་འབུལ་ཞིང་བུད་
མེད་མང་པོས་བསྙེན་བཀུར་དང༌་། བསྟི་སྟང་བྱེད་པར་འགྱུར་སྙམ། དགེ་སློང་
ཕའམ༑
དགེ་སློང་མ་དག་དེ་ལྟར་སེམས་ན་དེ་ནི་བླ་མ་མིའི་ཆོས་ཅན་དུ་འགྱུར་བ་
ཞེས་བྱའོ། །དེ་ལ་གང་●དགེ་སློང་དག་“བླ་ན་མེད་པའི་དམ་པའི་ཆོས་རྣམ་པར་
གཞག་པའི་ཕྱིར་བས་མཐར་●གནས་ན་དགྲ་བཅོམ་པ་མ་ན། ཡང་ཕ་རོལ་པོས་
དགྲ་བཅོམ་པ་ཡིན་པར་སེམས་ན་དེ་ནི་དགེ་སློང་ཤིན་ཏུ་དགེ་བ། དགེ་སློང་ཞི་བ།
དགེ་སློང་བཟང་པོ་སྟེ། སྐྱེ་བོ་ཚད་མེད་པ་རྣམས་དད་པའི་སེམས་སྐྱེ་བར་འགྱུར་
རོ༑ །དེའི་རྒྱུ་དེའི་རྐྱེན་གྱིས་ན་●ཚད་མེད་པའི་དགེ་སློང་དག་དེའི་འཁོར་དུ་་་
52-249