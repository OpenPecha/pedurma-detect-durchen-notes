11
འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ།
༢༣༧
དང་༑ རྒྱལ་པོ་དང་། རྒྱལ་བུ་དང་། 【བློན་པོ་དང་།• བློན་པོ【ཆེན་པོ་•ལ་
རྟེན་“པ་དང་། བུད་མེད་ལ་རྟེན་“པ་དང་། བར་བར་སྐད་ཆེན་པོས་དགོད་
པ་དང་། བར་བར་ཅང་མི་སྨྲ་བར་ཁ་རོག་པ་དང་། ས་རྣམས་ལ་ཐེ་ཙོམ་
བྱེད་པ་དང་། བརྫུན་དུ་སྨྲ་བ་དང་། བཟང་ངོ་ངན་ནོ་དགེའོ། །མི་དགེའོ་
ཞེས་བརྫུན་དུ་སྨྲ་བ་དང་། གོས་བཟང་པོས་ཆ་ཞིང་འཇོ་བ་ལ་སོགས་པ་དེ་ལྟ་
བུའི་མ་བརྟགས་པའི་གནས་རྣམ་པ་སྣ་ཚོགས་ལ་སྤྱོད་ཅིང་བྱེད་པ་དང་། ཡོན་
བདག་དད་པའི་མདུན་དུ་བདག་སྟོད་“པ་དང་། མ་བརྟགས་པའི་གནས་སུ་ཆང་
འཚོང་བ་དང་། སྦྲུལ་འཚོང་མ་དང་ཚོང་བྱེད་པར་རྟག་ཏུ་འགྲོ་བ་ལ་སོགས་པ་དེ་
དག་ཐམས་ཅད་ནི་དགེ་སློང་དག་ལ་གནང་བར་ངས་མ་གསུངས་ཏེ། དེ་ནི་དགེ་
སློང་གི་ནང་ན་འདུག་པར་ཡང་གནང་བ་མ་ཡིན་ཏེ།
ཁྱིམ་པར་ཕབ་ལ་ལས་བྱེད་
དུ་གཞུག་གོ། །དཔེར་ན་ཞིང་གཤིན་པའི་ནང་ན་ཁྲེ་རྒོད་སྐྱེས་པ་དང་མཚུངས་ཏེ།
ལྷག་མ་མ་ལུས་པར【བསལ་ཅིང་དབྱུང་●ངོ་། །ཞེས་གསུངས་པའི་མདོ་སྡེ་དང་
འདུལ་བ་ནི་དེ་བཞིན་གཤེགས་པས་བསྟན་པ་ཡིན་པར་རིག་པར་བྱའོ། །དེ་ལ་
གང་བདུད་ཀྱིས་བསྟན་པའི་རྗེས་སུ་འཇུག་པ་ནི་བདུད་ཀྱི་རིས་སུ་གཏོགས་པ་ཞེས་་
བྱའོ།༑ །སངས་རྒྱས་ཀྱིས་བསྟན་པའི་རྗེས་སུ་འཇུག་པ་ནི་བྱང་ཆུབ་སེམས་དཔའ་
ཞེས་བྱབྱའོ། །གཞན་ཡང་འདི་སྐད་དུ་བྱང་ཆུབ་སེམས་དཔའ་ནི་འཇིག་རྟེན་གྱི་ལྷ་
དག་མཆོད་པའི་ཕྱིར་ལྷའི་རྟེན་དུ་འགྲོའོ། །འདི་ལྟ་སྟེ། ཚངས་པའི་ལྷ་དང་།
དབང་སྒྱུར་ཆེན་པོ་དང་། འཇུག་སེལ་དང་། ཀཱ་ཏྱཱ་ཡ་ན་ལ་སོགས་པ་སྟེ།
དེར་འགྲོ་བ་ཡང་ལྷ་རྣམས་གདུལ་བའི་ཕྱིར་གྱི་དེ་ལྟ་བུ་མ་ཡིནན་ནོ། །ཞེས་བྱ་བའི་
གནས་མེད་དོ། །གཞན་ཡང་འདི་སྐད་དུ་བྱང་ཆུབ་སེམས་དཔའ་ནི་མུ་སྟེགས་
ཅན་གྱི་གཙུག་ལག་དང་། དཀའ་ཐུབ་དང་སྤྱོད་ལམ་དང་། ཚིག་དང་སྨྲ་བ་
52-237