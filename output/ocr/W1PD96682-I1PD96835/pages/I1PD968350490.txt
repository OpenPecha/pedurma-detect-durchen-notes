كالمه
བཀའ་འགྱུར། མདོ་སྡེ། ༼ཛྷ༽ ༥༢
ཉིད་ཀྱང་ཚད་མེད་མཐའ་ཡས【པ་ལ∶། སྤོང་བར་འགྱུར་བའི་ཉོན་མོངས་པ་ཡང་
ཚད་མེད་མཐའ་ཡས་པར་རྣམ་པར་ཕྱེ་སྟེ།
ཉན་ཐོས་དང་རང་སངས་རྒྱས་རྣམས་
ཀྱིས་ཤེས་པའི་སྤྱོད་ཡུལ་མ་ཡིན་པ་ནི་ཡེ་ཤེས་རབ་ཅེས་བྱ་སྟེ། དོན་འདི་ཡང་མདོ་
སྡེ་དེ་དག་ལས་ངས་མ་གསུངས་སོ། །རིགས་ཀྱི་བུ་ཀུན་རྫོབ་ཀྱི་བདེན་པ་ཤེས་པ་
ནི་ ཤེས་ རབ་ འབྲིང་ ཞེས་ བྱའོ། །ཀུན་རྫོབ་ཀྱི་བདེན་ པ་ ཚད་ མེད་ མཐའ་ ཡས་
དཔག་ཏུ་མེད་པར་རྣམ་པར་ཕྱེ་སྟེ།
ཉན་ཐོས་དང་རང་སངས་རྒྱས་རྣམས་ཀྱིས་
ཤེས་པའི་སྤྱོད་ཡུལ་མ་ཡིན་པ་ནི་ཡེ་ཤེས་རབ་ཅེས་བྱ་སྟེ། དོན་འདི་ཡང་མདོ་སྡེ་
དེ་དག་ལས་ངས་མ་གསུངས་སོ།
།རིགས་ཀྱི་བུ་འདུ་བྱེད་ཐམས་ཅད་མི་རྟག་པ་
དང་༑ ཆོས་ཐམས་ཅད་བདག་མེད་པ་དང་མྱ་ངན【ལས་འདས་པ་ནི་“ཞི་བ་དོན་
དམ་པར་ཤེས་པ་ནི་ཤེས་རབ་འབྲིང་ཞེས་བྱའོ། །དོན་དམ་པ་ཚད་མེད་མཐའ་
ཡས་དཔག་ཏུ་མེད་པར་ཤེས་ཤིང་། ཉན་ཐོས་དང་རང་སངས་རྒྱས་རྣམས་ཀྱིས་
ཤེས་པའི་སྤྱོད་ཡུལ་མ་ཡིན་པ་ནི་ཡེ་ཤེས་རབ་ཅེས་བྱ་སྟེ། དོན་འདི་ཡང་མདོ་སྡེ་
དེ་དག་ལས་ངས་མ་གསུངས་སོ། །དེ་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་འཇམ་དཔལ་གཞོན་ནུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།
བཅོམ་ལྡན་འདས་ཀུན་རྫོབ་ཀྱི་བདེན་པ་དང་། དོན་དམ་པའི་བདེན་པ་ཞེས་
བགྱི་བའི་དོན་ཇི་ལྟ་བུ་ལགས། བཅོམ་ལྡན་འདས་དོན་དམ་པའི་བདེན་པ་ལ་
ཀུན་རྫོབ་ ཀྱི་ བདེན་ པ་ མཆིས་སམ། ཀུན་རྫོབ་ཀྱི་བདེན་ པ་ ལ་ དོན་ དམ་ པའི་ ་
བདེན་པ་མཆིས་སམ། ཅི་སྟེ་མཆིས་ན་བདེན་པ་གཅིག་ཏུ་བས་སོ། །ཅི་སྟེ་མ་
མཆིས་ན་དེ་བཞིན་གཤེགས་པས་གསུངས་པ་བརྫུན་དུ་མི་འགྱུར་རམ། བཀའ་
སྩལ་པ།
གསོལ་པ།
རིགས་ཀྱི་བུ་ཀུན་རྫོབ་ཀྱི་བདེན་པ་ཉིད་དོན་དམ་པའི་བདེན་པའོ། །
བཅོམ་ལྡན་འདས་དེ་ལྟ་ན་ནི་བདེན་པ་གཉིས་སུ་མ་མཆིས་སོ། །
52-476