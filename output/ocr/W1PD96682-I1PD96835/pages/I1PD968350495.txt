འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ།
ཡང་དག་པའི་བདེན་པ་ཞེས་མི་བྱའོ། །དེ་བཞིན་གཤེགས་པ་ཉིད་ནི་སྡུག་བསྔལ་
མ་ཡིན། མི་རྟག་པ་མ་ཡིནན། གཅད་ དུ་རུང་བ་མ་ཡིན་ཏེ། དེ་བས་ན་ཡང་
དག་“པ་ཞེས་བྱ་སྟེ། ནམ་མཁའ་དང་སངས་རྒྱས་ཀྱི་རང་བཞིན་ཡང་དེ་བཞིན་
དུ་རིག་པར་བྱའོ། །རིགས་ཀྱི་བུ་གཞན་ཡང་ཀུན་འབྱུང་ཞེས་བྱ་བ་ནི་ཕུང་པོ་ལྔ་
འདུས་ཤིང་སྐྱེ་བར་བྱེད་པས་སྡུག་བསྔལ་ཞེས་ཀྱང་བྱ། མི་རྟག་པ་ཞེས་ཀྱང་བྱ།
གཅད་“དུ་རུང་བ་སྟེ། ཡང་དག་པའི་བདེན་པ་ཞེས་མི་བྱའོ། །རིགས་ཀྱི་བུ་དེ་
བཞིན་གཤེགས་པ་ནི་ཀུན་འབྱུང་གི་མཚན་ཉིད་མ་ཡིན།
ཕུང་པོའི་རྒྱུ་མ་ཡིན།
གཅད་“དུ་རུང་བའི་མཚན་ཉིད་མ་ཡིན་ཏེ།
དེ་བས་ན་ཡང་དག་པ་ཞེས་བྱ་སྟེ།
ནམ་མཁའ་དང་། སངས་རྒྱས་ཀྱི་རང་བཞིན་ཡང་དེ་བཞིན་དུ་རིག་པར་བྱའོ། །
རིགས་ཀྱི་བུ་འགོག་པ་ཞེས་“བྱ་བ་ནི་ཉོན་མོངས་པ་འགོག་པ་སྟེ།
རྟག་པ་ཡང་
ཡིན།༑ མི་རྟག་པ་ཡང་ཡིན་ནོ། །ཐེག་པ་གཉིས་ཀྱིས་འཐོབ་པ་ནི་མི་རྟག་པ་ཞེས་
བྱའོ།༑ །སངས་རྒྱས་རྣམས་ཀྱིས་འཐོབ་པ་ནི་རྟག་པ་ཞེས་ཀྱང་བྱ།
རང་གིས་
རིག་པའི་ཆོས་ཞེས་ཀྱང་བྱ་སྟེ། ཡང་དག་པའི་བདེན་པ་ཞེས་བྱའོ། །རིགས་ཀྱི་
བུ་དེ་བཞིན་གཤེགས་པ་ཉིད་ནི་འགོག་པ་ཞེའམ། ཉོན་མོངས་པ་འགོག་པ་ཞེས་
ཀྱང་མི་བྱ། རྟག་པ་དང་། མི་རྟག་པ་ཡང་མ་ཡིན། རང་གིས་རིག་པ་ཡང་མ་
ཡིན༑ རྟག་པ་གནས་པ་མི་འགྱུར་བ་སྟེ། དེ་བས་ན་ཡང་དག་པ་ཞེས་བྱའོ། །
ནམ་མཁའ་དང་། སངས་རྒྱས་ཀྱི་རང་བཞིན་ཡང་དེ་བཞིན་དུ་རིག་པར་བྱའོ། །
རིགས་ཀྱི་བུ་ལམ་ཞེས་བྱ་བ་ནི་ཉོན་མོངས་པ་གཅོད་པ་སྟེ། རྟག་པ་ཡང་མ་ཡིན་
ལ་མི་རྟག་པ་ཡང་མ་ཡིན་ཏེ། བསྒོམ་པའི་ཆོས་ཡིན་པས་ན་ཡང་དག་པའི་བདེན་
པ་ཞེས་བྱའོ།
།དེ་བཞིན་གཤེགས་པ་ནི་ལམ་གྱིས་ཉོན་མོངས་པ་གཅོད་པ་ཡང་མ་
ཡིན༑ རྟག་པ་དང་མི་རྟག་པ་ཡང་མ་ཡིན། བསྒོམ་པའི་ཆོས་ཀྱང་མ་ཡིན་ཏེ།
52-481