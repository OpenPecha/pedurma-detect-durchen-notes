५०१
བཀའ་འགྱུར། མདོ་སྡེ། ༼ཉ༽ ༥༢
འཁོར་ལོ་བསྐོར་ཏོ། །རིགས་ཀྱི་བུ་གཞན་ཡང་ངས་སྔོན་བཱ་རཱ་ཎ་སཱིར་ཐོག་མ་ཆོས་
ཀྱི་འཁོར་ལོ་བསྐོར་བ་ན་ལྷ་དང་མི་བརྒྱད་ཁྲི་སྙེད་“རྒྱུན་དུ་ཞུགས་པའི་འབྲས་བུ་་་་་
ཐོབ་པར་གྱུར་●ཏོ། །ད་རྩྭ་●མཆོག་གི་གྲོང་ཁྱེར་འདིར་ནི་ལྷ་དང་མི་ཁྲི་ཕྲག་་
བརྒྱད【ཅུ་སྙེད་•བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་
པར་གྱུར་ཏོ། །རིགས་ཀྱི་བུ་སྔོན་བཱ་རཱ་ཎ་སཱིར་ནི་ཚངས་པ་ཆེན་པོའི་རྒྱལ་པོ་●ང་
ལ་ཕྱག་འཚལ་ཏེ། ཆོས་ཀྱི་འཁོར་ལོ་བསྐོར་བར་གསོལ་ཏོ། །རྩྭ་མཆོག་གི་གྲོང་
ཁྱེར་འདིར་ནི་བྱང་ཆུབ་སེམས་དཔའ་འོད་སྲུང་གིས་ང་ལ་ཕྱག་འཚལ་ཏེ།
ཆོས་
ཀྱི་འཁོར་ལོ་བསྐོར་བར་གསོལ་ཏོ། །རིགས་ཀྱི་བུ་གཞན་ཡང་སྔོན་བཱ་རཱ་ཎ་སཱིར་
ཆོས་ཀྱི་འཁོར་ལོ་བསྐོར་བ་ན་མི་རྟག་པ་དངང་། སྡུག་བསྔལ་བ་དང་། སྟོང་པ་
དང་༑ བདག་མེད【པ་སྟོན་●ཏོ། །ད་རྩྭ་མཆོག་གི་གྲོང་ཁྱེར་འདིར་ཆོས་ཀྱི་
འཁོར་ལོ་བསྐོར་བ་ན་རྟག་●པ་དང་། བདེ་བ་དང་། བདག་དང་། ཡོངས་སུ་
དག་པ་བསྟན་ཏོ། །གཞན་ཡང་རིགས་ཀྱི་བུ་ངས་སྔོན་བཱ་རཱ་ཎ་སཱིར་ཆོས་ཀྱི་འཁོར་
ལོ་བསྐོར་བ་ན་གསུང་●དབྱངས་ཚངས་པའི་འཇིག་རྟེན་ལ་ཐུག་●གི་བར་དུ་གྲགས་
སོ༑
།ད་རྩྭ་●མཆོག་གི་གྲོང་ཁྱེར་འདིར་ཆོས་ཀྱི་འཁོར་ལོ་བསྐོར་བ་ན་གསུང་
དབྱངས་ཀྱིས་ཤར་ཕྱོགས་ཀྱི་སངས་རྒྱས་ཀྱི་ཞིང་གང་གཱའི་ཀླུང་གི་བྱེ་མ་ཉི་ཤུ་སྙེད་
དུ་གྲགས་ཏེ∶། ལྷོ་དང་ནུབ་དང་། བྱང་དང་། ཕྱོགས་མཚམས་བཞི་དང་།
སྟེང་དང་། འོག་ཏུ་ཡང་དེ་བཞིན་དུ་གྲགས་པར་གྱུར་ཏོ། །གཞན་ཡང་རིགས་
ཀྱི་བུ་སངས་རྒྱས་བཅོམ་ལྡན་འདས་ཇི་ཙམ་དུ་གསུང་བ་ཐམས་ཅད་ནི་ཆོས་ཀྱི་་་
འཁོར་ལོ་བསྐོར་བ་ཞེས་བྱའོ། །རིགས་ཀྱི་བུ་དཔེར་ན་འཁོར་ལོས་སྒྱུར་བའི་
རྒྱལ་པོའི་འཁོར་ལོ་●ནི་མ་བཏུལ་བའི་●རྣམས་ཐུལ་བ་དང་། ཐུལ་བའི་●རྣམས་
བདེ་བར་བྱེད་དོ། །རིགས་ཀྱི་བུ་སངས་རྒྱས་བཅོམ་ལྡན་འདས་རྣམས་ཀྱིས་ཆོས་
52-508