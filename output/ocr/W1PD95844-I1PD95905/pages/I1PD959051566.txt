ཕུང་པོ་ལྔའི་རབ་ཏུ་བྱེད་པ།
747
རྟེན་ཉིད་དུ་བཟུང་བས་ཟིན་པའོ། །དེ་ནི་སེམས་དང་བཅས་པ་ཞེས་བྱ་བའི་་
དོན་ཏེ། དབང་པོ་ལས་ཐ་དད་དུ་གྱུར་པ་མ་ཡིན་པའོ། །གང་ལ་རྒྱུ་ཟིན་
པའི་འབྱུང་བ་ཆེན་པོ་ཡོད་པ་དེ་ནི་ཟིན་པའི་འབྱུང་བ་ཆེན་པོའི་རྒྱུ་ཅན་ཏེ་ལག་པ་
དང་ངག་གི་སྒྲ་ལྟ་བུའོ། །གཞན་ནི་མ་ཟིན་པའི་འབྱུང་བ་ཆེན་པོའི་• རྒྱུ་ཅན་ཏེ།
ཇི་ལྟར་རླུང་དང་ནགས་ཚལ་དང་ཆུ་ཀླུང་གི་སྒྲ་ལྟ་བུའོ། །སེམས་ཅན་དུ་སྟོན་་་་
པའི་སྒྲ་ནི་སེམས་ཅན་དུ་ངེས་པར་•བྱེད་པའི་སྒྲ་སྟེ། སྒྲ་གང་གིས་སེམས་ཅན་ཏེ་
སྲོག་ཆགས་སོ་ཞེས་ངེས་པར་འགྱུར་བ་དེ་ནི་སེམས་ཅན་དུ་སྟོན་པའོ། །བཟློག་པ་
ནི་སེམས་ཅན་མ་ཡིན་པར་སྟོན་པའོ། །དེ་ལ་ཟིན་པའི་འབྱུང་བ་ཆེན་པོའི་རྒྱུ་
ཅན་སེམས་ཅན་དུ་སྟོན་པའི་སྒྲ་ནི་ངག་གི་སྒྲའོ། །སེམས་ཅན་དུ་སྟོན་པ་མ་ཡིན་
པ་ནི་དེ་ལས་གཞན་པའོ། །མ་ཟིན་•པའི་འབྱུང་བ་ཆེན་པོའི་རྒྱུ་ཅན་དུ་• སེམས་
ཅན་དུ་སྟོན་པ་ནི་སྤྲུལ་པའི་ངག【གི་སྒྲའོ∶། །སེམས་ཅན་དུ་སྟོན་པ་མ་ཡིན་པ་ནི་
རླུང་དང་ནགས་ཚལ་དང་ཆུ་ཀླུང་གི་སྒྲའོ། །ཡིད་དུ་འོང་བ་ནི་ཡིད་དགའ་བར་་
བྱེད་པའོ། །ཡིད་དུ་མི་འོང་བ་ནི་དེ་ལས་བཟློག་པའོ། །གཞན་དག་ན་རེ་ཟིན་
པ་དང་མ་ཟིན་པའི་འབྱུང་བ་ཆེན་པོའི་རྒྱུ་ཅན་གྱི་སྒྲ་ཡང་ཡོད་དོ། །འདི་ལྟ་སྟེ།
ལག་པ་དང་རྔའི་སྦྱོར་བ་ལས་བྱུང་བ་ལྟ་བུའོ་ཞེས་ཟེར་རོ། ། དེ་ནི་མི་རུང་སྟེ།
ཁ་དོག་གི་རྡུལ་ཕྲ་རབ་གཅིག་ལ་འབྱུང་བ་ཆེན་པོ་བཞི་མཚན་• གཉིས་ཀྱིས་བསྐྱེད་
པར་མི་འདོད་པ་དེ་བཞིན་དུ་འདི་ཡང་མི་འདོད་དོ། །
དྲི་ནི་རྣམ་པ་བཞི་སྟེ། དྲི་ཞིམ་པ་དང་། མི་ཞིམ་པ་དང་། མཉམ་པ་
དང་། མི་མཉམ་པ་ཉིད་དོ། །བསྟན་བཅོས་ལས་ནི་དྲི་ཞིམ་པ་དང་། དྲི་མི་
ཞིམ་པ་དང་། དྲི་མཉམ་པ་ཞེས་རྣམ་པ་གསུམ་འབྱུང་ངོ་། R
རོ་ནི་དྲུག་སྟེ། མངར་བ་དང་། སྐྱུར་བ་དང༌། ལན་ཚྭ་དང༌། ཚ་
60-1541