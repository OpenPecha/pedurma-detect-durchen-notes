२७२
བསྟན་འགྱུར། དབུ་མ། ༼འི༽ ༡༡༧
ཟར་མི་འགྱུར་རོ། །ཞེས་བྱ་བ་དེ་ལྟར་ཡིན་་ཏེ། དེའི་ཕྱིར་ཚུལ་འདིས་ནི་ཁོ་བོ་
ཅག་ལ་གནོད་པར་བྱེད་པ་མ་ཡིན་ནོ། །ལས་རང་བཞིན་མེད་དོ་ཞེས་བྱ་བ་དེ་ནི་
དེ་ལྟར་ཡིན་པར་གདོན་མི་ཟ་བར་ཤེས་པར་བྱ་སྟེ། གཞན་དུ་ན། གལ་ཏེ་་་་་
ལས་ལ་རང་བཞིན་ཡོད། །རྟག་པར་འགྱུར་བར་ཐེ་ཚོམ་མེད། །ལས་ནི་བྱས་་
པ་མ་ཡིན་འགྱུར། །རྟག་ལ་བྱ་བ་མེད་ཕྱིར་རོ། །གལ་ཏེ་རང་བཞིན་གྱིས་ལས་
ཡོད་པར་གྱུར་ན་ནི་ཐེ་ཚོམ་མེད་པར་དེ་རྟག་པར་འགྱུར་ཏེ། རང་བཞིན་ལ་་་་་
གཞན་དུ་འགྱུར་བ་མེད་པའི་ཕྱིར་རོ།
།དེའི་ཕྱིར་ལས་ནི་བྱས་པ་མ་ཡིན་པ་ཉིད་
གང་ཡོད་པ་དེ་ནི་བྱ་བ་▪མི་
དུ་འགྱུར་རོ། །ཅིའི་ཕྱིར་ཞེ་ན། གང་གི་ཕྱིར་རྟག་ལ་བྱ་བ་མེད་ཕྱིར་རོ། །
རྟག་པ་ཞེས་བྱ་བ་ནི་གང་ཞིག་ཡོད་པ་●ཡིན་ལ།
འཐད་པས་རྒྱུ་ལ་མི་ལྟོས་སོ། །དེའི་ཕྱིར་དགེ་བ་དང་མི་དགེ་བའི་ལས་མ་བྱས་པར་
འཇིག་རྟེན་ལ་རྣམ་པར་སྨིན་པར་འགྱུར་རོ། །དེའི་ཕྱིར། ཅི་སྟེ་ལས་ནི་མ་་་་་
བྱས་ན། །མ་བྱས་པ་དང་ཕྲད་འཇིག་•འགྱུར། །ཚངས་སྤྱོད་གནས་པ་མ་ཡིན་
པའང་། །དེ་ལ་སྐྱོན་དུ་ཐལ་བར་འགྱུར། །གལ་ཏེ་ལས་བྱས་པ་མ་ཡིན་པར་་་
གྱུར་ན་ནི་དེའི་ཚེ་མ་བྱས་པ་དང་ཕྲད་པའི་འཇིག་•པར་འགྱུར་ཏེ། གང་གི་•
སྲོག་གཅོད་•པའི་ལས་མ་བྱས་པ་དེ་ལ་ཡང་ལས་དེ་མ་བྱས་ཀྱང་ཡོད་པས་འདི་དེ་
དང་•འབྲེལ་པའི་ཕྱིར། མ་བྱས་པ་དང་ཕྲད་པའི་འཇིག་•པར་འགྱུར་རོ། །
ཚངས་པར་སྤྱོད་པ་ལ་གནས་པ་མ་ཡིན་པ་●ཡང་ཕྱོགས་དེ་ལ་འགྱུར་རོ། །ཅིའི་་
ཕྱིར་ཞེ་ན། ཚངས་པར་སྤྱོད་པ་ལ་གནས་པ་ཡོངས་སུ་དག་པ་རྣམས་ལ་ཡང་མི་
ཚངས་པར་སྤྱོད་པ་མ་བྱས་པར་ཡོད་པས་ཐམས་ཅད་ཚངས་པར་སྤྱོད་པ་མ་ཡིན་པ་
ལ་གནས་པའི་ཕྱིར་འགའ་ཡང་མྱ་ངན་ལས་འདའ་བར་མི་འགྱུར་རོ།
།གཞན་་་་
ཡང་ཐ་སྙད་ཐམས་ཅད་ཉིད་དང་ཡངང་། །འགལ་བར་འགྱུར་བ་•ཐེ་ཚོམ་མེད། །
60-262