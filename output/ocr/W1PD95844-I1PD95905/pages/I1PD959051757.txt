१३२
བསྟན་འགྱུར། དབུ་མ། ༼ཡི༽ ༡༡༨
སངས་རྒྱས་རྣམས་ཀྱི་༠ དགོངས་པ་ཡིས། །གསུངས་པ་རྟོགས་པར་སླ་མ་ཡིན། །
འདིར་ཚིག་ཁ་ཅིག་ནི་དོན་གྱི་རྗེས་སུ་འབྲངས་•ནས་འཇུག་ལ། འགའ་ཞིག་་
དགོངས་པའི་རྗེས་སུ་འབྲངས་ནས་འཇུག་གོ། །•རེ་ཞིག་གང་དོན་གྱི་རྗེས་སུ་་་་
འབྲངས་ནས་འཇུག་པ་དེ་ནི་ངེས་པའི་དོན་ཏེ་དགོངས་པ་མ་ཡིན་པས་ན། ཇི་་་
སྐད་གསུངས་པའི་དོན་ཡོད་བཞིན་པའི་ཕྱིར་ན། འདི་ལྟ་སྟེ་ཆོས་རྣམས་རང་
བཞིན་མེད་པའོ། །དེ་ཡང་ཇི་• སྐད་དུ་སྨོས་པའི་རིགས་པ་དང་ལུང་གིས་དཔྱད་
པ་ན་དེ་བཞིན་ཁོ་ནར་འགྱུར་གྱི་• གཞན་དུ་མ་ཡིནན་ནོ། །གང་དུ་དགོངས་པའི་་
རྗེས་སུ་འབྲངས་ནས་འཇུག་པ་དེ་ནི་དྲི་བའི་དོན་ཏེ་དགོངས་པ་དང་བཅས་པའོ། །
གངས་པ་དང་བཅས
འདི་ལྟ་སྟེ་གཟུགས་ཡོད་དོ་ཚོར་བ་ཡོད་དོ་ཞེས་བྱ་བ་ལ་སོགས་པའི་ཚིག་འདི་དག་
ཀྱང་དོན་གྱི་ཁྱད་པར་ཅུང་ཟད་ཙམ་ཐུགས་ལ་བཞག་ནས་གསུངས་སོ་ཞེས་ངེས་ཏེ།
ཇི་སྐད་དུ་ཐོས་པའི་དོན་དང་མི་ལྡན་པའི་ཕྱིར་རོ། ། །དངོས་པོ་རྣམས་ཀྱི་རང་་་་
བཞིན་ནི། ། རྒྱུ་རྐྱེན་ཚོགས་པའམ་སོ་སོ་ཡི། །དངོས་ལ་རྣམས་•ཀུན་ཡོད་མིན་
པའི༑ །རང་བཞིན་གང་ཞིག་དེས་ན་སྟོང༌་། །ཡོད་པ་ཡོད་ཕྱིར་མི་སྐྱེ་ལ། །
མེད་པ་མེད་ཕྱིར་མི་སྐྱེ་ཞིང་། །ཆོས་མི་མཐུན་ཕྱིར་ཡོད་མེད་མིན། །སྐྱེ་བ་མེད་
པས་གནས་འགག་མེད། །ཞེས་བྱ་བ་ལ་སོགས་པའི་རིགས་པ་དང་། དགེ་སློང་
དག་འདི་དག་ནི་དོན་དམ་པའི་བདེན་པ་གཅིག་པུ་སྟེ། འདི་ལྟར་ཞི་བའི་ཆོས་་་
ཅན་མྱ་ངན་ལས་འདས་པའོ། །འདུ་བྱེད་ཐམས་ཅད་ནི་བརྫུན་ཞིང་སླུ་•བའི་་་་
ཆོས་ཅན་ཏེ། གཟུགས་ནི་དབུ་བ་རྡོས་•པ་ལྟ་བུ། ཚོར་བ་ནི་ཆུའི་ཆུ་བུར་ལྟ་་
བུ་ཞེས་བྱ་བ་ལ་སོགས་པའི་ལུང་གིས་ཀྱང་གཟུགས་དང་ཚོར་བ་ལ་སོགས་པའི་•
ཡོད་པ་ཉིད་དུ་གནས་པར་མི་ནུས་ཏེ། དེའི་ཕྱིར་དེ་ལྟ་བུ་ལ་སོགས་པའི་ཚིག་་་་
གིས་ཇི་ལྟར་ཐོས་བཞིན་པའི་དོན་དང་མི་ལྡན་པའི་ཕྱིར་དགོངས་པ་ཉིད་དུ་ངེས་ཏེ།
60-1732