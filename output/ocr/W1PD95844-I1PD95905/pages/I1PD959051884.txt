སྟོང་པ་ཉིད་བདུན་ཅུ་པའི་རྣམ་པར་བཤད་པ།
१५५९
རྣམས་ནི་•སྡུག་བསྔལ་དང་ཀུན་འབྱུང་དང་ལམ་རྣམས་སོ། །འདུས་མ་བྱས་ནི་་
སོ་སོར་བརྟགས་པའི་འགོག་པའོ། _ །འདུས་བྱས་རྣམས་དང་འདུས་མ་བྱས་ནི་
འདུས་བྱས་དང་འདུས་མ་བྱས་རྣམས་ཏེ་མདོ་སྡེ་པ་དག་གིས་ནི་དངོས་པོ་དང་་་
དངོས་པོ་མེད་པའི་ཚིག་གིས་སྡུག་བསྔལ་ལ་སོགས་པ་རྣམས་ཐ་སྙད་བཏགས་པ་་་་
ཡིན་ལ། བྱེ་བྲག་ཏུ་སྨྲ་བ་དག་གིས་ནི་འདུས་བྱས་དང་འདུས་མ་བྱས་པའི་མིང་་
གིས་ཡིན་ནོ་ཞེས་རྟོགས་པ་པོ་རྣམས་ཀྱིས་དབྱེ་བས་བསྡུས【པས་དགོངས་•པས་་་་་
མིང་གི་●དབྱེ་བ་སྨོས་པ་ན【ཟློག་པར་དོགས་•པར་བྱ་བ་མ་ཡིན་ནོ། །དངོས་པོ་
དང་དངོས་པོ་མེད་པ་ཡང་ཡིན་ལ། འདུས་བྱས་དང་འདུས་མ་བྱས་ཀྱང་ཡིན་ནོ་
ཞེས་བྱ་བ་ནི་དངོས་པོ་དང་དངོས་པོ་མེད་པ་དང་འདུས་བྱས་དང་འདུས་མ་བྱས་་
དག་གོ། །དེ་དག་ནི་ཞི་བ་ནི་རང་བཞིན་གྱིས་ཉེ་བར་ཞི་བའི་མྱ་ངན་ལས་འདས་
པར་ཚུལ་འདི་ལ་རིགས་པར་བྱ་བ་ཡིན་ནོ་ཞེས་དགོངས་པ་ཡིན་ནོ། །འདི་ལྟར་་
སྡུག་བསྔལ་ནི་གཟོད་•མ་ནས་དེ་ཁོ་ན་ཉིད་དུ་མ་སྐྱེས་པ་ཡིན་ལ། གང་▪སྐྱེས་པ་
དེ་ནི་རང་བཞིན་སྟོང་པའོ། །གང་རང་བཞིན་སྟོང་པ་ནི་རྒྱུ་མ་ཡིན་ལ། རང་
བཞིན་དང་རྒྱུ་མ་ཡིན་པ་དེ་ནི་འགོག་པ་མ་ཡིན【ནོ། །གང་འགོག་པ་མ་ཡིན་●པ་
དེ་ནི་འགོག་པའི་རྒྱུ་མཚན་རྒྱུའི་གཉེན་པོ་ལམ་རིགས་པ་མ་ཡིན་ནོ།
།དེའི་ཕྱིར་་
ཆོས་རྣམས་ཀྱི་རང་བཞིན་གྱིས་མྱ་ངན་ལས་འདས་པ་ཁོ་ན་ཐར་པ་ཡིན་ནོ། །
གཞན་དག་གི་ཐེག་པ་ལ་ནི་སྡུག་བསྔལ་དངོས་པོར་གྱུར་པ་ཉིད་ཀྱང་། དེ་ལྟ་བུ་
ཉིད་ཀྱི་རྒྱུ་ལས་སྐྱེ་བ་དང་། རྒྱུའི་གཉེན་པོའི་ལམ་སྐྱེ་བ་ན་དེ་འགོག་པ་ཡིན་པའི་
ཕྱིར་སྡུག་བསྔལ་ལ་སོགས་པ་རྣམས་ཀྱི་གཟོད་མ་ནས་ཉེ་བར་ཞི་བའི་མཚན་ཉིད་མྱ་
ངན་ལས་འདས་པ་ཡིན་ནོ་ཞེས་ཁས་བླངས་པ་མ་ཡིན་ནོ། །ཐེག་པ་དེའི་ཕྱིར་་་་
ཐེག་པ་འདི་ལ་ནི་•ཁྱད་པར་ཆེ་བ་ཡིན་ནོ། །དེ་ལ་འདི་སྙམ་དུ་སེམས་པར་་
60-1859