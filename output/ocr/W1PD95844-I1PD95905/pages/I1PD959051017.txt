حمم
བསྟན་འགྱུར། དབུ་མ། ༼ཡི༽༽ ༡༡༨
འབྱུང་བ་ཤེས་པའི་གྲུས་བརྒལ་ནས་མྱ་ངན་ལས་འདས་པའི་སྐྱེད་མོས་ཚལ་གྱི་ཐང་
སངས་རྒྱས་ཀྱི་ཆོས་མ་འདྲེས་པའི་ཤིང་གི་ཚལ་གྱིས་མཛེས་པར་བྱས་པ། བྱང་
ཆུབ་ཀྱི་ཡན་ལག་གི་རིན་པོ་ཆེ་སྣ་ཚོགས་ཡིད་འཕྲོག་•པ་ཡོད་པ། སྟོབས་བཅུ་་་
དང་ལྡན་པས་དྲི་མ་མེད་པ། ཟད་པ་དང་མི་སྐྱེ་བ་ཤེས་པས་དབེན་པར་བདེ་་་་
བར་ཕྱིན་ཏེ། གཞན་དག་ལ་ཡང་དེའི་རྗེས་སུ་འགྲོ་བ་རྟེན་ཅིང་འབྲེལ་པར་་་
འབྱུང་བའི་གཏམ་གསང་བསྟོད་དེ་•སྟོན་པས་བསྒོ་བ་དེ་བསྒྲུབ་•པ་ལ་བརྩོན་པ་•
འཁོར་བའི་རྒྱ་མཚོ་ཆེན་པོའི་ནང་ན་འདུག་པ་རྟག་པ་ལ་སོགས་པའི་ལྟ་བའི་ཆུ་བོ་
རྣམས་ཀྱིས་མགོ་རྨོངས་པ་དེ་དག་ངེས་པར་སྒྲོལ་ལོ།
།གང་དག་རྟེན་ཅིང་འབྲེལ་
པར་འབྱུང་བའི་ཆོས་ཉིད་འདི་ཁོང་དུ་མ་•ཆུད་དེ། དངོས་པོ་རྣམས་ཀྱི་རང་གི་
མཚན་ཉིད་ཡོངས་སུ་རྟོག་པ་དེ་དག་ནི་གདོན་མི་ཟ་བར་དངོས་པོར་ཁས་ལེན་་་
ཡོད་ན་ནི། འདོད་ཆགས་ཞེ་སྡང་འབྱུང་བ་ཡི། །ལྟ་བ་མི་བཟད་མ་རུངས་
འཛིན༑
།དེ་ལས་བྱུང་བའི་རྩོད་པར་འགྱུར། །དེ་ལ་འདོད་ཆགས་ནི་རང་གི་
ཕྱོགས་ལ་མངོན་པར་ཞེན་པའི་མཚན་ཉིད་དོ། །ཞེ་སྡང་ནི་གཞན་གྱི་ཕྱོགས་ལ་་་
རྒྱབ་ཀྱིས་བལྟས་པའི་མཚན་ཉིད་དོ། ། འདོད་ཆགས་དང་ཞེ་སྡང་གང་ལས་་་་
འབྱུང་བ་དེ་འདོད་ཆགས་དང་ཞེ་སྡང་འབྱུང་བའོ། །རྣམ་པར་སྨིན་པ་ཤིན་ཏུ་མི་
བདེ་བ་དང་ཤིན་ཏུ་•བཟོད་པར་དཀའ་བའི་ཕྱིར་མི་བཟོད་པའོ། །སེམས་ཀྱི་་་་
རྒྱུད་ལ་གནོད་པ་སྐྱེད་པར་བྱེད་པ་དང་། འདའ་བར་དཀའ་བའི་ཕྱིར་མ་རུངས་
པ་སྟེ། དེ་ཡང་གང་ཞེ་ན། ལྟ་བ་ཡོངས་སུ་འཛིན་པའོ། །ལྟ་བ་ལ་གནས་པ་
འདི་ལྟ་བུ་འདི་ཡང་དངོས་པོར་•ལེན་པ་ལས་སྐྱེའོ། །ལྟ་བ་ཡོངས་སུ་འཛིན་པ་་
ཡོད་ན་རང་གིས་ཁས་བླངས་པའི་དོན་བསྟན་པར་འདོད་པ་དང་། གཞན་གྱིས་
ཁས་བླངས་པ་ཞིག་འདོད་པའི་ཕྱིར་ལྟ་བ་ཁས་ལེན་པ་ལས་བྱུང་བའི་རྩོད་པ་དངོས་
60-992