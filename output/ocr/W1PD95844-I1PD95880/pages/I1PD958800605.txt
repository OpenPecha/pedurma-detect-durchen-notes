५१०
PEDPAREDE བསྟན་འགྱུར། རྒྱུད། ༼ཞུ༽ 7
སེམས་དཔའ་རྣམས་ཀྱི་སྤྱད་པ་ནི། སྐབས་འདིར་ཐབས་དང་བཅས་པའི་བསླབ་
པ་ལ་བྱའོ། །ཚུལ་ཞེས་པ་ནི་ཐོབ་པ་ལ་བྱ་སྟེ། བསླབ་པ་འདིས་ཇི་ལྟར་འདོད་
པའི་དོན་ཐོབ་པར་བྱེད་པའི་ཕྱིར་རོ།
།མཁས་པ་ཞེས་པ་ནི་ཐབས་དང་ཤེས་་
རབ་ཀྱིས་ཡོངས་སུ་ཟིན་པ་ཉན་ཐོས་ལྟར་མ་ཡིན་པ་གོང་དུ་བཤད་པའི་ཚུལ་ལྟ་བུ་
བསླབ་པས་སོ། །དེ་ལ་རབ་ཏུ་གནས་ན་ཐེག་པ་ཆེན་པོའི་རྒྱུད་• དུ་ཞུགས་པར་་
འགྱུར་ཞེས་པ་ནི། བྱང་ཆུབ་སེམས་དཔའ་རྣམས་ཀྱི་སྤྱོད་པའི་ཚུལ་མཁས་པའི་་་་་
ཐབས་དང་ཤེས་རབ་ཀྱིས་ཡོངས་སུ་ཟིན་པའི་བསླབ་པ་དེ་ལ་རབ་ཏུ་གནས་པ་ནི་་
དེ་བསླབ་པར་ཞུགས་པ་ཞེས་བྱ་སྟེ། དེ་སློབ་པར་ཞུགས་པའི་བྱང་ཆུབ་སེམས་་་་
དཔའ་སེམས་དཔའ་ཆེན་པོ་རྣམས་ཐེག་པ་ཆེན་པོ་ལ་རབ་ཏུ་ཞུགས་པར་འགྱུར་བ་
དེ་ཉོན་ཅིག་ཅེས་པའོ། །གསང་བའི་བདག་པོ་•བྱང་ཆུབ་སེམས་དཔའ་དེ་་་་་
སྲོག་གཅོད་པ་སྤང་བར་བྱའོ་ཞེས་པ་ནས་ལོག་པར་ལྟ་བ་རབ་ཏུ་སྤང་བར་བྱའོ་་་་་
ཞེས་པའི་བར་དུ་•མི་དགེ་བ་བཅུ་ལས་ལྡོག་པར་བྱ་བའི་མིང་རྣམས་སྨོས་པ་དེ་་་་་
བཤད་པ་ནི་འོག་ནས་འབྱུང་ངོ་། །གསང་བའི་བདག་པོ་བྱང་ཆུབ་སེམས་དཔའི་
བསླབ་པའི་གནས་དེ་རྣམས་བསླབས་ན་སངས་རྒྱས་བཅོམ་ལྡན་འདས་རྣམས་དང་།
བྱང་ཆུབ་སེམས་དཔའ་རྣམས་དང་མཚུངས་པར་སྤྱད་པ་དེ་རྣམས་བསླབས་པ་ཡིན་
ནོ་ཞེས་པ་ནི་གོང་དུ་སྨོས་པའི་བསླབ་པ་དེ་རྣམས་ལ་བསླབས་ན་སངས་རྒྱས་དང་་
བྱང་ཆུབ་སེམས་དཔའི་སྤྱད་པ་•བསླབས་ནས་སངས་རྒྱས་དང་བྱང་ཆུབ་སེམས་་་་
དཔའི་གནས་ཐོབ་སྟེ། དེ་བས་ན་བསླབ་པ་འདི་ལ་བསླབས་ན། སངས་རྒྱས་
དང་བྱང་ཆུབ་སེམས་དཔའ་རྣམས་ཀྱང་སྤྱད་པ་གཅིག་ལ་མཚུངས་པར་བསླབས་་་
ཞེས་པའོ། ། དེ་བས་ན་བཅོམ་ལྡན་འདས་ལ་ཕྱག་ན་རྡོ་རྗེས་འདི་སྐད་ཅེས་གསོལ་
ཏོ་ཞེས་པ་ནས། ཇི་ལྟར་ཐ་དད་པ་ལགས་ཞེས་པའི་བར་•ཕྱག་ན་རྡོ་རྗེས་བྱང་
35-580