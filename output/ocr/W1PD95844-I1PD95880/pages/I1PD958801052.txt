རྣམ་པར་སྣང་མཛད་མངོན་པར་རྫོགས་པ་བྱང་ཆུབ་པའི་རྒྱུད་ཀྱི་ཚིག་འགྲེལ་ཞེས་བྱ་བ།
१०२५
འདས་ཀྱི་ལོངས་སྤྱོད་རྫོགས་པ་དང་། སྤྲུལ་པའི་སྐུས་ཆོས་དང་•བཤད་ལ་རྣམ་
པར་མི་རྟོག་པའི་ཏིང་ངེ་འཛིན་ལས་ཀྱང་ཉམས་པ་མེད་པར་བསྟན་པའི་ཕྱིར།
ང་ནི་འཇིག་རྟེན་དང་པོ་ཡི། །ཞེས་པ་ནས། ལས་ཀྱི་རྣམ་པར་སྨིན་པ་བཞིན་
དུ་མཐོང་བར་འགྱུར་བ་དེ་ལྟ་བུའི་བྱིན་གྱིས་བརླབ་པ་མཛད་དོ་ཞེས་པའི་བར་དུ་་
གསུངས་པ་ཡིན་ཏེ། དེ་ལ་འཇིག་རྟེན་དང་པོ་ཡི། །ཞེས་པ་དང་། ཆོས་་་་་
བཤད་དོ་ཞེས་པས་ནི་མི་རྟོག་པའི་ངང་ལས་ཆོས་བཤད་པ་མི་འབྱུང་བ་མ་ཡིན་
པར་བསྟན་ཏོ། །དེ་ལ་འཇིག་རྟེན་དང་པོ་ནི་རྣམ་པ་གཉིས་ཏེ། དག་པ་དང་།
མ་དག་པའོ། །དེ་ལ་དག་པ་ནི་ས་དང་པོ་ཡན་ཆད་ཀྱི་བྱང་ཆུབ་སེམས་དཔའ་
རྣམས་ཏེ་དེ་རྣམས་སྔར་བྱུང་ནས་ཕྱིས་མངོན་པར་ཆོས་བཤད་པ་མི་འབྱུང་བ་མ་
ཡིན་པར་བསྟན་ཏེ། དེ་རྣམས་དང་པོའི་འཇིག་རྟེན་སངས་རྒྱས་པ་ཡིན་པའི་
ཕྱིར་འཇིག་རྟེན་དང་པོ་ཞེས་བྱའོ། །དེ་ལ་མ་དག་པའི་འཇིག་རྟེན་པ་ནི་བསྐལ་
ད་པོ་ཞིག་པའི་འོག་ཏུ་དང་པོ་འཇིག་རྟེན་འཆགས་པའི་ཚེ་ཚངས་པ་དང་བརྒྱ་
བྱིན་ལ་སོགས་པ་དང་པོ་ཉིད་དུ་འབྱུང་བས་ན་འཇིག་རྟེན་དང་པོ་ཞེས་བྱའོ། །
དེ་དག་ལ་བཅོམ་ལྡན་འདས་ཀྱིས་ཆོས་རྣམ་པ་གསུམ་བཤད་པས་ན་དེ་དག་གིས་་་
བཅོམ་ལྡན་འདས་ལ་འཇིག་རྟེན་གྱི་མགོན་པོ་ཞེས་བསྒྲགས་སོ། །དེ་ལ་ཆོས་་་་་་
བཤད་པ་རྣམ་པ་གསུམ་པོ་དེ་ཡང་གང་ཞེ་ན། མཉམ་པ་མེད་པའི་ཆོས་དང་།
གཟོད་མ་ནས་ཞི་བ་དང་། བླ་ན་མེད་པའི་ཆོས་སོ། །དེ་རྣམས་ཀྱང་འཇུག་པ་
དང་། སྦྱོར་བ་དང་། འབྲས་བུའི་བྱེ་བྲག་ཏུ་བལྟ་སྟེ། དེ་ལ་མཉམ་པ་མེད་
ཅེས་པ་ནི་བླ་ན་མེད་པར་འཇུག་པའི་ཆོས་དེ་དགེ་བ་བཅུ་དང་སྦྱིན་པ་ལ་སོགས་་་་
པའི་དགེ་བའི་ཆོས་རྣམས་སོ། །དེ་ཡང་འཇིག་རྟེན་པ་ཕྱི་རོལ་མུ་སྟེགས་ཀྱི་ཆོས་་
དང་མི་མཚུངས་པས་ན་མཉམ་པ་མེད་པའོ། །གཟོད་མ་ནས་ཞི་བ་ཞེས་པ་ནི་་་་
35-1025