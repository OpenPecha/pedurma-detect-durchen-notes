རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ཆེན་པོའི་འགྲེལ་བཤད་བཞུགས།
१०१
དཔལ་དང་ལྡན་པའོ། །ཐེག་པ་ཆེན་པོ་འབྱུང་ཆེན་ལ། །ཞེས་པ་ནི་སྔགས་
སྤྱོད་པའི་ཚུལ་གྱིས་▪ ཐེག་པ་ཆེན་པོ་ནི་བླ་ན་མེད་པའི་བྱང་ཆུབ་འབྱུང་བའི་རྒྱུའི་
གཙོ་བོ་ཡིན་པས་ན་འབྱུང་བ་ཆེན་པོ་ཞེས་བྱའོ། །གང་གི་ཕྱིར་ཁྱེད་ཅག་དོང་བ་
ནི་དེ་བཞིན་གཤེགས་པར་འགྱུར་བར་•འོང་ངོ་ཞེས་པ་ནི་དེ་ལྟར་ཐེག་པ་ཆེན་པོ་ལ་
ཞུགས་ན། དེའི་འབྲས་བུ་ཐམས་ཅད་མཁྱེན་པའི་ཡེ་ཤེས་ཀྱི་རང་བཞིན་ཆོས་ཀྱི་
སྐུ་ཐོབ་པར་འགྱུར་རོ་ཞེས་པའོ། །དེ་ནས་བཅོམ་ལྡན་འདས་ལ་འཕྲོ་བ་དང་བྲལ་
བ་རྡོ་རྗེ་འཛིན་གྱིས་འདི་སྐད་• གསོལ་ཏོ་ཞེས་པ་ནས་ཅིའི་ཕྱིར་ཞེ་ན། བྱང་ཆུབ་
སེམས་དཔའ་ནི་ལུས་དང་ངག་དང་•ཡིད་ཡོངས་སུ་བཏང་བ་མ་ཡིན་པའི་བསླབ་་
པ་གཟུང་བར་བྱ་བ་མེད་དོ་ཞེས་པའི་བར་དུ་ཡང་•སྔར་དུས་གསུམ་དུ་སྒྲིབ་པ་མེད་
པའི་ཡེ་ཤེས་ཀྱི་སྡོམ་པ་གསུངས་•པ་དེ་ཉིད་ཞིབ་ཏུ་བཤད་པ་སྟེ། བཅོམ་ལྡན་་་
འདས་གང་ལ་གནས་པའི་བྱང་ཆུབ་སེམས་དཔའ་རྣམས་ཀྱི་• སངས་རྒྱས་དང་བྱང་
ཆུབ་སེམས་དཔའ་དེ་རྣམས་མཉེས་པར་འགྱུར་བ་དུས་གསུམ་དུ་མ་བསྒྲིབས་པའི་་
སྡོམ་པ་དེ་བཤད་དུ་གསོལ་ཞེས་པ་ནི་དུས་གསུམ་དུ་སྒྲིབ་•པ་མེད་པའི་ཡེ་ཤེས་་་་་
སྡོམ་པ་དེ་ལ་གནས་ནས་སངས་རྒྱས་དང་བྱང་ཆུབ་སེམས་དཔའ་རྣམས་མཉེས་ཏེ།
མངོན་པར་མཚར་•བ་དང་མ་ལུས་པའི་བདེ་བ་ཐོབ་པར་འགྱུར་བ་དེ་བཞིན་དུ་་་
བཤད་པར་གསོལ་བའོ། །དུས་གསུམ་དུ་སྒྲིབ་•པ་མེད་པའི་ཡེ་ཤེས་སྡོམ་པ་ནི་་་
བཤད་ཟིན་ཏོ།།
ལུས་དང་ངག་ཡིད་ལྷན་ཅིག་• གཏོད། །ཅེས་•པའི་ལུས་དང་ངག་ཡིད་་་
གསུམ་དུས་གཅིག་ཏུ་སྟོང་པ་ཉིད་ལ་འཇུག་པ་སྟེ། དེ་ལྟར་ལུས་དང་ངག་ཡིད་་་
གསུམ་སྟོང་པ་ཉིད་ཀྱི་རང་བཞིན་དུ་འགྱུར་ཏེ་དམིགས་སུ་མེད་པས་ཆགས་པར་བྱ་
བ་དང་། ཆགས་པའི་དངོས་པོ་དང་། ཆགས་པར་བྱེད་པ་ལ་སོགས་པ་ཡང་་
35-301