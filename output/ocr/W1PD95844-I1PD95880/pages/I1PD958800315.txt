१९०
རྫོགས་པའི་དོན་ཏོ།
བསྟན་འགྱུར། རྒྱུད། ༦༩ཅརྩ
།དཀྱིལ་འཁོར་འདི་•སྙིང་པོ་མཆོག་•པའམ་རྫོགས་པ་ཞེས
པ་ཅིའི་ཕྱིར་བྱ་ཞེ་ན། སངས་རྒྱས་བཅོམ་ལྡན་འདས་བསྐལ་པ་གྲངས་མེད་པར་
བསོད་ནམས་དང་ཡེ་ཤེས་ཀྱི་ཚོགས་བསགས་ནས། སྟོབས་དང་མི་འཇིགས་པ་ལ་
སོགས་པ་སངས་རྒྱས་ཀྱི་ཡོན་ཏན་གྱི་ཆོས་རྣམས་ཡོངས་སུ་རྫོགས་ནས་བླ་ན་མེད་་་
པའི་བྱང་ཆུབ་ཏུ་མངོན་པར་སངས་རྒྱས་པ་ནི་སྙིང་པོར་གྱུར་པ་མཆོག་དམ་པ་སྟེ།
མཆོག་དེ་ལས་གཞན་པ་•བཙལ་མི་དགོས་པར་དེས་ཆོག་སྟེ་མི་འགྱུར་བ་ཡོངས་སུ་་
རྫོགས་པའོ། །གང་བླ་ན་མེད་པའི་བྱང་ཆུབ་ཏུ་མངོན་པར་སངས་རྒྱས་པ་མི་
འགྱུར་བ་ཡོངས་སུ་རྫོགས་ཏེ། དེ་ཉིད་སྔོན་གྱི་སྨོན་ལམ་གྱི་ཤུགས་ཀྱིས་སྐུ་ལ་་
སོགས་པ་མི་ཟད་པའི་རྒྱན་གྱི་འཁོར་ལོར་གྱུར་པ་དཀྱིལ་འཁོར་འདི་བྱིན་གྱིས་་་་
བརླབས་པས་ན། དཀྱིལ་འཁོར་འདིའི་སྙིང【པོ་མཆོག་•པ་ཞེས་བྱའོ། །གསང་
བའི་བདག་པོ་འོན་ཀྱང་སེམས་ཅན་གྱི་ཁམས་མ་ངེས་པ་•རྣམས་ཡོངས་སུ་བསྐྱང་་
བའི་ཕྱིར་སྙིང་རྗེ་ཆེན་པོའི་སྙིང་པོ་འབྱུང་བ【ཞེས་བྱ་བའི་དཀྱིལ་འཁོར་འཕེལ་བའོ•། །
ཞེས་པ་སེམས་ཅན་གྱི་ཁམས་མ་ངེས་པ་ཡོངས་སུ་བསྐྱང་བའི་ཕྱིར་ཞེས་པ་ནི་སྙིང་་
རྗེ་ཆེན་པོའི་དབང་གིས་ཚད་མེད་པའི་སེམས་ཅན་གྱི་ཁམས་རྣམས་དཀྱིལ་འཁོར་་
འདིར་བཙུད་ན་བླ་མེད་བྱང་ཆུབ【ཀྱི་རྒྱུར་འགྱུར་བས་ཀྱང་•བསྐྱང་བའི་ཕྱིར་ཞེས་
གསུངས་སོ། །སྙིང་རྗེ་ཆེན་•པོ་འབྱུང་ཞེས་པ་ནི། དཀྱིལ་འཁོར་འདི་སྙིང་
རྗེ་ཆེན་པོ་ལ་འབྱུང་བ་སྟེ། བཅོམ་ལྡན་འདས་ཐམས་ཅད་མཁྱེན་པའི་ཡེ་ཤེས་་་་
བརྙེས་ནས་སྙིང་རྗེ་ཆེན་པོ【འདིའི་དབང་གིས་•སྐུ་ལ་སོགས་པ་•མི་ཟད་པའི་རྒྱན་
གྱི་འཁོར་ལོ་འདི་འབྱུང་བས་ན་སྙིང་རྗེ་ཆེན་པོ་•འབྱུང་ཞེས་བྱའོ། །སྙིང་པོ་་་
ཞེས་པ་ནི་འབྱུང་བའི་གནས་ཏེ། སྙིང་རྗེ་ཆེན་པོ་དེ་དཀྱིལ་འཁོར་དེ་འབྱུང་བའི་
གནས་སོ། །ཡང་ན་དཀྱིལ་འཁོར་འདི་ལས་སྙིང་རྗེ་ཆེན་པོ་འབྱུང་བ་ལ་ཡང་བྱ་སྟེ།
35-290