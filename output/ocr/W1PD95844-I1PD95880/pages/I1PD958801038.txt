རྣམ་པར་སྣང་མཛད་མངོན་པར་རྫོགས་པ་བྱང་ཆུབ་པའི་རྒྱུད་ཀྱི་ཚིག་འགྲེལ་ཞེས་བྱ་བ།
2077
མ་དག་པའི་ཏིང་ངེ་འཛིན་ལས་མཚན་མ་དང་བཅས་པའི་གྲུབ་པ་དང་མཚན་མ་་་
མེད་པའི་གྲུབ་པ་སོ་སོར་གྱུར་པ་ལས་ཀྱང་མཚན་མ་དང་བཅས་པའི་ལྷའི་རང་་་་་་
བཞིན་ལས་གྲུབ་པ་ཡང་མཚན་མ་དང་བཅས་པ་ཉིད་འབྱུང་གི། མཚན་མ་མེད་
པའི་གྲུབ་པ་མི་འབྱུང་བའི་ངེས་པ་བཤད་པ་ཡིན་ནོ། །རྒྱལ་བ་དམ་པ་བཞེད་་་་
ཅེས་པ་ནི་དེ་ལྟ་བུ་སྔོན་གྱི་སངས་རྒྱས་བཅོམ་ལྡན་འདས་རྣམས་ཀྱིས་ཀྱང་དགོངས་
པའམ་བཞེད་དོ་ཞེས་པའོ། །མཚན་མ་མེད་ལ་གནས་པ་•ནི། །མཚན་མ་ཅན་
ཡང་བསྒྲུབ་ཏུ་རུང་། །ཞེས་པ་ནི་མཚན་མ་མེད་པའི་ལྷའི་ཏིང་ངེ་འཛིན་ལས་་་་
མངོན་པར་ཤེས་པ་ལྔ་ལ་སོགས་པ་རྫས་ལ་མི་ལྟོས་• པ་མཚན་མ་མེད་པའི་གྲུབ་པ་
འབའ་ཞིག་མ་ཡིན་གྱི། རལ་གྲི་ལ་སོགས་པའི་རྫས་ཀྱིས་•མཚན་མ་དང་བཅས་
པ་ཡང་འགྲུབ་བོ་ཞེས་པའོ། །དེ་བས་རྣམ་པ་ཐམས་ཅད་དུ། །མཚན་མ་མེད་
པ་བསྟེན་པར་བྱ། །ཞེས་པ་ནི་མཚན་མ་མེད་པའི་ཏིང་ངེ་འཛིན་ལས་མཚན་མ་་
དང་བཅས་པ་དང་མཚན་མ་མེད་པ་གཉི་ག་འགྲུབ་པས་རྣམ་པ་ཐམས་ཅད་དུ་་་་་་
མཚན་མ་མེད་པ་དེ་བསྟེན་པར་བྱའོ་ཞེས་པའོ། །རྣམ་པར་སྣང་མཛད་ཆེན་པོ་་་
མངོན་པར་རྫོགས་པར་བྱང་ཆུབ་པ་རྣམ་པར་སྤྲུལ་པ་བྱིན་གྱིས་རློབ་པ་ལས་ལྷའི་་་
ཏིང་ངེ་འཛིན་གཏན་ལ་དབབ་པ་རིམ་པར་ཕྱེ【བ་རྒྱས་པའོ།། A
དེ་ནས་ཡང་བཅོམ་ལྡན་འདས་ཀྱིས་གསང་བ་པའི་བདག་པོ་ཕྱག་ན་རྡོ་རྗེ་ལ་
བཀའ་སྩལ་པ། གསང་བ་པའི་བདག་པོ་དེ་ལ་བྱང་ཆུབ་སེམས་དཔའ་གསང་་་་་
སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པ་མཚན་མ་མེད་པའི་ཏིང་ངེ་
འཛིན་སྒྲུབ་པར་འདོད་པས་འདི་ལྟར་བསམ་པར་བྱའོ་ཞེས་པ་ལ་སོགས་པ་ནི་གོང་
དུ་ཡོངས་སུ་དག་པ་དང་ཡོངས་སུ་མ་དག་པའི་ལྷ་རྣམ་པ་གཉིས་ཀྱི་ཏིང་ངེ་འཛིན་
35-1011