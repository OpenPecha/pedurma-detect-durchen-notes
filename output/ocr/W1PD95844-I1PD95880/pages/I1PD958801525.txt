བསྟན་འགྱུར། རྒྱུད། ༼ཏུ ༧༠
ལེགས་པར་བཟླས་པའི་གྲངས་བཤད་པར་བྱའོ་ཞེས་སོ། །ཐོག་མར་དྲུག་འབུམ་་
བཟླས་པ་ནི། །ཞེས་པ་གོང་དུ་རྩ་བའི་སྔགས་ཡི་གེ་བཅུ་བདུན་པོ་དྲུག་འབུམ་་་་
བསྙེན་པ་བྱས་ནས། དེའི་འོག་ཏུ་སྐུ་གཟུགས་བྲི་བར་བྱ་སྟེ།
གཟུགས་བྲི་བའི་སྔོན་དུ་བསྙེན་པའོ། །དེ་ནས་བུ་དོན་ཆོ་ག་ཡིས།
འདི་ནི་སྐུ་་་་་་
། །ཕྱིས་ཀྱང་
སུམ་འབུམ་བཟླས་པར་བྱ། །ཞེས་པ་དེ་ལྟར་སྐུ་གཟུགས་བྲིས་པའི་འོག་ཏུ་སྐུ་་་་་
གཟུགས་ཀྱི་སྤྱན་སྔར་སུམ་འབུམ་བཟླས་པར་བྱའོ། །དེ་བཞིན་རི་རྩེར་འབུམ་་་་་
བཟླས་ན། །འགྲུབ་པར་འགྱུར་ཏེ་གཞན་དུ་མེད། །ཅེས་པ་དེ་ནས་དེ་བཞིན་་
དུ་རི་རྩེར་འབུམ་བཟླས་པར་བྱ་སྟེ། དེ་ལྟར་འབུམ་ཕྲག་བཅུ་བཟླས་པས་དངོས་
གྲུབ་གང་འདོད་པ་འགྲུབ་པར་འགྱུར་ཏེ་ཐེ་ཚོམ་མེད་དོ། །ཕྱིས་ནི་མཁས་པས་ཅི་
འདོད་པར། །ཞེས་པ་ཆོ་ག་དེ་ལྟར་བཟླས་པའི་འོག་ཏུ་སྔགས་པས་དངོས་གྲུབ་
གང་དང་གང་འདོད་པའི་དངོས་གྲུབ་བསྒྲུབ་པ་ལ་འཇུག་པར་བྱའོ། །ཆོ་ག་
མདོར་བཤད་པར་བྱ་ཞེས་པ་བསྒྲུབ་པ་ལ་ཕན་པའི་ཕྱིར་ཀྲོ་དྷ་བི་ཛའི་སྔོན་དུ་
བསྙེན་པ་བྱེད་པའི་བསྒོམ་•པའི་ཆོ་ག་ལ་སོགས་པའི་རིམ་པ་མདོར་བཤད་པར་
བྱའོ་ཞེས་པའི་དོན་ཏོ། །གཅིག་པུ་དཔའ་བོའི་ཁྲོ་བོ་ཉིད། །ཅེས་པ་འཁོར་
མེད་པའམ། གྲངས་ཉུང་བ་ལ་མི་བྱའི། །ཁྲོ་བོའི་ཡོན་ཏན་ལ་བྱའོ། །བདུན་
རྣམས་ཞེས་པ་ཁྲོ་བོའི་ཡོན་ཏན་བཤད་དོ། །ཁྲུས་ཀྱི་ཆོ་ག་ཉིན་རེ་བྱ། །ཞེས་པ་
ལ་སོགས་པ་ཁྲུས་བྱས་པ་ལ་ཡང་རྣམ་པ་གཉིས་ཏེ། ཕྱི་ནང་གི་ཁྲུས་སུ་ཉིན་་་་་་
གཅིག་ཀྱང་དུས་གསུམ་དུ་ཁྲུས་བྱས་ཏེ། ས་ཕུང་དང་། ཆུ་ལ་བགེགས་བསལ་་་
བའི་ཕྱིར་རྩ་བའི་སྔགས་བརྗོད་ལ་སྤྱིའི་ཆོ་ག་དང་སྦྱར་ལ་ཁྲུས་བྱའོ། །ཁྲུས་བྱས་་
ནས་ཀྱང་བསྲུང་བ་དག་བྱའོ། །ཕྱག་རྒྱ་དང་སྔགས་དག་གིས་བསྲུང་། །བཾ་གི་
ས་བོན་ལས་བྱུང་བའི། །ཞེས་པ་བདག་ཉིད་དང་པོ་ཡི་གེ་ཧཱུཾ་གི་སྒོ་ནས་བཤིག་སྟེ།
35-1498