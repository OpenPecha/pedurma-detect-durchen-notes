རྣམ་པར་སྣང་མཛད་མངོན་པར་རྫོགས་པ་བྱང་ཆུབ་པའི་རྒྱུད་ཀྱི་ཚིག་འགྲེལ་ཞེས་བྱ་བ།
າາ৯৯
འཁོར་མེ་ལོང་ལྟ་བུར་▪གསལ་བར་བསམ་ཞིང་དེའི་དབུས་སུ་བཅོམ་ལྡན་འདས་ཡི་
གེ་བརྒྱ་པ་ཨཾ་ཞེས་པ་བསམས་ཏེ། དེ་ཡང་མེ་ལོང་གི་ནང་ན་གཟུགས་བརྙན་སྣང་
བ་བཞིན་དུ་དེ་ཉིད་དུ་ཞི་བར་བལྟ་སྟེ། དེ་ནི་གནས་•པའི་བསྡུས་པའི་དོན་ཏོ། །
ཚིག་གི་དོན་ལ། འདྲེན་པ་གང་ན་བཞུགས་པ་ཡི། །དེ་ཡི་གནས་ནི་སྙིང་ག་
སྟེ།༑ །ཞེས་པ་ནི་འདྲེན་པ་དེའི་གནས་ནི་སྒྲུབ་པ་པོའི་སྙིང་གར་བྱའོ་ཞེས་པའོ། །
པདྨ་ཡིད་ལས་བྱུང་བ་ནི། །འདབ་མ་བརྒྱད་པ་རབ་མཛེས་ལ། །ཞེས་པ་ནི་་་་
འདྲེན་པ་དེའི་གནས་སྙིང་ག་ཞེས་བྱ་བ་དེ་ཡང་ཡིད་ཀྱིས་བསམ་པའི་པདྨ་འདབ་མ་
བརྒྱད་པ་ཤིན་ཏུ་གསལ་ཞིང་དཀར་བ་སྙིང་གར་བསམས་•ལ་དེའི་སྟེང་དུ་ཟླ་བའི་
དཀྱིལ་འཁོར[བསམས་ཏེ∶། དེའི་དབུས་སུ་འདྲེན་པ་དེ་བསམ་ཞེས་པ་སྟེ་དེ་་་་
བས་ན། དཀྱིལ་འཁོར་ཟླ་བ་ལྟ་བུ་ནི། །ཞེས་གསུངས་པ་ཡིན་ནོ། ། དྲི་མེད་
མེ་ལོང་འདྲ་བ་ལ། །ཞེས་པ་ནི་ཟླ་བ་ཡང་དཀར་མོད་ཀྱི་དྲི་མ་རབ་རིབ་ཀྱིས་མི་
སྣང་བས་དེ་ལས་གསལ་བར་བསམ་པར་བྱ་བའི་ཕྱིར། མེ་ལོང་ལྟར་ཤིན་ཏུ་དྲི་མ་
མེད་ཅིང་གཟུགས་བརྙན་འཆར་བ་ལ་སྙིང་པོ་དེ་བསམ་ཞེས་པའོ། །མཐུ་ཆེན་་་་
རྟག་ཏུ་གནས་པ་བཞུགས། །ཞེས་པ་ནི་མེ་ལོང་ལ་སྙིང་པོ་དེ་རྟག་པར་གནས་་་་
ཤིང་བཞུགས་པར་བྱའོ་ཞེས་པ་སྟེ། རྟག་པར་གནས་ཞེས་པ་ནི་དོན་དམ་པའི་་་་
རང་བཞིན་དང་ཀུན་རྫོབ་ཀྱི་སྐུའི་རང་བཞིན་ལ་བསྟོད་པ་སྟེ། དོན་དམ་པའི་་་་
རང་བཞིན་དེ་བཞིན་ཉིད་ཀྱི་ཡེ་ཤེས་དེ་མི་འགྱུར་བར་ཡོངས་སུ་གྲུབ་པའི་ཚུལ་གྱིས་
རྟག་པར་གནས་པ་ཞེས་བྱ་ལ། ཀུན་རྫོབ་ཏུ་སྐུའི【རང་བཞིན་"དུ་ཡང་བཅོམ་་་
ལྡན་འདས་ཀྱི་སྐུ་མི་ཟད་པའི་རྒྱན་དེ་སྔོན་གྱི་ཤུགས་ཀྱིས་འཁོར་བའི་མཐའ་ཇི་སྲིད་
པ་དེ་སྲིད་དུ་སེམས་ཅན་རྣམས་ཀྱི་དོན་གྱི་ཕྱིར་ཕྱིན་ཅི་མ་ལོག་པར་ཡོངས་སུ་གྲུབ་
པའི་ཚུལ་གྱིས་རྟག་པར་བཞུགས་པའོ། །ཡང་ན་སྒྲུབ་པ་པོ་ཇི་སྲིད་ཏིང་ངེ་འཛིན་
35-1177