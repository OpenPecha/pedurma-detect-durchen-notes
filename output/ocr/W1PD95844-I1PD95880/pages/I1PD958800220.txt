རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ཆེན་པོའི་འགྲེལ་བཤད་བཞུགས།
764
པ་རྣམས་དངང་། ཉན་ཐོས་དང་རང་སངས་རྒྱས་ཀྱི་•ཉོན་མོངས་པའི་སྒྲིབ་པ་ནི་
བྱང་། ཤེས་བྱའི་སྒྲིབ་པ་མ་བྱང་བ་ཕྱོགས་གཅིག་པ་རྣམས་དང་། འགྲོ་བ་ཐ་་་་
དད་པ་ཉོན་མོངས་པ་རྣམས་དང་། ཤེས་བྱའི་སྒྲིབ་པ་མ་སྤངས་པ་རྣམས་ཏེ་དེ་་
བས་ན་བཅོམ་ལྡན་འདས་ཀྱི་སྐུ་ལས་ཕྱིར་འབྱུང་བའམ་ལྡོག་པར་མི་མངོན་ཏེ་རྣམ་
པར་མི་རྟོག་ན། བྱང་ཆུབ་སེམས་དཔའ་ཡོངས་སུ་དག་པ་རྣམས་ཀྱི་སྤྱོད་ཡུལ་དུ་་་
འགྱུར་གྱི། འོག་མ་རྣམས་ཀྱི་སྤྱོད་ཡུལ་དུ་མི་འགྱུར་སྙམ་དུ་དོགས་པ་སྐྱེ་བ་ལ་་་་
དེའི་ལན་དུ་བཅོམ་ལྡན་འདས་མངོན་པར་བྱང་ཆུབ་པ་ཉིད་ཀྱི་ཚེ་ན། རྣམ་པར་
མི་རྟོག་པར་སྔོན་གྱི་སྨོན་ལམ་གྱི་ཤུགས་དང་ཆོས་ཉིད་ཀྱིས་•ལྷུན་གྱིས་གྲུབ་པ་ཉིད་
དུ་རྫོགས་ལོངས་སྤྱོད་པའི་སྐུ་དང་། སྤྲུལ་པའི་སྐུས་ཇི་ལྟར་སྣོད་དུ་གྱུར་པའི་་་་་
སེམས་ཅན་གྱི་དོན་ཐམས་ཅད་དུ་མཛད་དེ། དེ་བས་ན་གཞུང་ལས་གསུངས་པ་
བཅོམ་ལྡན་འདས་རྣམ་པར་སྣང་མཛད་ཀྱི་སྐུའི་ལས་ཀུན་དང་། གསུང་གི་ལས་
ཀུན་དང་། ཐུགས་ཀྱི་ལས་ཀུན་ཐམས་ཅད་དུ་སེམས་ཅན་གྱི་ཁམས་ཐམས་ཅད●།
སྔགས་ཀྱི་ཚུལ་གྱི་ཚིག་གིས་ཆོས་འཆད་པར་མཐོང་ངོ་ཞེས་པའོ། །དེ་ལ་མཐོང་
བ་ནི་ཀུན་དུ་བཟང་པོ་བྱང་ཆུབ་སེམས་དཔའ་ལ་སོགས་པའི་སྤྱོད་ཡུལ་དུ་གྱུར་པ་སྟེ།
དེ་ཡང་རྣམ་པ་ཐམས་ཅད་དུ་མཐོང་བ་ནི་མ་ཡིན་མོད་ཀྱི། རང་གི་མཐུ་དང་
སྤྱོད་ཡུལ་ཤས་ཆེ་ཆུང་•བཅོམ་ལྡན་འདས་•སྐུ་ལ་སོགས་པའི་འཁོར་ལོ་མཐོང་་་
བའམ་ཆུད་པ་ལ་བྱ་སྟེ། རྣམ་པ་ཐམས་ཅད་•ཆུད་ཅིང་མཐོང་ན་དེ་བཞིན་་་
གཤེགས་པ་དང་བྱེ་བྲག་མེད་པའི་ཕྱིར་རོ། །རྡོ་རྗེ་འཛིན་པ་དང་། ཀུན་དུ་་་་
བཟང་པོ་དང་•ཕྱག་ན་པདྨའི་ལུས་དང་འདྲ་བ་ཞེས་པ་ནས་ལས་ཀྱི་ཚེ་འགགས་པ་
ཡང་འབྱུང་བའི་མྱུ་གུ་མཐོང་བར་སྐྱེ་ཞེས་པའི་བར་དུ་བཤད་པར་བྱ་བ་དེ་ལ་རྡོ་རྗེ་
འཛིན་པ་དང་ཀུན་དུ་བཟང་པོ་དང་། ཕྱག་ན་པདྨོའི་ལུས་དང་འདྲ། །ཞེས་་
35-195