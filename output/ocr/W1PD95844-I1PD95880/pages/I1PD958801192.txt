རྣམ་པར་སྣང་མཛད་མངོན་པར་རྫོགས་པ་བྱང་ཆུབ་པའི་རྒྱུད་ཀྱི་ཚིག་འགྲེལ་ཞེས་བྱ་བ།
7764
ནི་སྔ་མ་བཞིན་ནོ། །དམ་ཚིག་གསུམ་གྱི་ལམ་ཞེས་པ་ནི་སྐུ་མི་ཟད་པའི་རྡོ་རྗེའི་་
རྒྱན་ལ་སོགས་པ་ཐོབ་པར【གྱུར་པའི་•ལམ་མོ། །སྟོན་པར་ཉེ་བར་གནས་པར་་
འགྱུར་རོ་ཞེས་པ་ནི་བྱང་ཆུབ་སེམས་དཔའ་དེ་རྣམས་ཇི་ལྟར་སྣོད་དུ་གྱུར་པའི་
སེམས་ཅན་རྣམས་ལ་དམ་ཚིག་གསུམ་ཐོབ་པར་བྱེད་པའི་ལམ་དེ་བསྟན་པས་
སེམས་ཅན་དེ་རྣམས་ཀྱི་•སྐུ་མི་ཟད་པ་ལ་སོགས་པའི་རྒྱན་དམ་ཚིག་གསུམ་གྱི་རང་
བཞིན་དེ་ཐོབ་པར་འགྱུར་བའི་ཕྱིར་རོ། །གསང་བ་པའི་བདག་པོ་ངའི་གསུང་གི་་་
འཁོར་ལོ་ཞེས་པ་ནས། བྱུང་བ་ཡིན་ནོ་ཞེས་བྱ་བར་རབ་ཏུ་མི་ཤེས【པ་ལ་ལྟོས་•
ཞེས་པའི་བར་ནི་དེ་བཞིན་གཤེགས་པའི་གསུང་གི་འཁོར་ལོ་སངས་རྒྱས་ཀྱི་
དབྱངས་•སྣ་ཚོགས་ལས་ཤཱཀྱ་ཐུབ་པའི་སྐུར་སྤྲུལ་ཏེ་འཇིག་རྟེན་གྱི་ཁམས་ཐམས་
ཅད་དུ་ཁྱབ་པར་ཡོངས་སུ་སྨིན་པ་དང་མ་སྨིན་པའི་སེམས་ཅན་ཇི་ལྟར་སྣོད་དུ་
གྱུར་པ་རྣམས་ལ་སངས་རྒྱས་ཀྱི་ཕྲིན་ལས་མཛད་པར་འགྱུར་བ་བཤད་པ་སྟེ།
གསང་བ་པའི་བདག་པོ་ངའི་གསུང་གི་འཁོར་ལོ་ཞེས་པ་ནི་དེ་བཞིན་གཤེགས་པའི་
སངས་རྒྱས་ཀྱི་གསུང་རྣམ་པ་སྣ་ཚོགས་སུ་འབྱུང་བ་སེམས་ཅན་རྣམས་ཀྱི་རྒྱུད་དུ་་་
འགྲོ་བས་ན་འཁོར་ལོ་ཞེས་བྱ་སྟེ། དཀྱིལ་འཁོར་སྤྲུལ་པ་རྒྱ་ཆེན་པོ་ཞེས་པ་ནི་་་་
གསུང་གི་འཁོར་ལོ་དེ་ལས་ཤཱཀྱ་ཐུབ་པའི་སྤྲུལ་པ་དེ་དག་གིས་འཇིག་རྟེན་གྱི་ཁམས་
ནམ་མཁའི་དབྱིངས་མ་ལུས་པ་དེ་སྙེད་དུ་ཁྱབ་པར་སངས་རྒྱས་ཀྱི་མཛད་པ་སྟོན་་་
པས་•ན་རྒྱ་ཆེན་པོ་ཞེས་བྱའོ། །འཇིག་རྟེན་གྱི་ཁམས་མཐའ་ཡས་པར་ཁྱབ་་་་
པར་ཞེས་པ་ནི་ཆོས་ཀྱི་དབྱིངས་སོ་སོར་རྣམ་པར་རིག་པར་བྱེད་པ་ཞེས་པ་དང་་་་་
སྦྲེལ་ཏེ་སྤྲུལ་པའི་སྐུ་དེས་•ཆོས་ཀྱི་དབྱིངས་ཀྱི་ཚིག་དང་དོན་རྣམས་འཇིག་རྟེན་གྱི་
ཁམས་སུ་ཁྱབ་པར་སེམས་ཅན་ཐམས་ཅད་ལ་སྟོན་ལ། དེ་ཡང་རྣམ་པར་དག་་་་
པའི་སྒོ་ཤ་སྟག་སྟེ། རྣམ་པར་དག་པའི་སྒོ་ཞེས་པ་ནི་ཆོས་ཀྱི་དབྱིངས་རྣམ་པར་་་་་
35-1165