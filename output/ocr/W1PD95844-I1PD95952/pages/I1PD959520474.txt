246
བསྟན་འགྱུར། ཚད་མ། ༼ཟི༽ ༢༠༦
པར་བརྗོད་དོ། །འདི་ལ་བློ་གཅིག་ཡོད་པས་ན་བློ་གཅིག་གོ། །འདི་ནི་རྟག་པ་
ཡང་ཡིན་ལ་བློ་གཅིག་པ་ཡང་ཡིན་པས་ཞེས་ཚིག་རྣམ་པར་སྦྱར་བའམ། ཡང་ན་
འདི་ལ་རྟག་པ་དང་གཅིག་པའི་བློ་ཡོད་ཅེས་བསྡུ་བར་བྱའོ། །བསྒྲུབ་བྱས་སྟོང་པ་
།འཁྲུལ་པ་ཡིན་
ཉིད་ཅེས་བྱ་བ་ནི་ཆོས་མཐུན་པའི་དཔེ་ཞེས་བྱ་བའི་•ལྷག་མའོ།
ཞེས་བྱ་བ་ནི་གཏན་ཚིགས【ཞེས་བྱ་བ་•ཁོང་ནས་དབྱུང་ངོ། །ཇི་ལྟར་ཞེ་ན།
སྐར་ཁུང་ལ་སོགས་པ་•ཞེས་བྱ་བ་ལ་སོགས་པ་སྨོས་ཏེ། གང་ཡང་ལུས་ལ་སོགས་
པ་ཞེས་བྱ་བ་ལ་སོགས་པ་གང་སྨྲས་པ་དེ་ལ་སུན་དབྱུང་འདི་ཉིད་•ཅེས་བྱ་བ་ལ་་་
སོགས་པ་སྨོས་ཏེ། གཟུགས་•ལ་སོགས་པ་དང་ལྡན་པའི་ཕྱིར་ཞེས་བྱ་བ་ལ་་་
སོགས་པའི་སྒྲུབ་པར་བྱེད་པ་དེ་དག་ལ་ཡང་ཇི་ལྟར་རིགས་•པར་སུན་འབྱིན་པ་་་
འདི་ཉིད་བརྗོད་པར་བྱའོ། །འདི་ཉིད་ཅེས་བྱ་བ་ནི་མ་གྲུབ་པ་ཉིད་དང་།
འབྲེལ་པ་མེད་པའི་ཕྱིར་འཁྲུལ་པ་དང་། འབྲེལ་པ་ཡོད་ན་འགལ་བ་ཉིད་དང་།
བསྒྲུབ་བྱ་མ་ཚང་བ་དང་། སྤྱིར་གྲུབ་•པ་ལ་སྒྲུབ་•པ་ལ་སོགས་པའོ། །འདི་་་
ལྟར་གཟུགས་ལ་སོགས་པ་དང་ལྡན་པ་ཉིད་སེམས་དང་ལྡན་པས་བྱིན་གྱིས་་་་
བརླབས་པ་ཅི་འདྲ་བ【དེ་འདྲ་བ་●ལུས་ལ་སོགས་པ་དེ་ལ་ཡང་མ་གྲུབ་བོ། །
གཟུགས་ལ་སོགས་པ་དང་ལྡན་པ་ཙམ་དང་འབྲེལ་པ་•མ་གྲུབ་པའི་ཕྱིར་འཁྲུལ་བ་
ཡིན་ནོ། །འབྲེལ་པ་ཡོད་པར་ཁས་ལེན་ན་འདོད་པ་ལས་•བཟློག་པ་སྒྲུབ་པའི་་་
ཕྱིར་འགལ་བ་ཡིན་ལ། ཆོས་མཐུན་པའི་དཔེ་བསྒྲུབ་བྱ་དང་བྲལ་བ་ཡིན་ཏེ།
རྟག་པ་དང་གཅིག་པུའི་སེམས་དང་ལྡན་པས་བྱིན་གྱིས་བརླབས་པ་ཉིད་ཀྱིས་་་
བསྒྲུབ་བྱའི་ཆོས་རྗེས་སུ་འགྲོ་བ་མ་གྲུབ་པའི་ཕྱིར་རོ། སྤྱིར【སྒྲུབ་ན་གྲུབ་•པ་ལ་
སྒྲུབ་ལ། ཁྱད་པར་ནི་འཁྲུལ【པ་སྟེ∶།
བུམ་པ་ལ་སོགས་པ་ལ་གཞན་དུ་མཐོང་
བའི་ཕྱིར་ཞེས་བྱའོ། །དེ་ལྟར་གཏན་ཚིགས་གཞན་དག་ལ་ཡང་སྦྱར་བར་བྱའོ། །
107-456