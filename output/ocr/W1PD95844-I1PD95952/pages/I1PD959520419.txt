དེ་ཁོ་ན་ཉིད་བསྡུས་པའི་དཀའ་འགྲེལ།
རྣམས་འགྱུར་བ་སྟེ། །སྐྱེས་བུ་རང་བཞིན་འགྱུར་●བ་མིན། །ཞེས་བཤད་པ་ལྟ་་་
བུའོ།༑ །ཕན་ཚུན་ཐ་དད་པ་མ་ཡིན་པའི་ཕྱིར་ཐམས་ཅད་རྒྱུའམ་འབྲས་བུ་ཉིད་
དུ་ཐལ་བར་འགྱུར་བ་འམ། ཡང་ན་“རྒྱུ་དང་འབྲས་བུའི་དངོས་པོ་ནི་ལྟོས་པ་
དང་བཅས་པ་ཉིད་ཀྱི་ཕྱིར་དང་། ལྟོས་པར་བྱ་བ་ངོ་བོ་གཞན་●ཡང་མི་སྲིད་་་
པའི་ཕྱིར། སྐྱེས་•བུ་བཞིན་དུ་ཐམས་ཅད་རང་བཞིན་ཡང་མ་ཡིན་ལ་འགྱུར་བ་
ཡང་མ་ཡིན་པར་འགྱུར་རོ། །གཞན་དུ་ན་སྐྱེས་བུ་ཡང་རང་བཞིན་དང་འགྱུར་་་
བའི་ཐ་སྙད་དུ་བྱ་བར་འགྱུར་རོ། །ཞོ་གང་ཡིན་པ་དེ་འོ་མ། །འོ་མ་གང་ཡིན་
དེ་ཞོ་ཞེས། །དྲག་པོ་ལེན་གྱིས་བསྟན་པ་སྟེ། །དེ་བཞིན་འབིགས་བྱེད་གནས་་
པའང་འཆད།
།ཅེས་བཤད་དོ། །ཡང་རྒྱུ་དང་ལྡན་པ་ཉིད་ལ་སོགས་པའི་ཆོས་
དང་ལྡན་པ་ནི་གསལ་བ་ཡིན་ལ། བཟློག་པ་ནི་མི་གསལ་བ་ཡིན་ནོ་ཞེས་གང་་་་
ཡིན་བརྗོད་པ་དེ་ཡང་བྱིས་པའི་ཚིག་•ཉིད་ཡིན་ཏེ།
གང་ཞིག་གང་ལས་རང་་་་
བཞིན་ཐ་མི་དད་པ་དེ་ནི་དེ་ལས་བཟློག་པར་●མི་རིགས་ཏེ། བཟློག་པའི་མཚན་
ཉིད་ནི་ངོ་བོ་གཞན་ཡིན་པའི་ཕྱིར་རོ། །དེ་ལྟ་མ་ཡིན་ན་ཐ་དད་པའི་ཐ་སྙད་ཆད་
པ་ཉིད་དུ་འགྱུར་རོ། །དེའི་ཕྱིར་རྡུལ་དང་། མུན་པ་དང་། སྙིང་སྟོབས་་་་་
རྣམས་དང་། སེམས་ཅན་རྣམས་ཕན་ཚུན་ཐ་དད་པར་ཁས་བླངས་པ་རྒྱུ་མཚན་
མེད་པ་ཁོ་ནར་འགྱུར་པ་དང་། སྣ་ཚོགས་པ་ཐམས་ཅད་ངོ་བོ་གཅིག་ཏུ་འགྱུར་རོ། །
དེའི་ཕྱིར་ལྷན་ཅིག་སྐྱེ་བ་དང་འཇིག་པར་ཐལ་བར་འགྱུར་རོ།
།ཐ་མི་དད་པར་་
རྣམ་པར་གཞག་པའི་མཚན་ཉིད་ནི་གྲུབ་པ་དང་བདེ་བ་གཅིག་པ་ཡིན་པའི་ཕྱིར་རོ །
དེ་ལྟ་བས་ན་གསལ་བའི་ངོ་བོ་དང་ཐ་མི་དད་པའི་ཕྱིར་མི་གསལ་བ་ཡང་གསལ་་་་
བའི་ངོ་བོ་བཞིན་དུ་རྒྱུ་དང་ལྡན་པ་ལ་སོགས་པའི་ཆོས་དང་ལྡན་པར་འགྱུར་བ་་་་་
དང་། གསལ་བ་ཡང་མི་གསལ་བའི་ངོ་བོ་དང་ཐ་མི་དད་པའི་ཕྱིར་རྒྱུ་དང་མི་་་
107-401