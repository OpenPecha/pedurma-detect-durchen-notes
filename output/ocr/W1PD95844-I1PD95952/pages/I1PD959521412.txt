༡༣༩༢
བསྟན་འགྱུར། ཚད་མ། ༼འི ༢༠༧
པར་བྱ་བ་ལ། དེ་ལྟ་བུར་གྱུར་པ་ཉིད་ཀྱི་དཔེའི་ཆོས་ཅན་རིགས་●པ་ཡིན་གྱི།
དེ་ལྟ་མ་ཡིན་ན་དཔེ་བསྒྲུབ་བྱ་མ་ཚང་བ་ཉིད་དུ་འགྱུར་རོ། ། དེ་བཞིན་དུ་སྦྱོར་བ་
གཞན་ནི་གང་ཞིག་རྟག་པའི་ངག་ལས་སྐྱེས་པའི་ཤེས་པ་དེ་ནི་དོན་ཇི་ལྟ་བ་ཉིད་
ཀྱིས་ཡང་དག་པ་ཡིན་ཏེ། དཔེར་ན་ངག་གི་རང་བཞིན་གྱི་ཡུལ་ཅན་བཞིན་ནོ། །
མེ་ལ་སྦྱིན་སྲེག་བྱས་པ་ལ་སོགས་པས་མཐོ་རིས་ལ་སོགས་པ་འགྲུབ་པར་ངེས་པ་ལ་•
ཡང་རྟག་པའི་ངག་གིས་བསྐྱེད་པ་ཡིན་ན་•ཞེས་བྱ་བ་ནི་རང་བཞིན་གྱི་གཏན་་་
ཚིགས་སོ། །སྔར་རྒྱས་པར་ཐོས་པ་བརྟག་པར་བསྒྲུབས་ཟིན་པའི་ཕྱིར་གཏན་་་
ཚིགས་མ་གྲུབ་པ་མ་ཡིན་ནོ། །བསྐུལ་•བས་ཞེས་བྱ་བ་ལ་སོགས་པ་ནི་དང་པོ་་་
ཉིད་དུ་བཤད་ཟིན་ཏོ། །དེ་བཞིན་དུ་སྦྱོར་བ་གཞན་དག་ནི་གང་ཞིག་ཡིད་ཆེས་་
པ་མ་ཡིན་པས་མ་བྱས་པའི་ཚིག་གིས་•བསྐྱེད་པའི་ཤེས་པ་དང་། གང་ཡང་ཡུལ་
དང་དུས་དང་སྐྱེས་བུའི་གནས་སྐབས་ཀྱི་ཁྱད་པར་ལ་སོགས་པ་ལ་སླུ་●བ་དང་བྲལ་
བ་དེ་ནི་ཚད་མ་ཡིན་ཏེ། དཔེར་ན་ཡིད་ཆེས་པའི་ཚིག་གིས་བསྐྱེད་པའི་ཤེས་པ་་
བཞིན་ནོ། །སྐུལ་བར་བྱེད་པའི་ཚིག་གིས་བསྐྱེད་པའི་ཤེས་པ་འདི་ཡང་དེ་བཞིན་
ནོ་ཞེས་བྱ་བ་ནི་རང་བཞིན་གྱི་གཏན་ཚིགས་དག་གོ། །གཏན་ཚིགས་དང་པོ་མ་་
གྲུབ་པ་མ་ཡིན་ཏེ། སྐྱེས་བུས་མ་བྱས་པར་རྒྱ་ཆེར་བསྒྲུབས་ཟིན་པའི་ཕྱིར་རོ། །
གཉིས་པ་ཡང་མ་ཡིན་་ཏེ། ཇི་སྐད་དུ། མཐོ་རིས་འདོད་པས་མཆོད་སྦྱིན་བྱའོ་
ཞེས་བྱ་བའི་ཚིག་ལས་ཐེ་ཚོམ་རྟོགས་པར་འགྱུར་བ་ཡང་མ་ཡིན་ནོ་ཞེས་བཤད་པ་་
ལྟ་བུ་སྟེ། ཐེ་ཚོམ་མེད་པར་རྟོགས་པ་•ན་འདི་ལོག་པ་ཉིད་དུ་འགྱུར་བ་མ་ཡིན་
ནོ༑ །གང་དག་བསྐྱེད་ནས་འཇིག་པ་འདི་དེ་ལྟ་●མ་ཡིན་ནོ་སྙམ་པའི་ལོག་པའི་
ཤེས་པ་འདི་ནི་ཡུལ་གཞན་ནམ་དུས་གཞན་ནམ། སྐྱེས་བུ་གཞན་ལ་ཕྱིན་ཅི་ལོག་
ཏུ་འགྱུར་བ་མ་ཡིན་པས་དེ་ལྟ་བས་ན་ཕྱིན་ཅི་ལོག་མ་ཡིན་ནོ། །དེའི་ཕྱིར་སྣང་བ་
107-1392