१२७७
བསྟན་འགྱུར། ཚད་མ། ༼འི༽ ༢༠༧
སོགས་པ་བཞིན་ནོ། །དེ་ལྟ་ཡིན་དང་སྐོར་བར་བྱེད་པའི་རྡུལ་ཕྲ་རབ་རྣམས་དོན་
དམ་པར་མེད་པའི་ཕྱིར་གང་གི་ཡུལ་གྱིས་བྱས་པའི་གཅིག་ཉིད་དུ་རྟོགས་•པར་་
བྱེད་པ་ཇི་ལྟར་དེའི་སྒོ་ནས་དུ་མའི་དབུས་ན་གནས་པ་ཉིད་ཡིན། ཅི་སྟེ་དོན་་
དམ་པར་སྟེང་འོག་གི་ཆ་ཡོད་པ་མ་ཡིན་ཀྱང་དབུས་མ་ལ་མང་པོས་ཡོངས་སུ་་་
བསྐོར་བར་འགྱུར་●ན་སེམས་དང་སེམས་ལས་བྱུང་བ་རྣམས་ལ་ཡང་འགྱུར་རོ། །
དེ་ལྟ་བས་ན་“རྡུལ་ཕྲ་རབ་བཞིན་དུ་སེམས་ལ་སོགས་པ་རྣམས་ཀྱང་ཡུལ་ན་གནས་
པ་ཉིད་དུ་འགྱུར་བ་མ་ཡིན་ནོ་ཞེ་ན་ནི་རྡུལ་ཕྲ་རབ་རྣམས་ཀྱང་མི་འགྱུར་རོ། །དེ་
ལྟར་ན་སེམས་ལ་སོགས་པ་བཞིན་དུ་རྒྱས་པར་མི་འགྱུར་རོ་ཞེས་བྱ་བར་ངེས་སོ། །
འདི་སྙམ་དུ་དཔེར་ན་ད་ལྟར་བྱུང་“བའི་སེམས་ཀྱི་སྐད་ཅིག་འདས་པ་དང་མ་་་
འོངས་པའི་སེམས་ཀྱི་སྐད་ཅིག་དག་ དུས་ཀྱིས་བྱས་པའི་བར་མེད་པ་ཉིད་ཡོད་་
ཅིང་། ཡང་ད་ལྟར་བའི་སེམས་ཀྱི་སྐད་ཅིག་“དང་ཡུད་ཙམ་ལ་སོགས་པ་བཞིན་
དུ་ཆ་དང་བཅས་པ་མ་ཡིན་པ་དེ་བཞིན་དུ་རྡུལ་ཕྲ་རབ་རྣམས་མང་པོས་བསྐོར་བ་
ཡིན་ན་ཡང་ཡུལ་གྱིས་བྱས་པའི་ཆ་དང་བཅས་པ་ཉིད་དུ་འགྱུར་བ་མ་ཡིན་ནོ་སྙམ་
དུ་སེམས་ན། དེ་ནི་ཡང་དག་པ་མ་ཡིན་་ཏེ། ད་ལྟར་བྱུང་བའི་སེམས་ཀྱི་སྐད་
ཅིག་སྔ་མ་དང་ཕྱི་མ་དག་དང་དོན་དམ་པར་“མེད་པ་ཉིད་ཡོད་པ་མ་ཡིན་ཏེ།
དེའི་ཚེ་དེ་དག་མེད་པའི་ཕྱིར་རོ། །མེད་པ་དང་ལྷན་ཅིག་སྔ་མ་དང་ཕྱི་མ་ཡང་་
དག་པར་རིགས་པ་མ་ཡིན་ཏེ། ལྷན་ཅིག་འབྱུང་བ་དག་ལ་རྒྱུ་དང་འབྲས་བུའི་ངོ་
བོ་མེད་པའི་ཕྱིར【སྔ་མ་“དང་ཕྱིས་མེད་པ་བཞིན་དུ་དེའི་སྒོ་ནས་སྔ་མ་དང་ཕྱི་མའི་
སྐད་ཅིག་དག་གིས་ཡོད་པ་བརྟགས་པས་ཀུན་ནས་བསླང་བ་འབའ་ཞིག་ཏུ་ཟད་དོ༎
དེ་ལྟར་རྡུལ་ཕྲ་རབ་རྣམས་ཀྱི་སྔ་མ་དང་ཕྱི་མའི་ཡུལ་གྱིས་བྱས་པའི་ཀུན་བརྟགས་་
པ་མ་ཡིན་ཏེ། རྒྱས་པ་མེད་པར་ཐལ་བར་འགྱུར་བའི་ཕྱིར་རོ། །གཞན་ཡང་་
107-1266