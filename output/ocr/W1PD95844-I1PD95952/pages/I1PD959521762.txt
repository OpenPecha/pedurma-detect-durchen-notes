クス
བསྟན་འགྱུར། ཚད་མ། ༼འི༽ ༢༠༧
བའི་རྐྱེན་མེད་པར་འཇུག་པར་བྱ་བའི་ཕྱིར། ཡང་འཆད་པ་ལ་ལྟོས་པ་དེ་དག་ནི་
ལེགས་པར་བྱ་བའི་ཁྱད་པར་དུ་འཕགས་པའི་བྱེ་བྲག་གིས་•རབ་ཀྱི་མཐར་ཐུག་་་་
པར་འཇུག་པ་སྲིད་པ་ཡིན་ནོ∶། །དཔེར་ན་གསེར་གྱི་རྣམ་པར་དག་པ་ལ་་་་་་
སོགས་པ་བཞིན་ནོ། །ཤེས་རབ་དང་བརྩེ་བ་ལ་སོགས་པ་ཡང་ཇི་སྐད་དུ་བཤད་་
པའི་ཆོས་དང་ལྡན་ནོ་ཞེས་བྱ་བ་ནི་རང【བཞིན་གྱི་【གཏན་ཚིགས་སོ། །མཆོངས་
དང་ཆུ་ཡི་དྲོ་བ་ཡིས། །འདི་ལ་འཁྲུལ་པ་ཡོད་མ་ཡིན། །ཞེས་བྱ་བ་ནི་ཁྱད་་་
པར་དང་བཅས་པ་ཡིན་པའི་ཕྱིར་རོ་•སྙམ་དུ་བསམས་པ་ཡིན་ནོ། །མཆོངས་
དང་ཆུའི་དྲོ་བ་ནི་ལན་ཅིག་བྱས་པའི་ཁྱད་པར་གང་ཡང་བྱ་བའི་ཕྱིར་འབད་པ་ལ་
སོགས་པ་ལ་ལྟོས་པ་མེད་པར་འཇུག་པ་མ་ཡིན་ལ། རྟེན་བརྟན་པ་རྣམས་ཀྱང་
མ་ཡིན་ནོ། །ཡང་ན་འདི་ལ་ཡང་རིགས་མཚུངས་པའི་ས་བོན་འཕེལ་བ་ན་“ཞེས་
བྱ་བའི་ཁྱད་པར་ལ་ལྟོས་པའི་ཕྱིར་མཆོངས་པས་འཁྲུལ་བ་ཡིན་ནོ་སྙམ་དུ་སེམས་ན།
དེ་ནི་མཆོངས་པ་ཉིད་ལས་མིན། །ཞེས་བྱ་བ་སྨོས་ཏེ། མཆོངས་པ་དེ་ནི་་
མཆོངས་པ་ཉིད་ལས་འབྱུང་བ་མ་ཡིན་ནོ། །འོ་ན་གང་ཞིག་ཡོད་ན་འབྱུང་ཞེ་ན། །
སྟོབས་དང་འབད་པ་ཡོད་པ་∶ན། །ཞེས་བྱ་བ་སྨོས་ཏེ། སྟོབས་དང་འབད་པ་
ཡོད་ན་མཆོངས་པ་ཡིན་གྱི་མཆོངས་པ་ཡོད་ན་▪ནི་མ་ཡིན་་ནོ། །སྟོབས་དང་་་
འབད་པ་དེ་དག་གི་ནུས་པ་གནས་པ་ཉིད་ཀྱིས་མཆོངས་པ་ཡང་གནས་པའི་བདག་
ཉིད་ཡིན་ནོ་སྙམ་དུ་•བསམས་པ་ཡིན་ནོ། །འདི་སྙམ་དུ་གལ་ཏེ། སྟོབས་དང་
འབད་པ་གཉིས་ཁོ་ན་ལས་མཆོངས་པ་ཡིན་གྱི་མཆོངས་པ་ལས་ནི་མ་ཡིན་པ་དེ་ལྟ་
ན་གོམས་པ་ན་སྐྱེས་བུའི་མཆོངས་པ་ན་ཅི་འདྲ་བར་གོམས་པ་ལས་སྔར་ཡང་འགྱུར་
རོ་སྙམ་དུ་སེམས་ན། ཉེས་པ་འདི་ནི་མེད་དེ། སྔར་དེའི་ལུས་བད་ཀན་ལ་་་
སོགས་པ་མི་མཐུན་པར་བྱས་པའི་ཕྱིར་ཕྱིས་བཞིན་དུ་མཆོངས་པ་འབྱུང་བ་མ་ཡིན་
107-1742