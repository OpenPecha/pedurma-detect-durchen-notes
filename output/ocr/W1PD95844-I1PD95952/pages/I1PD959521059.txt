དེ་ཁོ་ན་ཉིད་བསྡུས་པའི་དཀའ་འགྲེལ།
१०१९
སོགས་པ་བཞིན་ཞེས་བྱ་བ་ནི་གཞུས་•འབིགས་སོ། །●གཞུ་ལ་བརྟེན་ནས་མདས་
འབིགས་སོ་ཞེས་ཇི་ལྟར་གཞུ་གཅིག་ལ་བྱེད་པ་པོ་ལ་སོགས་པ་བརྟག་•པ་མི་འགལ་
བ་དེ་བཞིན་དུ་འདི་ལ་ཡང་ཡིན་ནོ། །སྟ་རེས་ཤིང་ལ་སོགས་པ་བཅད་དོ་ཞེས་་་
བརྗོད་པ་ན་གཅད་•པར་བྱ་བའི་རྫས་ལ་ཞུགས་པ་ཉིད་གནས་པ་ཡིན་ནོ། །
ཞུགས་པ་དེ་ལ་•ཡང་སྟ་རེའི་བདག་ཉིད་དུ་རྟོགས་པའི་ཆོས་ཡིན་པའི་ཕྱིར་དོན་་་
དམ་པར་གཅོད་པ་དང་ལྷན་ཅིག་གཅིག་ཡིན་པའི་ཕྱིར་འགལ་བ་མེད་དོ། །
རྣམ་པར་གཞག་པ་གྲུབ་པ་ཞེས་བྱ་བ་ལ་སོགས་པས་དེ་སྟོན་པ་ཡིན་ནོ། །ཇི་ལྟར་
ཀུ་མཱ་ལ་• རི་ལས། །ཡོངས་སུ་གཅོད་པའི་འབྲས་བུ་ཡིས། །ཞེས་བྱ་བ་ལ་་་
སོགས་པས་བསྐྱེད་•པར་བྱ་བ་དང་སྐྱེད་པར་བྱེད་པའི་ངོ་བོས་ཚད་མའི་འབྲས་བུ་
རྣམ་པར་གཞག་པ་བྱས་པ་དེ་བཞིན་དུ་ཁོ་བོ་ཅག་ལ་ཡང་མི་འགལ་བ་ཉིད་དོ། །
ཇི་སྐད་དུ་སློབ་དཔོན་གྱིས་•དེ་ལ་ཡང་མིག་ལ་སོགས་པ་དེའི་རྒྱུ་ལ་མངོན་སུམ་ཉིད་
དུ་བཏགས་པས་•འགལ་བ་མེད་དོ་ཞེས་བཤད་དོ། །གདོན་མི་ཟ་བར་ཐོག་མར་
རྣམ་པར་གཞག་པའི་སྒོ་ནས་བསྒྲུབ་པར་བྱ་བ་དང་སྒྲུབ་པར་བྱེད་པར་རྣམ་པར་་་
བཞག་པར་●བྱ་དགོས་སོ་ཞེས་བྱ་བ་འདི་ཙམ་ཞིག་སྨྲ་བ་ཡིན་ནོ། །རིག་•པ་ཐ་་
དད་པ་ཡུལ་ཐ་དད་པར་•རྣམ་པར་མ་བཞག་པར་ངེས་པར་འཇུག་པར་མི་རིགས་
ལ༑ རིག་པ་ཐ་དད་པར་རྣམ་པར་འཇོག་ན་ཡང་འདྲ་བ་ཉིད་རྒྱུ་མཚན་ཡིན་་
པའི་ཕྱིར་ཤུགས་ཀྱིས་•འདྲ་བ་སྒྲུབ་བྱེད་དམ་པ་ཉིད་དུ་ཐོབ་བོ། ། །ཤེས་པ་ནི་་་
འདྲ་བ་ཉིད་ཀྱིས་•འཇུག་པར་བྱེད་པ་ཡིན་ལ། འཇུག་པར་བྱེད་ན་ཡང་ཚད་མ་
ཉིད་དུ་འཇུག་པར་འདོད་པས་དཔྱད་པར་བྱའི་ཞེན་པས་ནི་མ་ཡིན་ནོ། །ཇི་སྐད་
དུ་དོན་བྱེད་པ་དོན་དུ་ཉེ་བར་•རྟོག་པ་དང་ལྡན་པ་ཐམས་ཅད་ཚད་མའམ་ཚད་མ་
མ་ཡིན་པ་ཚོལ་གྱིས་ཞེས་བཤད་པ་བཞིན་ནོ། །དེའི་ཤེས་པ་ཆ་གང་གིས་འཇུག་་
107-1039