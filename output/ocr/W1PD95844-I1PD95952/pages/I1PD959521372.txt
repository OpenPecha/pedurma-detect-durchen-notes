१३५२
བསྟན་འགྱུར། ཚད་མ། ༼འི༽ ༢༠༧
པོ༑ །དེའི་ཕྱིར་ཡུལ་ཐ་དད་པས་“རིག་པར་བྱ་བ་ཡང་སྣ་ཚོགས་པ་ཉིད་དུ་ག་་
ལས་འགྱུར། འོན་ཏེ་གང་གི་ཕྱིར་ཡུལ་ཐ་དད་པས་རིག་པར་བྱ་བ་ཉིད་ཡིན་པའི་
ཕྱིར་ཐ་དད་པ་ཉིད་དུ་གྲུབ་པ་མ་ཡིན་ནམམ།
དེའི་ཕྱིར་ཇི་ལྟར་བློ་གཅིག་གིས་་་་
གནོད་ཅེ་ན། ཡུལ་གྱི་དབྱེ་བས་ཞེས་བྱ་བ་ལ་སོགས་པ་སྨོས་ཏེ། གནོད་བྱེད་་
ཡིན་ཞེས་བྱ་བ་ནི་མངོན་སུམ་ནི་ཚད་མ་ཐམས་ཅད་ཀྱི་ཐུ་བོ་ཡིན་པའི་ཕྱིར་རོ་སྙམ་
དུ་བསམས་པ་ཡིན་ནོ། །ཡུལ་དང་དུས་ཐ་དད་པས་རིག་པར་བྱ་བ་ཉིད་འཁྲུལ་་
པ་ཡིན་པའི་ཕྱིར་ཚད་མ་ཉིད་མ་ཡིན་ནོ་ཞེས་བསྟན་པའི་ཕྱིར། དཔེར་ན་ལྷ་སྦྱིན་
ཞེས་བྱ་བ་ལ་སོགས་པ་སྨོས་ཏེ། དེ་བཞིན་སྒྲ་ཡང་ཐ་དད་མིན། །ཞེས་བྱ་བ་ནི་
ཡུལ་དང་དུས་ལས་ཞེས་བྱ་བ་ཁ་བསྐང་ངོ་། །དེ་ལྟར་ཡུལ་འཁྲུལ་པའི་སྒོ་ནས་་་
གཉི་ག་ཡང་འཁྲུལ་པ་ཡིན་པར་བསྟན་ནས། ད་ནི་དུས་ཐ་དད་པ་“འཁྲུལ་པ་་་
ཡིན་པའི་སྒོ་ནས་ཡུལ་དང་དུས་ཐ་དད་པས་“དམིགས་པ་དག་གཉི་ག་ཡང་འཁྲུལ་
པར་འཆད་དེ། ངོ་ཤེས་པའི་ཤེས་པ་ལས་གཅིག་ཉིད་དུ་ཤེས་པ་གང་ལ་ཡོད་པ་་
དེ་ནི་དེ་ལྟ་བུ་ཡིན་ནོ། །ཡུལ་གྱིས་མིན་ཞེས་བྱ་བ་ནི་ཉེ་བར་མཚོན་པ་སྟེ། དེ་
བཞིན་དུ་དུས་ཀྱིས་ཀྱང་ཐ་དད་པ་མ་ཡིན་ཏེ། འགལ་བ་མེད་པའི་ཕྱིར་རོ།
གཅིག་འཁྲུལ་པའི་སྒོ་ནས་གཞན་ཡང་འཁྲུལ་པར་སྟོན་པ་ཡིན་ནོ། །གལ་ཏེ་རིམ་
གྱིས་ཞེས་བྱ་བ་ལ་སོགས་པས་དཔེ་མི་འདྲ་བ་ཉིད་དུ་དོགས་པར་བྱེད་དེ། འདི་་་་
ད་ཡུལ་དང་དུས་ཐ་དད་པས་དམིགས་ན་ཡང་ཐ་དད་པ་མ་ཡིན་པ་གང་
ཡིན་པ་●དེར་ནི་མི་འགལ་བའི་རྒྱུ་རིམ་པར་ཡོད་པ་ཡིན་ལ། སྒྲ་ལ་ནི་ཅུང་ཟད་
ཀྱང་ཡོད་པ་མ་ཡིན་པས་དེའི་ཕྱིར་དཔེ་དང་དོན་མི་འདྲ་བ་ཡིན་ནོ། །འདི་ལ་ཡང་
མི་འགལ་བའི་རྒྱུ་སྨྲས་པ་ནི། ཁྱབ་པའི་ཕྱིར་ཡང་བལྟ་བར་གྱིས་ཞེས་བྱ་བ་སྟེ། མི་
འགལ་བ་"ཞེས་འབྲེལ་ཏོ། །སྒྲ་ཙམ་རྣམ་པ་"དུ་མ་ཁྱབ་པའི་ཕྱིར་ཞེས་སྔར་བསྟན་་
107-1352