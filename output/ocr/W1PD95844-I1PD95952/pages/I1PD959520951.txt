དེ་ཁོ་ན་ཉིད་བསྡུས་པའི་དཀའ་འགྲེལ།
༩༣༣
བྱ་བར་རྟོགས། །ཞེས་གང་སྨྲས་པ་དེ་ལ་ཐ་སྙད་•ནི་ཞེས་བྱ་བ་ལ་སོགས་པ་་་
སྨོས་ཏེ། འདི་ལ་ཡང་ཞེས་བྱ་བ་ལ་སོགས་པའི་ཚིག་བཞིན་དུ་འབའ་ཞིག་པའི་་་
ཐམས་ཅད་ཀྱི་སྒྲ་མི་སྦྱོར་བའི་ཕྱིར་རྟག་ཏུ་ངག་ལ་གནས་པ་ཉིད་ལ་སྦྱོར་བས་བློ་་་་
གྲོས་རྨོངས་པའི་དོགས་པའི་གནས་གང་ཡིན་པ་དེ་ཉིད་བཟློག་པར་བྱ་བ་ཡིན་ནོ། །
བསྒྲུབ་པར་འདོད་པ་ཡིན་ཞེས་བྱ་བ་ནི་བརྗོད་པར་འདོད་པའོ།
།བརྗོད་པར་་་་
འདོད་པའི་དོན་དེ་ཡང་གང་ཡིན་ཞེ་ན། ཆོས་རྣམས་ཐམས་ཅད་ཅེས་བྱ་བ་ལ་་་
སོགས་པ་སྨོས་སོ●། །ཆ་ཤས་བསམ་པར་བྱ་བ་●གང་ཞིག་ཡིན་ཞེ་ན། ཕྱི་རོལ་•
ཞེས་བྱ་བ་ལ་སོགས་པའོ། །གཅིག་སོགས་ཐམས་ཅད་མིན་ཞེ་ན།
།ཞེས་བྱ་བ་
ལ་སོགས་པ་ལ།
ཆ་ཤས་ཐམས་ཅད་དགག་པ་ནི། །ཞེས་བྱ་བ་ལ་•སོགས་པ་་
སྨོས་ཏེ། གལ་ཏེ་ཐ་སྙད་ལ་སྦྱོར་བའི་ངག་ལ་གནས་པའི་སྒྲ་དེ་ཐམས་ཅད་ཆ་་་་
ཤས་ཐམས་ཅད་དགག་པར་བརྗོད་པར་འདོད་ན། དེའི་ཚེ་རང་གི་དོན་སེལ་་
བར་འགྱུར་ན། གང་གི་ཕྱིར་བློ་གྲོས་རྨོངས་པའི་དོགས་པའི་གནས་གང་ཡིན་་
པ་དེ་ཉིད་དགག་པར་བྱ་བ་ཡིན་པའི་ཕྱིར་རང་གི་དོན་ལ་སྐུར་པ་འདེབས་པ་ཉིད་
ཀྱི་སྐྱོན་དུ་• ཐལ་བར་ག་ལ་འགྱུར། དེ་བཞིན་གཉིས་ལ་སོགས་པའི་སྒྲ་དག་ལ་་་
ཡང་བརྗོད་པར་བྱའོ། །གང་ཡང་། དེ་ཅི་དངོས་པོའམ་དངོས་པོ་མེད། །
ཅེས་བྱ་བ་ལ་སོགས་པ་སྨྲས་པ་དེ་ལ། སེལ་བའི་དངོས་པོ་དང་ཞེས་བྱ་བ་ལ་་་
སོགས་པ་སྨོས་ཏེ། ཅིའི་ཕྱིར་དངོས་པོ་མ་ཡིན་ཞེ་ན། འདི་ནི་ཇི་ལྟར་ངེས་པ་
བཞིན༑ །ཞེས་བྱ་བ་ལ་སོགས་པ་སྨོས་ཏེ། འདི་ནི་འཁྲུལ་པས་ཕྱི་རོལ་ཉིད་དུ་
མངོན་པར་ཞེན་ལ། འདི་དེ་ལྟར་གནས་པ་ཡང་མ་ཡིན་པས་དེའི་ཕྱིར་ཕྱི་རོལ་གྱི་
ངོ་བོ་ཉིད་དུ་མེད་པའི་ཕྱིར་དངོས་པོ་མ་ཡིན་་ནོ། །ཡང་ཅིའི་ཕྱིར་དངོས་པོ་མེད་
པ་མ་ཡིན་ཞེ་ན། དངོས་པོར་ཞེན་ཕྱིར་མེད་པ་མིན། །ཞེས་བྱ་བ་སྨོས་ཏེ།
107-933