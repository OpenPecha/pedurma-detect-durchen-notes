རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
༡༣༡༣
སྤང་བར་བྱ་བའི་ཉོན་མོངས་པ་དང་བྲལ་བས་ན་ཡོངས་སུ་གདུང་བ་མེད་པའོ། །
ཐོབ་པས་ནི་རིམས་ནད་མེད་པའོ། །འཇིག་རྟེན་པའི་ལམ་གྱིས་ཅི་ཡང་མེད་པའི་
སྐྱེ་མཆེད་མན་ཆད་དང་ལྡན་པའི་ཉོན་མོངས་པ་དང་བྲལ་བ་དང་། མཐོང་བས་
སྲིད་པའི་རྩེ་མོ་དང་ལྡན་པའི་ཉོན་མོངས་པ་མ་ལུས་པར【སྤངས་པའི་•ཕྱིར་ཡང་་་
གཅིག་ཏུ་ངེས་པར་ཟག་པ་མེད་པའི་ལམ་འདི་ལྟ་སྟེ།
བྱང་ཆུབ་ཀྱི་ཡན་ལག་་
བསྒོམ་པ་གོང་ན་མེད་པས་སྦྱོར་བར་བྱེད་དེ། འདི་ནི་དེའི་བསྒོམ་•པའི་ལམ་་་
ཡང་དག་པར་རྩོམ་པ་བླ་ན་མེད་པ་ཞེས་བྱའོ།
_ །བསྒོམ་པ་དེས་ན་མི་སློབ་་་་
པའི་ས་ལ་དེའི་ཆོས་དྲུག་བསྒོམ་པ་ཡོངས་སུ་རྫོགས་པར་འགྱུར་ཏེ།
འདི་ལྟ་སྟེ།
འཕགས་པའི་རྫུ་འཕྲུལ་བསྒོམ་པ་ཡོངས་སུ་རྫོགས་པར་འགྱུར་བ་དང་།
དབང་་
པོ་ལྔ་ཡོངས་སུ་རྫོགས་པར་འགྱུར་བ་དང་། ཉོན་མོངས་པའི་●བག་ཆགས་དང་་་
བཅས་པ་མ་ལུས་པ་དང་བྲལ་བ་འཐོབ་པ་དང་། ཚེ་འདི་ལ་བདེ་བར་གནས་པ་་་
བཞི་•དང་། འཇིག་རྟེན་པའི་བསམ་གཏན་དང་། རྣམ་པར་ཐར་པ་དང་།
ཏིང་ངེ་འཛིན་དང་། སྙོམས་པར་འཇུག་པ་རྣམས་དང་། ཆོས་བསྟན་པ་་་་
ལ་མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་རྣམས་ལ་ཅི་་
འདོད་པ་ཐོབ་པ་དང་།
དཀའ་བ་མེད་པ་ཐོབ་པའོ། །དེ་ལ་མྱ་ངན་ལས་་་་
འདས་པ་ལ་བསམ་པ་རྣམ་པར་དག་པ་ཐོབ་པའི་ཕྱིར་ནི་དད་པའི་དབང་པོ་བསྒོམ་
པ་ཡོངས་སུ་རྫོགས་པར་འགྱུར་རོ། །སེམས་ཅན་གྱི་དོན་བྱ་བ་ལ་མངོན་
པར་སྤྲོ་བ་ཤིན་ཏུ་རྣམ་པར་དག་པའི་ཕྱིར་ནི་བརྩོན་འགྲུས་ཀྱི་དབང་པོའོ། །
དྲན་པ་ཉེ་བར་གཞག་པ་རྣམ་པ་གསུམ་ལ་བརྗེད་ངས་●པ་མེད་པའི་ཆོས་ཉིད་
ཤིན་ཏུ་རྣམ་པར་དག་པའི་ཕྱིར་ནི་དྲན་པའི་དབང་པོའོ། _ །འཕགས་པ་དང་་་
ལྷ་དང་ཚངས་པའི་གནས་པ་ཤིན་ཏུ་རྣམ་པར་དག་པའི་ཕྱིར་ནི་ཏིང་ངེ་འཛིན་གྱི་་་
74-1313