༡༣༤༤
བསྟན་འགྱུར། སེམས་ཙམ། ༼ཟི༽ ༡༤༦
སྟོང་པ་ཉིད་དོ། །འདུ་བྱེད་རྣམས་ཀྱི་སྐད་ཅིག་པ་སྐྱེས་ལ་མ་འགགས་པ་ལ་འདུ་་་
བྱེད་ཙམ་དུ་སྣང་སྟེ། དེ་དག་ལ་དེ་མ་ཡིན་པའི་འདུ་བྱེད་ཀྱང་མེད་ལ་དོན་ཐ་
དད་པར་འགྱུར་བ་ཡང་མེད་པ་འདི་ནི་དབུས【ཀྱིས་མཐའ་•སྟོང་པ་ཉིད་དང་།
རྟག་པ་སྟོང་པ་ཉིད་དང་། བདག་སྟོང་པ་ཉིད་དུ་རིག་པར་བྱའོ། །བདག་
མེད་ན་ནི་འབྲས་བུར་གྱུར་པའི་འདུ་བྱེད་རྣམས་ཀྱང་ཚོར་བ་པོས་སྟོང་ལ་རྒྱུར་གྱུར་
པའི་ལས་ཀྱང་བྱེད་པ་པོས་སྟོང་པ་འདི་ནི་ཚོར་བ་པོ་དང་། བྱེད་པ་པོ་སྟོང་པ་་
ཉིད་དོ། །ཚོར་བ་པོ་དང་བྱེད་པ་པོ་མེད་པས་ན་འདུ་བྱེད་ཙམ་གྱི་སྔོན་གྱི་སྐྱེ་བ་
ནི་འགག་ལ་འདུ་བྱེད་ཙམ་གྱི་སྐྱེ་བ་གཞན་ནི་འབྱུང་བར་འགྱུར་གྱི་སྔོན་གྱི་རྣམས་་
འདོར་བ་པོ་ཡོངས་སུ་ཡང་•མེད་ལ་ཕྱི་མ་རྣམས་ལེན་པ་པོ་ཡོངས་སུ་ཡང་མེད་དོ། །
རྟེན་ཅིང་འབྲེལ་པར་འབྱུང་བའི་ཆོས་རྣམས【ཉིད་ཀྱིས་ཆོས་རྣམས་•བསྐྱེད་དོ་ཞེས་
གསུངས་པ་དེ་ནི་བྱེད་པ་•མེད་པའི་ཆོས་ཐམས་ཅད་ལ་སུས་ཀྱང་ཅི་ཡང་བསྐྱེད་•
པ་མེད་མོད་ཀྱི་འོན་ཀྱང་གང་ཡོད་ན་གང་འབྱུང་བར་འགྱུར་ལ་གང་སྐྱེས་ན་
གང【སྐྱེ་བོར་•འགྱུར་ཏེ། ཆོས་ཙམ་གྱི་རྒྱུ་དང་འབྲས་བུར་གྱུར་པ་དེ་ལ་ཆོས་
རྣམས་ཉིད་ཀྱིས་ཆོས་རྣམས་བསྐྱེད་•དོ་ཞེས་བརྡ་འདི་འདོགས་པར་མཛད་དོ།།
ཡིད་བདེ་བ་དང་མཐུན་པའི་ཡུལ་ལ་ནི་རྣམ་པ་ལྔས་ཉེ་བར་སྤྱོད་ཅིང་ཀུན་དུ་
ཆགས་ཏེ་ཚུལ་བཞིན་མ་ཡིན་པའི་མཚན་མ་འཛིན་པར་བྱེད་དོ། །འདུན་པ་
བསྐྱེད་དོ། །ལན་མང་དུ་རྗེས་སུ་རྟོག་པར་བྱེད་དོ། །ཡོངས་སུ་ཚོལ་བར་བྱེད་
དོ༑ །དེའི་རྒྱུས་བསོད་ནམས་དང་བསོད་ནམས་མ་ཡིན་པ་སྤྱོད་དོ། །ཡིད་
བདེ་བ་དང་མཐུན་པའི་ཡུལ་ལ་ཇི་ལྟ་བ་དེ་བཞིན་དུ་ཡིད་མི་བདེ་བ་དང་།
བཏང་སྙོམས་དང་མཐུན་པ་ལ་ཡང་ཅི་རིགས་•པར་སྦྱར་བར་རིག་པར་བྱའོ།།
དེ་ལ་ཁྱད་པར་ནི་འདི་ཡོད་དེ་ཡིད་མི་བདེ་བ་དང་མཐུན་པ་རྣམས་ལ་ནི་གནོད་
74-1344