རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
7476
དག་པ་ཇི་ལྟ་བ་བཞིན་དུ་ཤེས་པས་མཐར་ཐུག་པར་འགྱུར་རོ། །གང་གི་ཕྱིར་
དགེ་སློང་ནི་གཉེན་པོ་རྣམ་པ་གསུམ་ལ་ཇི་ལྟར་འདོད་པ་བཞིན་ཐོབ་པ་དང་།
ཚེགས་མེད་པར་ཐོབ་པ་དང་།
དཀའ་བ་མེད་པར་ཐོབ་པར་འགྱུར་ཏེ། འདི་
ལྟ་སྟེ། མི་རྟག་པའི་འདུ་ཤེས་དང་། བྱམས་པ་དང་། མཚན་མ་མེད་པའོ།
དེ་ཡང་གཉེན་པོ་རྣམ་པ་གསུམ་པོ་དེས་ཅི་རིགས་•པར་སྔ་མ་བཞིན་དུ་ཡིད་དུ་འོང་
བ་ལ་སོགས【པའི་ལུས་ལ་སོགས་པ་ལ་▪མི་མཐུན་པའི་འདུ་ཤེས་དང་། མི་མཐུན་
པ་མེད་པའི་འདུ་ཤེས་དང་། དེ་གཉིས་ཀ་ངེས་པར་སྤངས་ནས། བཏང་་་་
སྙོམས་དང་། དྲན་པ་དང་། ཤེས་བཞིན་གྱི་●གནས་ཏེ། དེས་ནི་དྲན་པ་ཉེ་
བར་གཞག་པ་བསྒོམས་པར་རིག་པར་བྱའོ། །
སྡོམ་ནི། རྩ་བ་ལ་སོགས་རོ་མྱང་བ། །སྔ་མ་ཕྱི་མའི་ཁྱད་པར་དང་། །
མཚན་མར་འཛིན་དང་ཀུན་ནས་དཀྲིས། །འབྲས་བུ་ཡང་ནི་ཐ་མ་ཡིན། །རྩ་་
བ་གསུམ་པོ་འདི་དག་ནི་དྲན་པ་ཉེ་བར་གཞག་པ་དགེ་བའི་ཚོགས་ཀྱི་བགེགས་ཀྱི་་
གནས་ཡིན་པའི་ཕྱིར་མི་དགེ་བའི་ཚོགས་སུ་གྱུར་པ་ཡིན་པར་རིག་པར་བྱའོ། །
གསུམ་གང་ཞེ་ན། ཕྱི་མ་ལ་ངན་སོང་གི་སྡུག་བསྔལ་ལ་གནས་པར་འགྱུར་བའི་་་
ཕྱིར་ཉེས་པར་སྤྱོད་པའི་རྩ་བ་དང་། ཚེ་འདི་ལ་སྡུག་བསྔལ་ལ་གནས་པའི་ཕྱིར་
རྟོག་པའི་རྩ་བ་དང་། རྩ་བའི་རྩ་བ་སྟེ། ཉེས་པར་སྤྱོད་པའི་རྩ་བ་དེ་དང་།
རྟོག་པའི་རྩ་བ་དེའི་རྩ་བ་གང་ཡིན་པ་དེ་ནི་རྩ་བའི་རྩ་བ་ཞེས་བྱའོ། །དེ་ལ་
ཆགས་པ་ལ་སོགས་པ་མི་དགེ་བའི་རྩ་བ་གསུམ་པོ་རྣམས་ནི་ལུས་ལ་སོགས་པའི་
ཉེས་པར་སྤྱོད་པའི་རྩ་བའོ། །འདོད་པ་ལ་སོགས་པའི་འདུ་ཤེས་གསུམ་ནི་འདོད་
པ་ལ་སོགས་པའི་རྟོག་པའི་རྩ་བའོ། །འདོད་པ་ལ་སོགས་པའི་ཁམས་གསུམ་ནི་་་
ཆགས་པ་ལ་སོགས་པ་རྩ་བ་གསུམ་དང་། འདོད་པའི་འདུ་ཤེས་ལ་སོགས་པའི་རྩ་
74-1519