776
བསྟན་འགྱུར། སེམས་ཙམ། ༼ཝ༽ ༡༤༦
འགྱུར་ན་གནས་དེར་ཞུགས་ཏེ། གནས་ཐོད་པར་ལྟ་ག་ལ་འགྱུར། གཞན་
ཡང་དགའ་བ་དང་འདོད་ཆགས་མ་སྤངས་པའི་གང་ཟག་དེའི་ཐད་དུ་ནི་བདུད་་་་
འོང་བར་འགྱུར་ཏེ། ཚོན་ལྟ་བུར་ཆགས་པར་འགྱུར་བའི་ཡུལ་རྣམ་པ་སྣ་ཚོགས་་་
ཀྱིས་ཅི་ནས་གང་ཟག་འདི་ཚོན་ལྟ་བུའི་ཡུལ་རྣམ་པ་སྣ་ཚོགས་འདི་རྣམས་དང་།
ཉོན་མོངས་པ་རྣམ་པ་སྣ་ཚོགས་ཀྱིས་བཀྲ་བར་བྱའོ་•སྙམ་མོ།
།གང་ཟག་དེ་ཡང་
དགའ་བ་དང་འདོད་ཆགས་མ་སྤངས་པའི་ཕྱིར་ས་ལྟ་བུ་སྟེ།
ཉོན་མོངས་པའི་རི་
མོ【རྣམ་པ་•སྣ་ཚོགས་ཅན་དེའི་གནས་ལྟ་བུ་ཡིན་ནོ། །དགའ་བ་དང་འདོད་
ཆགས་སྤངས་པའི་གང་ཟག་དེའི་ཐད་དུ་སྔ་མ་བཞིན་དུ་བདུད་འོངས་ན་ནི་གང་
ཟག་དེ། དགའ་བ་དང་འདོད་ཆགས་སྤངས་པའི་ཕྱིར་ནམ་མཁའ་ལྟ་བུ་ཡིན་ཏེ།
ཉོན་མོངས་པའི་རི་མོ་རྣམ་པ་སྣ་ཚོགས་ཅན་དེའི་གནས་མེད་པ་ལྟ་བུའོ། །ཟས་
རྣམས་ལ་དགའ་བ་དང་འདོད་ཆགས་མ་སྤངས་པའི་ཉེས་དམིགས་དེ་ཡང་གོ་
རིམས་བཞིན་དུ་སྦྱར་བར་བྱའོ། །ཟས་རྣམས་ལ་དགའ་བ་དང་འདོད་ཆགས་
སྤངས་པའི་ཕན་ཡོན་འདི་ཡང་གོ་རིམས་བཞིན་དུ་སྦྱར་བར་རིག་པར་བྱའོ།། །།
སྡོམ་ནི། ཚུལ་བཞིན་དང་ནི་འདུ་བ་དང་། །ཀུན་འབྱུང་བ་ཡི་བདེན་་
པ་དང་།
།ཐོབ་པ་དང་ནི་རྟགས་དང་གནས། །ལས་དང་བར་དུ་གཅོད་པ་་་་
དང་། །ཉེས་དམིགས་དང་ནི་རྣམ་སྨིན་གནག །དོན་ཆེན་དཀོན་པ་ཐ་མ་ཡིན། །
བདེན་པ་ཤེས་པའི་སྒོ་ནས་ཚུལ་བཞིན་དང་། ཚུལ་བཞིན་མ་ཡིན་པ་ཡང་དག་པ་
ཇི་ལྟ་བ་བཞིན་དུ་རབ་ཏུ་མི་ཤེས་པའི་ཟག་པ་ནི་ཟད་པར་མི་འགྱུར་རོ། །དེ་ལས་
བཟློག་པ་རབ་ཏུ་ཤེས་པའི་ཟག་པ་ནི་ཟད་པར་འགྱུར་རོ། །དེ་ལས་•དམ་པའི་་
ཆོས་མ་ཡིན་པ་མཉན་པ་ནི་ཞི་བ་དང་། དུལ་བ་དང་། ཡོངས་སུ་མྱ་ངན་ལས་
འདའ་བར་འགྱུར་བའི་སྐྱེ་གནས་མ་ཡིན་ཏེ། དེ་བས་ན་ཚུལ་བཞིན་མ་ཡིན་པ་་་
74-1416