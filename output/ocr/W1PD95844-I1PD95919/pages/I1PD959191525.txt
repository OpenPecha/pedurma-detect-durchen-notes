7406
བསྟན་འགྱུར། སེམས་ཙམ། ༼ཟི༽ ༡༤༦
རྣམས་འཇིག་ཚོགས་ལ་ལྟ་བའི་རྩ་བ་ལས་བྱུང་བ་སྡིག་པ་ཅན་གྱི་ལྟ་བར་གྱུར་པ་་་་
དམིགས་པ་དང་བཅས་ཤིང་རྟེན་དང་བཅས་པ་གང་ཡིན་པ་དེ་དག་ལ་བརྟེན་ནས་
སྡིག་པ་འདོད་པ་དང་། རྣམ་པར་འཚེ་བ་དང་། སྲོག་གཅོད་པ་ལ་སོགས་་་་་
པའི་སྡིག་པ་མི་དགེ་བའི་ཆོས་རྣམས་རྣམ་པ་དུ་མ་ནས། མདོ་ལས་ཇི་སྐད་བྱུང་•
བ་བཞིན་དུ། ཆོས་མ་ཡིན་པ་སྤྱོད་པ་དང་། མི་མཐུན་པ་སྤྱོད་པ་ཡན་ཆད་ཀྱི་
བར་གྱི་ངན་སོང་དུ་འགྲོ་བར་བྱེད་པ་དང་། སེམས་ཅན་དམྱལ་བར་འགྲོ་བར་་་
བྱེད་པ་དང་། ངན་འགྲོར་འགྲོ་བར་བྱེད་པ་རྣམས་འབྱུང་བར་འགྱུར་ཏེ། དེ་
ལ་བརྟེན་ནས་དེ་དག་ངན་འགྲོ་རྣམས་སུ་སྐྱེ་བར་འགྱུར་ཏེ། དེའི་རྒྱུ་ལས་བྱུང་་་
བའི་མི་སྡུག་པའི་རྣམ་པར་སྨིན་པ་ཉམས་སུ་མྱོང་བར་འགྱུར་བ་འདི་ནི་ངན་འགྲོར་
འགྲོ་བའི་ལམ་མོ། །དེ་ལ་●ཐོས་པ་དང་ལྡན་པའི་འཕགས་པ་ཉན་ཐོས་ནི་
དམིགས་པ་གང་ལས་ལྟ་བར་གྱུར་པ་དེ་དག་སྐྱེ་བར་འགྱུར་བ་དང་། རང་གི་་་་
གནས་ལ་མངོན་པར་ཞེན་པ་གང་ཡིན་པ་དང་། ངན་སོང་དུ་འགྲོ་བར་བྱེད་པའི་
གནས་སྡིག་པ་འདོད་པ་ལ་སོགས་པ་ཆོས་མ་ཡིན་པ་དང་། མི་མཐུན་པར་སྤྱོད་་
པ་ཡན་ཆད་གང་ལ་གནས་ན་མི་སྡུག་པ་དང་། ངན་སོང་གི་རྣམ་པར་སྨིན་པ་དེ་
དག་ཉམས་སུ་མྱོང་བར་འགྱུར་བ་གང་ཡིན་པ་དེ་དག་ཐམས་ཅད་ལ་འདི་ནི་བདག་
གི་ཡང་མ་ཡིན་ནོ། །འདི་ནི་བདག་ཀྱང་མ་ཡིན་ཏེ། འདི་ནི་བདག་གི་བདག་
ཀྱང་མ་ཡིན་ནོ་ཞེས། དེ་ལྟར་དེ་ཡང་དག་པ་ཇི་ལྟ་བ་བཞིན་དུ་ཡང་དག་པར་་་
རྗེས་སུ་མཐོང་བས་བདེན་པ་མངོན་པར་རྟོགས་པའི་མོད་•ལ་ལྟ་བར་གྱུར་པའི་་་་
བག་ལ་ཉལ་དེ་དག་གི་རྩ་བ་ཡང་ཡང་དག་པར་བཅོམ་ཞིང་སྤོང་བར་འགྱུར་ལ་དེ་
དག་ཀྱང་གཏན་དུ་ཉིང་མཚམས་སྦྱོར་བར་མི་འགྱུར་ཏེ། དེ་ལྟར་ན་འཕགས་པ་
ཉན་ཐོས་དེ་ནི་ལྟ་བར་གྱུར་པའི་རྩ་བ་ལས་བྱུང་བ་ངན་སོང་དུ་འགྲོ་བར་འགྱུར་་་་
74-1506