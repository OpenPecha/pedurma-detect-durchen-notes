१२०२
བསྟན་འགྱུར། སེམས་ཙམ། ༼ཟི༽ ༡༤༦
དང་། ཡོངས་སུ་སྨིན་ཟིན་པ་གང་ཡིན་པ་དེ【དང་དེར་•བསྒྱུར་དུ་མི་རུང་ངོ་། །
དེ་ལ་དོན་གྱི་མདོ་ནི་འདི་ཡིན་ཏེ།
དགེ་བ་དང་མི་དགེ་བ་ལས་ཐམས་ཅད་ནི་་་
རང་བཞིན་ངེས་པ་དང་། དུས་ངེས་པ་དང་། རྣམ་པ་ངེས་པ་སྟེ། དེ་ཇི་་་་
ལྟར་ངེས་པ་དེ་བཞིན་དུ་འབྲས་བུ་ཡོངས་སུ་འཛིན་པར་འགྱུར་རོ། །དེ་ལ་བདག་
གིས་བརྩལ་བའི་སྡུག་བསྔལ་གྱི་ཚོར་བ་རྣམས་ཀྱིས་ཅི་ཞིག་བྱར་ཡོདད་དོ། །གལ་ཏེ་
ཚོར་བ་དེ་རྣམས་སྔོན་གྱི་ལས་ཀྱི་རྒྱུ་ལས་བྱུང་བ་ཞིག་ཡིན་ན་ནི་ལས་ཀྱི་ཕྱོགས་
གཅིག་དེ་ཙམ་ཞིག་འབྱང་བ་•བྱེད་པར་སྣང་•བར་གྱུར་ན་ཡང་དེ་དག་གི་ཕན་
ཡོན་ཙམ་དུ་འགྱུར་བར་ཟད་ལ་རང་གིས་•ཁས་བླངས་པས་ན་དེ་ཡང་ཕན་ཡོན་
ཙམ་དུ་ཡང་མི་འགྱུར་ཏེ་དེ་ལྟར་ན་གཏན་དུ་སླུ་•བ་ཡིན་ལ་ལས་ཀྱིས་བཅིངས་པས་
ཐར་བར་ཡང་མི་འགྱུར་ཏེ། རྣམ་གྲངས་དེས་ན་འདི་ནི་ལོག་པར་སྨྲ་བ་དང་།
ལོག་པར་སྒྲུབ་པ་དེའི་ཉེས་དམིགས་དང་པོ་སྟེ། འདི་ལྟ་སྟེ། ནང་གི་རང་གི་་
དོན་ལ་སླུ་•བ་ཡིན་ནོ། །གཞན་གྱིས་སྨད་པ་གང་ཞེ་ན། དེ་དག་ནི་སྨྲ་བ་རྣམ་
པ་གཉིས་དང་། དཀའ་ཐུབ་རྣམ་པ་གསུམ་ལ་བརྟེན་ཏེ། སྐྱེས་བུ་གང་ཟག་་་
འདིས་གང་ཆུང་ཟད་ཉམས་སུ་མྱོང་བ་དེ་དག་ཐམས་ཅད་ནི་སྔོན་བྱས་པའི་རྒྱུ་ལས་
བྱུང་བ་ཁོ་ན་ཡིན་ནོ་ཞེས་བྱ་བ་འདི་ནི་ངན་པར་སྨྲ་བ་གཅིག་སྟེ། རྒྱུ་མི་མཐུན་་
པར་སྨྲ་བའི་ཕྱིར་རོ། །གཞན་དག་ནི་འདི་སྐད་དུ་འདི་ལྟར་དེ་ཐོག་མ་ནི་དབང་
ཕྱུག་གིས་སྤྲུལ་ཏོ།
།དེ་ཕྱིན་ཆད་ནི་སྔོན་བྱས་པའི་ལས་ཀྱིས་•ཉམས་སུ་མྱོང་བར་
འགྱུར་རོ་ཞེས་སྨྲ་བ་འདི་ནི་ངན་པར་སྨྲ་བ་གཉིས་པའོ། །དཀའ་ཐུབ་རྣམ་པ་་་་
གསུམ་ནི་ལུས་ཀྱི་སྡོམ་པ་དང་། ངག་གི་སྡོམ་པ་དང་། ཡིད་ཀྱི་སྡོམ་པའོ།
དེ་ལ་ལུས་ཀྱི་སྡོམ་པ་ནི་ལུས་ཀྱིས【དེ་ལས་●གཞན་པའི་སེམས་ཅན་རྣམས་དང་ལྷན་
ཅིག་ཏུ་མི་འདུག་སྟེ། ཚང་ཚིང་དང་། ནགས་ཚལ་དང་། དགོན་པ་དང་།
74-1242