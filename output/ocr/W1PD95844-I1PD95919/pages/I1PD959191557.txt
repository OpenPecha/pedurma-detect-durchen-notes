7437
བསྟན་འགྱུར། སེམས་ཙམ། ༼ཟི༽ ༡༤༦
སྙམ་པ་ནི་གནས་གཉིས་པའོ། །ལེགས་པར་གསུངས་པའི་ཆོས་འདུལ་བ་ལ་
ཚངས་པར་སྤྱོད་པ་ཡོད་དེ། ཆོས་འདི་ནི་ཚངས་པར་སྤྱོད་པ་ལ་བར་དུ་གཅོད་
པ་ཡིན་ནོ་སྙམ་པ་ནི་གནས་གསུམ་པའོ། __ །ངོ་ཚ་བ་དེ་རྣམས་ཀྱི་གནས་གསུམ་པ་
ནི་དབང་གིས་བྱུང་•བ་གསུམ་ཡིན་པར་རིག་པར་བྱ་སྟེ།
འཇིག་རྟེན་གྱི་དབང་
གིས་བྱུང་བ་དང་། བདག་གི་དབང་གིས་བྱུང་བ་དང་། ཆོས་ཀྱི་དབང་གིས་་
བྱུང་བའོའོ། །བདག་ལ་ཕན་པ་བསྒྲུབ་•པ་དང་། གཞན་ལ་ཕན་པ་སྒྲུབ་པའི་སྒོ་
ནས་སྟོབས་བཞི་རྣམ་པར་གཞག་པར་རིག་པར་བྱ་སྟེ།
བློ་དང་བརྩོན་འགྲུས་
དང་། ཁ་ན་མ་ཐོ་བ་མེད་པ་དང་། བསྡུ་བའི་སྟོབས་རྣམས་སོ། །དེ་ལ་ཚེ་་
འདི་ལ་མྱ་ངན་ལས【འདས་པ་•ཡང་རང་གི་དོན་ཡིན་ནོ།
།མཐོ་རིས་སུ་འགྲོ་བ་
ཡང་རང་གི་དོན་ཡིན་ནོ། ། དེ་ལ་རང་གི་དོན་དང་པོའི་སྒོ་ནས་ནི་བློ་དང་བརྩོན་
འགྲུས་ཀྱི་སྟོབས་གཉིས་རྣམ་པར་གཞག་སྟེ། དེ་གཉིས་ཀ་ཡང་ཐབས་དང་བཅས་
པའི་བརྩོན་འགྲུས་ཡིན་པར་རིག་པར་བྱའོ། །རང་གི་དོན་ཅིག་ཤོས་ཀྱི་སྒོ་ནས་ནི་
ཁ་ན་མ་ཐོ་བ་མེད་པའི་སྟོབས་རྣམ་པར་གཞག་སྟེ། སྟོབས་འདི་གསུམ་གྱིས་རང་
གི་དོན་ཐམས་ཅད་ཡོངས་སུ་རྫོགས་སོ། །གཞན་ལ་ཕན་པར་འདོད་པ་རྣམས་ཀྱི་
ནི་གཞན་གྱི་དོན་ལུས་ཏེ། དེའི་སྒོ་ནས་ནི་བསྡུ་བའི་སྟོབས་རྣམས་རྣམ་པར་་་
གཞག་པར་རིག་པར་བྱ་སྟེ། བསྡུ་བའི་དངོས་པོ་རྣམས་ནི་འདི་ལྟ་སྟེ། བྱང་་་
ཆུབ་སེམས་དཔའི་ས་ལས་འབྱུང་བ་བཞིན་དུ་རིག་པར་བྱའོ། །ཡུལ་འཁོར་རྒྱལ་་་
པོ་དང་བཅས་པ། སྐྱེས་པ་དང་། བུད་མེད་དང་། ཁྱེའུ་དང་བཅས་པ།
བྱིས་པ་དང་མཁས་པ་དང་བཅས་པ། ཁྱིམ་པ་དང་རབ་ཏུ་བྱུང་བ་དང་བཅས་
པའི་སྒོ་ནས་ནི་སྟོབས་བཅུ་རྣམ་པར་གཞག་པར་རིག་པར་བྱ་སྟེ། རྒྱལ་པོ་རྣམས་
ནི་དབང་ཕྱུག་གི་སྟོབས་ཅན་ནོ་ཞེས་བྱ་བ་ལ་སོགས་པ་མདོ་ལས་ཇི་སྐད་འབྱུང་བ་
74-1538