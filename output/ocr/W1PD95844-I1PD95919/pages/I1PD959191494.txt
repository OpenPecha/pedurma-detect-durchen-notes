རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
74
བ་རྣམས་དང་། བསམ་གཏན་དང་པོ་ལས་འདོད་ཆགས་དང་བྲལ་བ་རྣམས་
དང་། དེ་ཡན་ཆད་ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་གྱི་་
འདོད་ཆགས་དང་བྲལ་བ་རྣམས་དང་། འདི་ལས་ཕྱི་རོལ་པ་འཇིག་རྟེན་པའི་་་་
སྙོམས་པར་འཇུག་པ་ལོག་པར་ལྟ་བ་ནས།
ལོག་པར་རྣམ་པར་གྲོལ་བའི་ཤེས་པ་
ཅན་གྱི་བར་རྣམས་དང་། ཆོས་འདི་པའི་འཇིག་རྟེན་པའི་སྙོམས་པར་འཇུག་པ་
ཡང་དག་པའི་ལྟ་བ་ནས་ཡང་དག་པའི་རྣམ་པར་གྲོལ་བ་ཤེས་པ་དང་ལྡན་པའི་་་་་
བར་རྣམས་དང་། ཆོས་འདི་པ་•འཇིག་རྟེན་ལས་འདས་པའི་སྙོམས་པར་འཇུག་
པ་རྣམས་ཏེ། རིས་བརྒྱད་པོ་འདི་རྣམས་ཀྱིས་•ཚོར་བ་ཡོངས་སུ་ཤེས་པ་ཉམས་
སུ་མྱོང་བའི་སྒོ་ནས་སེམས་ཅན་གྱི་རིས་ཐམས་ཅད་བསྡུ་བར་རིག་པར་བྱའོ། །དེ་
ལ་•ཁྱིམ་པ་དང་རབ་ཏུ་བྱུང་བ་འདོད་པ་རྣམས་ལས་འདོད་ཆགས་དང་མ་བྲལ་་་
བའི་ཉོན་མོངས་པ་ཅན་གྱི་ཚོར་བ་ནི་རྒྱུ་གསུམ་གྱིས་སྐྱེ་བར་འགྱུར་ཏེ། ལྷག་པར་
ཞེན་པའི་སྟོབས་དང་། ཡིད་ལ་བྱེད་པའི་སྟོབས་དང་། ཡུལ་གྱི་སྟོབས་སོ། །
དེ་ལ་ཁྱིམ་པ་འདོད་པ་ཡོངས་སུ་ཚོལ་ཞིང་ལོངས་སྤྱོད་པའི་ཕྱིར་འདུན་པ་སྐྱེས་པ་་
ནི་ལྷག་པར་ཞེན་པའི་སྟོབས་དང་། དེ་ཉིད་སྔོན་མྱོང་བའི་ཚུལ་བཞིན་མ་ཡིན་པ་
ཡིད་ལ་བྱེད་པའི་སྟོབས་དང་། ཡུལ་མངོན་སུམ་དུ་གྱུར་པ་ན་ཡོངས་སུ་ལོངས་་་
སྤྱོད་པར་བྱེད་པའི་ཡུལ་གྱི་སྟོབས་ཀྱིས་གང་ཟག་དེའི་འདུན་•པ་དང་རྟོག་པ་དང་
རེག་པ་རྣམས་ནི་ཀུན་དུ་སྤྱོད་པའི་སྒོ་ནས་རྣམ་པར་མ་ཞི་བ་ཡིན་ནོ། །དེའི་རྐྱེན་
གྱིས་ཀྱང་དེའི་ཚོར་བ་རྣམ་པ་གསུམ་སྐྱེ་བར་འགྱུར་རོ། ། དེ་ཐོག་མར་ཉོན་མོངས་
པ་ཅན་གྱི་འདུན་པ་དང་རྟོག་པ་དང་རེག་པ་ཀུན་དུ་སྤྱོད་པའི་ཕྱིར་དེའི་རྐྱེན་ལས་
བྱུང་བའི་ཚོར་བ་ཉམས་སུ་མྱོང་བར་འགྱུར་རོ། །གལ་ཏེ་སྐྱེས་ཟིན་པ་དང་དུ་་་་
ལེན་ཏེ་སྤོང་བར་མི་བྱེད་ཅིང་། སེལ་བར་མི་བྱེད་ན་ནི【དེ་ལྟར་•དེའི་ཚོར་བ་་་
74-1475