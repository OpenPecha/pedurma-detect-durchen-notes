7047
བསྟན་འགྱུར། སེམས་ཙམ། ༼ཟི༽ ༡༤༦
མཛད་དེ། ཁྱོད་ནི་སྐྱེ་བོ་མང་པོ་དང་མཐུན་ཏེ་བདག་ཅག་ཐམས་ཅད་ནི་མི་
བཟོད་པའི་ལྟ་བ་དེ་དང་བཅས【པ་ལྟ་བའི་•རྣམ་པ་དེ་དག་ཐམས་ཅད་མི་བཟོད་དོ། །
གལ་ཏེ་ཁྱོད་ཀྱང་སྐྱེ་བོའི་•ཚོགས་འདིས་ལྟ་བའི་རྟེན་ཀུན་ནས་དཀྲིས་པ་དང་བག་
ལ་ཉལ་དང་བཅས་པར་ཐམས་ཅད་སྤངས་ནས། ཕྱི་མ་ལ་ལྟ་བའི་ཀུན་ནས་ཉོན་
མོངས་པ་ཐམས་ཅད་ཀྱི་རྒྱུར་མི་འགྱུར་བ་ཇི་ལྟ་བ་བཞིན་དུ་གྱུར་ན་ནི་ཁྱོད་ཀྱང་དེ་
དང་ཁྱད་པར་མེད་པར་འགྱུར་རོ། །ཁྱོད་དང་འདྲ་བ་དེ་དག་ནི་ཉུང་ངོ་། །
ཐམས་ཅད་མི་བཟོད་པའི་ལྟ་བ་དེ་ཀུན་ནས་དཀྲིས་པ་དང་བག་ལ་ཉལ་དང་བཅས་
པར་སྤངས་ནས་གཏན་དུ་ལེན་པར་མི་བྱེད་པ་གང་ཡིན་པ་དེ་དག་ནི་ཉུང་ངུ་དེ་་་་
དག་པས་ཀྱང་ཆེས་ཉུང་ངུ་•ཞེས་གཟེངས་བསྟོད་པར་མཛད་དོ། །དེ་ལྟར་ན་དེ་
བཞིན་གཤེགས་པའམ། དེ་བཞིན་གཤེགས་པའི་ཉན་ཐོས་དེས་མུ་སྟེགས་ཅན་གྱི་
སློབ་མ་དེ་ཤེས་པ་དང་མཐོང་བ་ལ་འདོད་པ་སྐྱེད་དེ། འདི་ལྟ་སྟེ། དེ་བཞིན་་་
གཤེགས་པ་དང་དེ་བཞིན་གཤེགས་པའི་ཉན་ཐོས་དེ་དག་འདི་ལྟར་ཤེས་པ་དང་
མཐོང་བ་དང་ལྡན་པ་བཞིན་དུ་བདག་ཀྱང་ཀུན་ནས་དཀྲིས་པ་དང་བག་ལ་ཉལ་
དང་བཅས་པར་ཇི་ལྟར【སྤོངས་པར་•འགྱུར་ཞིག་གུ་སྙམ་སྟེ། ཤེས་པ་དང་
ང་བ་ལ་དེ་དག་གི་འདོད་པ་སྐྱེས་པར་དེ་བཞིན་གཤེགས་པས་ཐུགས་སུ་ཆུད་
ནས༑ སེམས་ལ་ཡོད་པའི་འདོད་པ་དེ་ཡང་དག་པར་བསྐུལ་བར་མཛད་དོ། །
དེས་ཀྱང་ཁས་ལེན་པར་བྱེད་དོ། །དེ་བཞིན་གཤེགས་པས་•སོ་སོར་བརྟགས་་
པའི་སྟོབས་དང་། བསྒོམ་པའི་སྟོབས་ཀྱི་གཉེན་པོ་ལ་བརྟེན་ནས། ཇི་ལྟར་
ཆོས་འདི་པ་ཀུན་ནས་དཀྲིས་པ་དང་བག་ལ་ཉལ་བ་•དང་བཅས་པར་སྤོང་བ་དེ་་
བཞིན་དུ་ཀུན་ནས་དཀྲིས་པ་དང་། བག་ལ་ཉལ་སྤང་བར་བྱ་བ་དང་། ཤེས་
པ་དང་མཐོང་བ་ཐོབ་པར་བྱ་བའི་ཕྱིར་དེ་ལ་ཆོས་སྟོན་ཏོ། །དེ་ལ་འཕགས་པ་་་
74-1458