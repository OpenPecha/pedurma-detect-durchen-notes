776
བསྟན་འགྱུར། སེམས་ཙམ། ༼ཟི༽ ༡༤༦
རྫོགས་པ་དང་། རིགས་པའི་དོན་ཐོབ་པར་བྱ་བའི་དོན་དང༌་། མ་འོངས་པའི་
འདུ་བྱེད་ཀྱི་རྒྱུ་ཡང་དག་པར་བཅོམ་སྟེ་ཚེ་འདི་ལ་བདེ་བར་གནས་པའི་དོན་དང་།
སློབ་པའི་ས་ལས་ཡང་དག་པར་འདས་ནས་མི་སློབ་པའི་ས་ལ་འཇུག་པའི་དོན་ཏོ། །
ལྔ་པོ་འདི་དག་ནི་བྱིས་པ་རྣམས་ཀྱི་བྱིས་པའི་གནས་སྐབས་ཡིན་ཏེ། དེ་དག་ལ་་
བྱིས【པ་གནས་ན་བྱིས་•པའི་གྲངས་སུ་འགྲོ་བར་འགྱུར་ཏེ།
འདི་ལྟ་སྟེ། དང་་
པོ་ནས་ལྷན་ཅིག་སྐྱེས་པའི་ཤེས་རབ་མ་ཐོབ་པ་དང་། གཞན་གྱི་སྒྲའི་རྒྱུ་ལས་
བྱུང་བའི་ཤེས་རབ་མ་ཐོབ་པ་དང་། འཕགས་པའི་ཤེས་རབ་མ་ཐོབ་པ་དང་།
རྨོངས་པའི་ཀུན་ནས་དཀྲིས【ནས་ཀུན་ནས་དཀྲིས་•ཤིང་འདུག་པ་དང་། དེའི་
བག་ལ་ཉལ་དང་ཡང་འབྲེལ་པའོ། །བཞི་པོ་འདི་དག་ནི་བདག་ཏུ་སྨྲ་བ་ཡིན་ཏེ།
འདུ་བྱེད་རྣམས་ནི་བདག་ཡིན་ནོ།
།བདག་ནི་འདུ་བྱེད་རྣམས་དང་ལྡན་ནོ། །
འདུ་བྱེད་རྣམས་ནི་བདག་གིའོ། །བདག་ནི་འདུ་བྱེད་རྣམས་ལ་ཡོད་དོ་ཞེས་སྨྲ་་་
བའོ།༑ །བདག་ཏུ་སྨྲ་བ་ནི་རྒྱུ་རྣམ་པ་གཉིས་ཀྱིས་ཀུན་ནས་ཉོན་མོངས་པར་བྱེད་
པ་ཡིན་ཏེ། མངོན་པར་ཞེན་པ་དངང་། བག་ལ་ཉལ་གྱི་སྒོ་ནས་སོ། །དེ་ལ་་་
མངོན་པར་ཞེན་པའི་སྒོ་ནས་ནི་འདི་ལྟ་སྟེ། འདི་ལས་ཕྱི་རོལ་པ་ཐར་པ་འདོད་་
པ་རྣམས་ཏེ། ཉོན་མོངས་པ་ཐམས་ཅད་ཀྱི་ཐོབ་པ་དང་འབྲེལ་པའི་ཚུལ་གྱིས་སོ།།
དེ་ལ་བག་ལ་ཉལ་གྱི་སྒོ་ནས་ནི་•འདི་ལྟ་སྟེ། ཆོས་འདི་པ་རྣམས་ཏེ་ཡུལ་ལ་
ཡོངས་སུ་ཞེན་པས་ཐང་ཅིག་ཙམ་དུ་བར་ཆད་བྱེད་ལ་གཏན་དུ་ནི་མ་ཡིན་ནོ། །
བདག་ཏུ་ལྟ་བ་དང་བདག་མེད་པར་ལྟ་བ་གཉིས་ནི་འདྲ་བར་འདུ་བྱེད་ཀྱི་གཞི་ལ་
དམིགས་པས་ན་མཚུངས་པར་རིག་པར་བྱའོ། །གཞི་དེ་ཉིད་ལ་ལོག་པ་དང་ཡང་
དག་པར་འཛིན་པ་ལས་ཀུན་ནས་ཉོན་མོངས་པ་དང་རྣམ་པར་བྱང་བར་གྱུར་པས་
ན་ནི་མི་མཚུངས་པར་རིག་པར་བྱའོ། །དེ་ལ་རྣམ་པ་བཞིས་དངོས་པོ་ལ་ལོག་་་་
74-1146