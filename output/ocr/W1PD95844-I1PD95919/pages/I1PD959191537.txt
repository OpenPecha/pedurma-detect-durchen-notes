7477
བསྟན་འགྱུར། སེམས་ཙམ། ༼ཟི༽ ༡༤༦
ཆོས་བསྟན་པ་ནི་ཚད་མེད་པ། །དེ་ཡང་ཚིག་དང་དོན་རྣམ་པ་གཉིས་ཀྱིས་རབ་
ཏུ་ཕྱེའོ། །དེ་ལ་དོན་གྱི་བྱེ་བྲག་ནི་དོན་དེ་ཉིད་ཡང་དག་པར་བསྟན་པར་བྱ་བ་ལ་
ཆོས་ཀྱི་ཚིག་དང་ཡི་གེ་ཚད་མེད་པའོ།
།ཚིག་དང་ཡི་གེ་དེ་ཡང་ཟློས་པ་མེད་པའི་
ཕྱིར་གོང་ནས་གོང་དུ་སྤོབས་པ་ཚད་མེད་དེ།
དེ་བས་ན་དེ་བཞིན་གཤེགས་པའི་
ཆོས་བསྟན་པ་ནི་ངོ་མཚར་རྨད་དུ་བྱུང་བའི་ཆོས་དང་ལྡན་པ་ཡིན་ཏེ།
གཅིག་ལ་ཡང་ཚིག་དང་ཡི་གེ་ཟློས་•པ་མེད་པ་ཚད་མེད་པ་དག་གིས་ཡང་དག་པར་
བསྟན་པའི་ཕྱིར་རོ། །བསྟན་པའི་བརྡའི་དོན་རྟོགས་པའི་•ཤེས་པས་ན་རྟོགས་པ་
དོན་་
དང་ལྡན་པ་ཡིན་ནོ། །རང་བཞིན་དང་ཐོས་པ་དང་བསམ་•པའི་ཤེས་རབ་ཀྱི་སྒོ་
ནས་ནི་བློ་དང་ལྡན་པའོའོ། །མཉམ་པར་གཞག་པའི་ཕྱིར་ན་དྲན་པ་དང་ལྡན་པའོ༎
བདེན་པ་ཁོང་དུ་ཆུད་པས་ན་ཤེས་རབ་དང་ལྡན་པ་སྟེ། དང་པོས་ནི་བསྟན་ཏོ། །
གསུམ་གྱིས་ནི་བཤད་པ་ཡིན་པར་རིག་པར་བྱའོ། །གང་གི་ཕྱིར་དགེ་སློང་སྔོན་་་
ཐོས་པ་དང་བསམས་པ་ལས་བྱུང་བའི་ཚུལ་བཞིན་ཡིད་ལ་བྱེད་པས་ལུས་ལ་སོགས་
པ་ལ་ལུས་ལ་སོགས་པ་ཙམ་དུ་ལྟ་བ་དྲན་པ་ཉེ་བར་གཞག་སྟེ། ཆོས་རྣམས་
ཐམས་ཅད་བདག་མེད་པར་ཤེས་ནས་ཐོས་པ་དང་བསམས་པ་ཙམ་གྱིས་ཀྱང་ཆོག་
པར་མི་འཛིན་ཏེ། སེམས་མཉམ་པར་གཞག་པ་ནི་རྣམ་པར་གྲོལ་བར་འགྱུར་རོ་
སྙམ་ནས་ཏིང་ངེ་འཛིན་དུ་བྱ་བའི་ཕྱིར་རབ་ཏུ་དབེན་པར་གནས་ཤིང་ལུས་ལ་
སོགས་པ་ཙམ་དུ་དམིགས་པ་ཁོ་ནས་དེ་སེམས་གནས་པ་རྣམ་པ་དགུས་ནང་རྣམ་
པར་ཞི་བ་འབའ་ཞིག་ཏུ་འགྱུར་རོ། །དེའི་དྲན་པ་ཉེ་བར་གཞག་པ་བཞི་ནི་རྒྱུ་
གཉིས་ཀྱིས་བརྩམས་པ་དང་། རབ་ཏུ་བརྩམས་པར་འགྱུར་ཏེ། ཚུལ་བཞིན་
ཡིད་ལ་བྱེད་པ་ཡང་དག་པ་ཇི་ལྟ་བ་•བཞིན་དུ་ཤེས་པ་དང་། ཏིང་ངེ་འཛིན་
ཡང་དག་པ་ཇི་ལྟ་བ་བཞིན་དུ་ཤེས་པའི་ཕྱིར་དེ། དེའི་འོག་ཏུ་ཤེས་རབ་ཡང་
74-1518