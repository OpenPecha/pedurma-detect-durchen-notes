རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
2007
པའི་འདུས་ཏེ་རེག་པ་དེ་ཉིད་དངང་། མ་རིག་པའི་ཁམས་དང་འབྲེལ་བའི་སྐྱེ་་
མཆེད་དྲུག་གོ། །དེ་ལ་ལས་ལས་གྱུར་པ་ནི་ལུགས་སུ་འབྱུང་བ་མ་ཡིན་པའི་རྟེན་
ཅིང་འབྲེལ་པར་འབྱུང་བའི་ཚུལ་ཉིད་ཀྱིས་མིང་དང་གཟུགས་དང་།
རྣམ་པར་་
ཤེས་པ་དང་འདུ་བྱེད་རྣམས་ཏེ། དེ་དག་ཀྱང་ཆོས་གནས་པའི་ཤེས་པ་ཙམ་གྱིས་
ཀྱང་ཡང་དག་པ་ཇི་ལྟ་བ་བཞིན་དུ་མི་ཤེས་ན་བདེན་པ་མངོན་པར་རྟོགས་•པའི་ཚེ་
ཡོངས་སུ་ཤེས་པའམ། ཡོངས་སུ་ཤེས【ནས་ཀྱང་བསྒོམ་•པའི་ལམ་གྱིས་སློབ་པའི་
ས་ལས་ཡང་དག་པར་འདའ་བར་འགྱུར་བའི་སྐལ་བ་ལྟ་ག་ལ་ཡོད། རྟེན་ཅིང་་་
འབྲེལ་པར་འབྱུང་བའི་འདུ་བྱེད་རྣམས་ལ་ནི་རིག་པའི་འདུས་ཏེ་རེག་པ་ལས་བྱུང་
བའི་ཆོས་གཉིས་ཀྱིས་བདེན་པ་བཞིའི་ཚུལ་མངོན་པར་རྟོགས་པར་འགྱུར་ཏེ།
གཉིས་གང་ཞེ་ན། དམིགས་པ་ཉམས་སུ་མྱོང་བའི་བདག་ཉིད་ཀྱི་རིག་པའི་
འདུས་ཏེ་རེག་པ་ལས་བྱུང་བའི་ཚོར་བ་དང་། དམིགས་པ་རབ་ཏུ་རྣམ་པར་
འབྱེད་པའི་བདག་ཉིད་ཀྱི་རིག་པའི་འདུས་ཏེ་རེག་པ་ལས་བྱུང་བའི་ཤེས་རབ་ཀྱིས་
སོ༑ །དེ་ལ་སྲིད་པའི་ཡན་ལག་བཅུ་གཅིག་ལ་རེ་རེ་ཞིང་ཡང་བདེན་པ་བཞི་པོ་་
རྣམ་པར་གཞག་པས་རྣམ་པར་གཞག་ན་གཞི་བཞི་བཅུ་རྩ་བཞིར་འགྱུར་ཏེ། དེ་
ལ་རིག་པའི་འདུས་ཏེ་རེག་པ་ལས་བྱུང་བའི་ཚོར་བའི་སྒོ་ནས་ནི་དེ་ལྟར་དེ་དག་ལ་
གཞི་བཞི་བཅུ་རྩ་བཞིར་ཚོར་བར་བྱ་ཞེས་བྱ་བ་ཡིན་ནོ། །རིག་པའི་འདུས་ཏེ་་་་
རེག་པ་ལས་བྱུང་བའི་ཤེས་རབ་ཀྱི་སྒོ་ནས་ནི་གཞི་བཞི་བཅུ་རྩ་བཞི་པོ་དེ་དག་ཉིད་
ལ་ཤེས་པའི་གཞི་རྣམས་ཞེས་བྱའོ། །དེ་ལ་ཐ་མ་ན་འདུག་པའི་རྒ་ཤི་ནི་འབྲས་བུ་
ཁོ་ནར་ཟད་དོ། །དང་པོའི་མ་རིག་པ་ནི་རྒྱུ་ཁོ་ནར་ཟད་དོ། །ལྷག་མ་རྣམས་་
ནི་རྒྱུ་ཡང་ཡིན་ལ་འབྲས་བུ་ཡང་ཡིན་ནོ། །གཞན་ཡང་དུས་གསུམ་དུ་•ཡོངས་སུ་
ཤེས་པའི་བྱེ་བྲག་དང་། སྔ་མ་བཞིན་དུ་ནོར་བའི་ས་མེད་པ་ཡོངས་སུ་ཤེས་པའི་
74-1401