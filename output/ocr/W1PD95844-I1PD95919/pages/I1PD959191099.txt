བསྟན་འགྱུར། སེམས་ཙམ། ༼ཟི༽ ༡༤༦
རྟག་པའི་ཤེས་པ་སྐྱེའོ། །དེ།དེའི་འོག་ཏུ་སྐྱེ་བ་དང་འཇིག་པ་དང་ལྡན་པའི་འདུ་་་་
བྱེད་གང་ཡིན་པ་འདི་དག་ནི་སྐྱེ་བའི་ཆོས་ཉིད་དང་། རྒ་བའི་ཆོས་ཉིད་ནས་་་་
ཡིད་མི་བདེ་བ་དང་། འཁྲུག་པའི་ཆོས་ཉིད་ཀྱིས་སྡུག་བསྔལ་ལོ་ཞེས་མི་རྟག་པར་
ཤེས་པ་སྔ་མ་ལ་བརྟེན་ནས། སྡུག་བསྔལ་བར་ཤེས་པ་ཕྱི་མ་སྐྱེ་བར་འགྱུར་རོ། །
སྐྱེ་བའི་ཆོས་ཅན་ནས་འཁྲུག་པའི་ཆོས་ཅན་གྱི་བར་གྱི་འདུ་བྱེད་གང་ཡིན་པ་འདི་་
དག་ནི་འཆི་འཕོ་དང་རྟེན་ཅིང་འབྲེལ་པར་འབྱུང་བ་གཅིག་ནས་གཅིག་ཏུ་བརྒྱུད་•
པར་ཞུགས་པས་རང་དབང་མེད་པའི་རྣམ་པའི་ཚུལ་གྱིས་བདག་མེད་པའི་ཕྱིར་་་་་
མི་་
སྡུག་བསྔལ་ཤེས་པ་སྔ་མ་ལ་བརྟེན་ནས་ཕྱིས་བདག་མེད་པའི་ཤེས་པ་སྐྱེ་སྟེ།
རྟག་པ་གང་ཡིན་པ་དེ་ནི་སྡུག་བསྔལ་བའོ། _ །སྡུག་བསྔལ་བ་གང་ཡིན་པ་དེ་ནི་་་
བདག་མེད་པ་སྟེ། དེ་ལྟར་ན་འདི་ནི་ཤེས་པའི་གོ་རིམས་ཡིན་ནོ། །ཤེས་པའི་
འབྲས་བུའི་གོ་རིམས་གང་ཞེ་ན། སྐྱོ་•བ་དང་། འདོད་ཆགས་དང་བྲལ་བ་
དང་། རྣམ་པར་གྲོལ་བ་དང་། ཡོངས་སུ་གྲོལ་བའོ། །སྐྱོ་བ་གང་ཞེ་ན།
གཉེན་པོ་མངོན་དུ་གྱུར་པ་ན་མི་མཐུན་པའི་འདུ་ཤེས་ཀྱིས་ཉོན་མོངས་པ་ཀུན་ཏུ་
མི་སྤྱོད་པ་གང་ཡིན་པའོ། །འདོད་ཆགས་དང་བྲལ་བ་གང་ཞེ་ན། སྐྱོ་བས་
ཡོངས་སུ་བསྒོས་•པའི་སེམས་ཀྱིས་གཉེན་པོ་ཡིད་ལ་མ་བྱས་སུ་ཟིན་ཀྱང་ཆགས་
པར་བྱ་བའི་དངོས་པོ་ལ་འདོད་ཆགས་ཀུན་ཏུ་མི་སྤྱོད་པ་གང་ཡིན་པ་སྟེ། འདི་་
ལྟ་སྟེ། རྣམ་པར་གནོན་པའི་སྤོང་བའི་དབང་ལས་བྱུང་བའོ།
།རྣམ་པར་གྲོལ་
བ་གང་ཞེ་ན། རྣམ་པར་གནོན་པའི་སྤོང་བ་དེ་ཉིད་མང་དུ་བྱས་པའི་རྒྱུས་དེའི་་
བག་ལ་ཉལ་བ་ཡང་དག་པར་བཅོམ་པ་གང་ཡིན་པ་སྟེ། འདི་ནི་རེ་ཞིག་སྐྱོ་བ་་་
དང་། འདོད་ཆགས་དང་བྲལ་བ་དང་། རྣམ་པར་གྲོལ་བ་རྣམས་ཀྱི་རྣམ་་་
གྲངས་གཅིག་གོ། །གཞན་ཡང་སྐྱོ་བའི་གནས་སྐབས་ནི་སྤོང་བའི་ཁམས་ཡིན་ཏེ།
74-1080