རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
2207
སྐྱེ་བ་དང་འཇིག་པར་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །དེ་དེ་ལྟར་
དུས་གསུམ་གྱི་འདུ་བྱེད་རྣམས་ལ་རྨོངས་པ་མེད་ཅིང་ཀུན་ནས་ཉོན་མོངས་པ་མེད་
པས་བདེ་བ་ལ་རེག་པར་གནས་ཏེ། རེག་པ་དང་ལྡན་པ་ཞེས་བྱ་བའི་གྲངས་སུ་་
ཡང་འགྲོའོ། །དེ་ལས་བཟློག་པ་ནི་བརྗེད་ངས་པར་གནས་པ་དང་། མ་རིག་་
པ་དང་ལྡན་པ་ཡིན་པར་རིག་པར་བྱའོ།
།གསུམ་པོ་འདི་དག་ནི་ཉོན་མོངས་པའི་
རྣམ་གྲངས་ཡིན་ཏེ། དེ་དག་ནི་ཕལ་ཆེར་ཀུན་ནས་ཉོན་མོངས་པའི་ཕྱོགས་
བསྟན་པར་འགྱུར་བ་སྟེ། འདི་ལྟ་སྟེ། འདོད་ཆགས་ཀྱི་རྣམ་གྲངས་དང་།
ཞེ་སྡང་གི་རྣམ་གྲངས་དང་། གཏི་མུག་གི་རྣམ་གྲངས་སོ། །དེ་ལ་འདོད་
ཆགས་ཀྱི་རྣམ་གྲངས་ནི། དགའ་བ་དང་། འདོད་ཆགས་དང་། ལྟ་བ【ཡོད་
པ་•དང་། མངོན་པར་དགའ་བ་དང་། འདུན་པ་དང་། བྱམས་པ་དང་།
འཕངས་•པ་དང་། ཀུན་གནས【པ་དང་●། ངེས་པར་ཞེན་པ་དང་། ལྷག་
པར་ཞེན་པ་དང་། འདོད་པ་དང་། ཆགས་པ་དང་། སྲེད་པ་དང་།
རྗེས་སུ་ཆགས་པ་དང་། སྐོམ་•པའོ། །དེ་ལ་ཞེ་སྡང་གི་རྣམ་གྲངས་ནི། འདི་
ལྟ་སྟེ། ཁོང་ཁྲོ་བ་དང་། ཞེ་སྡང་དང་། གནོད་སེམས་དང་། ཁྲོ ཁྲོ་བ་དང་།
ཀུན་ནས་མནར་སེམས་དང་། མི་བཟོད་པ་དང་། ཡིད་མི་ཆེས་པ་དང་།
དྲག་པ་དང་། འཆུར་བ་དང་། རྩུབ་པོར་སྨྲ་བ་དང་། ནང་བ་དང་།
འཁྲུག་པ་དང་། གནོད【པར་སེམས་པ་•དང་། ངོམ་ཟུམ【གནག་སྟེ་•འདུག་
པ་དང་། འཁྲུགས་•པ་སྐྱེད་པའོ། །དེ་ལ་གཏི་མུག་གི་རྣམ་གྲངས་ནི་འདི་ལྟ་སྟེ།
མི་ཤེས་པ་དང་། མི་མཐོང་བ་དང་། མངོན་པར་མི་རྟོགས་•པ་དང་། མུན་
པ་ལྟ་བུ་དང་། རྨོངས་པ་དང་། མ་རིག་པ་དང་། མུན་ནག་ལྟ་བུ་སྟེ། དེ་
རྣམས་ཀྱི་རྣམ་པར་དབྱེ་བ་ནི་རྣམ་གྲངས་བསྡུ་བ་ལས་རྒྱས་པར་རིག་པར་བྱའོ། །
74-1101