རྣལ་འབྱོར་སྤྱོད་པའི་ས་ལས་གཞི་བསྡུ་བ་བཞུགས།
742
བ་སྤྱོད་པ་ཡིན་ལ། རང་བཞིན་གྱིས་ཀྱང་ཤེས་པར་འདོད་པའི་བསམ་པ་ཅན་་་་
ཡིན་ནོ། །དེ་ལ་ཐམས་ཅད་མི་བཟོད་པའི་གང་ཟག་དང་པོ་ནི་རྗེས་སུ་དཔག་པ་
ཚུལ་བཞིན་མ་ཡིན་པ་དེ་ཉིད་ཀྱིས་ལེགས་པར་གསུངས་པའི་ཆོས་འདུལ་བ་ལ་ཡང་
མ་སྤྱད་པས་མི་འཐད་པར་བརྟགས་ནས། འཕགས་པ་ལ་སྐུར་པ་འདེབས་པར་་
བྱེད་དེ། མེད་པར་ལྟའོ། ། །དེ་ནི་ལྟ་བའི་རྣམ་པ་ཐམས་ཅད་མི་བཟོད་པ་གང་
ཡིན་པ་དེ་དག་སུན་དབྱུང་བ་དང་གཞིག་•པ་དང་མི་མཐུན་པར་བྱ་བའི་ཕྱིར་སུན་
འབྱིན་པ་དང་ལྡན་པའི་ལྟ་བའི་རྣམ་པ་དག་བྱེད་ཅིང་སྟོན་ཏེ། འདི་ལྟ་སྟེ། ལྟ་་་
བ་དེ་འཛིན་པ་རྣམས་དང་། ལྷན་ཅིག་འགྱེད་པ་དང་། རྩོད་པ་དང་།
འཚེ་བར་འགྱུར་བ་འདི་ནི་ལྟ་བའི་རྟེན་གསུམ་པའོ། །ཐམས་ཅད་མི་བཟོད་པའི་
གང་ཟག་ཅིག་ཤོས་ནི་གང་ཟག་སྔ་མ་ཤོས་ཀྱི་ཐམས་ཅད་མི་བཟོད་པའི་ལྟ་བ་དེ་
ཡང་མི་འདོད་ལ་ཤེས་པར་འདོད་པའི་སེམས་ཉེ་བར་གཞག་ནས་ལེགས་པར་
གསུངས་པའི་ཆོས་འདུལ་བ་པའི་ཐད་དུ་སོང་སྟེ། དེ་བཞིན་གཤེགས་པའམ།
དེ་བཞིན་གཤེགས་པའི་ཉན་ཐོས་ཀྱི་མདུན་•དུ་བདག་ནི་ཐམས་ཅད་མི་བཟོད་དོ་•
ཞེས་ཡང་དག་པ་ཇི་ལྟ་བ་བཞིན་དུ་བདག་ཉིད་སྟོན་པར་བྱེད་དེ། དེའི་ཤེས་པར་
འདོད་པའི་བསམ་པ་ཡོད་པ་དང་། དེའི་བློ་གསལ་བའི་ཕྱིར་ཤིན་ཏུ་སྐལ་བ་དང་
ལྡན་པ་ཡིན་པར་དེ་བཞིན་གཤེགས་པའམ། དེ་བཞིན་གཤེགས་པའི་ཉན་ཐོས་་་
ཀྱིས་རྟོགས་ཏེ། སེམས་ཀྱིས་སེམས་ཁྱབ་པར་བྱས་ནས་གང་ཟག་སྔ་མ་ཤོས་ལས་
བརྩམས་ཏེ།
ཅི་ཁྱོད་ཐམས་ཅད་མི་བཟད་•པའི་ལྟ་བ་འདི་ཡང་མི་བཟོད་དམ་
ཞེས་ཕྱིར་འདྲི་བར་བྱེད་དོ●། །དེས་ཀྱང་ཡང་དག་པ【ཇི་ལྟ་བ་•ཁོ་ན་བཞིན་དུ་
ཕྱིར་ལན་འདེབས་པར་བྱེད་དོ། །དེ་ཡང་དེ་བཞིན་གཤེགས་པས་ཆོས་འདི་པའི་་
ཉན་ཐོས་ཀྱི་སྐྱེ་བོའི་•ཚོགས་ཐམས་ཅད་དང་མཐུན་པར་གཟེངས་བསྟོད་པར་
74-1457