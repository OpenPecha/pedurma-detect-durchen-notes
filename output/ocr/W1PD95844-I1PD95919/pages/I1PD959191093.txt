བསྟན་འགྱུར། སེམས་ཙམ། ༼ཟི╗ ༡༤༦
ཆགས་དང་བྲལ་བར་འགྱུར་ཏེ། སེམས་རྣམ་པར་གྲོལ་བ་ནི་མ་ཡིན་ནོ། །དེའི་
བག་ལ་ཉལ་ལས་ཡང་དག་པར་འདས་པས་ནི་འདོད་ཆགས་དང་བྲལ་བར་ཡང་་་་
འགྱུར་ལ་སེམས་རྣམ་པར་གྲོལ་བར་ཡང་འགྱུར་ཏེ། འདི་ནི་རྣམ་གྲངས་གཅིག་་་
གོ༑ །གཞན་ཡང་རྣལ་འབྱོར་པ་འདུ་བྱེད་རྣམས་ལ་རྟོག་པ་ན་ཐོག་མ་ཁོ་ནར་་་
ཐོས་པ་ལས་བྱུང་བའི་ཤེས་རབ་ཀྱིས་འདུ་བྱེད་རྣམས་ལ་མི་རྟག་པའམ། མི་རྟག་
པ་ལ་སྡུག་བསྔལ་བའམ། སྡུག་བསྔལ་བ་ལ་སྟོང་པ་དང་། བདག་མེད་པར་་་
ལུང་ཇི་ལྟ་བ་བཞིན་དུ་མོས་པ་ཁོ་ནས་མངོན་པར་རྟོགས་པར་འགྱུར་རོ། །དེས་་
དེ་ལྟར་མངོན་པར་རྟོགས་ནས་དཔྱོད་•པ་དང་མཚུངས་པར་ལྡན་པའི་བསམས་•
པ་ལས་བྱུང་བའི་ཡིད་ལ་བྱེད་པ་ཆེས་ཞིབ་པས་ཤེས་པ་དེ་ཉིད་ཡོངས་སུ་ཤེས་སོ། །
མངོན་པར་རྟོགས་པ་དང་ཡོངས་སུ་ཤེས་པ་དེ་ཉིད་ཀྱི་སྒོ་ནས་དེ་དང་འབྲེལ་པའི་་
ཉོན་མོངས་པ་ཀུན་ཏུ་སྤྱོད་པ་ལ་ཚེ་འདི་དང་ཚེ་•ཕྱི་མའི་ཉེས་དམིགས་ཡང་དག་་
པར་མཐོང་ནས་སོ་སོར་བརྟག་པའི་སྟོབས་ལ་བརྟེན་པས་བྱུང་བ་དང་དུ་མི་ལེན་་་
པར་སྤོང་བར་བྱེད་དོ། །དེས་མངོན་པར་རྟོགས་པ་དང་། ཡོངས་སུ་ཤེས་པ་་
དང་སོ་སོར་རྟོག་པ་མང་དུ་བྱེད་པའི་རྒྱུས་ཡང་དག་པའི་སྐྱོན་མེད་པ་ལ་འཇུག་་་
གོ༑ །སྐྱོན་མེད་པ་ལ་ཞུགས་ནས་གང་བསྒོམ་•པའི་ལམ་གྱི་སྟོབས་ཀྱིས་འདོད་
ཆགས་དང་བྲལ་བར་བྱེད་དེ་དེས་སོ་སོར་རྟོག་པའི་སྟོབས་དང༌་། མཐོང་བའི་་་་
ལམ་གཉིས་ཀྱིས་ཀུན་ཏུ་མི་སྤྱོད་པའི་སྤོང་བ་དང་། ཕྱོགས་གཅིག་སྤོང་བས་ཅི་་་
རིགས་པར་སྤོང་བར་བྱེད་དོ། །བསྒོམ་པའི་ལམ་གྱིས་ནི་འདོད་ཆགས་དང་བྲལ་
བར་བྱེད་དོ། །དེ་ལྟར་སྔ་མ་གཉིས་ཁོ་ནས་འདུན་པའི་འདོད་ཆགས་དང་བྲལ་་་
བར་བྱེད་ལ་བསྒོམ་•པའི་ལམ་གྱིས་ནི་སེམས་རྣམ་པར་གྲོལ་བར་བྱེད་དོ། །ཉོན་
མོངས་པ་སྤོང་བའི་འབྲས་བུ་ནི་རྣམ་པ་གཉིས་ཏེ། སྡུག་བསྔལ་འགོག་པ་མཐོང་
74-1074