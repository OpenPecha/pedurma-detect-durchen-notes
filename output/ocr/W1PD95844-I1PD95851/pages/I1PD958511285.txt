१२७८
བསྟན་འགྱུར། རྒྱུད། ༼ད༽ ༡༢
གནས་པའི་མྱ་ངན་ལས་འདས་པ་སྟེ་རྒྱུ་དང་འབྲས་བུ་འགགས་པའི་ཕྱིར་ཤིན་ཏུ་་་
གཉིད་ལོག་པ་དང་སད་པའི་གནས་སྐབས་དང་བྲལ་བ་རྨི་ལམ་དང་བཞི་པ་ལྟ་བུའོ། །
བཅོམ་ལྡན་འདས【ཀྱིས་སོ་སོར་རྟོགས་པའི་•ཡེ་ཤེས་ཀྱི་བསྟོད་པ་ལས་ཚིགས་སུ་་་་
བཅད་པ་བཅུ་པས་གསུངས་པ་འདི་ལྟ་སྟེ། ལྷག་མ་ཀུན་ལས་རྣམ་གྲོལ་ཞིང་•། །
ནམ་མཁའི་ལམ་ལ་རབ་གནས་པ། །ཡིད་བཞིན་ནོར་བུ་ཆེན་པོ་འཆང་། །
ཁྱབ་བདག་རིན་ཆེན་ཀུན་གྱི་མཆོག
།ཅེས་པ་སྟེ་དེའི་ཕྱིར་ཕྱོགས་སུ་འཛིན་པ་
དང་བྲལ་ཞིང་ལྷག་མ་ལུས【པ་མེད་•པའི་མྱ་ངན་ལས་འདས་པ་ནི་ཡང་དག་པར་
མེད་པར་བེམས་པོ་མ་ཡིན་པའི་སྣང་བ་མཐོང་བར་འགྱུར་ཏེ་སེམས་ཀྱི་བག་ཆགས་
རྫོགས་པའི་སངས་རྒྱས་ཀྱིའོ། །ཅི་སྟེ་རྨི་ལམ་གྱི་གནས་སྐབས་སུ་བེམས་པོའི་ཆོས་
ཀྱི་དབང་གིས་སོ། །སད་པའི་གནས་སྐབས་སུ་ནི་བེམས་པོའི་ཆོས་མེད་པར་བེམས་
པོ་མ་ཡིན་པའི་སྣང་བ་མཐོང་བར་མི་•འགྱུར་ཏེ་མེ་ལོང་ལ་གཟུགས་བརྙན་བཞིན་
ནོ༑ །གནས་སྐབས་འདི་ལ་རྣལ་འབྱོར་པའི་བསྒོམ་པའི་སྣང་བ་ཡང་རྣམ་པ་་་་་
གཉིས་སུ་སྣང་བར་འགྱུར་ཏེ་ཆུའི་ཟླ་བ་བཞིན་དུ་ཆོས་ཅན་ཡོད་ན་ཆོས་རྣམས་སོ། །
གནས་སྐབས་དེ་ལ་རྣལ་འབྱོར་པས་བེམས་པོའི་ཆོས་མེད་པར་རྨི་ལམ་དང་་་་་་
མཚུངས་པ་•བེམས་པོའི་ཆོས་མ་ཡིན་པ་བརྟགས་པ་མ་ཡིན་པ་▪སྐྱེས་པ་མ་ཡིན་པ་
སྟོང་པ་མ་ཡིན་པ་སེམས་མ་ཡིན་པ་ནམ་མཁའ་ལ་མཐོང་བར་འགྱུར་བ་འདི་ཉིད་་
ནི་རབ་ཏུ་མ་གྲགས་ཏེ་གང་གི་ཕྱིར་ཆོས་ཅན་ཡོད་ན་ཆོས་རྣམ་པར་དཔྱོད་པའི་
ཕྱིར་རོ། །སྒྱུ་མ་ལྟ་བུར་དེ་བཞིན་གཤེགས་པས་གསུངས་པ་རྣམས་བེམས་པོའི་་་་
ཆོས་མེད་པར་བེམས་པོ་མ་ཡིན་པའི【སྣང་བ་•ཏིང་ངེ་འཛིན་གྱིས་མཐོང་བར་མི་་་
འགྱུར་རོ་ཞེས་པ་འདིར་འགའ་ཞིག་•གི་བསམ་པ་འབྱུང་བར་འགྱུར་ཏེ། དེའི་་
ཕྱིར་བརྗོད་པར་བྱའོ། །འདིར་བེམས་པོའི་སེམས་ཀྱི་བག་ཆགས་ལ་མངོན་པར་་
6-1264