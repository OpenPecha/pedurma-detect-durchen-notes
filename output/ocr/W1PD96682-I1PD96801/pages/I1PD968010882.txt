१७७
བཀའ་འགྱུར། འབུམ། ༼༽ ༡༨
མ་མེད་དོ། །ཀཽ་ཤི་ཀ །སྙིང་རྗེ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་
རོལ་ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་སྙིང་རྗེའི་ཚད་མ་ནི།
དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི། དམིགས་སུ་མེད་དོ། །
ཀཽ་ཤི་ཀ །དེ་བཞིན་དུ་སྙིང་རྗེའི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་སྙིང་རྗེ་
ཚད་མ་མེད་དོ། །སྙིང་རྗེ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དེ། ཀཽ་ཤི་ཀ །
དགའ་བ་ཚད་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་
མེད་པ་སྟེ། དེ་ཅིའི་ཕྱིར་ཞེ་ན། ཀོ་ཤི་ཀ །དེ་ནི། འདི་ལྟར་དགའ་བའི་ཚད་མ་ནི། དམིགས་སུ་མེད་དོ། །
ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་
དུ་དགའ་བའི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་དགའ་བ་ཚད་མ་མེད་དོ། །
དགའ་བ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །བཏང་སྙོམས་ཚད་
མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་མེད་པ་སྟེ།
དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་བཏང་སྙོམས་ཀྱི་ཚད་མ་ནི།
དམིགས་སུ་མེད་དོ། །ཀཽ་
ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་
བཏང་སྙོམས་ཀྱི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་བཏང་སྙོམས་ཚད་མ་མེད་དོ། །
བཏང་སྙོམས་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །གཟུགས་མེད་
པའི་སྙོམས་པར་འཇུག་པ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་
ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་གཟུགས་མེད་པའི་སྙོམས་
པར་འཇུག་པ་རྣམས་ཀྱི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་
མཁའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་གཟུགས་མེད་པའི་སྙོམས་པར་འཇུག་པ་
རྣམས་ཀྱི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་གཟུགས་མེད་པའི་སྙོམས་པར་
འཇུག་པ་ཚད་མ་མེད་དོ།
།གཟུགས་མེད་པའི་སྙོམས་པར་འཇུག་པ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་
ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །རྣམ་པར་ཐར་པ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི།
འདི་ལྟར་རྣམ་པར་ཐར་པ་རྣམས་ཀྱི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན།
ནམ་མཁའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་རྣམ་པར་ཐར་པ་རྣམས་ཀྱི་ཚད་མ་ཡང་
དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་རྣམ་པར་ཐར་པ་ཚད་མ་མེད་དོ། །རྣམ་པར་ཐར་པ་ཚད་
མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །མཐར་གྱིས་གནས་པའི་སྙོམས་་་་
པར་འཇུག་པ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་
ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་མཐར་གྱིས་གནས་པའི་སྙོམས་པར་་་
འཇུག་པ་རྣམས་ཀྱི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་་་་
18-866