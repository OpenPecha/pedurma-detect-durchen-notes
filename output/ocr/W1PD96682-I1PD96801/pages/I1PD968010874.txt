१५८
བཀའ་འགྱུར། འབུམ། ༼༽ ༡༨
ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་རྣམ་པར་ཤེས་པའི་ཚད་མ་ནི། དམིགས་སུ་མེད་དོ། །ཀཽ་་
ཤྲི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་
རྣམ་པར་ཤེས་པའི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར་རྣམ་པར་ཤེས་པ་ཚད་མ་
མེད་དོ། །རྣམ་པར་ཤེས་པ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །
མིང་དང་གཟུགས་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་
འདི་ཚད་མ་མེད་པ་སྟེ། ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་མིང་དང་གཟུགས་ཀྱི་ཚད་མ་ནི།
དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི། དམིགས་སུ་མེད་དོ། །
ཀཽ་ཤི་ཀ །དེ་བཞིན་དུ་མིང་དང་གཟུགས་ཀྱི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་་་
ཕྱིར་མིང་དང་གཟུགས་ཚད་མ་མེད་དོ།
།མིང་དང་གཟུགས་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་
ཚད་མ་མེད་དོ། །ཀཽ་ཤི་ཀ །སྐྱེ་མཆེད་དྲུག་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་
རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་སྐྱེ་་་
མཆེད་དྲུག་གི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་
ནི།༑ དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་སྐྱེ་མཆེད་དྲུག་གི་ཚད་མ་ཡང་དམིགས་སུ་མེད་དེ།
ནམ་མཁའ་ཚད་མ་མེད་པའི་ཕྱིར་སྐྱེ་མཆེད་དྲུག་ཚད་མ་མེད་དོ། །སྐྱེ་མཆེད་དྲུག་ཚད་མ་མེད་པའི་ཕྱིར་ཤེས་རབ་
ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །རེག་པ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི།
འདི་ལྟར་རེག་པའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་་་་
ཚད་མ་ནི། དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་རེག་པའི་ཚད་མ་ཡང་དམིགས་སུ་མེད་དེ། ནམ་
མཁའ་ཚད་མ་མེད་པའི་ཕྱིར་རེག་པ་ཚད་མ་མེད་དོ། །རེག་པ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་
པ་ཚད་མ་མེད་དོ། །ཀཽ་ཤི་ཀ །ཚོར་བ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་
རྣམས་ཀྱི་ཕ་རོལ་ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་ཚོར་
བའི་ཚད་མ་ནི། དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན།
ནམ་མཁའི་ཚད་མ་ནི།
དམིགས་སུ་མེད་དོ། །ཀཽ་ཤི་ཀ །དེ་བཞིན་དུ་ཚོར་བའི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་
མེད་པའི་ཕྱིར་ཚོར་བ་ཚད་མ་མེད་དོ། །ཚོར་བ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་
དོ།༑ །ཀཽ་ཤི་ཀ །སྲེད་པ་ཚད་མ་མེད་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་
ཏུ་ཕྱིན་པ་འདི་ཚད་མ་མེད་པ་སྟེ། དེ་ཅིའི་ཕྱིར་ཞེ་ན། ཀཽ་ཤི་ཀ །དེ་ནི། འདི་ལྟར་སྲེད་པའི་ཚད་མ་ནི།
དམིགས་སུ་མེད་དོ། །ཀཽ་ཤི་ཀ །འདི་ལྟ་སྟེ། དཔེར་ན། ནམ་མཁའི་ཚད་མ་ནི་དམིགས་སུ་མེད་དོ། །ཀཽ་་
ཤི་ཀ །དེ་བཞིན་དུ་སྲེད་པའི་ཚད་མ་ཡང་དམིགས་སུ་མེད་དེ། ནམ་མཁའ་ཚད་མ་མེད་པའི་ཕྱིར། སྲེད་པ་
ཚད་མ་མེད་དོ། །སྲེད་པ་ཚད་མ་མེད་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཚད་མ་མེད་དོ། །ཀཽ་ཤི་ཀ །
ལེན་པ་ཚད་མ་མེད་པའི་ཕྱིར། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་་་་
18-858