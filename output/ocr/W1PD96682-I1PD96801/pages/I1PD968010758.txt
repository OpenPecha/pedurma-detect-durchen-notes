༧༤༢
བཀའ་འགྱུར། _ འབུམ།
クイ
མངོན་པར་རྫོགས་པར་སངས་རྒྱས་ཀྱི་བར་དུ་དེས་“སེམས་ཅན་དམྱལ་བའི་རྒྱུད་ཀྱི་
དོགས་པ་མ་མཆིས་པར་བགྱིའོ། །བྱོལ་སོང་གི་སྐྱེ་གནས་དང་། གཤིན་རྗེའི་་་
འཇིག་རྟེན་གྱི་རྒྱུད་ཀྱི་དོགས་པ་མ་མཆིས་པར་བགྱིའོ།
རང་སངས་རྒྱས་ཀྱི་སའི་དོགས་པ་མ་མཆིས་པར་བགྱིའོ།
།ཉན་ཐོས་ཀྱི་ས་དང་།
།དེ་ནི་དེ་བཞིན་་་
གཤེགས་པ་མཐོང་བ་དང་●མྱི་འབྲལ་བར་འགྱུར་རོ●། །སེམས་ཅན་ཡོངས་
སུ་སྨིན་པར་བགྱི་བ་དང་ཡང་མྱི་འབྲལ་བར་འགྱུར་ཏེ●།
དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་ལ་མེ་ཏོག་དང་།
ཕྲེང་བ་དང་། སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་།
གདུགས་དང་། རྒྱལ་མཚན་དང་། བ་དན་དང་། སིལ་སྙན་སྣ་ཚོགས་་་
ཀྱིས་རིམ་གྲོ་དང༌་། བཀུར་སྟི་དང་། ཕུ་དུད་དང་། མཆོད་པ་•བགྱིད་ཅིང་།
སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་མཆི་བར་འགྱུར་རོ། །བཅོམ་ལྡན་
འདས་གཞན་ཡང་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་
དེ་བཞིན་གཤེགས་པའི་སྐུ་གདུང་གིས་“བྱུར་བུར་བལྟམ་•པ་ཞིག་ཀྱང་སྩལ་ལནྡྷ།
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་བྲིས་ཏེ་སྩལ་ན། བཅོམ་ལྡན་འདས་་་
དཀོན་མཆོག་དེ་གཉིས་ལས། བདག་ནི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་
ལེན་ཏོ། །བཅོམ་ལྡན་འདས་དེ་ཅིའི་སླད་དུ【ཞེ་ན∶། འདི་ལས་བྱུང་བ་ནི་
དེ་བཞིན་གཤེགས་པ་རྣམས་དངང་། དེ་བཞིན་གཤེགས་པའི་སྐུ་གདུང་རྣམས་ཏེ།
དེ་བས་ན་དེ་བཞིན་གཤེགས་པའི་སྐུ་གདུང་དེ་དག་ཀྱང་རིམ་གྲོར་བགྱི་བ་དང་།
བཀུར་སྟིར་བགྱི་བ་དང༌་། ཕུ་དུད་དུ་བགྱི་ཞིང་མཆོད་པར་བགྱི་བ་●ལགས་ཏེ●།
རིགས་ཀྱི་བུའམ་རིགས་ཀྱི་བུ་མོ་དག་གིས་དེ་དག་ལ་རིམ་གྲོར་བགྱིས། བཀུར་་་་
སྟིར་བགྱིས། ཕུ་དུད་དུ་བགྱིས། མཆོད་པར་བགྱིས་ན་ལོག་པར་ལྟུང་བ་དང་།
18-742