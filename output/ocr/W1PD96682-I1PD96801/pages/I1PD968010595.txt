ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
ملاء
ཆེས་ཉུང་ངོ་། །【དེ་བས་ཀྱང་རྣམ་པར་ཐར་པ་བརྒྱད་ཐོབ་པ་དེ་ལྟ་བུ་ནི་ཆེས་
ཉུང་ངོ་། །●དེ་བས་ཀྱང་མཐར་ཀྱིས་●གནས་པའི་སྙོམས་པར་འཇུག་པ་དགུ་
ཐོབ་པ་དེ་ལྟ་བུ་ནི་ཆེས་ཉུང་ངོ་།
།དེ་བས་ཀྱང་སོ་སོ་ཡང་དག་པར་རིག་པ་བཞི་
ཐོབ་པ་དེ་ལྟ་བུ་ནི་ཆེས་ཉུང་ངོ་།
།དེ་བས་ཀྱང་མངོན་པར་ཤེས་པ་དྲུག་ཐོབ་པ་
དེ་ལྟ་བུ་ནི་ཆེས་ཉུང་ངོ༌། །དེ་བས་ཀྱང་འཛམ་བུའི་གླིང་གི་མྱི་ལས་ཀུན་ཏུ་སྦྱོར་
བ་གསུམ་སྤངས་པའི་སླད་དུ། རྒྱུན་ཏུ་ཞུགས་པར་གྱུར་པ་དེ་ལྟ་བུ་ནི་ཆེས་ཉུང་་
ངོ་། །དེ་བས་ཀྱང་འདོད་ཆགས་དང་། ཞེ་སྡང་དང༌་། གཏི་མུག་རྣམས་་་་་
བསྲབས་པའི་སླད་དུ། ལན་ཅིག་ཕྱིར་འོང་བར་གྱུར་པ་དེ་ལྟ་བུ་ནི་ཆེས་ཉུང་
ངོ་། །དེ་བས་ཀྱང་དམ་པ་མ་ལགས་པའི་ཆའི་ཀུན་ཏུ་སྦྱོར་བ་ལྔ་སྤངས་པའི་སླད་དུ།
ཕྱིར་མྱི་འོང་བར་གྱུར་པ་དེ་ལྟ་བུ་ནི་ཆེས་ཉུང་ངོ་། །དེ་བས་ཀྱང་བླ་མའི་ཆའི་
【ཀུན་ཏུ་【སྦྱོར་བ་ལྔ་སྤངས་པའི་སླད་དུ། དགྲ་བཅོམ་པར་གྱུར་པ་དེ་ལྟ་བུ་ནི་
ཆེས་ཉུང་ངོ་། །དེ་བས་ཀྱང་འཛམ་བུའི་གླིང་གི་མྱི་ལས་རང་བྱང་ཆུབ་ཏུ་ཡང་་་
དག་པར་ཞུགས་པ་དེ་ལྟ་བུ་ནི་ཆེས་ཉུང་ངོ་། །དེ་བས་ཀྱང་འཛམ་བུའི་གླིང་གི་མྱི་
ལས་བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་་
དེ་ལྟ་བུ་ནི་ཆེས་ཉུང་ངོ་། །བཅོམ་ལྡན་འདས་ཀྱིས་བཀའ་སྩལ་པ། ཀཽ་ཤི་ཀ་དེ་
དེ་བཞིན་ནོ། །དེ་དེ་བཞིན་ཏེ། འཛམ་བུའི་གླིང་གི་མྱི་●དེ་དག་ལས་སངས་་་
རྒྱས་ལ་མོས་པ་མྱི་ཕྱེད་པ་དང་ལྡན་པ་དང་། ཆོས་ལ་མོས་པ་མྱི་ཕྱེད་པ་དང་ལྡན་
པ་དང་། དགེ་འདུན་ལ་མོས་པ་མྱི་ཕྱེད་པ་དང་ལྡན་པ་དང་། སངས་རྒྱས་ལ་
ནེམ་ནུར་མྱེད་པ་དང་། ཆོས་ལ་ནེམ་ནུར་མྱེད་པ་དང་། དགེ་འདུན་ལ་ནེམ་
ནུར་མྱེད་པ་དེ་ལྟ་བུ་ནི་•ཉུང་ངོ་། །དེ་བས་ཀྱང་སངས་རྒྱས་ལ་ཤིན་ཏུ་རྟོན་•པ་
དང་། ཆོས་ལ་ཤིན་ཏུ་རྟོན་•པ་དང་། དགེ་འདུན་ལ་ཤིན་ཏུ་རྟོན་•པ་དེ་ལྟ་་
18-579