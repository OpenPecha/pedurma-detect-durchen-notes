འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་རྒྱ་ཆེར་འགྲེལ་པ།
7343
དགེ་བ་སྟེ། ཀུན་དུ་བཟང་པོའི་སྤྱོད་པ་ཀུན་དུ་དགེ་བ་མཆོག་ཏུ་ཡིད་འཕྲོག་*པ་
མཆོག་ཏུ་མཛེས་པ་དེས་འདིའི་སྐུ་འཇམ་ཞིང་མདངས་སྡུག་པ་བླ་ན་མེད་པའི་ཕྱིར་
སངས་རྒྱས་ཐམས་ཅད་ཀྱིས་མཚན་འཇམ་དཔལ་ཞེས་བྱ་བར་བསྟན་ཏོ། །དེའི་་
སྨོན་ལམ་ནི་གང་སེམས་ཅན་གྱི་ཁམས་མཐའ་ཡས་པ་བྱང་ཆུབ་ཀྱི་སེམས་བསྐྱེད་པ་
དང་། སྤྱོད་པ་རབ་འབྱམས་ཡོངས་སུ་སྦྱོང་དུ་གཞུག་པ་དང་། མངོན་པར་་་
རྫོགས་པར་བྱང་ཆུབ་པ་ལ་དགོད་པ་དོན་དུ་གཉེར་བ་སྟེ་སྨོན་ལམ་བཟང་པོ་དེ་ལྟ་
བུ་སྤྱད་པར་བྱའོ། །དུས་ཇི་སྲིད་གཅིག[གི་བར་དུ་•སྙམ་པ་ལ། མ་འོངས་་་་་
བསྐལ་པ་ཀུན་དུ་ཞེས་བྱ་བ་གསུངས་ཏེ། མ་འོངས་པ་འབྱུང་བར་འགྱུར་བའི་
བསྐལ་པ་མཐའ་ཡས་པ་ཀུན་དུའོ། །དེ་•ཡང་སྐད་ཅིག་རེ་རེ་ལ་རབ་ཏུ་དགའ་་
བའི་བྱེ་བྲག་ཁྱད་ཞུགས་པ་ཐོབ་ནས་ཅུང་ཟད་ཀྱང་མི་སྐྱོ་བར་ཏེ་ལུས་དང་སེམས་་
མི་སྐྱོ་བར་ཞེས་བྱ་བའི་ཐ་ཚིག་གོ། །ཕ་རོལ་མི་དཔོག་*པའི་སྨོན་ལམ་དེ་ལྟ་བུ་་་
བརྩམས་ན་འགའ་ཞིག་བར་མ་དོར་ལྡོག་པར་འགྱུར་ཡང་སྲིད་སྙམ་པ་ལ་བྱེ་བྲག་་་
བསྟན་པའི་ཕྱིར། བྱ་བ་དེ་ཀུན་མ་ལུས་རྫོགས་པར་བགྱི། །ཞེས་བྱ་བ་གསུངས་
ཏེ་ཇི་ལྟར་འདོད་པའི་སྨོན་ལམ་གྱི་“བྱ་བ་དེ་རྫོགས་པར་བྱ་བས་འགྲུབ་•པར་བྱའོ༎
ཀུན་ཞེས་བྱ་བ་ནི་ཇི་སྐད་བསྟན་པ་རྣམས་སོ།
།མ་ལུས་པ་ནི་རྡུལ་ཕྲ་རབ་ཙམ་་
ཡང་མ་ལུས་པར་ཞེས་བྱ་བའི་ཐ་ཚིག་གོ། ། q
དེ་ལྟར་ལས་རྣམ་པར་དག་པ་དེ་བརྒྱད་དང་། བྱང་ཆུབ་སེམས་དཔའི་་་
རྗེས་སུ་སློབ་པར་ཡོངས་སུ་བསྔོས་པ་འདིས་ནི་ཡེ་ཤེས་ཀྱི་ཕ་རོལ་ཏུ་ཕྱིན་པ་བསྟན་
ཏེ༑ སའི་མཐའི་ཡེ་ཤེས་ཁྱད་པར་དུ་འཕགས་པ་ཐོབ་པའི་ཕྱིར་རོ། །ནམ་་་་
མཁའ་ལྟར་མཐའ་ཡས་པའི་སངས་རྒྱས་ཀྱི་ཞིང་རྣམས་སུ་འཁོར་གྱི་དཀྱིལ་འཁོར་་
དག་གི་ནང་དུ་ཅི་རིགས་པར་ཆོས་ཆེན་པོའི་ཆུའི་རྒྱུན་གྱི་*ཆར་ཅིག་ཅར་འབེབས་
67-1353