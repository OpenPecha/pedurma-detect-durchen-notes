久。
བསྟན་འགྱུར། དབུ་མ། ཇི ༡༣༡
བའི་ཞིང་ན་སྲེད་མེད་ཀྱི་བུ་སྔོན་པོ། རི་རབ་དང་པདྨའི་ཕྱག་རྒྱ་ཅན་འཁོར་ལ་་
ཆོས་འཆད་ཅིང་སེམས་ཅན་རྣམས་ལ་འཚོ་སྐྱོང་ངོ་། །དེ་ཡང་སྲེད་མེད་ནི་ཡེ་་་་
ཤེས་ཏེ་རྟོག་པ་དང་བྲལ་བའོ། །ལས་ནི་སྲེད་པ་མེད་པ་སྟེ་སེམས་ཅན་འཁོར་བ་
ལ་ཆགས་པ་དང་བྲལ་བར་མཛད་པའོ། །དེའི་བུ་ནི་སངས་རྒྱས་ཏེ་དེ་ལས་སྐྱེས་་
ཤིང་བྱམས་པ་ལ་སོགས་པའི་ཡོན་ཏན་དང་ལྡན་པས་ན་བུ་ཞེས་བཤད་དོ། །ཤར་
ཕྱོགས་མེ་ཏོག་ཆེར་•རྒྱས་པ་ཞེས་•བྱ་བའི་ཞིང་ན་སེར་པོ་མེ་ཏོག་སེར་པོ་དང་ཤིང་
ཐོག་དཔལ་འབྲས་བསྣམས་པའི་སངས་རྒྱས་མེ་ཏོག་དཔལ་བཞུགས་ཏེ་དེའི་ཡོན་་་
ཏན་ནི་མཚན་ལ་སོགས་པ་རྒྱས་ཤིང་མཛེས་པ་དང་། ཡེ་ཤེས་མེ་ཏོག་ལྟར་རྒྱས་་
པའོ༑ །དཔལ་ནི་ལས་ཏེ། དེ་བཞིན་དུ་ཕུན་སུམ་ཚོགས་པ་དང་ལྡན་པར་་་་
བྱེད་པའོ། །ཤར་ལྷོ་ཚངས་པས་ཁྱབ་པའི་ཞིང་ན་དེ་བཞིན་གཤེགས་པ་ཚངས་
པའི་འོད་ཟེར་རྣམ་པར་རོལ་པས་•མངོན་པར་མཁྱེན་པ་དཀར་པོ་པདྨ་དང་འོད་
ཕུང་བསྣམས་པའོ། །དེ་བཞིན་གཤེགས་པ་ནི་སྔ་མ་ལྟར་ཏེ་འདིར་ཡང་དགྲ་
བཅོམ་པ་ལ་སོགས་པའང་སྔ་མ་ལྟར་བལྟའོ། །བར་འདིར་དེ་བཞིན་གཤེགས་པ་
གཉིས་བསྟན་པ་ནི་གོང་འོག་ལའང་ཤེས་པར་བྱའོ། །དེ་ཡང་ཚངས་པ་སྟེ་ཡེ་ཤེས་
སོ༑ །འོད་ཟེར་ནི་ནུས་པ་སྟེ། ཤིན་ཏུ་གསལ་ཞིང་ནུས་པ་ཆེན་པོ་དང་ལྡན་
པའོ༑
།རྣམ་པར་རོལ་པ་ནི་ལས་ཏེ། རྫུ་འཕྲུལ་ལ་སོགས་པས་སེམས་ཅན་གྱི་
དོན་མཛད་པའོ། །ཐུགས་ཀྱི་ཡེ་ཤེས་ཀྱིས་•དོན་བྱའི་ཐབས་ལ་སོགས་པ་གསལ་
བར་རྟོགས་པ་ནི་མངོན་པར་མཁྱེན་པའོ། །ལྷོ་ཕྱོགས་པདྨ་དང་ལྡན་པའི་ཞིང་ན་
དེ་བཞིན་གཤེགས་པ་པདྨའི་འོད་ཟེར་རྣམ་པར་རོལ་པ་མངོན་པར་མཁྱེན་པ་་་
དམར་པོ་པདྨ་དང་ཉི་མའི་ཕྱག་རྒྱ་ཅན་ནོ། །དེ་ལ་པདྨ་ནི་ཡེ་ཤེས་ཏེ་པདྨ་ཉེས་
པས་མ་གོས་ལ་མ་ཆགས་ཤིང་རྒྱས་པའོ། །འོད་ཟེར་ནི་ཡོན་ཏན་ནོ། །རྣམ་
67-480