རིན་པོ་ཆེའི་ཕྲེང་བའི་རྒྱ་ཆེར་བཤད་པ།
༣༦༡
བཟད་པར་འགྱུར་ལ། དེ་བཞིན་དུ་ཞེ་སྡང་གིས་•ཟིལ་གྱིས་ནོན་པ་དང་།
གཏི་མུག་གིས་●ཟིལ་གྱིས་ནོན་པ་ཡང་དེ་དང་འདྲའོ། །ཆགས་པའི་གཉེན་པོ་
འདོད་ཆགས་དང་བྲལ་བ་ནི་མ་ཆགས་པའོའོ། །ཞེ་སྡང་གི་གཉེན་པོ་བྱམས་པ་ནི་་
ཞེ་སྡང་མེད་པའོ། །གཏི་མུག་གི་གཉེན་པོ་ཤེས་པ་ནི་གཏི་མུག་མེད་པ་སྟེ། ངོ་
བོ་ཉིད་ཀྱི་●དགེ་བ་འདི་དག་དང་། དེ་དག་གིས་•བཅུག་པའི་ལས་ནི་འདི་དང་
གཞན་དུ་ལུས་དང་སེམས་ཀྱི་རྒྱུད་བཟང་པོར་བྱེད་པས་ན་དགེ་བ་ཡིན་ནོ། །དེ་་
ཞེས་བྱ་བའི་སྒྲ་ནི་མ་ཆགས་པ་ལ་སོགས་པ་དང་ལས་ལ་སྙེགས་སོ། །མི་དགེ་བ་་
སྡུག་བསྔལ་ནི་་
ལས་ཞེས་བྱ་བ་ལ་སོགས་པས་ནི་དེ་གཉིས་ཀྱི་འབྲས་བུ་སྟོན་ཏེ།
རྡེག་པ་ལ་སོགས་པའི་ཚོར་བའོ། ཀུན་ནི་འདི་དང་འཇིག་རྟེན་ཕ་རོལ་དུ་འབྱུང་
བ་རྣམས་སོ། །ངན་འགྲོ་ནི་དམྱལ་བ་ལ་སོགས་པའི་འགྲོ་བ་དག་གོ། །བདེ་་་་
འགྲོ་ནི་ལྷ་ལ་སོགས་པའི་འགྲོ་བ་དག་གོ། །འཛམ་བུའི་གླིང་ལ་སོགས་པའི་བྱེ་་་་
ব
བྲག་གམ། ཡང་དང་ཡང་དུ་སྐྱེ་བའི་བྱེ་བྲག་གིས་སྐྱེ་བ་ཀུན་དུ་བདེ་བ་དག་ཅེས་
མང་པོའི་ཚིག་སྨོས་སོ། །དེ་ལྟར་བསམས་•ནས་ཅི་ཞིག་བྱ་ཞེ་ན་མི་དགེ་ཀུན་
ལས་ཞེས་བྱ་བ་ལ་སོགས་པ་སྨོས་ཏེ། ཀུན་ལས་ཞེས་བྱ་བ་ནི་སྨོས་པ་དང་མ་སྨོས་
པ་མཆོད་རྟེན་འཇིག་པ་དང་། དམ་པའི་ཆོས་དང་། དགེ་འདུན་དང་།
མ་དང་། སློབ་དཔོན་དང་། བླ་མ་དང་། མཆོད་གནས་དང་། རིགས་ཀྱི་
ནང་ན་རྒན་རབས་སྤོང་བ་ལ་སོགས་པའི་མཚན་ཉིད་ལས་སོ། །ལྡོག་བྱ་ཞེས་བྱ་་
བ་ནི་ཕྱིར་ལྡོག་པའོ། _ །ལྡོག་པ་དང་འཇུག་པའི་བྱེ་བྲག་གིས་འདི་ནི་རྣམ་•པ་་་་་
གཉིས་སོ། །དེ་ལྟ་ཡིན་ན་ཕན་ཡོན་ཅི་ཞིག་ཡོད་ཅེ་ན། དེ་སྟོན་པར་མཛད་དེ།
བདེ་བ་ནི་ཚིམ་པར་བྱེད་པའི་ཚོར་བའོ། །དེ་ཕུལ་དུ་དབྱུང་བ་ནི་བདེ་•དཔལ་ལོ༎
ཡང་ན་དཔལ་ཞེས་བྱ་བའི་སྒྲ་ནི་ཕུན་སུམ་ཚོགས་པའི་རྣམ་གྲངས་སོ། །དེ་ལས་་
96-361