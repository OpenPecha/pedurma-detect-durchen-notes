७८५
བསྟན་འགྱུར། སྤྲིང་ཡིག ༼ང༽╗ ༡༨༨
བརྫུན་དུ་སྨྲ་བར་འགྱུར། །དེ་ལ་ཕྲ་མ་གང་ཞེ་ན། །གཞན་དག་དབྱེ་ཕྱིར་ཕྲ་མ་
ཡིན༑ །དེ་ལ་ཚིག་རྩུབ་གང་ཞེ་ན། །གཞན་གྱི་གནད་བསྣུན་"བྱེད་པ་ནི། །
ཡིད་དུ་མི་འོང་ཚིག་སྨྲས་ཡིན། །དེ་ལ་འཁྱལ་བ་གང་ཞེ་ན། །འདོད་པས་ཉེ་་་
བར་བླང་བ་དང་། །ཆགས་པ་ཡིད་"ནི་ཉེར་བསྐྱེད་ནས།
།འབྲེལ་མེད་སྨྲ་བ་་
འཁྱལ་པ་ཡིན། །དེ་ལ་བརྣབ་སེམས་གང་ཞེ་ན།
།གཞན་གྱི་ནོར་དང་ལོངས་་
སྤྱོད་ལ།
།མཆོག་ཏུ་མངོན་པར་ཆགས་པ་ཡིན།
།གནོད་སེམས་ཞེས་བྱ་གང་ཞེ་
ན༑ །སེམས་ཅན་རྣམས་ལ་སྡང་བ་ཡིས། །རྡེག་དང་འཆིང་དང་གནོད་པ་སྟེ། །
དེ་དག་སེམས་ཅན་ལ་བྱེད་པའོ། །ལོག་ལྟ་ཞེས་བྱ་གང་ཞེ་ན།
།སྦྱིན་མེད་
མཆོད་སྦྱིན་ཡོད་མིན་དང་།
།འཇིག་རྟེན་ཕ་རོལ་ཡོད་མིན་དང་།
།དགེ་སྦྱོང་
བྲམ་ཟེ་ལྷ་རྣམས་མེད། །རྫོགས་སངས་རྒྱས་དང་དགྲ་བཅོམ་དང་།
།རང་
སངས་རྒྱས་དང་ལེགས་སྤྱོད་དང་། །ཉེས་པར་སྤྱོད་པ་ཡོད་མིན་ཞེས། །བྱ་བ་
ལོག་པར་ལྟ་བ་ཡིན། །འཕགས་པ་དྲན་པ་ཉེར་གཞག་དང་། །ཐེག་པ་ཆེན་་་་
པོའི་མདོ་རྣམས་ལས། །བཅོམ་ལྡན་འདས་ཀྱིས་རྒྱས་གསུངས་པ། །འདི་ནི་་་་
མདོ་རུ་བསྡུས་པ་ཡིན། །མི་དགེ་ལས་ཀྱི་ལམ་བཅུ་ནི། །དམྱལ་བ་ཆེན་པོའི་རྒྱུ་
རུ་བཤད།
།དགེ་བཅུ་ལས་ཀྱི་ལམ་བསྟེན་པས། །དམྱལ་ལ་སོགས་པར་ལྟུང་མ་
ཡིན༑ །སེམས་ཅན་རྣམས་ལ་ཕན་པའི་ཕྱིར། །སྐྱེ་ཞིང་སྐྱེ་བ་རྣམས་སུ་ནི། །
གང་ཞིག་སྐྱེ་བ་ལས་རྒྱལ་བའི། །བྱང་ཆུབ་རང་བཞིན་དེས་འགྲུབ་ཤོགག །མི་
དགེ་བཅུའི་ལས་ཀྱི་ལམ་བསྟན་པ་ཞེས་བྱ་བ།
སློབ་དཔོན་རྟ་དབྱངས་ཀྱིས་
མཛད་པ་རྫོགས་སོ།།
རྒྱ་གར་གྱི་མཁན་པོ་ཨ་ཛི་ཏ་ཤྲཱི་བྷ་དྲ་དང་། ཞུ་ཆེན་གྱི་ལོ་ཙཱ་བ་དགེ་སློང་
ཤཱཀྱ་འོད་ཀྱིས་བསྒྱུར་བའོ།།
96-648