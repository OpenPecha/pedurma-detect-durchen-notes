५१०
བསྟན་འགྱུར། སྤྲིང་ཡིག ༼ཇ༽ ༡༨༨
བར་བྱ་བའི་ཕྱིར། ངོ་ཚ་བས་གསང་བ་དགབ་•པའི་ཕྱིར་མ་ཡིན། རབ་ཏུ་་་་
བྱུང་བའི་ཆ་ལུགས་དང་རྗེས་སུ་མཐུན་པར་བསོད་སྙོམས་ལ་ཡོངས་སུ་ལོངས་སྤྱོད་
པར་བྱའོ། །ཇི་སྲིད་དུ་ལུས་འདི་གནས་ཤིང་འཚོ་བར་བྱ་བའི་ཕྱིར་སྲོག་བསྲུང་བ་
ཤིང་རྟའི་མིག་བསྐུ་བ་དང་འདྲ་བར་ཤིན་ཏུ་མ་ཆགས་པར་རྨའི་ཚོར་བ་བསལ་བའི་
དོན་དུ་བསྐུ་བ་དང་འདྲ་བར་བྲུ་བ་ཚ་བ་ཞི་བར་བྱ་བའི་དོན་དུ་རྗེས་སུ་ཆགས་པ་་
མེད་པར་སྲོག་བསྲུང་བའི་ཕྱིར་དང་། ཚངས་པར་སྤྱོད་•པ་ལ་ཡུན་རིང་དུ་
གནས་པར་བྱ་བའི་ཕྱིར་•དགོན་པ་ལས་ཐར་པའི་དོན་དུ་བུའི་ཤ་ཟ་བ་དང་་་
འདྲ་བར་ཞེན་པ་མེད་པས་དེ་ལྟར་ཚོར་བ་རྙིང་པ་སོ་སོར་གཞོམ་པར་བྱ་བ་དང་།
ཚོར་བ་གསར་པ་མི་བསྐྱེད་•པར་བྱའོ་ཞེས་ཟས་ལ་ཚོད་རིག་པ་ཉིད་དུ་སྨན་དང་་
འདྲ་བར་ཚད་ཡོད་པར་བྱས་ལ་ལུས་འདི་ཁ་ཟས་ཚད་ཙམ་བསྟན་∶པས་ཡུན་རིང་
དུ་གནས་པར་བྱ་བའི་ཕྱིར་དང་། འདི་ཉིད་ནད་ཡིན་པས་ཁ་ན་མ་ཐོ་བ་མེད་པ་
དང༌་། རྣལ་འབྱོར་ལ་རྗེས་སུ་མཐུན་པ་དང་། ལུས་བདེ་བླག་ཏུ་རྗེས་སུ
གནས་པ་དང་། སྲེད་པའི་ཞགས་པས་མ་བཅིངས་པའི་བདེ་བ་ལ་རེག་པར་
གནས་པར་བྱ་ཞིང་ཚོད་ཟིན་པར་ཟོས་པས་མི་དགའ་བ་དང་། སྐོམ་པ་དང་།
གླལ་བ་དང་། ཟས་ཀྱིས་ལུས་ལྕི་བ་དང་། ག གཉིད་དང་རྨུགས་པ་ཀུན་དུ་མི་
སྤྱོད་པ་ཡིན་ཞིང་སྤྱོད་ལམ་ལ་ལེགས་པར་གནས་པ་དང་། རྣལ་འབྱོར་ལ་ཕན་པ་
ཉིད་ཀྱིས་བདེ་བ་ལ་རེག་པར་གནས་པར་བྱ་བའི་དོན་དུ་ཡིན་གྱི་རྣམ་པར་རྟོག་
པའི་ཕྱིར་མ་ཡིན། རྒྱགས་པའི་ཕྱིར་མ་ཡིན།• བརྒྱན་པའི་ཕྱིར་མ་ཡིན་ཞེས་་
སྤང་བར་བྱ་བ་ལ་སོ་སོར་རྟོག་ཅིང་འདི་ལྟ་སྟེ། ལུས་འདི་གནས་པར་བྱ་བ་དང་།
འཚོ་བར་བྱ་བ་དང་། བཀྲེས་པ་བསལ་བར་བྱ་བ་དང་། ཚངས་པར་སྤྱོད་པ་
ལ་ཕན་པར་བྱ་བའི་ཕྱིར་ཡིན་ནོ་ཞེས་“བྱ་བ་ལ་སོ་སོར་རྟོག་ཅིང་ཚོར་བ་•རྙིང་པ་
96-584