བསྟན་འགྱུར། སྐྱེས་རབས། ༼གི༽ ༡༨༧
ཡིན༑ །བདག་ནི་འགྲོ་བ་ཟད་པའི་ཆོས་ནི་ཐར་འདོད་ཅིང་། །དགེ་ཞིང་
འགྱུར་བ་མེད་པའི་གནས་དེ་ཚོལ་བ་སྟེ། །【རང་གི་སྐྱེ་བོ་དང་ནི་སྐྱེ་བོར་མཉམ་་
པའི་བློ། །•ཡུལ་རྣམས་ལ་ནི་ཆགས་•པའི་ཉེས་པ་ཕྱིར་ལོག་པའོ། །སྐྱེ་བོ་མེད་
པའི་གནས་ཁང་དང་ནི་རི་འམ་ནགས། །ཤིང་གི་རྩ་བ་འགའ་ཞིག་ཏུ་ནི་གནས་་
པ་ཡི། །དོན་དམ་ཕྱིར་ནི་ཇི་ལྟར་ཉེར་ལྡན་སློང་མོ་པ། །སྲེད་བྲལ་ཡོངས་སུ་་་
འཛིན་པ་མེད་པར་རྣམ་པར་རྒྱུ། །དེ་ལྟར་གཟིགས་པའི་རྒྱལ་པོའི་•སྲས་པོ་དེ་་་
ཉིད་ལ། །འདི་སྐད་སྨྲས་ནས་ནམ་མཁའ་ལ་ནི་གཤེགས་པར་གྱུར། །དེ་ནི་དེ་
ཡི་ལུས་ཀྱིས་སངས་རྒྱས་གཞན་གཟིགས་ཤིང་། །ལྷ་ན་གནས་པ་དེ་ཡི་དྲན་པའི་་
ཆེད་དུ་འོངས། །མཁའ་ལ་མཁའ་འགྲོ་བཞིན་དུ་གཤེགས་པ་དེ་ལ་ནི། །མི་་་་་
མཆོག་ཡང་དག་དགའ་བར་གྱུར་ཞིང་ཡ་མཚན་གྱུར། །དེ་ནས་ཆོས་ཀྱི་འདུ་ཤེས་
ཉེ་བར་ཐོབ་གྱུར་ནས། །མངོན་པར་ངེས་འབྱུང་ཆོ་ག་ལ་ནི་བློ་གྲོས་མཛད། །
དེ་ནས་དབང་པོ་དང་མཉམ་དབང་པོའི་རྟ་ཐུལ་པ། །གྲོང་ལ་རབ་ཏུ་འཇུག་
འདོད་རྟ་ལ་རབ་འཛེགས་ཤིང་། །འཁོར་གྱི་སྐྱེ་བོ་དག་ཀྱང་མངོན་པར་འདོད་པ་
སྟེ། ༑ །དེ་ཉིད་ཕྱིར་ན་མངོན་འདོད་ནགས་ནི་མ་བསྙེན་•ཏོ། །དེ་ནི་རྒ་དང་་་
འཆི་བ་ཟད་པར་བྱེད་འདོད་པ། །ནགས་སུ་གནས་ཕྱིར་བློ་གྲོས་དྲན་པ་ལ་བཟུང་
ནས༑ གཉིས་འཐུང་དབང་པོ་ནགས་ཀྱི་ས་ནས་གྲོང་དུ་ལྟར། །འདོད་པ་་་་་
ལས་མིན་གྲོང་ལ་སླར་ཡང་རབ་ཏུ་ཞུགས། །དེ་ནི་ཡང་དག་མཐོང་ནས་ཤཱཀྱའི་བུ་
མོ་ཞིག །རབ་ཞུགས་ལམ་ལ་●ཐལ་མོ་སྦྱར་བ་དང་བཅས་ཤིང་། །ཀྱེ་མ་
སྤྱན【དབང་གང་གི་•བདག་པོ་འདི་འདྲ་འདིར། །མོ་དེ་བདེ་མ་མྱ་ངན་འདས་མ་
ཞེས་སྨྲས་སོ། །དེ་ནས་དབྱངས་འདི་སྤྲིན་ཆེན་དབྱངས་དང་ལྡན་པ་ཡིས། །
ཡོངས་སུ་ཐོས་ནས་མཆོག་ཏུ་ཞི་བ་རྙེད་གྱུར་ལ། །མྱ་ངན་འདས་ཞེས་སྒྲ་སྐད་་་་
96-44