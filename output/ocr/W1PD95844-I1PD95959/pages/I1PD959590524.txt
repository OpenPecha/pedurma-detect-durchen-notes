བསྟན་འགྱུར། གསོ་བ་རིག་པ། ༼ག༽ ༢༡༧
ཡང་ཟླ་བ་གཅིག་གམ་•ཟླ་བ་ཕྱེད་ནས་ལྡང་ཞིང་ན་ལ། དེ་ནས་ནི་སྨིན་མི་་
དགོས་ལ་རང་ཉིད་ཞི་བར་འགྱུར་ལ། དེ་ཤས་ཆེར་འཕེལ་བར་གྱུར་ན་ནི།
མིག་ལ་སོགས་པ་མ【རུངས་པར་•བྱེད་དོ། །མཁྲིས་•གྱུར་མགོ་བོ་ཚ་བ་དང་། །
དུད་པས་བདུགས་སྙམ་སེམས་རིམས་འདེབས། །རྔུལ་ཞིང་མིག་ཚ་བརྒྱལ་བ་དང་། །
མཚན་མོ【གྲང་བས་•རྩེ་འཇིལ་འགྱུར། །ཞེས་བྱ་བ་ལ། མཁྲིས་པ་ལས་གྱུར་
པའི་མགོ་བོ་ཚ་བའི་ནད་ནི་མགོ་བོ【དུད་པས་བདུགས་•པ་སྙམ་དུ་སེམས་པར་་
འགྱུར་བ་ལ་སོགས་པ་དང་། མཚན་མོའི་དུས་དང་གྲང་བ་ལ་རྩེ་འཇིལ་བར་་
འགྱུར་བ་ཡིན་ནོ། །བད་ཀན་ལས་གྱུར་ཡི་ག་འཆུས∶། །མགོ་ལྕི་ཚོར་བ་མེད་་
ཅིང་གྲང་།
།རྩ་མི་འཕར་ཞིང་སྒྱིད་སྙོམ་•ལ། །ཉིན་མོ་ནད་ཆུང་མཚན་མོ
【ལྡང་། །རྨྱ་•ཞིང་མིག་ནི་སྐྲངས་པ་དང་། །རྣ་བ་གཡའ་ཞིང་སློན་པ་ཡིན། །
ཞེས་བྱ་བ་ལ། བད་ཀན་ལས་གྱུར་པའི་མགོ་བོ་ཚ་བའི་ནད་ལ་ཡི་ག་འཆུས་•པ་
ལ་སོགས་པ་དང་། རྩ་ཐམས་ཅད་མི་འཕར་བ་ལ་སོགས་པ་ནས།
སློན་པའི་་
བར་གྱི་མཚན་ཉིད་དང་ལྡན་པ་ཡིན་ནོ། །ཁྲག་གྱུར་མཁྲིས་པ་ལས་ཆེར་ན། །
ཞེས་བྱ་བ་ལ། ཁྲག་ལས་གྱུར་པའི་མགོ་བོ་ཚ་བའི་ནད་ནི། མཁྲིས་པའི་མཚན་
ཉིད་དང་ལྡན་པར་གྱུར་པ་ལས། ཤིན་ཏུ་དྲག་པར་ན་བར་གྱུར་པ་ཡིན་ནོ། །
འདུས་གྱུར་མཚན་ཉིད་ཀུན་དང་ལྡན། །ཞེས་བྱ་བ་ལ། ནད་གཞི་གསུམ་ཆར་་
འདུས་པ་ལས་གྱུར་པའི་མགོ་བོ་ན་•བའི་མཚན་ཉིད་ནི་ནད་གཞི་གསུམ་ཆར་་་
འདུས་པའི་མཚན་ཉིད་དང་ལྡན་པ་ཡིན་ནོ། །འདྲེན་མའི་ཟས【ཀྱིས་སྤྱི་བོ་ཡི∶། །
ཁྲག་དང་ཤ་ནི་འདྲུལ་བྱས་པས། །འདུས་པའི་ནད་ནི་འཁྲུགས་འགྱུར་ཞིང་། །
མགོ་བོའི་སྲིན་བུ་སྐྱེ་བར་འགྱུར། །དེས་ནི་མགོ་བོའི་ཁྲག་འཐུང་ཞིང་། །
སེམས་ནི་འཁྲུལ་པར་བྱེད་པ་ཡི། །མི་བཟད་ནད་ནི་སྐྱེད་པར་བྱེད། །ལུད་པ་
114-488