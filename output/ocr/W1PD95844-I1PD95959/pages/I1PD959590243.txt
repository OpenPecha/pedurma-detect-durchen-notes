སྨན་དཔྱད་ཡན་ལག་བརྒྱད་པའི་སྙིང་པོའི་རྣམ་པར་འགྲེལ་པ་ཚིག་གི་དོན་གྱི་ཟླ་ཟེར་ཞེས་བྱ་བའི་སྨད་དུམ་བཞུགས་སོ།། ༢ ༠༧
བར་གྱུར་ན། རླུང་གིས་གཞང་ལ་གནོད་པ་སྐྱེད་པ་བྱེད་པས། བྲང་ན་བ་ལ་་
སོགས་པ་སྐྱེད་•པར་བྱེད་དོ། །དེ་ལ་བིལ་བ་ལ་སོགས་དང་། །པོ་སོན་ཆ་དང་
དུར་བྱིད་སོགས། །བ་གཅིན་དང་ནི་སྦྱར་བ་གཏང་། །ཞེས་བྱ་བ་ལ། ཉེས་
པ་དེ་ལ་བིལ་བ་ལ་སོགས་པའི་རྩ་བ་ལྔ་དང་། པོ་སོན་ཆ་དང་དུར་བྱིད་ལ་སོགས་
པའི་སྡེ་ཚན་བ་གཅིན་དང་སྦྱར་བ་གཏང་བར་བྱའོ། །བ ཙིར་དྲགས་པ་ཡིས་ཁོང་
པར་"ནི། །མི་འདུག་ལྐོག་མར་འབྱུང་བར་འགྱུར།
།ཞེས་བྱ་བ་ལ། ལྒང་
པ་བ ཙིར་དྲགས་པར་གྱུར་པ་ལས་ཁོང་པའི་ནང་དུ་སྣུམ་དེ་མི་འཆགས་པའམ།
ལྐོག་མར་གྱེན་དུ་འབྱུང་བར་འགྱུར་རོ།
།དེ་ལ་མས་གཏོང་བཀྲུ་སྨན་དང༌་། །
མགུལ་པ་བསྡམས་སོགས་ལས་རྣམས་བྱ། །ཞེས་བྱ་བ་ལ། ཉེས་པར་གྱུར་པ་དེ་
ལ་འཇམ་རྩིའི་ཁྱད་པར་མས་གཏོང་བ་དང་། བཀྲུ་སྨན་བཏང་བ་དང་མགུལ་པ་
བསྡམས་པ་ལ་སོགས་པའི་ལས་གོང་དུ་བཤད་པ་རྣམས་བྱས་ན་ཕན་ནོ། །བཀྲུ་་་
སྨན་སོགས་པས་དག་བྱས་ནས། །ལུས་དང་ཉམས་སྟོབས་མེ་དྲོད་ཆུང་། །སྒོ་་
ང་གཞོན་ནུའམ་ཏིལ་མར་གྱི། །སྣོད་ནི་གང་བ་ཇི་བཞིན་དུ། །གནོད་པར་་
གྱུར་པ་ཐམས་ཅད་ལས། །སྨན་པས་འབད་དེ་བསྲུང་བར་བྱ།
།ཞེས་བྱ་བ་ལ།
བཀྲུ་སྨན་སོགས་ཞེས་བྱ་བ་སྐྱུག་སྨན་དང་བཀྲུ་སྨན་དྲག་པོ་མས་གཏོང་བའི་ལས་་་
ཀྱིས་དག་ཅིང་ལུས་སྦྱངས་པར་གྱུར་པས་ལུས་རིད་པ་དང་། ཉམས་སྟོབས་ཞན་
པ་དང་མེ་དྲོད་ཆུང་བར་གྱུར་པ་ལ་གནོད་པར་གྱུར་པའི་ཟས་དང་སྤྱོད་ལམ་ཐམས་
ཅད་ལ་●སྨན་པ ས་འབད་པ་དང ་བ ཅ ས ་པ ས་བསྲུང་ཞིང་བསྐྱང་བར་བྱ་སྟེ།
དཔེར་ན་བྱའི་སྒོ་ང་གཞོན་ནུ་མ་སྨིན་པའམ་ཏིལ་མར་གྱིས་སྣོད་གང་བ་བསྲུང་བ་་
ཇི་ལྟ་བ་བཞིན་དུ་ནད་པ་དེ་སྨན་པས་ཉེ་བར་བསྲུང་བར་བྱའོ།
།ཁ་ཟས་མངར་
དང་ཡིད་འོང་སྦྱིན། །དེ་འོག་སྐྱུག་དང་ལན་ཚྭར་བཅས། །དེ་ནས་མངར་་་་
114-207