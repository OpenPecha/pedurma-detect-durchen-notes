སྨན་དཔྱད་ཡན་ལག་བརྒྱད་པའི་སྙིང་པོའི་རྣམ་པར་འགྲེལ་པ་ཚིག་གི་དོན་གྱི་ཟླ་ཟེར་ཞེས་བྱ་བའི་སྨད་དུམ་བཞུགས་སོ།། ༣ ༢ ༧
ཞིང་དཀར་པོར་སྣང་བ་དང་། ལྷུན་ཆེ་བ་དང་། འཇམ་ཞིང་མཉེན་པ་དང་།
ལྕི་བ་ལ་སོགས་པའི་རྨེན་བུ་བྱུང་བ་གང་ཡིན་པ་དེ་ནི་བད་ཀན་གྱི་མདུད་པ་ཞེས་་་
བྱའོ།༑
།ཞེས་དྲང་སྲོང་རྣམས་ཀྱིས་བཤད་དོ། །ཐིག་ལེ་འབྲས་ཕྱེ་ལྟར་དཀར་
བ༑ །མཐོ་བ་འབྲས་ཕྱེ་འདྲ་ཞེས་བཤད། །ཅེས་བྱ་བ་ལ། མིག་འབྲས་་
དཀར་པོའི་སྟེང་དུ་ཐིག་ལེ་འབྲས་ཕྱེ་ལྟར་དཀར་ལ་དཔངས་མཐོ་ཞིང་པགས་པས་
ཁྱབ་པ་གང་ཡིན་པ་དེ་ནི་འབྲས་ཕྱེ་འདྲ་བ་ཞེས་བྱའོ།
།དཀར་པོའི་•རི་མོ་དམར་
པོས་ཁྱབ། །ཚ་ཞིང་ན་དང་བཅས་པ་ནི། །སྐྲང་ཞིང་མཆི་མས་གོས་པ་མེད། །
ཁྲག་གྱུར་རྩ་ཡི་ཉེས་པར་●བཤད། །ཅེས་བྱ་བ་ལ། མིག་འབྲས་དཀར་པོའི་་་་
སྟེང་དུ་རི་མོ་དམར་པོ་ཤར་ཤར་པོར་ཁྱབ་ཅིང་ཚ་བ་དང་། ལྷང་ལྷང་པོར་ན་བ་
དང་བཅས་པ་ལ། སྐྲང་པ་དང་། མཆི་མ་དང་ལྗན་ལྗིན་གྱིས་གོས་པ་མེད་་
པར་གྱུར་པ་དེ་ནི་ཁྲག་ལས་གྱུར་པའི་རྩའི་ནད་ཡིན་པས་ན་རྩའི་ཉེས་པ་ཞེས་བྱའོ། །
རྩ་ཉེས་ཡལ་བར་བོར་ན་ནི། །དམར་རིས་དེ་ཉིད་འཕེལ་བར་འགྱུར།
།ཁྲག་་
བཅས་རྩ་ནི་བརྩེ་བར་བྱེད། །དེ་ཡིས་མིག་གིས་བལྟ་མི་ནུས། །ཞེས་བྱ་བ་ལ།
རྩའི་ཉེས་པ་དེ་ཡལ་བར་བོར་ཞིང་གསོ་བ་མ་བྱས་ན་རྩ་རིས་དམར་པོ་ཤར་ཤར་
པོར་གནས་པ་དེ་ལ་●འཕེལ་ཞིང་རྒྱས་པར་གྱུར་པས་རྩ་ཁྲག་དང་བཅས་པ་དང་།
རྩ་བརྩེ་▪ཞིང་ཚ་བ་ཙག་ཙག་པོར་ཁྱབ་པར་འགྱུར་རོ། །རྩ་བརྩེ་•བ་དེས་མིག་་་
གིས་བལྟ་▪མི་ནུས་པར་འགྱུར་རོ། །རྩ་ཡི་དྲ་བས་གཡོགས་ཤིང་སྟུག● །མཐོ་བ་
རྩ་ཡི་དྲ་བ་ཡིན། །ཞེས་བྱ་བ་ལ། རྩའི་དྲ་བ་ཞེས་བྱ་བའི་མིག་ནད་ནི་དཀར་་
པོ་རྩའི་རྩ་བའི་•ནང་ན་ཁྲག་གིས་གང་ཞིང་ཆེ་བ་སྟུག་ཅིང་མཐོ་བར་གནས་པ་ཡིན་
ནོ༑ །ཁྲག【གི་མིག་མཛེར་●འཇམ་ཞིང་མཉམ། །པདྨ་འདྲ་བ་ཤ་ལྷག་ཡིན། །
ཞེས་བྱ་བ་ལ། ཁྲག་གི་མིག་མཛེར་དང་མཉམ་པ་སྟེ་མིག་ཟུར་གྱི་ནད་དང་ཚུལ་་
114-327