१५८
mptype བསྟན་འགྱུར། གསོ་བ་རིག་པ།
21 Jand may abo
པ་གཅིག་དང་། འདུས་པ་ལས་གྱུར་པའི་མཐོང་བ་ཉམས་པ་གཅིག་ཡིན་ནོ། །
གང་གིས་མཐོང་བྱེད་ནད་ཀྱིས་ཁྱབ། །སྲེ་མོའི་མིག་འདྲར་སྣང་བར་འགྱུར། །
དེ་ནི་ཉིན་མཐོང་མཚན་མོ་མིན།
།ནེའུ་ལེ་●ལོང་བ་ཞེས་དེ་•བཤད། །ཅེས་བྱ་
བ་ལ། མིག་གང་གིས་མཐོང་བར་བྱེད་པའི་མིག་གི་དཀྱིལ་འཁོར་རླུང་ལ་སོགས་
པའི་ནད་ཀྱིས་ཁྱབ་ཅིང་སྲེ་མོའི་མིག་དང་འདྲ་བར་འཚེར་བར་སྣང་བར་འགྱུར་་་་
བའི་ནད་དེ་ནི་མིང་ནེའུ་ལེ་ལོང་བ་ཞེས་བྱ་བར་བཤད་དེ། ནེའུ་ལེ་ལོང་བ་ཞེས་
བྱ་བ་གང་ཡིན་པ་དེའི་མཚན་ཉིད་དེ་ནི་ཉིན་མོར་“དངོས་པོ་སྣ་ཚོགས་མཐོང་བར་
འགྱུར་གྱི། མཚན་མོ་མཐོང་བར་མི་འགྱུར་རོ། །ཉི་མ་ནུབ་པར་གྱུར་པ་ན། །
འོད་མི་སྣང་ཚེ་རེངས་•འགྱུར་ཞིང་། །མཐོང་བྱེད་ཉམས་པར་བྱེད་པ་ནི།
ནད་ཀྱིས་ལོང་བ་གཉིས་པ་ཡིན། །ཉི་མའི་ཟེར་གྱིས་ཕོག་པ་ན། །མཐོང་བའི་
ལམ་ནས་དྲི་མ་ནི། །ཞུ་ཞིང་མེད་པར་གྱུར་ནས་ནི། །ཉིན་མོ་གསལ་བར་་
མཐོང་བར་བྱེད། །ཅེས་བྱ་བ་ལ། ཉི་མ་རིའི་རྩེ་ལས་ནུབ་པར་གྱུར་ཅིང་ཉིན་
མོའི་མཐའ་མར་འོད་མི་སྣང་བར【གྱུར་པ་ན∶། མིག་གི་ནད་དེ་རེངས་ཤིང་སྲ་་་
བར་གྱུར་ནས་མཐོང་བར་བྱེད་པའི་མིག་གི་རྒྱལ་མོ་བསྒྲིབས་ཤིང་ཁེབས་པར་གྱུར་
པས་མཐོང་བར་བྱེད་པ་ཉམས་པར་འགྱུར་ཏེ། དེ་ནི་ནད་ཀྱིས་“མཚན་མོ་ལོང་
བ་སྔ་མ་ལས་གཉིས་པར་གྱུར་པ་ཉིད་•ཡིན་ཏེ་མཚན་མོ་ལོང་བ་འདི་ལ་ཉི་མའི་་་་
འོད་ཟེར་གྱིས་མཐོང་བར་བྱེད【པ་ན་“ཡོད་པའི་ནད་མཐོང་བར་བྱེད་པའི་ལམ་གྱི་
མིག་ནས་“དྲི་མ་དེ་ཞུ་ཞིང་མེད་པར་གྱུར་ནས། ཉིན་མོ་དངོས་པོ་གསལ་བ་ཁོ་་
ནར་མཐོང་བར་བྱེད་པ་ཡིན་ནོ། །ཚ་བས་གདུངས་ཏེ་མོད་ལ་ནི། །ཆུ་གྲང་་
ནང་དུ་ཞུགས་གྱུར་ན། །ནད་གཞི་གསུམ་དང་ཁྲག་འཁྲུགས་ཏེ། །དྲོད་ནི་གྱེན་
འགྲོ་དེ་ནས་མིག །ཚ་ཞིང་ན་དཀར་དྲི་མ་ཅན། །ཉིན་མོ་ལོང་ལོང་པོར་་
114-354
།