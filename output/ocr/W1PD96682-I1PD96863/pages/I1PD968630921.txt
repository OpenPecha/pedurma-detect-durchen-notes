དཔལ་གཏུམ་པོ་ཁྲོ་བོ་ཆེན་པོའི་རྒྱུད་ཀྱི་རྒྱལ་པོ་དཔའ་བོ་གཅིག་པ་ཞེས་བྱ་བ།
67
བསྟན་པར་མི་བྱའོ།
།གང་ཞིག་གཏུམ་པོ་ཁྲོ་བོ་ཡི། །དཀྱིལ་འཁོར་རབ་ཞུགས་
མཉམ་གཞག་ཅིང་། །དད་དང་བརྩོན་འགྲུས་མཆོག་ལྡན་ལ། །གཏུམ་པོའི་
རྒྱུད་འདི་བསྟན་པར་བྱ། ། བླ་མ་ལ་གུས་སྙིང་རྗེ་ཅན། །སྔགས་ཀྱི་ཐེག་པར་
མཆོག་ཏུ་གཞོལ། _ །གཏུམ་པོའི་དབང་ཕྱུག་ལ་རྟག་གུས། །དེ་ལ་རྒྱུད་འདི་
བསྟན་པར་བྱ།
།རྣལ་འབྱོར་པ་གང་ལ་ལ་ཞིག །འདོད་བརྐམ་སངས་རྒྱས་སླུ་
བྱེད་པས།
།གཏུམ་པོའི་དཀྱིལ་འཁོར་སྟོན་●བྱེད་ཅིང་། །བླ་མེད་རྒྱུད་ནི་སྟོན་
བྱེད་ན།
།དེ་ནི་ནད་ཆེན་གྱིས་གཟིར་ནས། །བཤང་●གཅིའི་དྲི་མས་གོས་པར་
བྱེད༑
།ཟླ་བ་དྲུག་གི་ནང་དུ་ནི། །དེ་ནི་འཆི་བའི་སྡུག་བསྔལ་●འགྱུར།
།དེ་
ཕྱིར་གཤིན་རྗེའི་ཕོ་ཉས་བཟུང་། །དུས་ཀྱི་ཞགས་པའི་དབང་དུ་འགྱུར། _ །གང་
ཚེ་སྡིག་ཅན་དམྱལ་བར་འཁྲིད། །སངས་རྒྱས་ཀྱིས་ཀྱང་བསྲུང་●མི་ནུས། །ལོ་ནི་
འབུམ་དུ་དེ་སྡུག་བསྔལ། །གལ་ཏེ་མྱོང་འགྱུར་●ལས་ཟད་ཀྱངང་། །གལ་ཏེ་མི་རུ་
སྐྱེས་ན་ཡང་། །རྡོ་རྗེའི་གནམ་ལྕགས་ཀྱིས་དེ་འཇིག །སྔགས་རིག་•བརྟུལ་
ཞུགས་ཅན་གྱིས་ནི། །དེ་ཕྱིར་དཀྱིལ་འཁོར་ལེགས་བྲིས་ནས། །དེ་ཉིད་སྔོན་དུ་
ཡོངས་བརྟགས་པའི། །སློབ་མ་བཟང་པོ་རབ་གཞུག་བྱ། །འཇིག་རྟེན་གསུམ་དུ་
རྙེད་དཀའ་བའི། །རྒྱུད་ནི་དེ་ཕྱིར་བསྟན་པར་བྱ། །གང་ཡང་མ་ཐོས་རྒྱུད་
འཆད་པ། ། དེ་ཡང་འོག་ཏུ་འགྲོ་འགྱུར་ཞིང་། །གལ་ཏེ་སངས་རྒྱས་དང་
མཚུངས་ཀྱང་། །དེ་ཡི་གདོང་དུ་རྣམ་སྨིན་འགྱུར། །སློབ་མ་དད་པ་དམན་པ་
དང་༑ །ཐེ་ཚོམ【ཟ་བས་•ཉན་བྱེད་•ན། །མགོ་བོར་རྡོ་རྗེའི་ཐོག་ལྟུང་བ། །
ཆར་འབབ་དུས་སུ་ཐེ་ཚོམ་མེད། །མཆོག་གི་ཞལ་མངའ་ལྷ་མོ་ལ། །བདག་གིས་
འདི་ནི་བདེན་པར་བཤད། །དཔའ་བོ་གཅིག་ཉིད་རྒྱུད་འདི་ནི། །གཏུམ་པོ་ཁྲོ་
བོ་ཤིན་ཏུ་གསང་།
ཞེས་པ་ནི་དཔའ་བོ་གཅིག་པ་ཉིད་དུ་གསུངས་པའི།
80-891