३०
བཀའ་འགྱུར། རྒྱུད་འབུམ། ༼༽ ༨༨
མཐུ་དང་། བྱང་ཆུབ་སྙིང་པོའི་རྒྱན་འབུམ་གྱི་གཟུངས་སྔགས་རིག་པའི་བྱིན་
རླབས་ལས་བྱུང་བ་ཤ་སྟག་གོ། །དེ་ནས་པ་ཐ་རིའི་གྲོང་ཁྱེར་གྱི་སྐྱེ་བོའི་ཚོགས་
ཐམས་ཅད་ཤིན་ཏུ་ངོ་མཚར་བར་གྱུར་ནས་ཕན་ཚུན་དུ་གཅིག་གིས་གཅིག་ལ་འདི་་
སྐད་ཅེས་འདྲི་མོལ་བྱེད་དོ། །ཨེ་མའོ་ངོ་མཚར་ཆེའོ། །གྲོགས་པོ་དག་འདི་ལྟ་
བུའི་ཆོ་འཕྲུལ་ཆེན་པོ་སྔོན་ཆད་མཐོང་མ་མྱོང་ཐོས་མ་མྱོང་བ་འཕྲལ་དུ་བྱུང་བ་་་་
འདི་སུ་ཞིག་གི་མཐུ་ཡིན། རྫུ་འཕྲུལ་ཆེན་པོ་འདི་སུས་བསྟན་པ་ཡིན། གོར་མ་
ཆག་པར་ཛམྦུ་གླིང་འདིར་བཀྲ་ཤིས་པ་དང་ཕན་པ་དང་བདེ་བ་ཕུན་སུམ་ཚོགས་པ་
འབྱུང་བར་འགྱུར་རམ་ཟེར་ཏོ། །དེའི་ཚེ་རྒན་རབས་དག་གིས་སྐྱེ་བོའི་ཚོགས་དེ་
དག་ལ་འདི་སྐད་ཅེས་སྨྲས་སོ། །ཆོ་འཕྲུལ་ཆེན་པོ་འདི་ནི་གདོན་མི་ཟ་བར་དེ་
བཞིན་གཤེགས་པ་འོད་ཟེར་དམ་པའི་རྒྱལ་མཚན་གྱི་མཐུ་ཡིན་ནོ། །དེ་བཞིན་
གཤེགས་པ་དེས་སེམས་ཅན་ཐམས་ཅད་ལ་ཕན་པ་དང་བདེ་བའི་ཕྱིར་ཁྱེད་ཅག་གི་་
བསྟི་གནས་ལ་གཤེགས་པའི་ལྟས་སུ་རྫུ་འཕྲུལ་འདི་བསྟན་པ་ཡིན་ནོ། །བདག་
ཅག་སོ་སོའི་གནས་སུ་ལོག་ལ་རང་རང་གི་ནུས་ཚད་ལ་དཔག་པའི་ཞལ་ཟས་བཟང་
པོའི་བྱེ་བྲག་མང་པོ་བཤམས་ཏེ་སང་ཉིན་དེ་བཞིན་གཤེགས་པ་དེ་ལ་གདུགས་ཚོད་་
འབུལ་ཞིང་མཆོད་པ་དང་བསྙེན་བཀུར་བྱའོ། །དེ་ནས་སྐྱེ་བོ་དེ་དག་ཐམས་ཅད་
རིངས་པ་རིངས་པར་རང་རང་གི་ཁྱིམ་དུ་སོང་ནས་མཚན་མོའི་རིང་དེ་ལ་དྲི་ཞིམ་་་་
ལ་རོ་བདའ་བའི་ཞལ་ཟས་བཟའ་བཏུང་སྣ་ཚོགས་སྦྱར་ཞིང་དྲི་ཞིམ་པོའི་མེ་ཏོག་་་་་
དང་༑
དྲིའི་བྱུག་པ་དང་བདུག་སྤོས་དང་ཕྱེ་མ་ཕུར་མ་དང་གདུགས་དང་རྒྱལ་
མཚན་དང་བ་དན་ལ་སོགས་པ་དང་། རོལ་མོ་ཕེག་རྡོབ་པའི་བྱེ་བྲག་མང་པོ་
བཤམས་ནས་ལམ་རྣམས་སུ་ཉེ་བར་ལྷགས་▪ཏེ་དེ་བཞིན་གཤེགས་པ་བསྒུགས་སོ། །
དེའི་ཚེ་བཅོམ་ལྡན་འདས་འོད་ཟེར་དམ་པའི་རྒྱལ་མཚན་དེས་ལྔ་ལེན་གྱི་ལྗོངས་སུ་་
88-30