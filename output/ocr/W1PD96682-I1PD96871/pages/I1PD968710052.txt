२७
བཀའ་འགྱུར། རྒྱུད་འབུམ། ༼ན༽ ༨༨
བར་བྱེད་པ་སྟེ། ངས་རྗེས་སུ་དྲན་པ་སྔོན་འདས་པའི་དུས་ན་པ་ཐ་རིའི་གྲོང་ཁྱེར་
གྱི་ཤར་སྒོའི་ཕྱི་རོལ་དུ་སྐྱེད་མོས་ཚལ་ཆེན་པོ་ཞིག་ཡོད་དེ། སྐྱེད་ཚལ་དེའི་མིང་ནི་
ཨ་སུ་རི་ཞེས་བྱ་བའོ། །དེ་ན་གཉུག་མར་གནས་པའི་སྲིན་པོའི་བུ་མོ་ཞིག་ཡོད་དེ།
མིང་ནི་ལྷ་མིན་མཛེས་མ་ཞེས་བྱའོ། །སྲིན་མོ་དེ་རང་བཞིན་ངན་པ་གདུག་རྩུབ་ཆེ་
བ༑ ཁོར་ཡུག་དཔག་ཚད་སྟོང་གི་ནང་རོལ་ན་གནས་པའི་ཁྱེའུ་དང་བུ་མོ་རྣམས་
ཀྱི་མདངས་འཕྲོག་ཅིང་བཅུད་བརྐུས། སྲོག་ཀྱང་ཕྲོགས་པར་བྱས་པས། པ་ཐ་
རིའི་གྲོང་ཁྱེར་ན་གནས་པའི་སྐྱེ་བོ་ཕོ་མོ་ཕལ་ཆེར་སྲིན་མོ་དེའི་གནོད་པས་གཙེས་་་་
པས་སྡུག་བསྔལ་བར་གྱུར། ཡུན་རིང་དུ་འཇིགས་པ་དང་ལྡན་པར་གྱུར། ཉམ་
ང་བས་ཉེན་པར་གྱུར་ཏོ། །དེ་ནས་དུས་གཅིག་ན་དེ་དག་ཕན་ཚུན་དུ་བལྟས་ཤིང་
ཐབས་ཅི་འདྲ་ཞིག་གིས་སྡུག་བསྔལ་འདི་ལས་གྲོལ་བར་འགྱུར་ཞེས་བགྲོས་སོ། །
དེའི་ཚེ་སྐྱེ་བོའི་ཚོགས་འདུས་པའི་ཁྲོད་ན་རྒན་རབས་རྒྱུས་ཡོད་པ་འགའ་ཞིག་གིས།
སྐྱེ་བོ་དེ་དག་ལ་འདི་སྐད་ཅེས་སྨྲས་སོ། །གྲོགས་པོ་དག་ཉོན་ཅིག །ད་ལྟ་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་ཟེར་་་་
དམ་པའི་རྒྱལ་མཚན་ཞེས་བྱ་བ་འཇིག་རྟེན་དུ་བྱུང་ནས་འཚོ་ཞིང་གཞེས་བཞིན་་་་
བཞུགས་ཏེ། དེའི་དྲུང་དུ་མཇལ་ཏེ་འདྲི་བར་རིགས་སོ། །སངས་རྒྱས་བཅོམ་
ལྡན་འདས་དེ་ཉིད་ཀྱིས། ཁྱེད་ཅག་▪གི་མགོན་པོ་དང་སྐྱབས་སུ་འགྱུར་ལ་
འཇིགས་པ་དང་སྡུག་བསྔལ་ཐམས་ཅད་བསལ་བར་མཛད་པར་འགྱུར་རོ། །དེ་
སྐད་ཅེས་སྨྲས་པ་དང་། སྐྱེ་བོ་དེ་དག་གིས་དེ་བཞིན་གཤེགས་པ་དེ་ཡུལ་ཕྱོགས་
གང་ན་བཞུགས་ཞེས་དྲིས་པས། རྒན་རབས་དག་གིས་ལན་བཏབ་པ། དེ་
བཞིན་གཤེགས་པ་དེ་དུས་སྐབས་ད་ལྟ་ན་ལྔ་ལེན་གྱི་ལྗོངས་ན་བཞུགས་ཟེར་རོ། །
སླར་དྲིས་པ། བཞིན་བཟང་དག་དེ་བཞིན་གཤེགས་པ་དེ་དང་མཇལ་བའི་ཐབས་
88-26