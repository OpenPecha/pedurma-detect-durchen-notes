བྱང་ཆུབ་སྙིང་པོའི་རྒྱན་འབུམ་ཞེས་བྱ་བའི་གཟུངས།
42
མ་སྤྱད་པའི་རས་གཙང་མ་སྲིད་དུ་ཁྲུ་“བཞི་ཡོད་པ་ཞིག་ལྤགས་པ་ལས་བྱུང་བ་མེན་
པའི་སྤྱིན་གཙང་མས་བཏུལ་ཞིང་ལེགས་པར་བརྡར་བ་ལ་བཟོ་བོ་གསོ་སྦྱོང་ཡན་་་་
ལག་བརྒྱད་པ་ལ་གནས་ཤིང་གཙང་སྦྲ་དང་ལྡན་པས་བྲི་བར་བྱ་སྟེ། དབུས་སུ་
ཤཱཀྱ་ཐུབ་པ་རིན་པོ་ཆེ་སྣ་ཚོགས་ཀྱིས་བརྒྱན་པའི་བྱང་ཆུབ་ལྗོན་ཤིང་གི་དྲུང་ན་་་་
སེང་གེའི་ཁྲི་ལ་བཞུགས་པ་བྲི་བར་བྱའོ། །དེའི་སྟེང་ན་དེ་བཞིན་གཤེགས་པ་འོད་
ཟེར་དམ་པའི་རྒྱལ་མཚན་ཆོས་འཆད་ཀྱི་ཕྱག་རྒྱ་ཅན་བྲི་བར་བྱའོ། །གཡས་སུ་
འཕགས་པ་འཇམ་དཔལ་གཞོན་ནུར་གྱུར་པ་རིན་པོ་ཆེའི་རྒྱན་ཐམས་ཅད་ཀྱིས་་་་
བརྒྱན་པ། པདྨའི་གདན་ལ་པུས་མོ་བཙུགས་ཏེ་ལག་པ་གཉིས་ཀྱིས་ལྷུང་བཟེད་
བཟུང་ནས་བཅོམ་ལྡན་འདས་ལ་འབུལ་བའི་རྣམ་པ་ཅན་བྲི་བར་བྱའོ། །གཡོན་
ན་འཕགས་པ་གསང་བའི་བདག་པོ་ལག་ན་རྡོ་རྗེ་ཁྲོ་འཛུམ་བརྗིད་བག་ཅན་རིན་པོ་
ཆེའི་རྒྱན་ཐམས་ཅད་ཀྱིས་བརྒྱན་པ་ལག་ན་རྡོ་རྗེ་གསོར་བའི་ཚུལ་གྱིས་བསྣམས་པ།
པདྨའི་གདན་ལ་པུས་མོ་གཉིས་བཙུགས་ནས་བཅོམ་ལྡན་འདས་ལ་བལྟ་བ་བྲི་བར་་་
བྱའོ།༑ །འཕགས་པ་འཇམ་དཔལ་གྱི་རྒྱབ་ཏུ་རིན་པོ་ཆེའི་མཆོད་རྟེན་མཐོ་ཞིང་
ཡངས་པ་བྲི་བར་བྱའོ། །དེའི་ནང་ན་དེ་བཞིན་གཤེགས་པ་ཤིན་ཏུ་རྒྱས་པའི་
གསེར་ཞལ་མཆོག་ཏུ་དཔའ་བའི་འོད་ཟེར་རྒྱལ་མཚན་གྱི་ཏོག་སེང་གེའི་གདན་ལ་་་
བཞུགས་ཤིང་དབུགས་དབྱུང་མཛད་པའི་རྣམ་པ་ཅན་བྲི་བར་བྱའོ། །ལག་ན་རྡོ་
རྗེའི་རྒྱབ་ཏུ་བྱང་ཆུབ་སྙིང་པོའི་རྒྱན་འབུམ་གྱི་གླེགས་བམ་རིན་པོ་ཆེ་སྣ་ཚོགས་ཀྱིས་
སྤ་བའི་རིན་པོ་ཆེའི་ཟ་མ་ཏོག་གི་ནང་དུ་བཅུག་པ་མཐའ་འཇགས་སུ་སངས་རྒྱས་་་་
ཀྱི་སྐུ་གཟུགས་བྲིས་པ་སེང་གེའི་ཁྲི་ལ་བཞག་པ་བྲི་བར་བྱའོ། །དེའི་འོག་ཏུ་རྡོ་རྗེ་
ཕོ་ཉ་ཁྲོ་བོའི་གཟུགས་ཅན་བྲི་བར་བྱའོ། །མཆོད་རྟེན་གྱི་འོག་ཏུ་དཔལ་གྱི་ལྷ་མོ་
བྲི་བར་བྱའོ། །ཤཱཀྱ་ཐུབ་པའི་འོག་ཏུ་རྒྱལ་པོ་ཆེན་པོ་བཞི་རིན་པོ་ཆེའི་གོ་ཆ་གྱོན་
88-57