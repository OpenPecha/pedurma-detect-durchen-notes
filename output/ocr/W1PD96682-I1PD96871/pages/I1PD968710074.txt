བཀའ་འགྱུར། རྒྱུད་འབུམ། ༼༽ ༨༨
ལག་ན་རྡོ་རྗེ་གཞན་ཡང་དགེ་བའི་རྩ་བ་བསྐྲུན་པ་དང་བསྐྱེད་པར་བྱ་བ་དང་།
བསམ་པའི་དོན་འགྲུབ་པར་བྱེད་པའི་ལས་ཚོགས་ཀྱི་རྟེན་འབྲེལ་གྲུབ་པའི་ཚུལ་་་་
མདོ་ཙམ་ཞིག་བཤད་ཀྱིས་ཉོན་ཅིག །ལག་ན་རྡོ་རྗེ་གང་ལ་ལ་ཞིག་གིས་བྱང་ཆུབ་
སྙིང་པོའི་རྒྱན་འབུམ་གྱི་གཟུངས་འདི་གྲོ་ག་ལ་བྲིས་ཏེ།
ཕྱག་མཚན་གྱི་རྡོ་རྗེའི་
ནང་དུ་བཅུག་པའམ། སྐུ་གཟུགས་ཀྱི་ནང་བཅུག་པའམ། ཁོག་པར་བྲིས་པའམ།
ལྷ་ཁང་གི་གནྡྷོ་∶ལའི་ནང་བཅུག་པའམ། མཆོད་རྟེན་གྱི་ནང་བཅུག་ན། དེས་
མཆོད་རྟེན་གཅིག་བྱས་པས་འབུམ་བྱས་པར་འགྱུར་རོ། །མཆོད་རྟེན་དེ་སྙེད་
བཞེངས་པའི་བསོད་ནམས་ཐོབ་པར་འགྱུར་རོ། །དགེ་སློང་ངམ། དགེ་སློང་
མའམ༑ དགེ་བསྙེན་ནམ། དགེ་བསྙེན་མའམ། གཞན་ཡང་རིགས་ཀྱི་བུའམ་
རིགས་ཀྱི་བུ་མོ་གང་ལ་ལ་ཞིག་གིས་གཟུངས་འདི་བྲིས་ཏེ་ལམ་གྱི་བཞི་མདོའམ།
རི་མཐོན་པོའི་སྤོའམ། ཆུ་ཆེན་པོའི་འགྲམ་མམ། གྲོང་ཁྱེར་གྱི་སྒོའམ། ཐེག་
ལམ་ཆེན་པོར་མཆོད་རྟེན་ཆེན་པོ་གཅིག་བྱས་ལ་ཆར་ཁེབས་སམ་གདུགས་ཀྱི་ནང་་་
དུ་གཟུངས་འདི་བཅུག་ན། རིགས་ཀྱི་བུའམ་རིགས་ཀྱི་བུ་མོ་དེས་ངས་སྔར་དཔེ་
དྲངས་ཏེ་བསྟན་པ་ལྟར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་་
ཕྲ་རབ་ཀྱི་གྲངས་དང་མཉམ་པའི་ཆོས་ཀྱི་སྐུའི་རིང་བསྲེལ་དང༌། ཆོས་ཀྱི་་་་
དབྱིངས་ཀྱི་རིང་བསྲེལ་དང་། རུས་པའི་རིང་བསྲེལ་དང་། ཤའི་རིང་བསྲེལ་དེ་
དག་ཐམས་ཅད་ལ་མཆོད་རྟེན་བྱས་པའི་བསོད་ནམས་ཐོབ་པར་འགྱུར་རོ།
1
མཆོད་རྟེན་ཞེས་བྱ་བ་ནི་སངས་རྒྱས་ཐམས་ཅད་ཀྱི་བཞུགས་གནས་དཀྱིལ་འཁོར་་་་
ཡིན་ནོ། །མཆོད་རྟེན་ཞེས་བྱ་བ་ནི་སངས་རྒྱས་ཐམས་ཅད་ཀྱི་སྤྲུལ་པའི་སྐུའི་སྐུ་
གདུང་གི་བང་སོ་ཡིན་ནོ།
།དེ་བཞིན་གཤེགས་པ་ཡང་དག་པའི་གསུང་དང་ལྡན་
པས་དེ་ལྟར་གསུངས་སོ། །ལག་ན་རྡོ་རྗེ་གཞན་ཡང་རིགས་ཀྱི་བུའམ་རིགས་ཀྱི་བུ་
88-48
4