བཀའ་འགྱུར། རྒྱུད་འབུམ། ༼ན༽ ༨༨
དེའི་བསོད་ནམས་ཀྱི་ཕུང་པོའི་ཚད་ནི་ཇི་ཙམ་ཞིག་ལགས། བབཅོམ་ལྡན་འདས་
ཀྱིས་བཀའ་སྩལ་པ། ལེགས་སོ་ལེགས་སོ། །གསང་བའི་བདག་པོ་ལག་ན་རྡོ་རྗེ་
ཁྱོད་ཀྱིས་དོན་འདི་འདྲི་བ་ནི་ཤིན་ཏུ་ལེགས་སོ། ། དྲི་བ་འདི་•ནི་མཆོག་གོ། །
དམ་པའོ། །འོན་ཀྱང་ཁྱོད་སོང་ནས་འཇམ་དཔལ་གཞོན་ནུར་གྱུར་པ་ལ་དྲིས་
ཤིག་དང་དེས་ཁྱོད་ལ་ལེགས་པར་སྟོན་པར་འགྱུར་རོ། །དེ་སྐད་ཅེས་གསུངས་པ་
དང་༑ ཕྱག་ན་རྡོ་རྗེས་བྱང་ཆུབ་སེམས་དཔའ་འཇམ་དཔལ་གྱི་ཐད་དུ་ཕྱིན་ནས་
གཡས་སྐོར་དུ་བསྐོར་བ་བྱས་ཏེ་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་་
སྨྲས་སོ། །སྐྱེས་བུ་གང་ལ་ལ་ཞིག་གིས། བྱང་ཆུབ་སྙིང་པོའི་རྒྱན་འབུམ་གྱི་
གཟུངས་འདི་འཆང་བ་དང་། ཀློག་པ་དང་། ཀུན་ཆུབ་པར་བྱེད་པ་དང་།
གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པར་བྱེད་པ་དེའི་བསོད་་་་
ནམས་ཀྱི་ཕུང་པོའི་ཚད་ནི་ཇི་ཙམ་ཞིག་ལགས། འཇམ་དཔལ་གཞོན་ནུར་གྱུར་
པས་སྨྲས་པ། ཕྱག་ན་རྡོ་རྗེ་ལེགས་པར་ཉོན་ཅིག །དཔེར་ན་སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་ཇི་སྙེད་ཡོད་པའི་ས་གཞི་རི་དང་ཐང་དང་།
ལ་དང་སྒང་ཆེ་ཆུང་ཐམས་ཅད་བརྒྱ་ཆ་སྟོང་ཆ་ཐ་ན་སྤུ་ཙམ་གྱི་བར་གཤག་ཅིང་ཕྱེ་་
ཡང་རྡུལ་ཕྲ་རབ་ཀྱིས་མ་ཁྱབ་པའི་གནས་ཤིག་མཐོང་བར་མི་འགྱུར་རོ། །དེ་
བཞིན་དུ་ངས་ལྷའི་མིག་གིས་བལྟས་པས། དེ་བཞིན་གཤེགས་པའི་སྐུའི་ཆ་ཐམས་
ཅད་ཀྱང་རིང་བསྲེལ་གྱིས་ཁྱབ་པ་སྟེ། དེ་བཞིན་གཤེགས་པའི་ཆོས་ཀྱི་སྐུའི་ཆ་ »
ཐམས་ཅད་ཆོས་ཀྱི་དབྱིངས་ཀྱི་རིང་བསྲེལ་དང་། རུས་པའི་རིང་བསྲེལ་དང་།
ཤའི་རིང་བསྲེལ་དང་། ཡུངས་འབྲུ་ལྟ་བུའི་རིང་བསྲེལ་གྱིས་སྟོངས་པའི་གནས་
ཤིག་ངས་མ་མཐོང་ངོ་། །ཕྱག་ན་རྡོ་རྗེ་མངོན་པར་ཤེས་པ་དང་རྫུ་འཕྲུལ་གྱི་རྩལ་
དང་ལྡན་པའི་སྐྱེ་བོ་ཞིག་གིས་དེའི་གྲངས་ཇི་ཙམ་བགྲང་བར་ནུས་ན། ཕྱག་ན་རྡོ་
88-44