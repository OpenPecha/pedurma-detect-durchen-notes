འཕགས་པ་འཇམ་དཔལ་གྱི་རྩ་བའི་རྒྱུད།
464
ལྷ་རྣམས་ཀུན་ནི་འགུགས་བྱེད་ལ། །ཆོ་ག་རྣམས་ནི་དབང་དུ་བྱེད། །ཡི་གེ་
གཅིག་ཆེན་བདག་པོ་ཡིན། །དམ་པ་རྣམས་ཀྱིས་རབ་བསྔགས་པའི། །རྣམ་པ་
སྣ་ཚོགས་བྱེད་པ་ཡིན། །འཇིག་རྟེན་འཇིག་རྟེན་འདས་པའི་སྔགས། །ཡང་དག་
སྦྱར་ན་སྒྲུབ་པར་བྱེད། །མ་ལུས་མཐོང་ན་མཛེས་པ་ཡི། །རས་རིས་གསལ་བ་
བྱས་ནས་•ནི། །གཙང་བའི་ཕྱོགས་དང་འབབ་ཆུའི་ངོགས། ། །རི་བོའི་རྩེར་་་
ཡང་གཞག་པར་བྱ∶། །སྔ་མའི་ལས་ཀྱི་སྦྱོར་བ་ཡིས། །ནུབ་ཀྱི་ཕྱོགས་སུ་རྟག་ཏུ་
བསྟན༑ །ཆོ་ག་མཐོང་བའི་ལས་ཀྱིས་ནི། །སྒྲུབ་པ་པོ་ནི་ཤར་དུ་བལྟ། །དཱུར་
བའི་ཁྲེས་ལ་འདུག་ནས་ནི། །འདུ་འཛི་མེད་པར་བཟླས་པ་【བྱ། །སྒྲ་ནི་དྲག་
མིན་ངལ་བས་མིན། །གཞན་ལ་ངན་སེམས་མེད་གྱུར་ན། །སངས་རྒྱས་མ་ལུས་
ཀུན་གྱི་ཡང་། །འདི་ལ་མྱུར་དུ་འགྲུབ་པ་ཡིན། །རྟག་ཏུ་འཇིག་རྟེན་བྱམས་
སེམས་དང་།
།སྡུག་བསྔལ་ཅན་ལ་སྙིང་བརྩེར་ལྡན། །མགོན་མེད་སེམས་ནི་
དམན་པ་དང་། །ཕོངས་པས་ཉམ་ཐག་སྟོབས་ཆུང་དང་། །མི་བཟད་འཁོར་
བར་ལྟུང་བ་ལ། །།སྙིང་རྗེའི་སེམས་ལྡན་འགྲུབ་པར་འགྱུར། །འབད་པས་རས་
རིས་མདུན་དག་ཏུ། །མཆོད་པ་ཆེན་པོ་རྟག་ཏུ་གཞག །དངོས་སུ་འབྱོར་དང་་་
ཡིད་ཀྱིས་སྤྲུལ། །བཟང་པོ་སེམས་ལས་བྱུང་བ་དང་། །རྒྱལ་དབང་གཟུགས་ཀྱི་
རི་མོ་ནི། །བསམ་པའམ་ཡང་ན་བྱ་བ་ཡིན། །དེ་ཉིད་ཀྱི་ནི་ཆོ་ག་ཡིས། །དེ་
ཉིད་དུ་ནི་མེ་ཐབ་བྱ། །མེ་ནི་ཤིན་ཏུ་འབར་བ་ལ། །སྒྲུབ་པས་སྲེག་བླུགས་སྦྱིན་
སྲེག་བྱ། །ཙནྡན་དཀར་དང་ག་པུར་དང་། །གུར་གུམ་གྱིས་བསྲེས་●མང་པོ་་་་
ནི༑ །བརྒྱ་ནི་རྩ་བརྒྱད་སྲེག་བླུགས་∶ཀྱིས། །སྔགས་རིག་མེ་འབར་སྦྱིན་པར་བྱ། །
སེང་●ལྡེང་བླག་●ཤ་ནྱ་གྲོདྷ། །པ་ལ་ཤ་ནི་གང་ཡིན་པ། །དེ་དག་ལས་བྱུང་ཤིང་
དག་གིས། །མེ་ཆེན་རྟག་•ཏུ་སྦར་བར་བྱ། །ཤིང་དེ་དག་ནི་མེད་གྱུར་ན། །
88-565