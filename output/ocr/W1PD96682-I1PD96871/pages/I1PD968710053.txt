.
བྱང་ཆུབ་སྙིང་པོའི་རྒྱན་འབུམ་ཞེས་བྱ་བའི་གཟུངས།
བསྟན་དུ་གསོལ། སྨྲས་པ། ཁྱེད་ཅག་སླར་ལོག་ལ། དབེན་ཞིང་གཙང་བའི་
གནས་ཤིག་བཙལ་ཏེ་ས་ཕྱོགས་དེར་བ་ལྕི་བསྲེས་པའི་ས་གཙང་གི་དཀྱིལ་འཁོར་གྲུ་་
བཞི་མཐའ་ལོགས་ཆ་མཉམ་པ་བཞེངས། སྤོས་འདམ་དང་བ་བྱུང་ལྔས་བྱུག་ལ།
མེ་ཏོག་སྣ་ཚོགས་གཅལ་དུ་བཀྲམ་ནས་བདུག་པའི་སྤོས་ཕོར་བཞི་དང༌།
དྲི་་་་
བཟང་གི་ཆབ་ཀྱི་བུམ་པ་བཞི་དང་། ཞལ་ཟས་སྡེར་མ་བཞི་གཞག་པར་བྱའོ། །
མར་མེ་བཞི་བུད་པར་བྱའོ། །དབུས་སུ་དྲི་བཟང་གི་ཆུས་གང་བའི་བུམ་པ་དམར་
སེར་ཅིག་བཀོད་ལ། དེའི་ཁར་སོ་ཤིང་གཅིག་གཞག་པར་བྱའོ། །དེ་ནས་དེ་
བཞིན་གཤེགས་པ་དེ་ལ་མངོན་པར་དད་པས་དམིགས་ཏེ། བཅོམ་ལྡན་འདས་
བདག་ཅག་རྣམས་ལ་ཐུགས་བརྩེ་བའི་སླད་དུ། སང་ཉིན་བསོད་སྙོམས་ཀྱི་དུས་ལ་
བབ་པ་ན་གནས་འདི་ཉིད་དུ་གཤེགས་པར་ཅི་གནང་ཞེས་གསོལ་བ་གདབ་པར་་་་
བྱའོ།༑ །དེ་བཞིན་གཤེགས་པ་དེ་ནི་འདས་པ་དང་། མ་འོངས་པ་དང་། ད་
ལྟར་བྱུང་བའི་སེམས་ཅན་ཐམས་ཅད་ཀྱི་བསམ་པ་དང་། མོས་པ་དང་། བྱ་བ་
སྤྱོད་པ་ཇི་ལྟ་ཇི་སྙེད་ཐམས་ཅད་ཡོངས་སུ་མཁྱེན་ཅིང་གཟིགས་པ་སྟེ། སེམས་
ཅན་དམྱལ་བ་དང་། ཡི་དགས་“དང་། དུད་འགྲོའི་སྐྱེ་གནས་སུ་ལྟུང་བ་རྣམས་
ཀྱང་ཐབས་མཁས་པས་ཐར་བར་མཛད། ཕན་པ་དང་བདེ་བའི་ཐབས་སྟོན་པར་
འགྱུར་རོ།
།དེ་ལྟར་བྱས་པས་དེ་བཞིན་གཤེགས་པ་དེས་མངོན་པར་མཁྱེན་ཅིང་
གཟིགས་ནས། རྫུ་འཕྲུལ་ཐོགས་པ་མེད་པའི་སྟོབས་ཀྱིས་འཁོར་དང་བཅས་པ་
ཁྱེད་ཅག་གི་བསྟི་གནས་སུ་འབྱོན་པར་འགྱུར་རོ། །དེ་སྐད་ཅེས་སྨྲས་པ་དང་།
སྐྱེ་བོ་དེ་རྣམས་ཀྱིས་ཐོས་པ་ཇི་ལྟ་བ་བཞིན་བློ་ལ་བཟུང་ནས་སླར་ལོག་སྟེ་འདུ་་་་
འཛིས་དབེན་ཞིང་གཙང་ལ་མཐོ་ཞིང་ངོས་ཡངས་པའི་གནས་ཤིག་བཙལ་ནས།
བ་ལྕི་བསྲེས་པའི་ས་གཙང་གི་དཀྱིལ་འཁོར་བཤམས་ཏེ། མེ་ཏོག་སྣ་ཚོགས་བཀྲམ།
88-27