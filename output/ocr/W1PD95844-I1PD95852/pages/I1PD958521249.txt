१९२२
བསྟན་འགྱུར། རྒྱུད། ༽ ༡༤
སོར་ཚད་བཅུ་ཕྲག་གཉིས། །མཆུ་ནི་སོར་གཉིས་སྐེ་སོར་དྲུག །ཤེལ་ལམ་དངུལ་
གྱི་བུམ་པ་ནི། །རི་བོང་འཛིན་པ་ལྟར་དཀར་བ། །ཡང་ན་ཐ་མལ་བུམ་པ་ནི། །
འབྲས་ལ་སོགས་པས་ཁ་དོག་བསྒྱུར། །བུམ་པ་རྣམ་པ་བཅུ་ལ་ནི། །རིགས་ཀྱི་་
མཚན་མ་རྣམས་བཀོད་ལ། །སྨན་དང་འབྲུ་རྣམས་གཞུག་པ་ནི། །དྲི་ཡི་སྨན་གྱི་
རེ་མིག་ཏུ། །རིམ་པ་བཞིན་དུ་སྨན་གྱི་གྲངས། །མིག་དང་ཟླ་བ་ལ་སོགས་ཆས༅། །
ཚངས་མ་ལ་སོགས་ལྔ་ལྔ་ལ། །ཚངས་མ་•ཁྱབ་འཇུག་མ་དྲག་མོ། །དབང་ཕྱུག་མ་
དང་དབང་ཆེན་མོ། །དབང་མོ་དཔལ་མོ་ཕག་མོ་དང་། །གཞོན་ནུ་མ་དང་རྒན་
བྱད་མ། །ས་མོ་ཆུ་མོ་མེ་མོ་དང་། །རླུང་མོ་མཁའ་སྤྱོད་མ་དེ་བཞིན། །མ་དང་
སྲིང་མོ་བུ་མོ་དང་། །ཚ་མོ་རང་རྨོངས་མ་དེ་བཞིན། །བྲམ་ཟེ་མོ་དང་རྒྱལ་་་་
རིགས་མོ། །རྗེའུ་རིགས་མོ་དང་དམངས་རིགས་མོ། །གཡུང་མོ་དེ་བཞིན་ཤེས་
པར་བྱ། །སྨན་འདི་ཡིས་ནི་དངོས་གྲུབ་ཆེ། །སྤྱོད་དང་གྲོལ་བ་རབ་ཏུ་སྟེར། །
འབྲས་དང་མོན་སྲན་གྲེའུ་དང་། །མོན་སྲན་དཀར་དང་ཙནྡན་‧དཀར། །ཏིལ་
ནག་ལྔ་པ་དང་པོ་ཡིན། །ཀྲོ་ཏྲ་འབྲས་སྔོན་སྲན་མ་དང་༌། །ཏིལ་དཀར་གྲོ་ནི་
གཉིས་པ་ཡིན། །མུ་ཏྲ་ཡུ་ཏྲི་པུ་ཡུངས་སྨུག །ནས་སྲན་མ་ཤ་གསུམ་པ་ཡིན། །
སྲན་ཆུང་ཡུངས་ཀར་དཀར་པོ་དང༌། །ཀ་ཀུན་ཏྲི་བི་ཀ་ར་དང༌། །བ་ར་ཙི་ཀ་
བཞི་པ་ཡིན། །ཨཏ་ཤི་དང་•པ་ར་ཏི། །བ་ལ་རྒྱ་སྲན་ཙནྡན་ནག“ །དེ་ནི་ལྔ་
པར་བཀོད་པ་ཡིན། །དེ་ནས་རིན་པོ་ཆེ་ཡི་རིགས། །བྲམ་ཟེ་རྒྱལ་དང་རྗེ་་་་་་
དམངས་དང་། །མཐར་སྐྱེས་རིགས་ཀྱི་རྡོ་རྗེའོ། །དེ་ནས་ཨིནྡྲ་•བ་ར་ཀ །ཆུ་
ཤེལ་ཀེ་ཀེ་རུ་མ་རྒད། །དང་པོའི་ལྔ་ཚན་༠བསྟན་པ་ཡིན། །ལྕགས་དང་གསེར་
དངུལ་ཟངས་ཁྲོ་ཆུ། །ཁབ་ལེན་ལྔ་ཚན་གཉིས་པ་ཡིན། །མུ་ཏིག་བྱུ་རུ་མཐིང་
ཤིང་དང་། །ཀ་ཤ་•མ་ནི་ཤད་ཨ་རུ། །ལྔ་ཚན་གསུམ་པར་བཀོད་པ་ཡིན། །
7-1222