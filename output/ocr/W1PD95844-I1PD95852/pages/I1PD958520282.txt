པདྨ་ཅན་ཞེས་བྱ་བའི་དཀའ་འགྲེལ།
२५५
དེ་བཞིན་དུ་རྣམ་པ་ཐམས་ཅད་དང་ལྡན་པར་གྱུར་པའི་གཟུགས་སྣ་ཚོགས་མཐོང་བ་་
ནི༑ སྟོང་པ་ཉིད་ཡིན་གྱི། རྣམ་པ་ཐམས་ཅད་དུ་མེད་པའི་ངོ་བོ་ནི་མ་ཡིན་ནོ། །
དེ་བས་ན་དོན་དམ་པར་ཀུན་རྫོབ་ཀྱི་རང་བཞིན་དུ་གྱུར་པ་སྟོང་པ་ཉིད་ཡིན་ལ།
སྟོང་པ་ཉིད་ཀྱི་རང་བཞིན་དུ་གྱུར་པའི་ཀུན་རྫོབ་ཡིན་ཞེས་བྱ་བར་འགྲུབ་བོ། །དེ་
བཞིན་དུ། སྟོང་པ་ཉིད་ནི་ཀུན་རྫོབ་ཡིན། །ཀུན་རྫོབ་སྟོང་པ་ཉིད་དུ་བརྗོད། །
མེད་ན་མི་འབྱུང་ངེས་བའི་ཕྱིར། །དཔེར་ན་བྱས་པ་མི་རྟག་བཞིན། །ཞེས་བྱ་བ་
གསུངས་སོ། །ཀུན་རྫོབ་ཏུ་གང་ཀུན་རྫོབ་དེ་ཀུན་རྫོབ་ཡིན་ལ།
དེ་སྟོང་པ་ཉིད་ཡིན་ཞེས་བྱ་བའི་དོན་ཏོ།
གང་སྟོང་པ་ཉིད་
།དེ་ལྟར་བརྗོད་པའི་རིམ་པས་ཡོད་པ་་་
དང་མེད་པའི་དངོས་པོ་ལས་གྱུར་པའི་སྟོང་པ་ཉིད་དང་།
སྙིང་རྗེ་དབྱེར་མེད་པའི་
རང་བཞིན་དུ་གྱུར་པ་བཅོམ་ལྡན་འདས་དུས་ཀྱི་འཁོར་ལོ་ཞེས་བྱ་བའོ། །དེ་ལྟ་བུ་
བཅོམ་ལྡན་འདས་དུས་ཀྱི་འཁོར་ལོ་གང་གིས་བསྒྲུབ་པར་འདོད་པ་དེས་ཅི་ཞིག་བྱ་ཞེ་
ན༑ དཔལ་ལྡན་འདི་ནི་མྱུར་ཐོབ་ཕྱིར། །རྣལ་འབྱོར་མ་ཞབས་རྟག་ཏུ་ནི། །
རྣལ་འབྱོར་གང་ཞིག་བསྒོམས་པ་ནི། །དེ་ལ་བགེགས་ནི་ཟད་པར་འགྱུར།
ཞེས་བྱ་བ་ལ། རྣལ་འབྱོར་མ་ཞེས་བྱ་བ་ནི། དྲང་བའི་དོན་དུ་འཇིག་རྟེན་ལས་
འདས་པའི་མཁའ་འགྲོ་མ་རྣམས་ཏེ། ངེས་པའི་དོན་དུ་རྣལ་འབྱོར་མ་ཞེས་བྱ་བ་ནི་
སྲོག་དང་ཐུར་སེལ་ཡིན་ལ། དེ་དག་གང་དུ་ཡོད་པ་དེ་རྣལ་འབྱོར་མ་རྣམས་ཏེ།
རྩ་གཡས་པ་དང་གཡོན་པ་དང་དབུས་མའོ། །མཁའ་འགྲོ་མ་དེ་རྣམས་ཀྱི་ཞབས་་
ཞེས་བྱ་བ་ནི། ཡོད་པ་དང་མེད་པ་ཉམས་པར་གྱུར་པའི་དངོས་པོ་སྟེ། དཔལ་
དུས་ཀྱི་འཁོར་ལོ་ཐོབ་པར་བྱ་བའི་ཕྱིར་རོ། །གང་གིས་དེ་སྒོམ་པར་བྱེད་པ་ཕྱག་རྒྱ་
ཆེན་པོ་ལ་བར་ཆད་དུ་བྱེད་པ་བགེགས་རྣམས་དེ་ལ་མེད་པར་འགྱུར་རོ། །བགེགས་
རྣམས་གང་ཡིན་ཞེ་ན། དགྲ་དང་སེང་གེ་གླང་ཆེན་དབང་པོ་མེ་དང་ལྟོས་འགྲོའི་་
7-255
།