པདྨ་ཅན་ཞེས་བྱ་བའི་དཀའ་འགྲེལ།
ནི༑ གསུང་གི་ཕུན་སུམ་ཚོགས་པ་གང་གིས་བསྟན་པར་མཛད་པ་༠དེ་ལོངས་སྤྱོད་
རྫོགས་པའི་སྐུའི་མཚན་ཉིད་ཅེས་བྱའོ།
།སྒྲིབ་པ་མེད་པའི་སེམས་ཀྱི་རང་བཞིན་དུ་
གྱུར་པ་ཆོས་ཀྱི་སྐུའི་མཚན་ཉིད་ཇི་ལྟ་བུ་ཡིན་ཞེ་ན། མི་རྟག་མ་ཡིན་རྟག་པའང་་་
མིན༑ །ཞེས་བྱ་བ་ནི། བཅོས་པའི་རང་བཞིན་དུ་གྱུར་པའི་བུམ་པ་དང་ཀ་བ་ལ་
སོགས་པ་མི་རྟག་པའི་*བདག་ཉིད་ཇི་ལྟ་བ་དེ་བཞིན་དུ་གྱུར་པས་ན∶། མི་རྟག་པ་
མ་ཡིན་ནོ། །འོ་ན་གལ་ཏེ་མི་རྟག་པ་མེད་པ་མ་ཡིན་པ་དེ་ལྟ་ན་ནི། རྟག་པར་མི་
འགྱུར་རམ་ཞེ་ན།
རྟག་པའང་མིན་ཞེས་བྱ་བ་ནི།
དུས་ཀུན་དུ་ནམ་མཁའ་
བཞིན་དུ་བརྟག་པའང་མ་ཡིན་ཏེ། གལ་ཏེ་དུས་ཐམས་ཅད་དུ་རྟག་པའི་རང་་་
བཞིན་ཡིན་པ་དེ་ལྟ་ན་ནི། གཞན་གྱི་དོན་ཕུན་སུམ་ཚོགས་པར་མི་འགྱུར་ཏེ།
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དང་ནམ་མཁར་བྱོན་པ་ལ་སོགས་པའི་རྫུ་འཕྲུལ་་་་
མ་བསྟན་པའི་ཕྱིར་རོ། །གཞན་ཡང་གཅིག་མིན་དུ་མའི་མཚན་ཉིད་མིན། །ཞེས་
བྱ་བ་ནི། གཅིག་མ་ཡིན་ཏེ། རྟེན་ཐ་དད་པར་གྱུར་པའི་དབང་གིས་དེ་ཡང་ཐ་་་
དད་པར་གྱུར་པའི་ཕྱིར་རོ། །གལ་ཏེ་གཅིག་ཡིན་པ་དེ【ལྟ་ན་ནི་• སངས་རྒྱས་་་་
གཅིག་གིས་ཆོས་ཀྱི་སྐུ་ཐོབ་པར་གྱུར་ན། ཕྱི་ནས་སངས་རྒྱས་གཞན་གྱིས་༠ ཐོབ་
པར་མི་འགྱུར་ཏེ། དེ་ལས་མ་གཏོགས་པ་དངོས་པོ་གཞན་མེད་པའི་ཕྱིར་རོ། །འོ་
ན་དུ་མ་ཡིན་ནམ་ཞེ་ན། དུ་མའི་མཚན་ཉིད་མ་ཡིན་ཞེས་བྱ་བ་ནི་ཐུང་ངུ་དང་རིང་
པོ་དང་བདེ་བ་དང་སྡུག་བསྔལ་ལ་སོགས་པའི་མཚན་ཉིད་མང་བ་དང་ལྡན་པ་ནི་ མ་
ཡིན་ནོ། །དུས་ཐམས་ཅད་དུ་ཆོས་ཉིད་འབའ་ཞིག་པའི་བདག་ཉིད་དུ་གྱུར་པའི་་
ཕྱིར་རོ། །གལ་ཏེ་མཚན་ཉིད་མང་བ་དང་ལྡན་པར་འགྱུར་བ་དེ་ལྟ་ན་ནི།
མི་
རྟག་པར་འགྱུར་ཏེ་བདེ་བ་དང་སྡུག་བསྔལ་གཉིས་གཅིག་ཏུ་མི་འགྱུར་བའི་ཕྱིར་རོ། །
ཡང་ན་ཆོས་ཀྱི་སྐུ་ཉིད་མ་ཡིན་པ་དེ་ལྟ་ན་ནི། སངས་རྒྱས་ཐམས་ཅད་ཀྱི་བསྡུས་པ་
7-417