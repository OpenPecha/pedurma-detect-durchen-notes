དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བའི་གཟི་བརྗིད་ཀྱི་རྒྱལ་པོ་ཞེས་བྱ་བའི་བརྟག་པའི་བཤད་པ། ༧ ༩ ༡
ཟླ་བའི་དཀྱིལ་འཁོར་གྱི་དབྱིབས་ཀྱི་སྒོ་ནས་དེའི་གཟུགས་རྗེས་སུ་བསམ་མོ་ཞེས་པ་
དང་། ཡི་གེ་ཧཱུཾ་གི་གཟུགས་ཀྱི་སྒོ་ནས་དེའི་གཟུགས་རྗེས་སུ་བསྒོམ་མོ་ཞེས་སོ། །
དེ་ལྟར་རྣམ་པ་གསུམ་གྱི་ཚུལ་གྱིས་བསྒོམས་པས་དེ་ཉིད་སྤྲུལ་པའི་གཟུགས་ཀྱི་•་་
སྐུས་དུས་རིང་མོ་མ་ཡིན་པ་ཁོ་ནར་འདུལ་བའི་དབང་ཉེ་བར་བཟུང་སྟེ་མངོན་དུ་་
བྱས་སོ། །ནམ་མཁའ་བཞི་•ལ་གནས་པའི་སངས་རྒྱས་དང་བྱང་ཆུབ་སེམས་་
་དཔའ་ཐམས་ཅད་ཀྱི་•སྤྲུལ་པའི་གཟུགས་ཀྱི་སྐུ་དང་ལྷན་ཅིག་ཏུ་གནས་པ་ཡང་་
མངོན་དུ་བྱའོ་ཞེས་སོ། །དེ་ལྟར་བསྒོམ་•པའི་དབང་དེ་ལས་ཚེ་འདི་ཁོ་ན་ལ་་་
སངས་རྒྱས་ཉིད་ཀྱི་རྡོ་རྗེ་འཛིན་པ་ཉིད་འཐོབ་བོ་ཞེས་སོ།
།དེ་ལྟར་རིམ་པ་་་
འདིས་ངན་སོང་སྦྱོང་བའི་རྫོགས་པའི་རིམ་པ་གསུངས་པ་ཡིན་ནོ། །དེ་ནས་སྤྲུལ་
པའི་སྐུ་ཤཱཀྱ་ཐུབ་པའི་སངས་རྒྱས་ཀུན་གྱིས་•བྱང་ཆུབ་ཀྱི་སེམས་གསུངས་ཏེ།
དེ་ལ་རེ་ཞིག་དང་པོའི་སྦྱོར་བ་ཀུན་སྔོན་དུ་བྱས་ནསས། ཤཱཀྱ་ཐུབ་པའི་ཐུགས་ཀར་
ཡི་གེ་ཧྲཱིཿལས་བསྐྱེད་པའི་སྣང་བ་མཐའ་ཡས་སྐུ་མདོག་དམར་པོ་ཏིང་ངེ་འཛིན་གྱི་
ཕྱག་རྒྱ་དང་ལྡན་པ་བསྒོམས་ཏེ་དེའི་ཐུགས་ཀར་ལྕེ་བརྒྱད་པའི་འཁོར་ལོའི་མུ་ཁྱུད་
བཞི་དང་ལྡན་པ་རྩ་བའི་སྔགས་ལ་སོགས་པས་ཡོངས་སུ་བསྐོར་བ་བསྒོམ་པར་བྱའོ།
དེ་ནས་ལྕེ་བརྒྱད་པ་ལ་ས་བོན་རྣམས་ནི་ཨོཾ་སརྦ་ཨཱ་བ་ར་ཎ་བི་ཤོ་དྷ་ན་བཛྲ་ཧཱུཾ་
ཅེས་པ་ལ་སོགས་པ་བཀོད་དེ། འཁོར་ལོའི་ལྟེ་བའི་དབུས་ན་ཡི་གེ་ཧྲཱིཿལས་གྱུར་
པའི་པདྨ་རྡོ་རྗེས་མཚན་པ་བསམ་མོ། །དེ་ལ་ཡི་གེ【ཧྲཱིཿས་•མཚན་པའོ། །སྤྲོ་བ་
དང་བསྡུ་བ་གོང་མ་བཞིན་དུ་རིམ་པས་བྱས་ནས་བསྒོམ་པར་བྱའོ། །དེ་ཁོ་ན་་་་
བཞིན་དང་པོའི་སྦྱོར་བ་བྱས་ནས་དཀྱིལ་འཁོར་གྱི་དབུས་སུ་རྡོ་རྗེ་སེམས་དཔའ་་་་
དེའི་ཐུགས་ཀར་བཅོམ་ལྡན་འདས་མི་བསྐྱོད་པ་སྐུ་མདོག་སྔོན་པོ་ས་གནོན་གྱི་ཕྱག་
རྒྱ་ཅན་བསྒོམས་ནས། དེའི་ཐུགས་ཀར་འཁོར་ལོ་རྩིབས་•བཞི་པ་མུ་ཁྱུད་བཞི་་
34-791