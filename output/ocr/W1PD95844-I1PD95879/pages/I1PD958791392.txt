ངན་སོང་ཐམས་ཅད་ཡོངས་སུ་སྦྱོང་བའི་དཀྱིལ་འཁོར་གྱི་སྒྲུབ་ཐབས་ཀྱི་འགྲེལ་པ།
7346
།བཤད་བྱ་སྟེ་
བྱ་བའི་ཐབས་གང་དང་གང་གིས་གནས་སྐབས་ཤེས་པར་བྱའོ།
ཞེས་པ་ནི་དཀྱིལ་འཁོར་དེ་རྣམས་ཀྱི་རིམ་པ་བཤད་པར་བྱའོ། །ཅིའི་ཕྱིར་ཞེ་ན།
སློབ་དཔོན་ཕན་པའི་དོན་ཕྱིར་རོ། །ཞེས་པ་སྟེ་མ་འོངས་པའི་སེམས་ཅན་འདིའི་
སྒོ་ནས་དོན་བྱེད་པར་འདོད་པ་འདིའི་ཆེད་དུ་བརྩམས་སོ་ཞེས་དགོངས་སོ། །དེ་
ནི་བརྩམས་པའི་དམིགས་སོ། །
ད་ནི་རྒྱས་པར་བཤད་དེ། དེ་ཡང་བསྙེན་པ་དང་སྒྲུབ་པའི་རིམ་པ་གཉིས་
སུ་ཤེས་པར་བྱའོ། །བསྙེན་པ་ལ་ཡང་སྔོན་དུ་འགྲོ་བ་དང་སྦྱོར་བ་དང་པོ་དང་།
དཀྱིལ་འཁོར་རྒྱལ་བ་མཆོག་དང་། ལས་རྒྱལ་བ་མཆོག་གི་ཏིང་ངེ་འཛིན་ཏོ། །
དེ་ལ་སྔོན་དུ་འགྲོ་བ་ལ་བདག་བསྲུང་བ་ལ་སོགས་པ་དང་ཚོགས་ཀྱི་ཡན་ལག་་་
གཉིས་སོ། །སྲུང་བ་ལ་སོགས་པ་ལ་ཡང་བདག་དང་དཀྱིལ་འཁོར་བསྲུང་བའོ། །
དེའི་དོན་རྣམས་ནི་སྐབས་དབྱེ་བར་བྱ་སྟེ་དེ་ཡང་དང་པོར་གནས་བསྟན་པ་ནི།
ཡིད་དགའ་བ་ཡི་ཕྱོགས་སུ་ནི། །ཞེས་པའོ། །ཁྲུས་ལ་ཡང་རྣམ་པ་གཉིས་ཀྱིས་
བསྟན་ཏེ། ཕྱིའི་ཁྲུས་ནི་ཆུ་ལ་སོགས་པའོ། །ནང་གི་ཁྲུས་ནི་བདག་མེད་པ་ལ་
མོས་ནས་སུ་ཞེས་བྱའོ། །བདག་བསྲུང་བ་ནི་དང་པོར་བདག་མེ་ལྟར་འབར་བའི་
གཟུགས་སུ་བསམས་ཏེ་ཧཱུཾ་ལས་མེ་ལྟར་འབར་བའི་གཟུགས་སུ་བསྐྱེད་དོ། །དེ་་་་
ཡང་སྐུ་མདོག་ནག་པོ། སྤྱན་གསུམ་པ་མེ་འབར་བའི་ནང་ན་བཞུགས་པ་སྐུ་སྟོད་
གླང་པོ་ཆེའི་ཀོ་རློན་མནབས་པ། སྐུ་སྨད་སྟག་གི་པགས་པ་དཀྲིས་པ་ཞལ་གསུམ་
པ་གཡས་དཀར་བ་གཡོན་དམར་བ་དབུས་སྐུ་དང་མཐུན་པ། __ ཕྱག་དྲུག་པ་ཕྱག་
དང་པོ་གཉིས་ཀྱིས་ཁྲོ་བོ་ཐམས་ཅད་ཀྱི་ཕྱག་རྒྱ་བཅིངས་པ་ལ་བརྩོན་པ། བར་མ་
གཉིས་ནི་མཆེ་བ་དང་། རྡོ་རྗེ་རྒྱ་གྲམ་བསྣམས་པ། ཐ་མ་གཉིས་ཀྱིས་རིན་པོ་
34-1359