ده
བསྟན་འགྱུར། རྒྱུད།
rel
لدی
ན་རྡོ་རྗེ་ལ་བསྟོད་པ་བྱའོ། །དེ་ཉིད་ཀྱི་བསྟོད་པ་ཇི་ལྟ་བུ་ཡིན་ཞེ་ན། སངས་་
རྒྱས་ཀུན་པས་སྔར་སངས་རྒྱས། །མི་ཤེས་དྲི་མ་ཀུན་བཅོམ་པ། །ཞེས་པ་ལ་་་་
སོགས་པ་གསུངས་ཏེ། དེ་ལ་འདིར་ནི་སྐུ་གསུང་ཐུགས་ཀྱི་ཕྲིན་ལས་རྣམ་པ་བཞི་
མཛད་པ་•ཉིད་དེ། དེ་ལ་སངས་རྒྱས་ཀུན་པས་སྔར་སངས་རྒྱས་པ་ནི་ཐུགས་དེ་
ཉིད་རྣམ་པར་རྟོག་པ་ཐམས་ཅད་དང་བྲལ་བ་དེ་བཞིན་ཉིད་དེ། དེ་ཉིད་ལ་་་་་
གཉིས་སུ་མེད་པའི་ཡེ་ཤེས་ཀྱི་རྡོ་རྗེ་ངག་གི་ཡུལ་ལས་འདས་པས་དམིགས་པ་ཉིད་དེ།
དེ་ཉིད་སངས་རྒྱས་ཐམས་ཅད་ཀྱི་རྡོ་རྗེ་འཛིན་པ་ཡང་ཡིན་ལ། རྒྱལ་པོ་ཡང་ཡིན་
པ་དང་། སྐུ་གསུམ་མངོན་པར་གསལ་•བ་ཉིད[ཀྱི་ཕྱིར∶།
རྡོ་རྗེ་རྡོ་རྗེ་འཛིན་
རྒྱལ་པོ། །ཞེས་བྱ་བ་ལ་སོགས་པའི་བློ་●ཀ་གཅིག་ཏུ་བསྡུས་སོ། ། དེ་ཉིད་ལས་
ལོངས་སྤྱོད་རྫོགས་པའི་སྐུ་ཡན་ལག་འབྱུང་བའི་ཕྱིར་རྡོ་རྗེ་ཡན་ལག་ཅེས་བྱའོ། །
ལོངས་སྤྱོད་རྫོགས་པའི་སྐུ་དེ་ཉིད་གཟི་བརྗིད་ཆེན་པོ་དང་ལྡན་པ་དང་། རྣམ་་་
པར་རྟོག་པ་འཇོམས་པའི་ཤུགས་དང་ལྡན་པ་དང་། བདུད་ཀྱི་ཚོགས་འཇོམས་་
པའི་མཚོན་ཆ་དང་ལྡན་པ་ཉིད་དང་། ཕྱག་རྒྱ་ཆེན་པོའི་གཟུགས་སུ་ཞུགས་པ་་་
ཉིད་ཀྱིས། རྡོ་རྗེ་•ཡན་ལག་རྡོ་རྗེ་མཆོག །ཅེས་པ་ལ་སོགས་པའི་ཚིགས་སུ་་་་
བཅད་པ་གཅིག་བསྡུས་སོ། །[ལོངས་སྤྱོད་རྫོགས་པའི་སྐུ་དེ་ཉིད་ཀྱིས་ཉོན་མོངས་
པ་ཐ་མ་འབིགས་པར་བྱེད་པ་དེ་ཉིད་དང་། སྲིད་པའི་དྲ་བ་རབ་ཏུ་གཅོད་པ་་་
ཉིད་དང་། ཆོས་དང་ཟང་ཟིང་གི་ལོངས་སྤྱོད་རྒྱ་མཚོ་ལྟ་བུར་མངའ་བ་ཉིད་དང་།
ཐབས་དང་ཤེས་རབ་ལས་བྱུང་བ་ཉིད་ཀྱིས། རྡོ་རྗེ་མདའ་སྟེ་རབ་འབིགས་པ། །
ཞེས་པ་ཚིགས་སུ་བཅད་པ་གཅིག་བསྡུས་སོ། །དེ་ཉིད་ཀྱི་སྤྲུལ་པའི་སྐུའི་སྒོ་ནས་་
བསྟོད་པ་ནི་སྤྲུལ་པའི་སྐུ་ཉིད་སྨོན་པ་མེད་པའི་ཏིང་ངེ་འཛིན་ལས་བྱུང་བ་ཉིད་་་་་
དང་། ཕྱོགས་བཅུ་དུས་གསུམ་ཐམས་ཅད་དུ་འགྲོ་བ་རྣམས་ཀྱི་དོན་མཛད་པ་ཉིད་
34-490