བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོའི་རྒྱུད་ཀྱི་རྒྱལ་པོ་ཆེན་པོའི་རྣམ་པར་བཤད་པ་མཛེས་པའི་རྒྱན་ཞེས་བྱ་བ། ༡༠༩
བཅོམ་ལྡན་འདས་ཀྱིས་རུང་བ་མ་ཡིན་གསུངས་སམ། འོན་ཏེ་བླ་ན་མེད་པའི་་་་
རྒྱུད་གཞན་ནས་འདིར་འགོག་གམ། 【དེ་བས་•ན་དེ་བཞིན་གཤེགས་པ་ལ་ནི་སྐུ་
གཅིག་པའི་རང་བཞིན་དང་། གསུང་གཅིག་པ་དང་། ཐུགས་གཅིག་པ་དང་།
སངས་རྒྱས་ཀྱི་ཡོན་ཏན་གཅིག་པ་ཡིན་ཏེ། དེ་བཞིན་གཤེགས་པ་ལ་འདོད་པའི་
ཡོན་ཏན་ལྔས་མཆོད་ཀྱང་དེ་དག་གིས་ལོངས་སྤྱོད་པ་འམ། རོ་ཉམས་སུ་མྱོང་བ་
ལ་སོགས་པ་མི་མངའ་ཡང་བདག་ཉིད་ཀྱི་བསོད་ནམས་བསགས་པའི་ཕྱིར་དང་།
སེམས་ཅན་མཐའ་དག་བསྒྲལ་བའི་ཕྱིར་འཁོར་ལོས་སྒྱུར་བའི་རྒྱལ་པོའི་ལོངས་སྤྱོད་
ཀྱི་ཚུལ་གྱིས་ཡོངས་སུ་མཆོད་པར་བྱ་བ་ཉིད་དེ། དེ་ཡང་སངས་རྒྱས་རོལ་པའི་་་
རྒྱུད་རྣལ་འབྱོར་སྤྱིའི་རྒྱུད་ལས་ཀྱང་། རྣམ་པར་སྣང་མཛད་རྡོ་རྗེ་དབྱིངས། །
འདོད་ཡོན་ལྔ་ཡི་མཆོད་པ་དགག །འགྲོ་བའི་དོན་ལ་རབ་སྦྱར་ནས། །རང་ཉིད་
ཀྱིས་ནི་དགྱེས་པ་●མཛད།
།ཅེས་གསུངས་པའི་ཕྱིར་རོ། །དབྱངས་སྙན【པ་་་་
ཡིས་•བསྟོད་པ་དང་། །ཞེས་པ་ནི་འདི་ལྟར་རྡོ་རྗེ་སྙིང་གར་བསྒྲེང་སྟེ། དྲིལ་་
བུ་གནས་གསུམ་དུ་དཀྲོལ་བས་མཚན་བརྒྱ་རྩ་བརྒྱད་ཀྱིས་བསྟོད་པ་ནི་ངག་ཤིན་ཏུ་
རིང་བ་དང་སྙན་པས་རྡོ་རྗེ་གླུ་དང་བསྟོད་པ་བྱ་བ་ཉིད་དེ།
རང་བཞིན་འོད་་་་
གསལ་རྣམ་དག་ཀྱང་། །བདེ་ཆེན་སངས་རྒྱས་ཆེན་པོས་ནི།
།འགྲོ་ཀུན་ཚུལ་་
བཞིན་སྒྲོལ་མཛད་པ། །རྣམ་སྣང་མཛད་ལ་ཕྱག་འཚལ་བསྟོད། །ཅེས་པ་ལ་་་
སོགས་པས་བསྟོད་པ་ཉིད་དང་། རྡོ་རྗེ་སྒེག་མོ་ལ་སོགས་པའི་རྡོ་རྗེའི་གླུ་བླང་བ་
ནི་མཆོད་པ་ཐམས་ཅད་ཀྱི་མཚམས་སུ་བླང་བར་བྱ་སྟེ། དེ་ཡང་དེ་ཁོ་ན་ཉིད་་་་
བསྡུས་པའི་རྒྱུད་ལས། རྡོ་རྗེ་སེམས་དཔའ་བསྡུས་པས་ནི། །རྡོ་རྗེ་རིན་ཆེན་བླ་
ན་མེད། །རྡོ་རྗེ་ཆོས་ཀྱི་●གླུ་བླངས་པས། །རྡོ་རྗེ་ལས་ཀུན་འགྲུབ་པར་འགྱུར། །
ཞེས་པ་ལ་སོགས་པའོ། །དེ་ལ་མཆོད་པའི་སྔགས་དང་ཕྱག་རྒྱ་དང་བསྟོད་པའི་་་
34-109