བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོའི་རྒྱུད་ཀྱི་རྒྱལ་པོ་ཆེན་པོའི་རྣམ་པར་བཤད་པ་མཛེས་པའི་རྒྱན་ཞེས་བྱ་བ། ༡༥༩
ཆོ་ག་ཤེས་པས་བྲིས་ནས་ཀྱང་། །ཞེས་པ་ལ་སོགས་པ་ནི་འདི་ལྟར་དང་པོར་
བདག་ཉིད་ཁྲོ་བོར་བསྐྱེད་པ་ལས་བདག་ཉིད་དང་མཆོད་རྫས་དང་གནས་རྣམས་་
བསྲུང་བར་བྱ་སྟེ། སེམས་ཅན་ཐམས་ཅད་•ཚེ་འདས་པའི་དོན་དུ་སེམས་བསྐྱེད་
དེ་རང་གི་སྙིང་གའི་ས་བོན་ལས་འོད་ཟེར【སྤྲོས་པས་•བདེ་བར་གཤེགས་པ་སྲས་་་
དང་བཅས་པ་སྤྱན་དྲངས་ལ། ཞབས་•བསིལ་དང་འཐོར་འཐུང་དང་གདན་་་་
རྣམས་ཕུལ་ཏེ། ཡན་ལག་བདུན་རྣམ་པར་དག་པར་བྱས་ནས་རྡོ་རྗེ་ལྕགས་ཀྱུ་ལ་
སོགས་པའི་རྣལ་འབྱོར་དང་ཕྱག་རྒྱས་ཛཿཧཱུཾ་བཾ་ཧོཿཞེས་པས་དགུག་པ་དང་•གཞུག་
པ་དང་བཅིང་བ་དང་དགྱེས་•པར་བྱས་ལ་དང་པོ་མཆོད་པའི་ཡོ་བྱད་རྣམས་ཀྱིས་
ལེགས་པར་མཆོད་པར་བྱའོ། །ལྷ་ཡི་ཚུལ་དུ་རབ་གནས་ལ། །ཞེས་པ་ནི་་་་
བསྲེག་རྫས་ཐམས་ཅད་ལ་བདག་ཉིད་དེ་བཞིན་གཤེགས་པ་ངན་སོང་ཐམས་ཅད་་
ཡོངས་སུ་སྦྱོང་བའི་རྒྱལ་པོར་བསྐྱེད་དེ་རྩ་བའི་སྔགས་བརྒྱ་རྩ་བརྒྱད་ལ་སོགས་པར་
གདབ་པར་བྱ་བ་ཉིད་དོ། །ག་བུར་གུར་གུམ་ལ་སོགས་པས། །མར་དང་འོ་མ་
ཏིལ་རྣམས་བསྒོས། །ཞེས་པ་ནས། སྦྲང་རྩི་ཤ་ཁར་ལྡན་པ་ལ། །ཞེས་པའི་
བར་ནི་བསྲེག་རྫས་བསག་•པ་སྟེ་དེ་ཡང་རྣམ་པར་སྣང་མཛད་ཀྱི་བརྟག་པ་ལས།
རྫས་ནི་བཅུ་གཅིག་བདག་ཉིད་ཀྱིས། །ཞི་བའི་སྦྱིན་སྲེག་རབ་ཏུ་བསྔགས∶། །
ཞེས་གསུངས་པའི་ཕྱིར། འདི་ལྟར་མེ་ཏོག་དང་སྤོས་དང【ཞུན་མར་དང་•ཏིལ་་
དང་ཡུངས་ཀར་དང་འོ་ཐུག་དང་འབྲས་ཆན་དང་འབྲས་ཡོས་དང་མངར་གསུམ་་
དང་•ལ་དུ་དང【དེ་བ་ད་•རུ་དག་སྟེ་དེ་དག་ག་བུར་དང་གུར་གུམ་ལ་སོགས་པའི་
དྲི་ཞིམ་པོས་བསྒོ་བར་བྱ་བ་ཉིད་དོ། །བརྒྱ་ཕྲག་དུ་མར་ཡོངས་བཟླས་ཏེ། །
ཞེས་པ་ནི་གོང་མ་ལ་སྙེགས་སོ། །།སྲེག་ཤིང་དང་ནི་ཡམ་ཤིང་ལ། །རང་གི་་
སྔགས་ཀྱིས་རབ་བཏབ་ནས། །ཁུང་བུའི་ནང་དུ་གཞུག་•པར་བྱ། །ཞེས་པ་ནི་
34-159