२०७
བསྟན་འགྱུར། རྒྱུད། ༼ཆུ༽ ༦༧
འཚལ་ནས། །ཞེས་པ་ནི་དོན་དམ་པར་བདེ་བར་གཤེགས་པའི་སྐུ་ཡང་གཅིག་སྟེ།
བཅོམ་ལྡན་འདས་ཤཱཀྱ་ཐུབ་པ་དང་། བཅོམ་ལྡན་འདས་ཕྱག་ན་རྡོ་རྗེ་དབྱེར་་་་
མེད་པ་ཡིན་ཡང་འགྲོ་བ་འདུལ་བའི་ཚུལ་དང་སྦྱར་ནས་གཙོ་བོ་དང་འཁོར་གྱི་ཚུལ་
གྱིས་•གུས་པ་ཡོངས་སུ་ཕུལ་བ་སྟེ། ཉིད་ལ་ཉིད་དོ། ། །དེ་ཅིའི་ཕྱིར་ཞེ་ན་སྙམ་
པ་ལ། འདི་ལྟར་དཔེར་ན་སྒྱུ་མ་མཁན་གྱི་མཁན་པོས་བུད་མེད་དང་སྐྱེས་པ་དང་
གླང་པོ་ཆེ་ལ་སོགས་པའི་གཟུགས་བྱས་ནས། སྐྱེ་བོ་རྣམས་ཀྱི་མདུན་དུ་སྨྲ་བ་དང་
འགྲོ་བ་དང་འཆག་པ་ལ་སོགས་པ་བྱེད་ཀྱང་དེ་ཉིད་གཅིག་སྨྲ་བའི་གནས་སྐབས་་་
ཙམ་ན་གཅིག་མི་སྨྲ་ལ། གཅིག་འགྲོ་བའི་གནས་སྐབས་ཙམ་ན་གཅིག་མི་འགྲོ་•
བས་དེ་དག་ཐམས་ཅད་གཟུགས་ཐ་དད་པའི་ཚུལ་དུ་གནས་ཀྱང་འགྲོ་བ་དང་སྨྲ་བ་
ལ་སོགས་པ་ཐམས་ཅད་ནི་སྒྱུ་མ་མཁན་གྱི་མཁན་པོ་ཁོ་ནའོ། ། དེ་བཞིན་དུ་འདིར་
ཡང་དེ་བཞིན་གཤེགས་པ་གཅིག་●གསུངས་པའི་གནས་སྐབས་ཙམ་ན། དེ་བཞིན་
གཤེགས་པ་གཅིག་མི་གསུངས་པའི་ཕྱིར་དེ་བཞིན་གཤེགས་པ་ཤཱཀྱ་ཐུབ་པ། བཅོམ་
ལྡན་འདས་རྣམ་པར་སྣང་མཛད་ལ། བཅོམ་ལྡན་འདས་ཕྱག་ན་རྡོ་རྗེ་ཡང་བཅོམ་
ལྡན་འདས་རྣམ་པར་སྣང་མཛད་ཡིན་པར་ཤེས་པར་བྱ་སྟེ། དེ་དེ་ཡང་སངས་རྒྱས་
ཕལ་པོ་ཆེ་ལས། བཟང་པོ་དཔལ་གྱིས་འཇམ་དཔལ་ལ་སྨྲས་པ། ཆོས་ཀྱི་རྒྱལ་
པོའི་ཆོས་ཉིད་ནི། །འཇམ་དཔལ་རྟག་ཏུ་གཅིག་པ་སྟེ། །སྒྲིབ་པ་མེད་པས་་་་་
།འབྱུང་བ་•དེ་ཡང་གཅིག་པུ་ཡི། །སངས་རྒྱས་ཐམས་ཅད་སྐུ་
གཟིགས་པའོ།
གཅིག་སྟེ།
།དེ་བཞིན་གཤེགས་པའི་ཆོས་ཀྱི་སྐུ།
པ་སྟེ།
།མི་འཇིགས་སྟོབས་ཀྱང་དེ་བཞིན་ནོ།
།ཤེས་རབ་ཐབས་ཀྱང་གཅིག་
།སྔོན་ཆད་བྱང་ཆུབ་བཞུགས་་་
པའི་ཚེ། །ཇི་ལྟར་ཡོངས་སུ་བསྔོ་མཛད་པ།
།འཁོར་དུ་ཆོས་རྣམས་སྟོན་པ་་་་་
དང་། །དེ་བཞིན་ཞིང་ཡང་དེ་བཞིན་འགྱུར།
།ཞེས་གསུངས་པའི་ཕྱིར་རོ། །
34-206