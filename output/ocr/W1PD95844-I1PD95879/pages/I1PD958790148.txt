བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོའི་རྒྱུད་ཀྱི་རྒྱལ་པོ་ཆེན་པོའི་རྣམ་པར་བཤད་པ་མཛེས་པའི་རྒྱན་ཞེས་བྱ་བ། ༡༡༧
དང་གནོད་པར་འགྱུར་བ་ལ་རྗེས་སུ་ཡི་རང་བར་མི་བྱ་བ【ཉིད་དེ•།
ལས་རྩ་བའི་•བཞི་ནི་རང་གི་སྲོག་ལ་བབ་ཀྱང་མི་གཏང་•བར་བྱ་སྟེ། བདག་གི་
སྲོག་གཅོད་པ་ནི། སྡུག་བསྔལ་ཅུང་ཟད་ཅིག་ཡིན་●ལ། །རྩ་བའི་དམ་ཚིག་ཉམས་
པ་ནི་མནར་མེད་པའི【དམྱལ་བར་•སྡུག་བསྔལ་མི་བཟད་པ་མྱོང་བར་འགྱུར་བའི་
ཕྱིར་རོ། །ཡན་ལག་གི་དམ་ཚིག་བཞི་ནི་རྐྱེན་གྱི་•དབང་གིས་ཉམས་པར་གྱུར་་་
ཀྱང་•བསྙེན་པ་ནས་སྒྲུབ་•པ་ཆེན་པོའི་བར་དུ་མི་སྤྱད་པར་བྱ་ཞིང་།
བྱུང་ནས་ཀྱང་བདེ་བར་གཤེགས་པ་རྣམས་ཀྱི་སྤྱན་སྔར་ཡི་གེ་བརྒྱ་པ་ལ་སོགས་པས་
བཤགས་པ་བྱ་བ་ཉིད་དོ། །དཀོན་མཆོག་གསུམ་ནི་ཡོང་མི་སྤང་། །ཞེས་པ་་་་
ནས༑ བདག་གི་དེ་ཉིད་དང་ནི་སྔགས་སོགས་དེ་བཞིན་ནོ།
།ཞེས་པའི་བར་
དུ་ནི་ཤེས་པར་བྱ་ཞིང་། སྤྱད་པར་བྱ་བའི་དམ་ཚིག་བཅུ་གསུམ་•གསུངས་ཏེ།
དེ་ལ་དཀོན་མཆོག་གསུམ་མི་སྤང་བ་ནི་དེ་ལ་ཁྱད་པར་དུ་གསོད་པ་དང་མ་གུས་པ་
ལ་སོགས་པ་ཉིད་མི་བྱ་བ་ཉིད་དོ། །དུས་ཀུན་དུ་བྱང་ཆུབ་ཀྱི་སེམས་མི་བཏང་བ་
ནི་སྐབས་འདིར་རྣམ་པ་གསུམ་སྟེ། ཀུན་རྫོབ་དང་སྒྱུ་མ་དང་དོན་དམ་པའོ། །
དེ་ལ་ཀུན་རྫོབ་བྱང་ཆུབ་ཀྱི་སེམས་ནི་བདག་གིས་སེམས་ཅན་ཐམས་ཅད་ཀྱི་དོན་དུ་
བྱང་ཆུབ་ཏུ་སེམས་བསྐྱེད་པ་ཇི་སྲིད་མངོན་པར་རྫོགས་པར་སངས་མ་རྒྱས་ཀྱི་བར་
དུ་མི་གཏོང་•བའོ། །སྒྱུ་མ་བྱང་ཆུབ་ཀྱི་སེམས་ནི་རྒྱུ་བླ་ན་མེད་པ་སྟེ། རང་གི་
ངས་སུ་མི་སྤང་བར་བྱ་བ་ཉིད་དོ།
།དོན་དམ་པ་བྱང་ཆུབ་ཀྱི་སེམས་ནི་
རྣམ་པར་རྟོག་པ་ཐམས་ཅད་དང་བྲལ་ཞིང་ཆོས་ཐམས་ཅད་རང་བཞིན་གྱིས་རྣམ་
པར་དག་པའི་སེམས་རྒྱུན་དུ་མི་གཏོང་བ་ཉིད་དོ། །དེ་ཡང་བཅོམ་ལྡན་འདས་་་
ཀྱིས༑ བྱང་ཆུབ་སེམས་ནི་རྣམ་གསུམ་དང་། །ནམ་ཡང་བྲལ་བར་མི་བྱའོ། །
གལ་ཏེ་བྲལ་ན་སྔགས་ཀྱི་•ནི། །རྩ་བའི་ལྟུང་བ་ཉམས་པར་འགྱུར། །ཞེས་་་་་་
34-117