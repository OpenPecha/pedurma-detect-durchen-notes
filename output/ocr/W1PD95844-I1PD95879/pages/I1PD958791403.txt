༡༣༧༠
བསྟན་འགྱུར། རྒྱུད། ༼ཇུ༽ ༦ pa
དང་དྲིལ་བུ་དང་བདག་པོ་དང་མིང་དང་ཕྱིར་མི་ལྡོག་པའི་དབང་ལ་སོགས་པ་་་
བསྐུར་བར་བྱའོ། །དེ་ལྟར་དབང་བསྐུར་བ་ཙམ་གྱིས་ཀྱང་ཁམས་གསུམ་གྱི་་་
སེམས་ཅན་ཐམས་ཅད་སངས་རྒྱས་ཀྱི་སྲས་བྱང་ཆུབ་སེམས་དཔའ་རྣམས་དང་་་
མཉམ་པར་མཐོང་ནས། དེ་ནས་ལྷ་དང་། ཀླུ་ལ་སོགས་པ་ངོ་མཚར་སྐྱེས་ནས་
མཆོད་དེ་དེ་ཡང་། དེ་ནས་ནམ་མཁའི་ཕྱོགས་སུ་ཡང་༌། །ཞེས་པ་ལ་སོགས་པ་
དང་མཚམས་སྦྱར་རོ། །དེ་ནས་ནམ་མཁའི་ཁམས་གང་བའི་ལྷ་དང་། ཀླུ་དང་།
གནོད་སྦྱིན་དང་། སྲིན་པོ་དང་། འབྱུང་པོ་དང་། ཡི་དྭགས་དང་། ཤ་་
ཟ་ལ་སོགས་པ་དང་། གཟུགས་ཁམས་ན་གནས་པའི་ལྷ་རྣམས་ཀྱིས་ཀྱང་མཆོད་
པའི་རྣམ་པར་བསམས་པ་ནི་རྫས་ཀྱི་མཆོད་པ་དང་ཏིང་ངེ་འཛིན་གྱི་མཆོད་པ་དང་
རེག་བྱའི་མཆོད་པ་བསམ་གྱིས་མི་ཁྱབ་པས་མཆོད་དེ་སངས་རྒྱས་ཀྱི་ཡོན་ཏན་་་
ཐམས་ཅད་སྔགས་པར་བྱེད་དོ། །ཇི་སྙམ་པ་ལ། ཀྱེ་མ་སངས་རྒྱས་ཀྱེ་སངས་་
རྒྱས༑ །ཞེས་པ་ལ་སོགས་པའོ། །ཀྱེ་མ་སངས་རྒྱས་ནི་ངོམ་ཞིང་ངོ་མཚར་བའོ། །
ཀྱེ་མ་སངས་རྒྱས་ནི་བོད་པར་བྱའོ། །ཅི་ལ་ངོ་མཚར་ན་སངས་རྒྱས་ཀྱི་མཛད་་་་
སྤྱོད་ཇི་སྙམ་པ་ལ། ངན་སོང་ཐམས་ཅད་སྦྱངས་ནས་སུ། །སེམས་ཅན་རྣམས་
ནི་བྱང་ཆུབ་ཅེས་པ་ལའོ། །ཕྱི་མ་གོ་སླའོ། །དེ་ལྟར་ནང་སེམས་ཀྱི་དཀྱིལ་་་
འཁོར་གྱིས་གཞན་གྱི་དོན་བྱས་པ་བསྟན་ནས་ད་ནི་བསྟོད་པ་བསྟན་ཏེ། ཆོས་ཀྱི་
འཁོར་ལོ་བསྐོར་ནས་སུ། །ཞེས་པ་ལ་སོགས་པས་བསྟན་ཏེ་གང་གིས་བསྟོད་ན།
སྔགས་པ་རྡོ་རྗེ་དྲིལ་འཛིན་པ། །བསྟོད་པའི་རྒྱལ་པོ་དེས་བསྟོད་དོ། །ཞེས་སོ། །
ཕྱི་མ་དཀྱུས་སུ་གསལ་ལོ། །དཀྱིལ་འཁོར་ལུས་ལ་བརྟག་པར་བྱ། །ཞེས་པ་ནི་རྣལ་
འབྱོར་ཆེན་པོ་ལ་བྱ་སྟེ། གནས་ཉི་ཤུ་རྩ་གཅིག་ནི་སྙིང་ག་དང་དཔྲལ་བ་དང་་་་
མགོ་བོ་དང་གཙུག་ཕུད་ལ་སོགས་པར་ལྷ་ཉི་ཤུ་རྩ་གཅིག་བསྒོམ་པའོ། །དེ་ནི་སྦྱོར་
34-1370