ངན་སོང་ཐམས་ཅད་སྦྱོང་བའི་ཐབས་ཞེས་བྱ་བ།
༡༢༣༧
གཙིགས་པ། ཕྱག་ན་རྡོ་རྗེ་དང་པདྨ་དང་། རལ་གྲི་ལ་སོགས་པ་གྲངས་མེད་་
པའི་མཚོན་ཆ་བསྣམས་པ། སྦྲུལ་གྱིས་བརྒྱན་པ། སྟག་ལྤགས་ཀྱིས་སྨད་་་་་
གཡོགས་པ་འཁོར་ཁྲོ་བོ་མང་པོས་བསྐོར་བ་རིགས་ལྔའི་དབུ་རྒྱན་གྱིས་བརྒྱན་པ།
ཞབས་པདྨ་ལྟ་བུས་རོ་མནན་ཅིངང་། ཐབས་མཁས་པའི་ཐུགས་རྗེས་སྡིག་པ་སྦྱོང་
བར་མཛད་པར་བསམ་མོ། །གྲུབ་ན་དེའི་སྐུ་གཟུགས་ཀྱང་མདུན་དུ་གཞག་གོ། །
དེ་ནས་ལག་པ་གཡོན་པས་ཁུ་ཚུར་བཅངས་ལ། མཛུབ་མོ་བསྒྲེངས་ཏེ་བྲང་ལ་་་
སྦྱར་ཞིང་དཔུང་པ་དམ་དུ་བཅུམ་ལ། ལག་པ་གཡས་པས་སྦྱིན་སྲེག་བྱ་སྟེ།
སྔགས་གོང་དུ་སྨོས་པ་དང་། ཤི་བའི་མིང་སྤེལ་ཞིང་འབུམ་མམ། བྱེ་བ་མན་་
ཆད་བཟླས་པའི་སྦྱིན་སྲེག་བྱའོ། །བར་བར་དུ་མིང་འདི་ཞེས་བྱ་བའི་ཉོན་མོངས་
པའམ་སྒྲིབ་པ་ཐམས་ཅད། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། ཞེས་བརྗོད་
ཅིང་ཏིལ་བསྲེག་པར་བྱའོ། །དེ་ཡང་རྒྱུད་ལས། ཕྱག་ན་རྡོ་རྗེ་ཕྱག་ན་པད་་
ཞགས་བསྣམས། །འཇིག་རྟེན་གསུམ་ལས་རྣམ་པར་རྒྱལ་བའི་གཟུགས། །
ཞབས་ཀྱི་པདྨས་སྡིག་མནན་ཅིང་། །རྒྱན་རྣམས་ཀུན་གྱིས་རབ་རྫོགས་ལ༎
རྫོགས་སངས་རྒྱས་ཀྱི་དབུ་རྒྱན་མཐོ། །བསམས་སམ་ཡང་ན་བྲིས་ཀྱང་རུང་། །
དེ་ཡི་སྙིང་པོ་དེ་བཞིན་དུ། །བརྒྱ་ཕྲག་སྟོང་ངམ་ཡང་ན་ནི། །བྱེ་བའི་ཚད་དུ་་
སྦྱིན་སྲེག་བྱ། །ཞེས་སྨོས་སོ། ། དེ་ནས་ལྷ་གཤེགས་སུ་གསོལ་ཏེ།
བདག་ཉིད་
ལུས་བསྲུང་བ་བྱའོ། །དེ་ལྟར་བསྲེགས་ནས་ཐལ་བར་གྱུར་པ་དང་། རྡོ་རྗེ་་་་་
བསྡུ་བའི་སྔགས་ས་མ་ཧ་ར་ཎཱ་ཧཱུཾ། ཞེས་བརྗོད་ཅིང་། རུས་པ་དང་ཐལ་བ་་་་
རྣམས་བསྡུས་ནས། སྣོད་གཙང་མར་བཅུག་སྟེ། མཆོད་རྟེན་གདབ་པའི་་་་་་
ཕྱོགས་སུ་གཞག་གོ། ། དེ་ནས་ག་པུར་ལ་སོགས་པའི་དྲི་ཆུ་དང་། བའི་རྣམ་ལྔ་
དང་རུས་པ་བསྲེས་ཏེ། ངན་སོང་སྦྱོང་བའི་སྔགས་བཞི་ལས་གང་ཡང་རུང་བའི་
34-1237