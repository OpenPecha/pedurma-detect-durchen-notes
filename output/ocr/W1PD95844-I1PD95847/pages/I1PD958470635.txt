७१०
བསྟན་འགྱུར། རྒྱུད། ༼ng 67
པའི་ཡེ་ཤེས་ཉིད་ལས་སྤང་བྱ་དང་བླང་བྱ་དག་མེད་པའི་ཕྱིར་། །དེ་ཉིད་ཀྱི་ཕྱིར་
མི་བླང་ཞིང་རྡོ་རྗེ་འཆང་དང་དབྱེར་མེད་པའི་བདག་མེད་མའི་༠ཡེ་ཤེས་ཀྱིས་བླང་་་་་
བྱའི་ངོ་བོར་ཡང་བསྒྲུབ་པར་མི་བྱའོ།
།གང་དུ་ཞེ་ན་ཉ་ཕྱིས་སུ་མིན་ཏེ་ཆོས་འབྱུང་
དུ་མ་ཡིནན་ནོ། །དུང་ཆོས་སུ་མིན་ཏེ་རྡོ་རྗེར་མ་ཡིན་ནོ།
མི་འཆི་ལྕེ་ཡིས་ཏེ། བློ་ཡིས་བླང་བར་བྱ་ཞིང་བདེན་པ་གཉིས་དབྱེར་མེད་པ་རྟོགས་
།གཉིས་ཀ་དབྱེར་མེད་
པས་ངེས་པར་བྱའོ། །ཅིའི་དོན་དུ་ཞེ་ན།
སྟོབས་ནི་འཕེལ་བའི་ཕྱིར་ཏེ་སྟོབས་
བཅུ་དང་མི་འཇིགས་པ་ལ་སོགས་པའོ། །སྟོབས་ནི་ཞེས་པ་ཉེ་བར་མཚོན་པའོ། །
འདི་ཉིད་ཇི་ལྟར་ཞེ་ན། གསུངས་པ། ག་བུར་ཉིད་•ནི་བདག་མེད་མ། །རྡོ་རྗེ་
འཆང་ཉིད་བདག་མེད་མའི་རང་བཞིན་ཅན་༠ཡེ་ཤེས་བདེ་བ་ཡང་དག་པའི་ཡེ་ཤེས་་
སོ༑ །དེ་ཡི་བདེ་བ་ཕྱག་རྒྱ་ཆེ། །གནས་པ་ལྟེ་བའི་དཀྱིལ་འཁོར་དུ། །དང་པོའི་
དབྱངས་ཀྱི་རང་བཞིན་ཏེ། །བློ་ཞེས་སངས་རྒྱས་རྣམས་ཀྱིས་བརྟགས། །དེ་ཡི་
བདེ་བ་ཞེས་པ་ཡང་དག་པའི་ཡེ་ཤེས་དེའི་ཡོངས་སུ་ཤེས་པའོ།
།ཇི་ལྟར་ཞེ་ན།
གསུངས་པ་ཕྱག་རྒྱ་ཆེ།
འདི་ཆེན་པོ་དང་ཕྱག་རྒྱ་ཡང་ཡིན་པའི་ཕྱིར་ཕྱག་རྒྱ་ཆེན་
པོ་སྟེ། རྣམ་པ་ཐམས་ཅད་མཁྱེན་པ་ཉིད་མངོན་པར་རྫོགས་པར་བྱང་ཆུབ་པའོ། །
དེ་ཡང་གནས་པ་ཡང་དག་པར་གཡོ་བ་མེད་པའི་རང་བཞིན་ནོ། །གང་དུ་ཞེ་ན།
ལྟེ་བའི་དཀྱིལ་འཁོར་དུ་ཆུའི་ཁམས་བྱང་ཆུབ་ཀྱི་སེམས་ལའོ། །དང་པོའི་དབྱངས་
ཀྱི་རང་བཞིན་ཏེ། དེ་ཡང་དབྱངས་དང་པོའི་རང་བཞིན་ཅན་ནོ། །དེ་ལྟར་ན་ཡང་
ཇི་ལྟ་བུ་"ཞེ་ན། དེའི་ཕྱིར་གསུངས་པ། བློ་ཞེས་སངས་རྒྱས་རྣམས་ཀྱིས་་་་་་
བརྟགས། །རྟོགས་པའི་ངོ་བོས་སངས་རྒྱས་མེ་ལོང་ལྟ་བུ་ལ་སོགས་པ་ཡེ་ཤེས་ལྔ་་་་
རྣམས་ཀྱིས་བརྟགས་ཏེ་ཕུལ་དུ་བྱུང་བས་ཡོངས་སུ་བཅད་པའོ། ། དེ་ཉིད་ཅི་ཞེ་ན།
གསུངས་པ། དེ་ཉིད་བཅོམ་ལྡན་ཤེས་རབ་མ། །ཇི་ལྟར་ཞེ་ན། རྫོགས་པའི་
2-610