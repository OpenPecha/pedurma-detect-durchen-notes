འཕགས་པ་ཁྱེའུ་བཞིའི་ཏིང་ངེ་འཛིན་ཞེས་བྱ་བ་ཐེག་པ་ཆེན་པོའི་མདོ།
44
གཏད་དོ་ཞེས་ཕྱག་གིས་དགེ་སློང་དེ་དག་གི་ལག་ཏུ་གཏད་དོ། །དེ་ནས་དེའི་ཚེ་
སངས་རྒྱས་ཀྱི་ཞིང་འདིར་སྒྲ་སྐད་དང་ང་རོའི་སྒྲ་སྙིང་རྗེ་ཞིང་འཇིགས་སུ་རུང་བ་་་་
དག་བྱུང་བར་གྱུར་ཅིང་སྒྲ་སྐད་དེས་སངས་རྒྱས་ཀྱི་ཞིང་དུ་གྲགས་པར་གྱུར་ཏོ། །
དེ་ནས་ཚེ་དང་ལྡན་པ་ཀུན་དགའ་བོ་དང་། ཚེ་དང་ལྡན་པ་སྒྲ་གཅན་ཟིན་གཉིས་
གནས་བརྟན་“དེ་དག་ལ་ཡོངས་སུ་གཏད་པ་མཐོང་ནས་དགེ་སློང་ལྔ་བརྒྱ་ཙམ་་་་
གྱིས་ཚེའི་འདུ་བྱེད་བཏང་བར་གྱུར་ཏོ། །དེ་【ཅིའི་ཕྱིར་ཞེ་ན། འདི་ལྟར་དགེ་
སློང་དེ་དག་བཅོམ་ལྡན་འདས་ཡོངས་སུ་མྱ་ངན་ལས་འདའ་བ་ལ་བལྟ་བར་མི་་་་
བཟོད་པའི་ཕྱིར་ཏེ། དེ་དག་འདི་སྙམ་དུ་འཇིག་རྟེན་གྱི་མགོན་པོ།
འཇིག་རྟེན་
གྱི་སྒྲོན་མ། ཐུགས་རྗེ་དང་ལྡན་པ། དགེ་བའི་བཤེས་གཉེན་དམ་པ། ཐུགས་
བརྩེ་བ་དང་ལྡན་པ། ཕན་པར་བཞེད་པ་ཡོངས་སུ་མྱ་ངན་ལས་འདའ་བ་ལ་
བདག་ཅག་བལྟ་བར་མི་སྤྲོས། ཇེ་དང་པོ་ཁོ་ནར་བདག་ཅག་ཡོངས་སུ་མྱ་ངན་
ལས་འདའ་བར་བྱའོ། །སྙམ་དུ་སེམས་པའི་ཕྱིར་རོ། ། དེ་ནས་སྐད་ཅིག་དེ་དང་།
ཐང་ཅིག་དེ་དངང་། ཡུད་ཙམ་དེ་ལ་སངས་རྒྱས་བཅོམ་ལྡན་འདས་ལྔ་བརྒྱ་ཐམ་
པས་རང་རང་གི་སངས་རྒྱས་ཀྱི་ཞིང་དག་ན་བཞུགས་བཞིན་དུ་ཕྱག་གཡས་པ་་་་་
རྣམས་བརྐྱང་སྟེ། བཅོམ་ལྡན་འདས་ལ་རབ་ཏུ་བཏུད་དོ། །དེ་ནས་བཅོམ་ལྡན་
འདས་ཀྱིས་ཕྱག་གིས་ཀུན་དགའ་བོ་དང་། སྒྲ་གཅན་ཟིན་དང་། གནས་བརྟན་
རྣམས་ཀྱི་ལག་པ་ནས་བཟུང་སྟེ་ཕྱག་གིས་དེ་བཞིན་གཤེགས་པ་དེ་དག་གི་ཕྱག་ཏུ་་་་
ཕུལ་ནས། བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་གསུངས་
སོ༑ །སྒྲ་གཅན་ཟིན་འདི་བདག་“གི་བུ། །ཀུན་དགའ་བོ་ནི་གོ་རེ་ལོང་། །འདི་
གཉིས་དྲང་སྲོང་ཆེ་རྣམས་ལ། །མངོན་སུམ་དུ་ནི་ཡོངས་སུ་གཏད། །དེ་རིང་
འཛམ་བུའི་གླིང་དུ་ནི། །བདག་གི་མཚན་མོ་ཐ་མར་འགྱུར། །ལྷ་དང་ཀླུ་དང་མི་
56-455