བཀའ་འགྱུར། མདོ་སྡེ། ༼༣༽ ༥༦
འོང་བ་འདི་མཐོང་ངམ། གསོལ་པ། བཅོམ་ལྡན་འདས་དེ་དེ་ལྟ་ལགས་སོ། །
བཀའ་སྩལ་པ། ཀུན་དགའ་བོ་ཁྱོད་ཀྱིས་ནུབ་ཕྱོགས་ནས་ཁྱེའུ་ཞིག་སེམས་ཅན་
གདུལ་བར་བྱ་བའི་ཕྱིར་རྫུ་འཕྲུལ་གྱིས་རྣམ་པར་རྩེ་ཞིང་གློ་གཉིས་ཀྱིས་ས་ཆེན་པོ་་་་
འདི་འགུལ་བར་བྱེད། རབ་ཏུ་འགུལ་བར་བྱེད། གཡོ་བར་བྱེད། རབ་ཏུ་
གཡོ་བར་བྱེད། ལྡེག་པར་བྱེདད།
རབ་ཏུ་ལྡེག་པར་བྱེད་ཅིང་ས་ཆེན་པོ་གཡོ་
བས་འཇིགས་སུ་རུང་བ་དང་། སྤུ་ཟིང་ཞེས་བྱེད་པ་ཀུན་ཏུ་སྟོན་པར་བྱེད་ཅིང་
འོང་བ་མཐོང་ངམ། གསོལ་པ། བཅོམ་ལྡན་འདས་དེ་དེ་ལྟ་ལགས་སོ། །བདེ་
བར་གཤེགས་པ་དེ་དེ་ལྟ་ལགས་ཏེ། བཅོམ་ལྡན་འདས་རྫུ་འཕྲུལ་གྱི་རྣམ་པར་
འཕྲུལ་པ་བགྱིད་ཅིང་མཆི་བའི་ཁྱེའུ་འདི་མཐོང་ལགས་སོ།
།བཀའ་སྩལ་པ།
ཀུན་དགའ་བོ་རིགས་ཀྱི་བུ་འདིའི་མདུན་ནས་རིན་པོ་ཆེ་སྣ་ཚོགས་ཀྱི་ཁང་པ་་་་་
བརྩེགས་པ་འོང་བ་གང་ཡིན་པ་འདིས་སངས་རྒྱས་ཀྱི་ཞིང་འདི་དྲི་སྣ་ཚོགས་ཀྱིས་་་་་
ཀུན་ཏུ་གང་བར་གྱུར་ཏོ། །གསོལ་པ། བཅོམ་ལྡན་འདས་དེ་དེ་ལྟ་ལགས་སོ། །
བཀའ་སྩལ་པ། ཀུན་དགའ་●བོ་དེ་ནི་རིགས་ཀྱི་བུ་འདིའི་ཡེ་ཤེས་
བསྐྱེད་པ་ཡིན་ཏེ། དེས་ན་ཁང་པ་བརྩེགས་པ་འདི་ལས་དེ་ལྟ་བུའི་དྲི་འབྱུང་ངོ་། །
ཀུན་དགའ་བོ་ཁྱོད་ཀྱིས་སྒྲ་བཞི་པོ་འདི་ལྟ་སྟེ། སྟོ སྟོང་པ་ཉིད་ཅེས་བྱ་བ་དང་།
དངོས་པོ་མེད་པ་ཞེས་བྱ་བ་དང་། ཉེ་བར་ཞི་བ་ཞེས་བྱ་བ་དང་། སངས་རྒྱས་
ཞེས་བྱ་བ་འབྱུང་བ་འདི་དག་ཐོས་སམ། གསོལ་པ། བཅོམ་ལྡན་འདས་དེ་དེ་
ལྟ་ལགས་སོ། །བཀའ་སྩལ་པ། ཀུན་དགའ་བོ་སྒྲ་འདི་དག་ནི་ཁྱེའུ་འདིའི་སྤུའི་
ཁུང་བུ་དག་ནས་འབྱུང་སྟེ། ཀུན་དགའ་བོ་སྒྲ་འདི་དག་ཐོས་པས་སྲོག་ཆགས་
ཁྲག་ཁྲིག་ཕྲག་དྲུག་ཅུ་རྩ་བརྒྱད་ཀྱི་དོན་བྱས་སོ། །སྟོང་གི་འཇིག་རྟེན་གྱི་ཁམས་
ཀྱི་སེམས་ཅན་མང་པོ་རྣམས་ནི་ལེན་པ་མེད་པར་ཟག་པ་རྣམས་ལས་སེམས་རྣམ་་་་་
44
56-430