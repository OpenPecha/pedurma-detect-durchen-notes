འཕགས་པ་རྒྱལ་པོ་ལ་གདམས་པ་ཞེས་བྱ་བ་ཐེག་པ་ཆེན་པོའི་མདོ།
༢༢༡
འཐོར་བ། རྣམ་པར་འཇིག་པའི་ཆོས་ཅན་ནོ། །རྒྱལ་པོ་ཆེན་པོ་དེ་ལྟ་བས་ན་མི་
རྟག་པར་བལྟ་ཞིང་ཟད་པ་དང་། དེངས་པའི་སྒོར་བལྟ་བར་བྱ་སྟེ། འདོད་
ཆགས་ཀྱིས་མ་ཆགས་པ་དང་། ཞེ་སྡང་གིས་མི་སྡང་བ་དང་། གཏི་མུག་གིས་་
མ་རྨོངས་པ་དང༌། རྒྱལ་སྲིད་ཀྱི་དབང་ཕྱུག་གི་བདེ་བ་ལ་མ་ཆགས་པ་དང་།
འདོད་པའི་བདེ་བ་དང་། འདོད་པའི་ལོངས་སྤྱོད་ཀྱི་བདེ་བ་ལ་མ་ཆགས་པ་དང་།
མི་རྟག་པར་ལྟ་བ་དང་། བག་ཡོད་པ་དང་། མ་ཆགས་པ་དང་། མི་བརྐམ་པ་
དང་༑ མ་ཞེན་“པ་དང་། མ་མོས་“པ་དང་། སྲོག་སྙེམས་པ་མེད་པར་འཆི་
བས་འཇིགས་སྐྲག་པར་བྱའོ། །ཆོས་ཁོ་ནས་རྒྱལ་སྲིད་གྱིས་ཤིག ། །ཆོས་མ་ཡིན་
པས་ནི་མི་བྱའོ། །ཁྱོད་ཆོས་དང་འཐུན་“པར་གྱིས་ཤིག །ཆོས་མ་ཡིན་པ་དང་
འཐུན་“པར་ནི་མི་བྱའོ། །དེ་ཅིའི་ཕྱིར་ཞེ་ན། རྒྱལ་པོ་ཆེན་པོ་འདོད་པའི་རྙེད་
པ་དང་། རབ་ཏུ་རྙེད་པ་དང་། སོགས་“པ་དང་། ཀུན་ཏུ་སོགས་“པ་དང་།
སྟེན་པས་འདོད་པ་དག་གིས་ངོམས་པར་ང་མི་སྨྲ་སྟེ། གང་དག་འཕགས་པའི་
ཤེས་རབ་ཀྱིས་ངོམས་པར་འགྱུར་བ་དེ་དག་ནི་ངོམས་སོ། །རྒྱལ་པོ་ཆེན་པོ་འདི་ལྟ་
སྟེ། མ་རིག་པའི་རྐྱེན་གྱིས་འདུ་བྱེད་རྣམས། འདུ་བྱེད་ཀྱི་རྐྱེན་གྱིས་རྣམ་པར་
ཤེས་པ།
རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་
ཀྱི་རྐྱེན་གྱིས་སྐྱེ་མཆེད་དྲུདྲུག །སྐྱེ་མཆེད་དྲུག་གི་རྐྱེན་གྱིས་རེག་པ། རེག་པའི་
རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ།
ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི་
དང་༑ མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་
མི་བདེ་བ་དང་། འཁྲུག་པ་རྣམས་འབྱུང་བར་འགྱུར་ཏེ། དེ་ལྟར་སྡུག་བསྔལ་
གྱི་“ཕུང་པོ་ཆེན་པོ་འབའ་ཞིག་“འདི་ཡང་འབྱུང་བར་འགྱུར་རོ། །དེ་ལ་མ་རིག་
63-221