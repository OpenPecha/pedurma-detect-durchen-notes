སངས་རྒྱས་ཀྱི་སྡེ་སྣོད་ཚུལ་ཁྲིམས་འཆལ་པ་ཚར་གཅོད་པ་ཞེས་བྱ་བ་ཐེག་པ་ཆེན་པོའི་མདོ།
༣༣
རང་བཞིན་ཐོབ་ནས་ཐ་སྙད་དུ་བྱེད་དོ། །ཤཱ་རིའི་བུ་དེ་སྐད་འདོམས་ཤིང་དེ་སྐད་
རྗེས་སུ་སྟོན་པ་ནི་དགེ་བའི་བཤེས་གཉེན་”ཞེས་བྱའོ། །དོན་དམ་པར་ནི་དགེ་བ་
ཡང་མེད། མི་དགེ་བ་ཡང་མེད་དོ། །ཤཱ་རིའི་བུ་མཚན་ཉིད་དེ་དག་དང་ལྡན་པ་
གང་ཡིན་པ་དེ་དག་ནི་འཇིག་རྟེན་ན་དཀོན་པ་ཡིན་ཏེ། འདི་ལྟ་སྟེ་ཕྱིན་ཅི་མ་
ལོག་པར་ཡང་དག་པའི་ལྟ་བ་དང་ལྡན་པ་དེས་ན་ཡང་དག་པའི་ལྟ་བ་ཞེས་བྱའོ། །
དེ་ལྟ་མོད་ཀྱི་ཤཱ་རིའི་བུ་ཡང་དག་པའི་ལྟ་བ་དང་། ཡང་དག་པའི་བཟོད་པ་དང་།
ཡང་དག་པའི་མོས་པ་ནི་འདི་ལྟ་སྟེ། ཕྱིན་ཅི་མ་ལོག་པར་ཡང་དག་པར་རྗེས་སུ་
ལྟ་བ་དེ་ནི་དེ་བཞིན་གཤེགས་པས་ཡང་དག་པའི་ལྟ་བ་ཞེས་གསུངས་སོ། །ཤཱ་རིའི་
བུ་གང་སུ་ཡང་རུང་ཕྱིན་ཅི་མ་ལོག་པར་ཡང་དག་པར་ལྟ་བ་མེད་པ་དེ་ནི་ཡང་དག་
པའི་ལྟ་བ་མ་ཡིན་ནོ། །ཤཱ་རིའི་བུ་བདག་ཏུ་སྨྲ་བ་དང༌་། སེམས་ཅན་དུ་སྨྲ་བ་
དང་༑ སྲོག་ཏུ་སྨྲ་བ་དང་། གང་ཟག་ཏུ་སྨྲ་བ་དང་། རྟག་པར་སྨྲ་བ་དང་།
ཆད་པར་སྨྲ་བ་གང་ཅི་ཡང་རུང་བ་“དེ་དག་ཐམས་ཅད་ནི་ལོག་པར་ཞུགས་པ་ཡིན་
ནོ༑ །ཤཱ་རིའི་བུ་དེ་བཞིན་གཤེགས་པ་རྣམས་སམ། དེ་བཞིན་གཤེགས་པའི་ཉན་
ཐོས་རྣམས་ནི་བདག་ཏུ་སྨྲ་བ་མ་ཡིན། སེམས་ཅན་དུ་སྨྲ་བ་མ་ཡིན། སྲོག་ཏུ་སྨྲ་
བ་མ་ཡིན། གང་ཟག་ཏུ་སྨྲ་བ་མ་ཡིན། རྟག་པར་སྨྲ་བ་མ་ཡིན། ཆད་པར་སྨྲ་
བ་མ་ཡིན་ཏེ། དེ་ནི་དེ་བཞིན་གཤེགས་པ་རྣམས་དང་། དེ་བཞིན་གཤེགས་
པའི་ཉན་ཐོས་རྣམས་ཀྱི་ཡང་དག་པའི་ལྟ་བ་ཞེས་བྱའོ།
།ཡང་དག་པར་ལྟ་བ་
དང་༑ ཕྱིན་ཅི་མ་ལོག་པར་ལྟ་བ་དང་། ཇི་ལྟ་བ་བཞིན་དུ་ལྟ་བ་མ་གཏོགས་པ་
ནི་བྱིས་པ་སོ་སོའི་སྐྱེ་བོ་ཡིནན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་བྱིས་
པ་སོ་སོའི་སྐྱེ་བོ་ནི་འགའ་ལ་ཡང་ཡང་དག་པའི་ལྟ་བ་མེད་དོ། །གཞན་དུ་ན་རྗེས་
སུ་འཐུན་པའི་བཟོད་པ་དང་ལྡན་པ་གང་དག་ཡིན་པ་དེ་དག་ལ་ནི་ཡང་དག་པའི་
63-33