འཕགས་པ་རྔ་བོ་ཆེ་ཆེན་པོའི་ལེའུ་ཞེས་བྱ་བ་ཐེག་པ་ཆེན་པོའི་མདོ།
༢༣༣
སེམས་དཔའ་ཆེན་པོ་རྣམས་ལ་འདི་སྐད་ཅེས་རིགས་ཀྱི་བུ་དག་རེ་ཞིག་སངས་རྒྱས་་
བཅོམ་ལྡན་འདས་རྣམས་སེམས་ཅན་རྣམས་ཀྱི་དོན་དུ་ཞིང་གི་སྙིགས་མ་སྙིགས་མ་་་
ལྔ་ཅན་གྱི་སངས་རྒྱས་ཀྱི་ཞིང་འདི་འདྲ་བར་འབྱུང་བ་ནི་དཀའ་“བ་མཛད་པ་ཡིན་་
ཏེ༑ དེ་ ལྟ་བས་ན་རིགས་ཀྱི་བུ་དག་ཁྱོད་ཀྱིས་ཀྱང་དེ་ལྟར་བསླབ་པར་བྱའོ་ཞེས་
རབ་ཏུ་འཇོག་པར་མཛད། འདོམས་པར་མཛད་དོ། །དེ་ནས་དེ་དག་ལྟ་འདོད་
ཅིང་ཕྱག་བྱེད་པར་འདོད་པར་འགྱུར་ཏེ། དེ་དག་ལྟ་འདོད་ཅིང་ཕྱག་བྱེད་པར་
འདོད་པ་ན་དེ་དག་གིས་དེ་རྣམས་ཉེ་བར་བསྟན་པས་དེའི་ཕྱིར་དེ་དག་མི་མཇེད་་་་
ཀྱི་འཇིག་རྟེན་གྱི་ཁམས་འདིར་འོང་བར་འགྱུར་ཞིང་འོངས་ནས་ཁ་ཅིག་ནི་ས་དང་་
པོ་ཐོབ་པར་འགྱུར། ཁ་ཅིག་གིས་“ནི་ས་བདུན་པ་དང་། བརྒྱད་པ་དང་།
དགུ་པ་དང་། བཅུ་པའི་བར་དག་ཀྱང་ཐོབ་པར་འགྱུར་རོ། །ཀུན་དགའ་བོ་དེ་ལྟ་་
བས་ན་རྔ་བོ་ཆེ་ཆེན་པོ་ཞེས་བྱ་བའི་མདོ་འདི་ནི་ཤིན་ཏུ་རྙེད་པར་“དཀའ་བ་ཡིན་
ཏེ༑ ཕྱོགས་བཅུ་ནས་ལྷགས་པའི་འཁོར་འདི་དག་ཐམས་ཅད་ཉན་པར་འདོད་པ་
ཡང་དེའི་ཕྱིར་རོ། །ཀུན་དགའ་བོས་གསོལ་པ།
བཅོམ་ལྡན་འདས་ལེགས་སོ།
ཐམས་ཅད་ལྷགས་པ་ལེགས་སོ་ལྷགས་པ་ལེགས་སོ། །འདི་དག་ཐམས་ཅད་ཀྱིས་
ཤིན་ཏུ་རྙེད་པར་དཀའ་བའི་མདོ་འདི་འདྲ་བ་ཐོབ་པར་གྱུར་ཅིག །བཅོམ་ལྡན་
འདས་ཀྱིས་བཀའ་སྩལ་པ། ཀུན་དགའ་བོ་ཐམས་ཅད་ཀྱི་ཐུན་མོང་ལྟར་མདོ་འདི་
ཐུན་མོང་མ་ཡིན་པས་ལྷགས་པ་ལེགས་སོ་ཞེས་ཚིག་ཏུ་མ་བརྗོད་ ཅིག །གསོལ་
པ༑ བཅོམ་ལྡན་འདས་ཅིའི་སླད་དུ་ཐམས་ཅད་ལྷགས་པ་ལེགས་སོ།
།ལྷགས་
པ་ལེགས་སོ་ཞེས་མི་བགྱི་བ་●ལགས། བཅོམ་ལྡན་འདས་ཀྱིས་བཀའ་སྩལ་པ།
ཀུན་དགའ་བོ་མདོ་འདི་ནི་ཟབ་ཅིང་རྟོགས་པར་དཀའ་བ། ཡིད་ཆེས་ཤིང་དད་
པར་དཀའ་བ། སངས་རྒྱས་ཀྱི་གསང་བ་ཡིན་ཏེ། ཀུན་དགའ་བོ་དེའི་ཕྱིར་
63-233