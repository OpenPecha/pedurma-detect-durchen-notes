སངས་རྒྱས་ཀྱི་སྡེ་སྣོད་ཚུལ་ཁྲིམས་འཆལ་པ་ཚར་གཅོད་པ་ཞེས་བྱ་བ་ཐེག་པ་ཆེན་པོའི་མདོ།
27
མཚར་ལགས་སོ། །ཤཱ་རིའི་བུ་དེ་བས་ཀྱང་ཞེས་བྱ་བ་ནས། དེ་བཞིན་གཤེགས་
པས་ཆོས་བསྟན་པ་གང་ཡིན་པ་“འདི་ནི་ཆེས་ངོ་མཚར་ཡིན་ནོ་ཞེས་བྱ་བ་“རྒྱས་་་
པར་སྦྱར་རོ།
།ཤཱ་རིའི་བུ་དཔེར་ན་འདི་ན་སྐྱེས་བུ་འགའ་ཞིག་གིས་“ལག་པ་་་
གཅིག་གི་ མཐིལ་དུ་སེམས་ཅན་ཐམས་ཅད་རབ་ཏུ་བཀོད་ལ། ལག་པ་ཅིག་
ཤོས་ཀྱིས་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རྒྱ་མཚོ་དང་བཅས་་
པ༑ རི་དང་བཅས་པ། གླིང་དང་། ནགས་ཚལ་དང་། ཡུལ་ལྗོངས་དང་
བཅས་པ། རྩྭ་དང་ཤིང་དང་ཆུར་བཅས་པ་འདི་གྱེན་དུ་བཏེག་ནས།
ནམ་
མཁའ་བར་སྣང་ལ་འཛིན་པར་བྱེད་ཅིང་སེམས་ཅན་དེ་དག་ཀྱང་སེམས་གཅིག་་་་
དང་།༑ བློ་གྲོས་གཅིག་ཏུ་བྱེད་ན། ཤཱ་རིའི་བུ་འདི་ཇི་སྙམ་དུ་སེམས། ཇི་ག་
སྐྱེས་བུ་དེ་ངོ་མཚར་བྱེད་པ་ཡིན་ནམ།
གསོལ་པ། བཅོམ་ལྡན་འདས་ངོ་མཚར་
ལགས་སོ།
།བདེ་བར་གཤེགས་པ་མཆོག་ཏུ་ངོ་མཚར་ལགས་སོ། །བཀའ་སྩལ་
པ།
ཤཱ་རིའི་བུ་དེ་བས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་
མངོན་པར་རྫོགས་པར་སངས་རྒྱས་ནས་འདི་ལྟ་སྟེ། འདུས་བྱས་ཐམས་ཅད་་་
མངོན་པར་འདུས་མ་བྱས་པ་དང་། འབྱུང་བ་མེད་པ་དང་། འགག་པ་མེད་པ་
གསུམ་དང་། བདག་པོ་མེད་པ་བརྒྱད་དང་། རང་བཞིན་མེད་པ་དྲུག་དང་།
རང་བཞིན་ཡོད་པ་མ་ཡིན་པ་བདུན་དང་། རང་བཞིན་སྟོང་པ་བརྒྱད་དང༌།
འཇིག་རྟེན་ཐམས་ཅད་ཡིད་ཆེས་པ་དགུ་ལ་དེ་བཞིན་གཤེགས་པས་ཆོས་བསྟན་པ་་་
གང་ཡིན་པ་དེ་"ནི་ཆེས་ངོ་མཚར་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ་ཆོས་
འདི་དག་ནི་མཚན་ཉིད་མེད་པ་དང་། མཚན་ཉིད་སྤངས་པ་དང་། ཡིད་ལ་
བྱེད་པ་མེད་པ་དང་། ཡིད་ལ་བྱེད་པ་དང་ལྡན་པ་མ་ཡིན་པ་དང་། རྩོལ་བ་
མེད་པ་དང་། འོང་བ་མེད་པ་དང་། འགྲོ་བ་མེད་པ་དང་། བཀོད་པ་མེད་པ་
63-11