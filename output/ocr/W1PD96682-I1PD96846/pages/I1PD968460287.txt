བྱས་སོ།
འཕགས་པ་རྔ་བོ་ཆེ་ཆེན་པོའི་ལེའུ་ཞེས་བྱ་བ་ཐེག་པ་ཆེན་པོའི་མདོ།
༢༦༩
།མཚུངས་པ་མེད་པའི་མདོ་འདི་ནི་འགའ་ཞིག་རང་བཟོར་བྱས་པར་
ཟད་དོ་ཞེས་ཟེར་རོ། །དཔེར་ན། འདི་ལྟར་རྒྱལ་པོ་གཏོང་བ་དང་ལྡན་པར་
གྱུར་པ་དེའི་ཚེ། རྒྱལ་པོ་དེའི་ནོར་བསགས་པའི་བུམ་པ་མང་པོ་ས་རུམ་ནས་
འབྱུང་བར་འགྱུར་རོ། །དེ་ཅིའི་ཕྱིར་ཞེ་ན། ཇི་ལྟ་ཇི་ལྟར། རིན་པོ་ཆེ་གང་
དང་གང་དག །ཤི་བ་དང་། བཀྲེན་པ་དང་། ཕོངས་པ་དང་། སློང་“མོ་པ་
ལ་སོགས་པ་ལ། བགོ་●བཤའ་བྱེད་པ། དེ་ལྟ་དེ་ལྟར་དེ་ལ་འཇིག་རྟེན་དུ།
རིན་པོ་ཆེ་ཡ་མཚན་ཅན། དེ་དང་དེ་དག་འབྱུང་བར་འགྱུར་རོ། །དེ་བཞིན་དུ།
བྱང་ཆུབ་སེམས་དཔའ་ཐབས་ཆེན་པོ་ལ་མཁས་པ། ཆོས་ཟབ་མོ་རིན་པོ་ཆེ་གང་
དང་གང་དག་ཡིན་པ། སེམས་ཅན་རྣམས་ལ་ཆོས་བསྟན་པ་སྟོན་ཅིང་། དེས་
ཆོག་ཤེས་པ་དང་། ཡོ་བྱད་བསྙུངས་པ་ཐོག་མར་བྱས་ནས། དེ་ལྟརར་ཆོས་སྟོན་
པ་ལ་ཞུགས་པ་ན། དམ་པ་མ་ཡིན་པའི་རྫས་སྤོང་བའི་མདོ་སྡེ་གང་ཡིན་པ་དེ་
དག་འཐོབ་པར་འགྱུར་བ་འདི་ལྟ་སྟེ། སྟོང་པ་ཉིད་དང་། མ མཚན་མ་མེད་པ་
དང་༑ སྨོན་པ་མེད་པ་དང་ལྡན་པའི་སྒོ་དེ་ལྟ་བུ་དག་འཐོབ་པར་འགྱུར་རོ། །
དེ་བཞིན་གཤེགས་པ་རྟག་པ་ཉིད་དང་། དེ་བཞིན་གཤེགས་པའི་སྙིང་པོ་ཡོད་པ་
ཉིད་ཀྱི་མདོ་སྡེ་སྙིང་པོ་ཅན་གྱི་ལེའུ་འདི་ལྟ་བུ། འདི་དག་ཀྱང་འཐོབ་པར་འགྱུར་
རོ༑ །གསོལ་པ། བཅོམ་ལྡན་འདས། བྱང་ཆུབ་སེམས་དཔའ་ཆོས་ལ་གུས་
པར་བགྱིད་པ་དེ་ཇི་ལྟ་བུ་ལགས། བཀའ་སྩལ་པ། གང་གི་ཚེ། རུང་བ་མ་
ཡིན་པ་ལ་རུང་བའི་འདུ་ཤེས་ཀྱིས་སྤྱོད་ནའོ། །གསོལ་པ། ཇི་ལྟ་བུ་ལགས།
བཀའ་སྩལ་པ། དཔེར་ན། ཀོ་ས་ལའི་རྒྱལ་པོ་གསལ་རྒྱལ་འདིའི་དྲུང་དུ་གང་
གི་ཚེ། རྒྱལ་པོ་འགའ་ཞིག་གི། ཕོ་ཉ་རིགས་དམའ་བ་ལས་སྐྱེས་པ་གདོལ་བ་
བཀྲེན་པ་ཞིག་འོངས་པར་གྱུར་ན། དེ་ལ་རྔ་བོ་ཆེ་དང༌་། རོལ་མོའི་སྒྲ་མང་པོ་
63-269