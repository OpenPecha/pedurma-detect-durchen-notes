༡༢༨
_______བཀའ་འགྱུར། མདོ་སྡེ། ༼ ༦༣
བྱེད་པས་ཡོངས་སུ་དག་པའི་དགེ་སྦྱོང་མ་ཡིན་ནོ།
ཞེས་མི་གསུང་ངོ་། །བྲམ་ཟེ་ཞེས་མི་གསུང་ངོ་།
།ཤཱ་རིའི་བུ་དེ་ལ་ནི་དགེ་སྦྱོང་
།ཤཱ་རིའི་བུ་གང་ཞིག་བདག་
མེད་པའི་ཆོས་རྣམས་ལ་བདག་མེད་པའི་ཆོས་རྣམས་ཡིན་ནོ་ཞེས་ཡང་དག་པ་ཇི་ལྟ་
བ་བཞིན་དུ་རབ་ཏུ་ཤེས་པ་དང་། ཆོས་ཐམས་ཅད་ཀྱི་རང་གི་མཚན་ཉིད་སྟོང་པ་
ལ་ཆོས་ཐམས་ཅད་ཀྱི་རང་གི་མཚན་ཉིད་སྟོང་པ་ཉིད་“ཡིན་ནོ་ཞེས་ཡང་དག་པ་ཅི་
ལྟ་བ་བཞིན་དུ་རབ་ཏུ་ཤེས་པ་དེ་•ནི་དེའི་ཚེ་ཉིད་ནས་ཚུལ་ཁྲིམས་གཙོ་བོར་བྱེད་་་་
པ་མ་ཡིན་ཏེ། ཏིང་ངེ་●འཛིན་གཙོ་བོར་བྱེད་པ་མ་ཡིན། ཐོས་པ་གཙོ་བོར་
བྱེད་པ་མ་ཡིན་་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་མངོན་པར་འདུ་
བྱེད་པ་མེད་ན་ཆོས་གང་ཞིག་གཙོ་བོར་བྱ། ཤཱ་རིའི་བུ་དེ་ལྟ་བས་ན་མི་གཉིས་
པའི་གནས་གཅིག་པོ་གང་ཡིན་པ་དེ་ལ་ནི་ཚུལ་ཁྲིམས་སུ་དམིགས་པ་ཡང་
འཆལ་པའི་ཚུལ་ཁྲིམས་ལྟ་སྨོས་ཀྱང་ཅི་དགོས་ཏེ། ཆོས་གང་ཞིག་གཙོ་བོར་བྱ་བ་
དེ་ནི་གནས་ཡོད་པ་མ་ཡིན་ནོ། །ཤཱ་རིའི་བུ་དེ་བཞིན་གཤེགས་པ་རྣམས་ཀྱི་བླ་་
ན་མེད་པ་ཡང་དག་པར་རྫོགས་པའི་བྱང་ཆུབ་དེ་ནི་འདི་ཡིན་ཏེ། འདི་ལྟ་སྟེ།
ཆོས་ཐམས་ཅད་རང་གི་མཚན་ཉིད་སྟོང་པ་དང༌། གང་ཟག་མེད་པ་དང༌།
མཚན་ཉིད་མེད་པ་ཡིན་ནོ། །གང་དག་•བཟོད་པ་དེ་ལྟ་བུ་ཅན་དེ་དག་ནི་རིགས་
པ་དང་གྲོལ་བ་ཡིན་ཏེ། ཁྱིམ་མེད་པའི་རབ་ཏུ་བྱུང་བ་ཡིན་ནོ། །དེ་དག་ནི་
དད་པས་བྱིན་པ་ལ་ཁ་ན་མ་ཐོ་བ་མེད་ཅིང་བརྟགས་པ་ཡིནནོ། །དེ་ཉིད་དེ་དག་
གིས་“བསྙེན་པར་རྫོགས་པའི་ལས་ཡོངས་སུ་དག་པ་ཡིན་ནོ། །ཤཱ་རིའི་བུ་སེམས་
ཅན་རྣམས་དང་དེ་བཞིན་གཤེགས་པ་རྣམས་ཀྱི་གནས་ནི་གཅིག་པོ་འདི་ཡིན་ཏེ།
འདི་ལྟ་སྟེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་།
།ཇི་ལྟར་གཅིག་
པོ་འདི་ཡིན་ཞེ་ན། ཇི་ལྟ་བ་བཞིན་དུ་འདོད་ཆགས་དང་བྲལ་ཞིང་སྤངས་པའོ། །
63-128