འཕགས་པ་བཞི་པ་སྒྲུབ་པ་ཞེས་བྱ་བ་ཐེག་པ་ཆེན་པོའི་མདོ།
ཕྱིར་བྱ་བའི་རེ་བ་མེད་པས་ལན་ལ་མི་རེ་བ་སྟེ། བཞི་པོ་དེ་དག་གོ། །ལྷའི་བུ་
བཞི་པོ་འདི་“དག་ནི་བྱང་ཆུབ་སེམས་དཔའ་རྣམས་ཀྱི་སྤྱོད་པ་རྣམ་པར་དག་པའོ།
བཞི་གང་ཞེ་ན། བདག་ མེད་ པའི་ ཕྱིར་ ཚུལ་ ཁྲིམས་ རྣམ་ པར་ དག་ པ་ དང༌ །
སེམས་ཅན་མེད་པའི་ཕྱིར་ཏིང་ངེ་འཛིན་རྣམ་པར་དག་པ་དང་། སྲོག་མེད་པའི་
།
ཕྱིར་ཤེས་རབ་རྣམ་པར་དག་པ་དང་། གང་ཟག་མེད་པའི་ཕྱིར་རྣམ་པར་གྲོལ་བ་
རྣམ་པར་དག་པ་སྟེ། བཞི་པོ་དེ་དག་གོ། །ལྷའི་བུ་བཞི་པོ་འདི་དག་ནི་བྱང་
ཆུབ་སེམས་དཔའ་རྣམས་ཀྱི་རྐང་པའོ། །བཞི་གང་ཞེ་ན། ཆོས་ཀྱི་རྐང་པ་དང་།
དོན་གྱི་རྐང་པ་དང་། [སྦྱངས་པའི་“ཡོན་ཏན་དང་། ཡོ་བྱད་བསྙུངས་“པས་
འཇུག་པའི་རྐང་པ་དང་། བྱང་ཆུབ་ཀྱི་ལམ་གྱི་ཚོགས་སོགས་╗པའི་རྐང་པ་སྟེ།
བཞི་པོ་དེ་དག་གོ། །ལྷའི་བུ་བཞི་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་
ལག་པའོ།
།བཞི་གང་ཞེ་ན། དད་པའི་ལག་པ་དང་། ཚུལ་ཁྲིམས་ཀྱི་ལག་པ་
དང་༑ ཐོས་པའི་ལག་པ་དང་། ཤེས་རབ་ཀྱི་ལག་པ་སྟེ། བཞི་པོ་དེ་དག་གོ། །
ལྷའི་བུ་བཞི་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་མིག་གོ། །བཞི་གང་
ཞེ་ན། ལས་ལེགས་པ་བྱས་པའི་ཕྱིར་ཤའི་མིག་དང་།
མངོན་པར་ཤེས་པ་ལས་
ཤིན་ཏུ་ཐོས་པའི་སྟོབས་དང་ལྡན་པའི་ཕྱིར་
མི་ཉམས་པའི་ཕྱིར་ལྷའི་མིག་དང་།
ཤེས་རབ་ཀྱི་མིག་དང་། ཆོས་ཐམས་ཅད་ལ་ངེས་པར་སེམས་པའི་“ཕྱིར་ཆོས་ཀྱི་
མིག་སྟེ། བཞི་པོ་དེ་དག་གོ། །ལྷའི་བུ་བཞི་པོ་འདི་དག་ནི་བྱང་ཆུབ་སེམས་
དཔའ་རྣམས་ཀྱི་མི་ངོམས་པའོ། །བཞི་གང་ཞེ་ན། སྦྱིན་པས་མི་ངོམས་པ་དང་།
དགོན་པ་ལ་གནས་པས་མི་ངོམས་པ་དང་། ཆོས་ཉན་པས་མི་ངོམས་པ་དང་།
དགེ་བའི་ཆོས་ཀྱི་ཚོགས་ཐམས་ཅད་ཀྱིས་མི་ངོམས་པ་སྟེ། བཞི་པོ་དེ་དག་གོ། །
ལྷའི་བུ་བཞི་པོ་འདི་དག་ནི་བྱང་ཆུབ་སེམས་དཔའ་རྣམས་ཀྱི་དཀའ་བ་བྱེད་པའོ། །
66-179