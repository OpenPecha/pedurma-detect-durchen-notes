५२
བཀའ་འགྱུར། མདོ་སྡེ།
७७
པར་གྱིས་ཤིཤིག །འཇིག་རྟེན་ན་ཐོགས་པ་རྣམས་ཀྱང་སྒྲོལ་ཅིག །གསོལ་པ།
བཅོམ་ལྡན་འདས་ཇི་ལྟར་ན་བྱང་ཆུབ་སེམས་དཔའ་རྣམས་འཇིག་རྟེན་ན་གནས་་་་
པ་ལགས། ཇི་ལྟར་ན་འཇིག་རྟེན་གྱི་ཆོས་རྣམས་མྱོང་བ་ལགས། ཇི་ལྟར་ན་
འཇིག་རྟེན་གྱིས་མི་གོས་པ་ལགས། ཇི་ལྟར་ན་འཇིག་རྟེན་དུ་ཐོགས་པ་སྒྲོལ་བ་
ལགས༑ བཀའ་སྩལ་པ། འཇིག་རྟེན་ན་གནས་པར་བྱ་བ་ནི་འདོད་པ་དང་།
གཟུགས་དང་། གཟུགས་མེད་པ་རྣམས་སུ། །འཇིག་རྟེན་གྱི་ཆོས་རྣམས་མྱང་
བར་བྱ་བ་ནི་འཇིག་རྟེན་གྱི་ཆོས་བརྒྱད་པོ་དག་གོ། །འཇིག་རྟེན་གྱིས་མི་གོས་པར་
བྱ་བ་ནི་བདེ་བ་དང་སྡུག་བསྔལ་གྱིས་མི་བསྐྱོད་•པའི་ཕྱིར་།
།འཇིག་རྟེན་དུ་
ཐོགས་●པ་བསྒྲལ་●བ་ནི་ཁམས་གསུམ་གྱི་བཙོན་•ར་ནས་འདོན་པ་སྟེ། དེ་ནི་་་་
ཚུལ་ལོ། །རིགས་ཀྱི་བུ་དག་དེ་ལྟ་བས་ན་ཡང་བར་གྱིས་ཤིག
།ལྕི་བར་གྱིས་
ཤིག །སྡུག་བསྔལ་བར་གྱིས་ཤིག །བདེ་བར་གྱིས་ཤིག །གསོལ་པ། བཅོམ་
ལྡན་འདས་ཇི་ལྟར་ན་བྱང་ཆུབ་སེམས་དཔའ་རྣམས་ཡང་བ་ལགས། ཇི་ལྟར་ན་
ལྕི་བ་ལགས། ཇི་ལྟར་ན་སྡུག་བསྔལ་བ་ལགས། ཇི་ལྟར་ན་བདེ་བ་ལགས།
བཀའ་སྩལ་པ། ཡང་བ་ནི་སེམས་ཅན་ཐམས་ཅད་ཀྱི་བྱ་བ་ཅི་ཡོད་པ་ལ་སྙིང་ལས་
སུ་བྱེད་པའོ། །ལྕི་བ་ནི་ཡི་དམ་ལ་བརྟན་པའོ། །སྡུག་བསྔལ་བར་བྱ་བ་ནི་མི་
འཐུན་“པའི་གཉེན་པོ་རྣམས་ལའོ། །བདེ་བར་བྱ་བ་ནི་བསོད་ནམས་བྱས་པའི་
ཕྱིར་ཏེ། དེ་ནི་ཚུལ་ལོ། །རིགས་ཀྱི་བུ་དག་དེ་ལྟ་བས་ན་མི་སྣང་བར་ཡང་གྱིས་
ཤིག
།ཐམས་ཅད་དུ་སྣང་བར་ཡང་གྱིས་ཤིག
།བྱོལ་བར་བྱ་བ་རྣམས་ལ་ནི་
བྱོལ་ཅིག །བསྡད་པར་བྱ་བ་རྣམས་ལ་ནི་སྡོད་ཅིག
།གསོལ་པ། བཅོམ་ལྡན་
འདས་ཇི་ལྟར་ན་བྱང་ཆུབ་སེམས་དཔའ་རྣམས་ལ་“མི་གདའ་བ་ཡང་ལགས། ཇི་
ལྟར་ན་ཐམས་ཅད་དུ་གདའ་བ་ཡང་ལགས། ཇི་ལྟར་ན་བྱོལ་བར་བགྱི་བ་
66-52