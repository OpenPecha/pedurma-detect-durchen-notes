འཕགས་པ་ཤིན་ཏུ་རྒྱས་པ་ཆེན་པོའི་སྡེ་ཉི་མའི་སྙིང་པོ་ཞེས་བྱ་བའི་མདོ།
༤༤༡
སེམས་ཕྱིན་ཅི་ལོག་ཏུ་གྱུར་པ་དག་ཡིན་ནོ། །མཁས་པ་སུ་ཞིག་དེ་ལྟ་བུའི་གཏི་་་་
མུག་གི་མུན་ཁྲོད་དུ་“རྟག་པར་སྡུག་བསྔལ་གྱིས་གཟིར་བའི་དུད་འགྲོའི་སྐྱེ་གནས་་་་
དེ་ལ་དགའ་བར་སེམས་ཤིང་འདོད་པ་སྐྱེད་པར་བྱེད། འདི་ནི་ཉེས་པར་སྤྱད་པ་
སྤྱོད་པའི་འགྲོ་བ་●གཉིས་པ་སྟེ། དེ་ལ་མཁས་པས་མངོན་པར་མི་དགའ་བའི་
འདུ་ཤེས་བསྐྱེད་པར་བྱའོ། །ཀཽ་ཌི་ནྱ་དེ་ལ་མཁས་པས་ཇི་ལྟར་ཡི་●དགས་ཀྱི་་་་
འགྲོ་བའི་སྐྱེ་གནས་ལ་ཡང་མངོན་པར་མི་དགའ་བའི་འདུ་ཤེས་བསྐྱེད་པར་བྱ་ཞེ་ན།
ཀཽ་ཌི་ནྱ་གང་དག་གི་ལུས་མཐོ་གང་ཙམ་ཡོད་པའི་ཡི་དགས་དག་ཡོད་དེ། ཁ་་་་
ཅིག་ནི་མི་གང་ཙམ་མོ། །ཁ་ཅིག་ནི་དཔག་ཚད་སྟོང་ཡོད་པའི་བར་གྱི་ལུས་ཐོབ་
ལ་དེ་དག་ཀྱང་གཅེར་•བུ་དང་། རྩུབ་པ་དག་དང་། ནག་པོ་དག་དང་།
ལུས་མཆོག་ཏུ་སྐེམ་ཞིང་ཤ་ཁྲག་དང་བྲལ་བ་དག་དང་། རྟག་པར་བཀྲེས་ཤིང་
སྐོམ་པས་གཟིར་བ་●དག་དང་། བཟའ་བཏུང་དང་བྲལ་བ་དག་དང་།
མེའི་
དབུགས་རྔུབ་པ་དང་དབུགས་འབྱུང་བ་དག་དང་། གཅིག་ལ་གཅིག་རབ་ཏུ་སྡང་
བའི་སེམས་དང་ལྡན་པ་དག་དང༌། སྙིང་རྗེ་མེད་པར་ཞུགས་པ་དག་དང༌།
རྟག་པར་ལུས་དུབ་པ་དང་། སྤྲིན་བསིལ་“བ་དང་བྲལ་བ་དག་ཡིན་ནོ། །ཁ་
ཅིག་གི་ཟས་ནི་ལྕགས་དང་ཟངས་ཡིན་ནོ། །ཁ་ཅིག་གི་ནི་ལྕགས་ཀྱི་ཐུ་ལུམ་རྣམས་
སོ༑ །ཁ་ཅིག་གི་●ནི་རྣག་ཁྲག་ཚ་བའོ། །ཁ་ཅིག་གི་ནི་རྡུལ་ཀུན་ ཏུ་ཚ་བའོ། །
ཁ་ཅིག་གི་▪ནི་ཕྱི་ས་ཀུན་ཏུ་ཚ་བའོ། །ཁ་ཅིག་གི་ནི་གཅིན་བསྐོལ་བའོ། །ཁ་
ཅིག་གི་ནི་རླུང་ཀུན་• ཏུ་ཚ་བའོ། །ཁ་ཅིག་ ནི་རྩ་བ་དང་། འདབ་མ་དང་།
མེ་ཏོག་དང་། འབྲས་བུ་དང་།
ཤིང་ལས་བྱས་པའི་ཁ་ཟས་རབ་ཏུ་འབར་བའོ། །
དེ་ཡང་དཀའ་“བས་རེས་འགའ་ནན་གྱིས་རྙེད་པར་འགྱུར་རོ། །ཡི་དགས་•ཁ་
ཅིག་གི་ཚེའི་ཚད་ནི་ལོ་སྟོང་ཐུབ་བོ། །ཁ་ཅིག་གི་ཚེའི་ཚད་ནི་ལོ་སྟོང་ཕྲག་བརྒྱའི་
66-441