འཕགས་པ་ཆོས་ཀྱི་ཚུལ་ཞེས་བྱ་བ་ཐེག་པ་ཆེན་པོའི་མདོ།
བྱང་ཆུབ་སེམས་དཔའ་རྣམས་ཀྱིས་ཡལ་བར་གཞག་པར་བྱ་སྟེ་དེ་ནི་ཚུལ་ལོ། །
རིགས་ཀྱི་བུ་དག་དེ་ལྟ་བས་ན་ཟབ་མོའི་ཆོས་ཀྱི་སྣང་བ་ལ་ཡང་གནས་པར་གྱིས་་་་
ཤིག །སྣང་བའི་ཆོས་རྣམས་ལའང་བརྙས་པར་མ་བྱེད་ཅིག །སྣང་བ་དང་མི་
སྣང་བ་ལའང་མ་གནས་ཤིག །གསོལ་པ། བཅོམ་ལྡན་འདས་ཇི་ལྟར་ན་བྱང་
ཇི་ལྟར་
ཆུབ་སེམས་དཔའ་རྣམས་ཟབ་མོའི་ཆོས་ཀྱི་སྣང་བ་ལ་གནས་པ་ལགས∶།
ན་སྣང་བར་གྱུར་པའི་ཆོས་རྣམས་ལ་བརྙས་པ་མ་མཆིས་པ་ལགས། ཇི་ལྟར་ན་
སྣང་བ་དང་མི་སྣང་བ་ལ་མི་གནས་པ་ལགས། བཀའ་སྩལ་པ། ཟབ་ཅེས་བྱ་བ་
ནི་རྟེན་ཅིང་འབྲེལ་པར་འབྱུང་བ་སྟེ། དེ་ལ་བྱང་ཆུབ་སེམས་དཔའ་རྣམས་ཀྱིས་
ལྟ་བ་ཐམས་ཅད་དང་བྲལ་བས་ཆོས་ཐམས་ཅད་ལ་རྟེན་ཅིང་འབྲེལ་པར་འབྱུང་་་་
བ་ཡིན་པར་རིག་པར་བྱའོ། །ཆོས་གང་དག་རྟེན་ཅིང་འབྲེལ་པར་འབྱུང་བས་
སྣང་བར་གྱུར་པ་དེ་དག་ལ་ཡང་སེམས་ཅན་ཡོངས་སུ་སྨིན་པར་བྱ་བའི་ཕྱིར་བརྙས་
པར་མི་བྱའོ། །སྣང་བ་དང་མི་སྣང་བ་ལ་གནས་པར་མི་བྱ་བ་ནི་གཉིས་དང་བྲལ་
བའི་ཕྱིར་ཏེ་དེ་ནི་ཚུལ་ལོ། །རིགས་ཀྱི་བུ་དག་དེ་ལྟ་བས་ན་གང་ཡང་དག་པར་
བསྡུ་“བར་བྱ་བ་དེ་ལ་འདོད་པ་མེད་པར་གྱིས་ཤིག །ཡང་དག་པར་བསྡུ་བའི་
ཕྱིར་ཡང་བརྩོན་འགྲུས་མ་གློད་ཅིག །གསོལ་པ། བཅོམ་ལྡན་འདས་ཇི་ལྟར་ན་
བྱང་ཆུབ་སེམས་དཔའ་རྣམས་གང་ཡང་དག་པར་བསྡུ་བར་བགྱི་བ་དེ་ལ་འདོད་པ་་
མ་མཆིས་པ་ལགས། ཇི་ལྟར་ན་ཡང་དག་པར་བསྡུ་བར་བགྱི་བའི་སླད་དུ་བརྩོན་
འགྲུས་ལྷོད་པར་མི་བགྱིད་པ་ལགས། བཀའ་སྩལ་པ། ཡང་དག་པར་བསྡུ་བ་
ཞེས་བྱ་བ་ནི་དགེ་བའི་རྩ་བ་རྣམས་སོ། །དེ་ལ་འདོད་པ་མེད་པ་ནི་མི་ལྟ་བར་
སེམས་ཅན་རྣམས་ལ་གཏང་•བའོ། །ཡང་དག་པར་བསྡུ【བ་ལ་“བརྩོན་འགྲུས【མི་
གློད་པ་ནི་“དགེ་བའི་རྩ་བ་ལ་ངོམས་མི་ཤེས་པར་བརྩོན་པར་བྱ་བ་སྟེ་དེ་ནི་ཚུལ་་་་་
66-47