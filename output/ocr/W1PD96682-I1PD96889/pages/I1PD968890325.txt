བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༣ ༠ ༣
འབྱུང་བོའི་ཚོགས་ཀྱིས་རྒྱུད་དཀྲུགས་ཤིང་།
།ཕྱོགས་ལྷུང་ཆགས་སྡང་དྲག་པོས་
།མིང་ཡང་
མིག་ལྡོངས་པའི། །ཐུབ་བསྟན་དཀྲུག་བྱེད་ལོག་པར་བསྒྲུབ་པ་ཡི།
མི་གྲག་རྟག་ཏུ་ཞི་བར་ཤོག །ཐུབ་པའི་བསྟན་ལ་རྗེས་སུ་ཞུགས་པ་ཀུན། །རང་
ཚུལ་དྲི་མེད་དྲང་པོར་སྲོང་བ་དང་། །ཐོས་བསམ་སྒོམ་པའི་བྱ་བ་འབའ་ཞིག་
གིས༑ །ཉིན་དང་མཚན་རྣམས་ཀུན་ཏུ་འདའ་བར་ཤོག །བསྟན་འགྲོའི་དོན་
ཆེན་བསྒྲུབ་པར་དཔའ་བ་ཡི། །མཁས་གྲུབ་དམ་པའི་ཚོགས་རྣམས་མ་ལུས་པ། །
དབྱར་མཚོ་ལྟར་འཕེལ་འཚོ་ཞིང་གཞེས་པ་དང་། ། །རླབས་ཆེན་འཕྲིན་ལས་ཕྱོགས་
མཐར་རྒྱས་པར་ཤོག །རྒྱལ་བའི་བསྟན་ལ་རི་མོར་བྱེད་པ་ཡི། །ཆོས་སྐྱོང་རྒྱལ་
པོ་ཀུན་ཀྱང་དཔལ་འབྱོར་རྒྱས། །རིགས་རྒྱུད་མི་ཉམས་འདོད་པའི་དོན་ཀུན་
གྲུབ༑ །བསྟན་པ་མཆོད་ཅིང་འཇིག་རྟེན་སྐྱོང་བར་ཤོག །ཁྱད་པར་རྒྱལ་དབང་
ཕྱག་ན་པདྨའི་ཞིང་། །འོད་དཔག་མེད་དང་འཇིག་རྟེན་དབང་ཕྱུག་གི།
གདུལ་ཞིང་ཀུན་གྱི་ནང་ནས་མཆོག་གྱུར་པ། །གངས་རིའི་ལྗོངས་འདིར་ལེགས་
ཚོགས་གོང་འཕེལ་ཤོག །ཞིང་གི་གཙོ་བོ་རྒྱལ་བ་ཡབ་སྲས་ཞེས། །ཙན་དན་
ལྗོན་པའི་ཤིང་དང་དྲི་མ་བཞིན། །འབྲལ་མེད་ཆོས་ཀྱི་རྒྱལ་པོ་ཟུང་གཅིག་གི། །
སྐུ་ཚེ་བརྟན་ཞིང་འཕྲིན་ལས་རྒྱས་པར་ཤོག །ཚེ་རིང་གནམ་གྱི་ཤེ་མོས་དབང་
བསྒྱུར་བའི། །འཇམ་དཔལ་དབྱངས་དངོས་གོང་མ་མིའི་བདག་པོ། །ཕྱོགས་
རྣམས་ཀུན་ལས་རྣམ་པར་རྒྱལ་བ་དང་། །ཆོས་བཞིན་སྐྱོང་བའི་བཞེད་དོན་ཀུན་
འགྲུབ་ཤོཤོག །སྔོན་མེད་ཆོས་སྦྱིན་འདི་ཡི་སྲོལ་འབྱེད་མཁན། །གངས་ཅན་མི་རྗེ་
བསོད་ནམས་སྟོབས་རྒྱས་ཀྱི། །ཇི་ལྟར་ཐུགས་ལ་བཞེད་པའི་དོན་ཐམས་ཅད། །
འགལ་རྐྱེན་མེད་པར་མྱུར་དུ་འགྲུབ་པར་ཤོག །འགྱུར་མེད་སྐུ་ཚེའི་རི་བོ་མཆོག་
ཏུ་བརྟན། །འཛད་མེད་བསོད་ནམས་ཆུ་གཏེར་གོང་དུ་འཕེལ། །དཔག་མེད་
106-303