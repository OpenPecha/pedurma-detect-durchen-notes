حلا
བཀའ་འགྱུར་པར་མ་ཁག་གི་དཀར་ཚག་ཕྱོགས་བསྒྲིགས།
བཞེངས་པ་དང་། དེའི་གནས་ཚུལ་རྣམས་ཡི་གེར་བཀོད་པའི་དགོས་པ་ཁོང་དུ་
ཆུད་ན་དེ་ལ་བརྟེན་ཏེ་རྣམ་དཀར་རླབས་པོ་ཆེའི་བྱ་བ་ལ། ངང་གིས་འཇུག་པའི་
གནད་མཆིས་པས་འདི་འཆད་པར་བྱའོ། །དེ་ལ་མདོ་སྡུད་པ་ལས། འཛམ་བུའི་
གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། །མེ་ཏོག་འབྲས་ལྡན་སྨན་དང་
ནགས་ཚལ་བསྐྱེད་བྱེད་པ། །མ་དྲོས་གནས་པའི་ཀླུ་དབང་ཀླུ་བདག་བརྟེན་གནས་
ཏེ༑ །དེ་ནི་ཀླུ་ཡི་བདག་པོ་དེ་ཡི་མཐུ་དཔལ་ཡིན། །རྒྱལ་བའི་ཉན་ཐོས་པ་དག་
ཇི་སྙེད་ཆོས་སྟོན་དང་། །འཆད་དང་རིག་པ་དག་དང་ལྡན་པར་བརྗོད་པ་དང་། །
མཆོག་འཕགས་བདེ་བ་བྱེད་དང་དེ་ཡི་འབྲས་ཐོབ་པ། །དེ་དག་ཀུན་ཀྱང་དེ་
བཞིན་གཤེགས་པའི་སྐྱེས་བུའི་མཐུ། །ཞེས་འཛམ་བུའི་གླིང་གི་ཆུ་ཀླུང་མེ་ཏོག་
འབྲས་བུ་སྨན་ནགས་ཚལ་ལ་སོགས་པའི་ཡོན་ཏན་ཇི་སྙེད་ཅིག་ཡོད་པ། དེ་དག་
ཐམས་ཅད་མ་དྲོས་པའི་མཚོ་སྟེ་ད་ལྟ་ཡོངས་གྲགས་མ་ཕམ་གཡུ་མཚོར་འབོད་པའི་་
ཀླུའི་རྒྱལ་པོའི་མཐུ་ལ་བརྟེན་ནས་འབྱུང་བ་བཞིན་དུ། གནས་སྐབས་དང་མཐར་
ཐུག་གི་ཕན་བདེའི་ཆ་ཐམས་ཅད་སངས་རྒྱས་ཀྱི་ཐུགས་རྗེ་ཁོ་ནར་རག་ལུས་པར་་་་་
གསུངས༑ དེ་ཡང་ཇི་སྐད་དུ། ཁྱོད་ཀྱི་གང་ལས་འགྲོ་བ་དང་། །མ་དྲངས་
རྒུད་པ་དེ་གང་མཆིས། །འཇིག་རྟེན་དག་དང་མ་སྐྲད་པའི། །ཕུན་ཚོགས་དེ་
ཡང་གང་ཞིག་མཆིས། །ཞེས་གསུངས་པས། _བདེ་ལེགས་ཀྱི་ཆ་གང་ཡིན་པ་
ཐམས་ཅད་དགེ་བ་དང་། མི་འདོད་པའི་ཆ་ཕྲ་མོ་ཙམ་ཡང་མི་དགེ་བ་ལ་བརྟེན་
ནས་འགྲུབ་ཅིང་སྡིག་སྤོང་དགེ་སྒྲུབ་ཀྱི་བྱ་བ་གང་ཡིན་པ་དེ་དག་ཐམས་ཅད་སངས་
རྒྱས་ཀྱི་བསྟན་པར། མདོ་ལས། སྡིག་པ་ཅི་ཡང་མི་བྱ་ཞིང་།
།དགེ་བ་ཕུན་
སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །འདི་ནི་སངས་
རྒྱས་བསྟན་པ་ཡིན། །ཞེས་པས་བསྟནན། དེ་ལྟ་བུའི་སངས་རྒྱས་ཀྱི་བསྟན་པ་དེ་
106-74