བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡༠༩
བ་བསམ་ཡས་སུ། །ཡབ་སྲས་ཙནྡ་དྲི་བཞིན་དུ། །འབྲལ་མེད་འགྲོ་བའི་ཕན་
བདེ་འབྱུང་། །ཞེས་ཐོག་མ་མེད་པའི་དུས་ནས་ད་ལྟའི་བར་དུ་འདུ་འབྲལ་མེད་
པའི་ངང་ཚུལ་གྱིས། འཕགས་པ་འཇིག་རྟེན་དབང་ཕྱུག་དང་ལྷན་ཅིག་པར་འཚོ་
ཞིང་གཞེས་ལ་ཐ་མི་དད་པའི་རྣམ་འདྲེན་གྱི་སྙིང་པོར་དྲིལ་ན། གོང་དུ་བཤད་པ་
བཞིན་བསྟན་པའི་བདག་པོ་ཤཱཀྱའི་རྒྱལ་པོ་ཉིད། པཎྜི་ཏའི་རྣམ་པར་བཞེངས་པ་
པཎ་ཆེན་རིན་པོ་ཆེ་རིམ་པར་བྱོན་པ་རྣམས་ཀྱིས། འཆད་རྩོད་རྩོམ་གསུམ་མཐའ་
ཀླས་པའི་སྒོ་ནས་སྐལ་ལྡན་དུ་མ་སྨིན་གྲོལ་གྱི་ལམ་ལ་བཀོད་དེ། དག་པའི་ཞིང་
ཁམས་ཐམས་ཅད་དོག་པོར་མཛད། ད་ལྟའི་བར་དུ་འཇམ་མགོན་ཆོས་ཀྱི་རྒྱལ་
པོའི་འཕྲིན་ལས་ཀྱི་རྗེས་སུ་འགྲོ་བའི་ཐུགས་རྗེས་རྒྱ་ཧོར་བོད་གསུམ་ལ་ཁྱབ་སྟེ།
བསྟན་པ་རིན་པོ་ཆེའི་སྒྲོན་མེར་གྱུར་པ་འདི་སྟེ། དེ་ལྟར་བསྟན་པའི་གསལ་བྱེད་
དུ་གྱུར་པ་རྣམས་ཀྱིས་བསྟན་པ་དར་བར་མཛད་ཚུལ་ཆ་ཙམ་སྨོས་པ་ལས། ཞིབ་
པར་ནི་འཕགས་ཆེན་དམ་པ་རྣམས་ཀྱིས་ཀྱང་། བསྐལ་པ་ནས་བསྐལ་པའི་བར་
དུ་བརྗོད་པར་དཀའ་བ་ཡིན་ནོ།།
གསུམ་པ་བྱེ་བྲག་ཏུ་བཤད་པ་ལ་ལྔ་སྟེ། ད་ལྟ་གངས་ཅན་གྱི་ལྗོངས་འདིར་
བཀའ་འགྱུར་རིན་པོ་ཆེ་ཞེས་ཕྱོགས་གཅིག་ཏུ་བསྡུས་པ་འདི་ཇི་ལྟར་བྱུང་བའི་ཚུལ་་
དང་༑ སྐབས་དོན་གསུང་པར་རིན་པོ་ཆེ་སྲིད་གསུམ་རྒྱན་གཅིག་རྫུ་འཕྲུལ་ཤིང་
རྟ་འདི་ཉིད་གང་གིས་རྫོགས་པར་བཞེངས་པའི་ཆོས་ཀྱི་རྒྱལ་པོ་ཆེན་པོའི་རྟོགས་པ་་
བརྗོད་པ་དང་། བྱུང་བ་དངོས་བརྗོད་པ་དང་། ཕན་ཡོན་གྱིས་མཇུག་བསྡུ་བ་
དང་༑
སྨོན་ལམ་གྱིས་མཚམས་སྦྱར་བའོ། །དང་པོ་ནི། སྤྲིན་ཆེན་པོའི་མདོ་
ལས༑ མདོ་སྡེ་རྣམས་ནི་རེ་རེ་ལ། །གང་གཱའི་ཀླུང་གི་བྱེ་སྙེད་ཀྱི། །བསྒྱུར་བའི་
106-109