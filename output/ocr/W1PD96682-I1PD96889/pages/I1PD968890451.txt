བཀའ་འགྱུར་རོ་ཅོག་པར་དུ་བཞེངས་པའི་དཀར་ཆག་དགེ་མཚན་འབུམ་ཕྲག་ཕྱོགས་མཐར་འཕེལ་བར་བྱེད་པའི་སྐྱེ་བ་ལྔ་པའི་སྒྲ་དབྱངས་ཞེས་བྱ་བ།༤༡ ༩
རྒྱན་དུ་མངོན་པར་འཕོས་པ་ལྟ་བུའི་ཁལ་ཁའི་ཡུལ་དབུས། སའི་དགེ་བཅུ་རྣམས་
ཚང་ཞིང་སྐྱེ་དགུ་རྣམས་བག་ཕེབས་པ་དང་། འགྲོགས་ན་བདེ་ཞིང་རྒྱུད་འཇམ་
པ༑ སྤྲོ་ཤུགས་ཆེ་ཞིང་ལུས་དང་སེམས་ཀྱི་རྩལ་ཆེ་བ། དགའ་སྐྱིད་ཀྱི་རྩེ་དགས་
རྒྱུན་དུ་རོལ་བ། བློ་ཁོག་ཡངས་ཤིང་གཏོང་ལ་ཕོད་པ། དཀོན་མཆོག་ལ་དད་
གུས་ཆེ་ཞིང་ཕ་མ་སོགས་རྒན་པ་རྣམས་ལ་སྲི་ཞུ་ཆེ་བ། ཡུལ་གཞན་གྱི་སྐྱེ་བོ་
ཕྱོགས་གཞན་གྱི་སྐྱེས་
རྣམས་སྤྲོ་བས་ལྷགས་ཏེ་རང་ཡུལ་གཏན་དུ་བསྐྱུར་བ།
མཆོག་དུ་མས་ཀྱང་ཐུགས་སྤྲོ་ཞིང་བསྔགས་པའི་མེ་ཏོག་མངོན་པར་འཐོར་བ།
དཀའ་ཚེགས་མེད་པར་ཆོས་ཀྱི་གནད་ཕིགས་པའི་བློ་གསལ་མཁས་མང་བྱེ་བས་སྡེ་་་
སྣོད་གསུམ་དང་རྒྱུད་སྡེ་བཞིའི་འཆད་ཉན་གྱི་སྒྲ་དབྱངས་བརྒྱུད་མར་སྒྲོགས་ཤིང་།
བསླབ་པ་གསུམ་དང་གསང་བ་རིམ་གཉིས་ཀྱི་ཉམས་ལེན་རྣམས་གངྒའི་རྒྱུན་ལྟར་
མངོན་པར་འཕེལ་བཞིན་པ་སོགས་ཆོས་དང་སྲིད་ཀྱི་དཔལ་འབྱོར་འདོད་དགུར་
འཁྱིལ་ཞིང་སྣོད་བཅུད་ཀྱི་འབྱོར་པ་ཕུན་སུམ་ཚོགས་པ་མཐའ་དག་མ་ཚང་བ་མེད་་
པར་ལྷུན་གྱིས་གྲུབ་པ། དགའ་སྐྱིད་འཛོམ་པའི་སྙན་པའི་བ་དན་ཕྱོགས་བཅུར་
གཡོ་བ། བྱང་ཕྱོགས་བསྟན་པའི་ཆུ་མགོ་ཆོས་སྡེ་ཆེན་པོ་ཁུ་རེ་ཡེ་ཆེན་མོའམ།
རི་བོ་དགེ་རྒྱས་དགའ་ལྡན་བཤད་སྒྲུབ་གླིང་དུ། འཇམ་དབྱངས་གོང་མ་ཆེན་མོ་
ཤྭའི་ཐུན་གསེར་ཁྲིར་མངའ་གསོལ་བའི་ལོ་གཉིས་པ། རབ་ཚེས་ནང་གི་བགྲང་བྱ་
ཞེ་བཞི་པ་ཐུན་མོང་ཞེས་པ་ལྕགས་ཕོ་ཁྱི་ལོ། རབ་བྱུང་ཁྲི་ཕྲག་གིས་མཚམས་
གཅིག་ཏུ་དབྱར་གནས་པར་ཁས་བླངས་པ་དང་།
རྗེ་བཙུན་པའི་ཡིག་ཆའི་སྟེང་
ནས་འཆད་ཉན་མཛད་རྒྱུའི་གྲྭ་ཚང་ཡིད་དགའ་ཆོས་འཛིན་གླིང་གསར་དུ་ཚུགས་
པ་སོགས་ངོ་མཚར་བཀྲ་ཤིས་དགེ་མཚན་འབུམ་ཕྲག་མངོན་པར་འཁྱིལ་བའི་ལོར་
མཇུག་རྫོགས་པར་བསྒྲུབས་པ་ལགས་སོ། །འདིར་སྨྲས་པ། རྒྱལ་བསྟན་སྤྱི་དང་
106-419