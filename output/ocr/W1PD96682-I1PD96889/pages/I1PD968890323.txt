བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༣ ༠ ༡
དང་༑ །འཆད་དང་ཁ་ཏོན་བྱེད་པ་དངང་། །དེ་སེམས་པ་དང་བསྒོམ་པ་སྟེ། །
སྤྱོད་པ་འདི་བཅུའི་བདག་ཉིད་ཀྱི། །བསོད་ནམས་ཕུང་པོ་གཞལ་དུ་མེད།
ཅེས་གསུང ས་པའི་ཆོས་སྤྱོད་བཅུའི་ནང་ཚན་གྱི་གཙོ་བོར་གྱུར་པ་ཡང་ཡིན་ལ།
ཆོས་དང་ཟང་ཟིང་མི་འཇིགས་བྱམས།
།སྦྱིན་པ་དེ་འདྲར་ཡོངས་ཤེས་ནས། །
མཁས་པས་ཡང་དག་སྒྲུབ་པར་བྱེད། །ཅེས་གསུངས་པའི་སྦྱིན་པ་རྣམ་པ་བཞི་པོ་
ཡང་ད་ལམ་གྱི་ཚོགས་རླབས་པོ་ཆེ་འདི་ཉིད་ལ་རྫོགས་པར་འགྱུར་ཏེ། སྦྱིན་པའི་
ཞིང་ཡུལ་རྣམ་པར་དག་པ་དཀོན་མཆོག་གསུམ་གྱི་ནང་ཚན་ཆོས་དཀོན་མཆོག་ལ།
ཟང་ཟིང་གི་སྒོ་ནས་མཆོད་པས་ཟང་ཟིང་གི་སྦྱིན་པ། རྒྱལ་བའི་གསུང་རབ་རིན་
པོ་ཆེ་ཡོངས་སུ་རྫོགས་པ་པར་དུ་ཕེབས་པའི་བྱེད་པ་ལ་བརྟེན་ནས་འགྲོ་བ་རྣམས་་་་
ལ་བླང་དོར་གྱི་མིག་སྩལ་བས་ཆོས་ཀྱི་སྦྱིན་པ། དེ་ལ་བརྟེན་ནས་སྤྱི་སྒོས་ཐམས་
ཅད་ཀྱི་འཕྲལ་ཡུན་གྱི་འཇིགས་པ་ཐམས་ཅད་རིང་དུ་མཛད་པས་མི་འཇིགས་པའི་་་
སྦྱིན་པ། དེའི་དབང་གིས་འགྲོ་བ་ཐམས་ཅད་བདེ་བ་དང་ལྡན་པར་མཛད་ཅིང་
ཐུགས་བསྐྱེད་ཀྱང་དེ་དང་ལྡན་པས་བྱམས་པའི་སྦྱིན་པ། སྦྱིན་པ་གཅིག་པུར་མ་
ཟད་ཕྱིན་དྲུག་ལྷག་མ་རྣམས་ཀྱི་ཚོགས་ཀྱང་འདིར་འདུས་པ་སྟེ། བག་ཡོད་གཙང་
མའི་རྣམ་ཐར་གྱི་སྒོ་ནས་བསྒྲུབས་པས་ཚུལ་ཁྲིམས། དཀའ་ཚེགས་དང་ངལ་བ་
ཁྱད་དུ་བསད་པས་བཟོད་པ། ཤུགས་དྲག་རླབས་པོ་ཆེའི་སྦྱོར་བས་ལེ་ལོ་སྤངས་
པས་བརྩོན་འགྲུས། དེ་ལས་གཞན་དུ་མི་གཡོ་བས་བསམ་གཏན།
སོ་སོར་
རྟོགས་པའི་ཤེས་རབ་ཀྱིས་ལེགས་པར་སྤྱད་པས་ཤེས་རབ། དེ་ཐམས་ཅད་ཀྱང་
དཔལ་ལྡན་ཟླ་བས། སྦྱིན་པ་སྦྱིན་བྱ་ལེན་པ་སྟོང་པོས་སྟོང༌་། །འཇིག་རྟེན་
འདས་པའི་ཕ་རོལ་ཕྱིན་ཞེས་བྱ། །ཞེས་གསུངས་པ་ལྟར། འཁོར་གསུམ་རྣམ་
པར་མི་རྟོག་པའི་ཤེས་རབ་ཆེན་པོས་ཟིན་ཅིང་། སེམས་བསྐྱེད་པ་ནི་གཞན་དོན་
106-301