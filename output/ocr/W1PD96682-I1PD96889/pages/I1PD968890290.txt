२७५
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཉིས་པ་རྣལ་འབྱོར་མའི་རྒྱུད་ལ། སངས་རྒྱས་མཉམ་སྦྱོར། དེའི་རྒྱུད་ཕྱི་
མའི་ཕྱི་མ་ཐམས་ཅད་འདུས་པ་བརྟག་པ་ལྔ་པ། སྨྲི་ཏཾ་ཛྙཱ་ན་ཀིརྟིའི་རང་འགྱུར།
ཀྱེ་རྡོར་རྩ་རྒྱུད་འབུམ་ཕྲག་ལྔ་པ་ལས་བཏུས་པའི་བརྟག་པ་གཉིས་པ། ལེའུ་བཅུ་
གཉིས་པ། པཎྜི་ཏ་ག་ཡ་དྷ་ར་དང་། འབྲོག་མི་ཤཱཀྱ་ཡེ་ཤེས་ཀྱིས་བསྒྱུར་བ་
འགོས་ལོ་གཞོན་ནུ་དཔལ་གྱིས་དག་པར་བགྱིས་པ། རྡོ་རྗེ་གུར་གྱི་རྒྱུད་ལེའུ་བཅོ་
ལྔ་པ་ག་ཡ་དྷ་ར་དང་འབྲོག་མིའི་འགྱུར། དེའི་རྒྱུད་ཕྱི་མ་ཕྱག་ཆེན་ཐིག་ལེ་ལེའུ་
ཉི་ཤུ་རྩ་བརྒྱད་པ་པཎྜི་ཏ་ཤེས་རབ་གསང་བ་དང་། ལོ་ཙཱ་བ་ཀམ་ཆོས་ཀྱི་ཡེ་ཤེས་
ཀྱིས་བསྒྱུར་བ། རྒྱུད་ཕྱི་མའི་ཕྱི་མ་ཡེ་ཤེས་སྙིང་པོ་ལེའུ་བཞི་པ་ཤེས་རབ་གསང་
བའི་རང་འགྱུར། བཤད་རྒྱུད་ཡེ་ཤེས་ཐིག་ལེ་ལེའུ་སུམ་ཅུ་པ་ཤེས་རབ་གསང་
བའི་རང་འགྱུར། འབྲས་རྒྱུད་དེ་ཁོ་ན་ཉིད་ཀྱི་སྒྲོན་མ་འགྱུར་གོང་དང་འདྲ་བར་
ཤོག་གྲངས་ལྔ་བརྒྱ་དོན་གསུམ། པཎྜི་ཏ་ཤེས་རབ་གསང་བ་ནི། གསང་བ་ཤེས་
རབ་དང་། ལྭ་བ་དམར་པོ་དངང་། ཨ་ཙརྱ་དམར་པོ་ཡང་ཟེར་ཏེ་བོད་དུ་ལན་
གསུམ་བྱོན། ད་ལྟ་དམག་ཟོར་མའི་རྒྱུད་པར་བཞུགས་པ་དེའོ།།
ཁ་པར། བདེ་མཆོག་གི་རྒྱུད་འབུམ་པ་ལས་བཏུས་པའི་བསྡུས་རྒྱུད་བདེ་
མཆོག་ཉུང་ངུ་ལེའུ་ལྔ་བཅུ་རྩ་གཅིག །ཤོ་ལོ་ཀ་སྟོང་བདུན་བརྒྱ་པ་པཎྜི་ཏ་པདྨ་ཀ་
ར་དངང་། ལོ་ཙཱ་བ་རིན་ཆེན་བཟང་པོས་བསྒྱུར་བ། ཕྱིས་ལོ་ཙཱ་བ་གྲགས་འབྱོར་
ཤེས་རབ་དང་། མར་དོ་ཆོས་ཀྱི་དབང་ཕྱུག་གིས་ནཱ་རོ་པའི་ཕྱག་དཔེ་ལས་
གཏུགས་ཏེ་དག་པར་བཅོས་པ། བཤད་རྒྱུད་མངོན་བརྗོད་བླ་མ་ལེའུ་དྲུག་ཅུ་རྩ་
དགུ་པ་ཇོ་བོ་ཆེན་པོ་དང་། ལོ་ཆེན་རིན་བཟང་གི་འགྱུར། ཕྱིས་ཛྙཱ་ན་ཤྲི་དང་
ཁྱུང་པོ་ཆོས་ཀྱི་བརྩོན་འགྲུས་ཀྱིས་ཞུས། ཨཱ་ནནྟ་དང་ལོ་ཆུང་གྲགས་འབྱོར་ཤེས་
རབ་ཀྱིས་བཅོས། ཀུ་མཱ་ར་དང་མང་འོར་བྱང་ཆུབ་ཤེས་རབ་ཀྱི་འགྱུར་ཡང་
106-268