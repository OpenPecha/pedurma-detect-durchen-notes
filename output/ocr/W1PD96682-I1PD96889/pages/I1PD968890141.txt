བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༡ ༩
འཇམ་དཔལ་དེ་བཞིན་གཤེགས་པ་ནི་སེམས་ཅན་དེ་དག་གིས་དེ་བཞིན་གཤེགས་་་་
པ་མདུན་ན་བཞུགས་པར་ཤེས་པར་འགྱུར་བར། བདག་སེམས་ཅན་དེ་དག་གི་
མདུན་དུ་འདུག་པར་བྱའོ་སྙམ་དུ་མི་རྟོག །རྣམ་པར་མི་རྟོག་སྟེ། འོན་ཀྱང་
སེམས་ཅན་རྣམས་ཀྱིས་མཐོང་བ་དེ་བཞིན་དུ། དེ་བཞིན་གཤེགས་པ་མདུན་ན་
བཞུགས་སོ། འཇམ་དཔལ་དེ་བཞིན་གཤེགས་པའི་སྐུ་གསེར་གྱི་ཁ་དོག་ཏུ་མཐོང་
བས་གདུལ་བར་བྱ་བ་ཡིན་ན་དེ་བཞིན་གཤེགས་པའི་སྐུ་ཡང་གསེར་གྱི་ཁ་དོག་དུ་་་་
སྣང་ངོ་། །དེ་བཞིན་དུ་བཻ་ཌཱུརྱ་དང་། ཨནྡ་རྙིལ་དང་། སྤུག་དང་། མུ་ཏིག་
དམར་པོའི་ཁ་དོག་གིས་གདུལ་བར་བྱ་བ་ཡིན་ན་དེ་དག་གི་ཁ་དོག་ཏུ་བཞུགས་སོ། །
དེ་བཞིན་དུ་འཇིག་རྟེན་སྐྱོང་བ་དང་། བརྒྱ་བྱིན་དང་། ཚངས་པ་དང་།
དབང་ཕྱུག་དང་། ལྷ་མ་ཡིན་དང་། མི་དང་། དུད་འགྲོ་དང་། དམྱལ་བ་
དང་གཤིན་རྗེའི་འཇིག་རྟེན་པས་གདུལ་བར་བྱ་བ་ཡིན་ན་དེ་དག་གི་གཟུགས་སུ་་་
བཞུགས་ནས་ཆོས་སྟོན་ནོ། །ཞེས་དང་། དཔའ་བར་འགྲོ་བའི་ཏིང་ངེ་འཛིན་
གྱི་མདོ་ལས། བྱང་ཆུབ་སེམས་དཔའ་ས་བཅུ་པའི་སྤྱོད་པའམ་རྣམ་པར་འཕྲུལ་པ་
མདོར་བསྡུས་པ་ནི། དེ་བཞིན་གཤེགས་པ་ཐམས་ཅད་ཀྱི་ཞབས་དྲུང་དུ་སྐད་ཅིག་
གིས་ལུས་སྟོན་པ་དང་། མིག་ཡོར་ལྟ་བུའི་ལུས་འཇིག་རྟེན་གྱི་ཁམས་ཐམས་ཅད་
དུ་རྣམ་པར་འཕྲུལ་པ་དང་། སྐྱེ་བའི་གནས་ཐམས་ཅད་དུ་ཅི་རིགས་པར་བྱེད་
པར་སྟོན་པ་དང་། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་ཤེས་པ་ལ་
མཁས་པ་དང་། བསྐལ་པ་གཅིག་ཏུ་བསྐལ་པ་གྲངས་མེད་པ་འཇུག་པ་དང་།
བསྐལ་པ་གྲངས་མེད་པ་ལ་བསྐལ་པ་གཅིག་འཇུག་པ་དང་། ཞིང་ཐམས་ཅད་དུ་
ཞིང་གཅིག་ཡང་དག་པར་འདུ་ཞིང་འཇུག་པ་དང་ཞིང་གཅིག་ལ་ཞིང་ཐམས་ཅད་་་
སྟོན་པ་ཤེས་པ་དང་། སྐྲའི་ཁྱོན་གཅིག་ལ་སངས་རྒྱས་ཀྱི་ཞིང་བསམ་གྱིས་མི་ཁྱབ་
106-119