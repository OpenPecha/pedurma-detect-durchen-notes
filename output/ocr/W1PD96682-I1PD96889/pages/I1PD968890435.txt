༄༅། །བདེ་བར་གཤེགས་པའི་བཀའ་འགྱུར་རོ་ཅོག་
པར་དུ་བཞེངས་པའི་དཀར་ཆག་དགེ་མཚན་
འབུམ་ཕྲག་ཕྱོགས་མཐར་འཕེལ་བར་བྱེད་
པའི་སྐྱེ་བ་ལྔ་པའི་སྒྲ་དབྱངས་ཞེས་
བྱ་བ་བཞུགས་སོ།།
༄༅། །ན་མོ་གུ་རུ་མུ་ནི་ཨིནྡྲ་ཡ། ངག་ལ་དབང་བསྒྱུར་བློ་གྲོས་བཟང་
པོ་ཡི། །ཆོས་ཀྱི་ཉི་མ་རྒྱལ་བསྟན་པདྨའི་གཉེན། །རིག་འཛིན་གྲུབ་པའི་དབང་
ཕྱུག་བརྒྱད་ལྡན་ལ། །གུས་པས་བཏུད་དོ་དགེ་མཚན་འབུམ་ཕྲག་སྩོལ། །རྨད་
བྱུང་མཚན་དཔེའི་གཟི་བརྗིད་འབར་བའི་སྐུ། །ཚངས་དབྱངས་ཡན་ལག་བཞིས་
ལྷག་དྲུག་ཅུའི་གསུང་། །ཇི་ལྟ་ཇི་སྙེད་གཅིག་ཆར་གཟིགས་པའི་ཐུགས། །རྣམ་
འདྲེན་ཉི་མའི་གཉེན་གྱི་ཞབས་ལ་འདུད། །གང་དེའི་གསུང་རབ་རྒྱ་མཚོའི་སྡུད་
པ་པོ།།མི་ཕམ་མགོན་དང་འཇམ་དཔལ་གསང་བའི་བདག །གཏད་རབས་
བདུན་དང་རྒྱན་དྲུག་མཆོག་གཉིས་སོགས། །བསྟན་པ་འཛིན་སྐྱོང་སྤེལ་མཛད་
རྣམས་ལ་འདུད། །མི་འགྱུར་མཆོག་ཏུ་ཕྲ་བའི་བདེ་སྟོང་གར། །བྱེ་བ་ཕྲག་
བརྒྱའི་འཁོར་ལོར་བསྒྱུར་མཛད་པ། །གྲོང་ཁྱེར་བཅུ་གཉིས་གདུལ་བྱ་སྨིན་ཅིང་
གྲོལ༑ །ལུང་བསྟན་བརྙེས་པའི་སྤྱོད་པའི་རྡོ་རྗེར་འདུད། །འཕགས་ཡུལ་རྒྱ་
106-403