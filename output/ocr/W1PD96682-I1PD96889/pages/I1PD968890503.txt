བཀའ་འགྱུར་རོ་ཅོག་པར་དུ་བཞེངས་པའི་དཀར་ཆག་དགེ་མཚན་འབུམ་ཕྲག་ཕྱོགས་མཐར་འཕེལ་བར་བྱེད་པའི་སྐྱེ་བ་ལྔ་པའི་སྒྲ་དབྱངས་ཞེས་བྱ་བ།༤༧༡
པ་སྟེ་བཅོམ་ལྡན་འདས་རྡོ་རྗེ་འཛིན་པའི་ལམ་དང་བྲལ་བའོ། །ཞེས་རྒྱུད་ཐམས་
ཅད་ཀྱི་དངོས་དོན་མཐར་ཐུག་ཡིན་པ་དང་། ཁྱད་པར་དུས་ཀྱི་འཁོར་ལོའི་རྒྱུད་
རྣམས་ཀྱི་སྙིང་པོར་གྱུར་པ་གསལ་བར་བསྟན་པའི་ཕྱིར་གཉིས་མེད་ཀྱི་རྒྱུད་དང་
ཕྱོགས་ མཚུངས་ སུ་ རྒྱུད་ ཐམས་ཅད་ ཀྱི་ དབུར་བཀོད་པ་ནི་ ཆེས་ འབྲེལ་ ཆགས་ པ་
ཡིན་ནོ། །དུས་ཀྱི་འཁོར་ལོའི་རྩ་བའི་རྒྱུད་སྟོང་ཕྲག་བཅུ་གཉིས་པ་ལས་ཕྱུང་བའི་
དུམ་བུ་དབང་མདོར་བསྟན་པ་ཞེས་བྱ་བ།
ཁ་ཆེའི་པཎྜི་ཏ་སོ་མ་ནཱ་ཐ་དང་།
ལོ་ཙཱ་བ་འབྲོ་དགེ་སློང་ཤེས་རབ་གྲགས་ཀྱིས་བསྒྱུར་ཅིང་། སླར་ཡང་སྒྲ་ཚད་པ་
རིན་ཆེན་རྒྱལ་མཚན་གྱིས་དཔལ་ན་རོ་པའི་འགྲེལ་བཤད་དང་མཐུན་པར་བསྒྱུར་
ཅིང་ཞུས་པ།
མཆོག་གི་དང་པོའི་སངས་རྒྱས་ལས་ཕྱུང་བའི་རྒྱུད་ཀྱི་རྒྱལ་པོ་
དཔལ་དུས་ཀྱི་འཁོར་ལོའི་བསྡུས་པའི་རྒྱུད་ལེའུ་ལྔ་པ་ཁ་ཆེའི་པཎྜི་ཏ་སོ་མ་ནཱ་ཐ་
དང་་༑ ལོ་ཙཱ་བ་འབྲོ་དགེ་སློང་ཤེས་རབ་གྲགས་ཀྱིས་བསྒྱུར་ཅིངང་། སླད་ཀྱི་ལོ་ཙཱ་
བ་ཤོང་སྟོན་རྡོ་རྗེ་རྒྱལ་མཚན་གྱིས་དཔལ་ས་སྐྱའི་གཙུག་ལག་ཁང་ཆེན་པོར་རྒྱ་དཔེ་
གཉིས་ལ་གཏུགས་ཤིང་ཞུས་པ། འདི་ལ་ཕྱིས་འགྱུར་བཅོས་མཛད་པ་པོའང་མང་
ཞིག་བྱུང་མོད་ཀྱི་ཤོང་འགྱུར་ཉིད་དོན་བཟང་བར་མཁས་པ་རྣམས་ལ་གྲགས་པ་
ཡིན་ནོ། །དཔལ་དུས་ཀྱི་འཁོར་ལོའི་རྒྱུད་ཕྱི་མ་རྒྱུད་ཀྱི་སྙིང་པོ་ཞེས་བྱ་བ།
ཤཱཀྱའི་དགེ་སློང་གཉན་ལོ་ཙཱ་བ་དྷརྨ་གྲགས་ཀྱི་འགྱུར། དུས་ཀྱི་འཁོར་ལོའི་རྒྱུད་
ཀྱི་སྙིང་པོ་རྒྱ་གར་གྱི་མཁན་པོ་ཤྲཱི་བྷ་དྲ་བོ་དྷི་དང་། ལོ་ཙཱ་བ་གྱི་ཇོ་བནྡེ་ཟླ་བའི་
འོད་ཟེར་གྱི་འགྱུར། བསྡུས་པའི་རྒྱུད་ལས་དཱ་རི་ཀ་པས་ཕྱུང་བར་གྲགས་པའི་
དབང་གི་རབ་ཏུ་བྱེད་པ་རྒྱ་གར་གྱི་པཎྜི་ཏ་ས་མནྟ་ཤྲཱི་དང་། རྭ་ལོ་ཙཱ་བ་དགེ་སློང་
ཆོས་རབ་ཀྱི་འགྱུར།
གཉིས་པ་རྣལ་འབྱོར་མའི་རྒྱུད་ལ་རིགས་དྲུག་ཀ་མཉམ་པར་སྟོན་པའི་རྒྱུད།
106-471