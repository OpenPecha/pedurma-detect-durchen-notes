བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༢ ༥ ༧
གྲངས་བཞི་བརྒྱ་ཞེ་བདུན། འགའ་ཞིག་ནས་བམ་པོ་གཅིག་བཤད།
ཛ་པར། ཆོས་ཡང་དག་པར་སྡུད་པའི་མདོ་བམ་པོ་བདུན་པ་ལེའུ་བཅུ་གཉིས།
མཉྫུ་ཤྲཱི་གརྦྷ་དང་བི་ཛ་ཡ་ཤཱི་ལ། ཤཱི་ལེནྡྲ་བོ་དྷི། ཡེ་ཤེས་སྡེ་རྣམས་ཀྱི་འགྱུར།
འདི་ལ་མཚན་གཞན་ཆོས་བགྲོ་བ་ཡང་ཟེར་བས། དཀར་ཆག་ཆེན་མོའི་ཆོས་ཀུན་
བགྲོ་བ་དང་གཅིག་མི་གཅིག་བརྟག་གོ། །འདུས་པ་ཆེན་པོ་ལས་སའི་སྙིང་པོ་
འཁོར་ལོ་བཅུ་པའི་མདོ་བམ་པོ་བཅུ་དང་། ལེའུ་བརྒྱད་པ། རྒྱའི་མཁན་པོ་ཧ་
ཤང་ཟབ་མོ་སོགས་དང་། ལོ་ཙཱ་བ་རྣམ་པར་མི་རྟོག་པས་བསྒྱུར་བ། ལྔ་པའི་
གསན་ཡིག་ཏུ། བམ་པོ་བཅུར་གསུངས་ཤིང་ཆོས་རང་ལའང་བམ་པོ་བཅུར་བྱས་
འདུགག །ལེའུ་ལྔ་པ་དང་བརྒྱད་པའི་གྲངས་ཆད། ཕྱིར་མི་ལྡོག་པའི་འཁོར་ལོའི་
མདོ༑ བམ་པོ་དྲུག་པ། ཛི་ན་མི་ཏྲ། དཱ་ན་ཤཱི་ལ། མུ་ནེ་ཝརྨ། ཡེ་ཤེས་སྡེ་
བཞིའི་འགྱུར། ཏིང་ངེ་འཛིན་གྱི་འཁོར་ལོའི་མདོ། ཤཱི་ལ་དྷརྨ་དང་རྣམ་པར་མི་
རྟོག་པས་རྒྱ་ནག་གི་དཔེ་ལས་བསྒྱུར། ཡོངས་སུ་བསྔོ་བའི་མདོ་ལིའི་དགེ་སློང་ཤཱི་
ལ་དྷརྨས་རྒྱའི་ཡི་གེ་ལས་ལོ་ཙཱ་བ་རྣམ་པར་མི་རྟོག་ལས་བསྒྱུར་བར། ཤོག་གྲངས་
བཞི་བརྒྱ་དགུ་ཅུ་གོ་དགུ། དཀར་ཆག་སྔོན་མ་རྣམས་སུ་བམ་པོ་གཉིས་སུ་བྱས་
འདུག་ཀྱང་ཆོས་ལ་བམ་པོའི་སུམ་ཆ་ཙམ་ལས་མི་འདུག་པས་དཔྱད།
ཝ་པར། ཆོས་ཀྱི་ཚུལ་བམ་པོ་གཅིག་པ་པྲཛྙ་ཝརྨ། ཡེ་ཤེས་སྡེ་གཉིས་ཀྱི་
འགྱུར༑ འགའ་ཞིག་ཏུ་འདིའི་གོང་ལ། ཆོས་ཀྱི་རྒྱལ་པོའི་ཡི་གེ་ཞེས་པ་ཞིག་
བྱུང་ནའང་དཔྱད་གཞིར་མཛད་པས་འདིར་མ་བཀོད། ཆོས་ཀྱི་ཕུང་པོའི་མདོ་ཤོ་
ལོ་ཀ་བརྒྱ་ལྔ་བཅུ་པ་འགྱུར་གོང་འདྲ། དོན་དམ་པའི་ཆོས་ཀྱི་རྣམ་པར་རྒྱལ་བའི་
མདོ་ཤོ་ལོ་ཀ་ཉིས་བརྒྱ་བརྒྱད་ཅུ་པ། ཛི་ན་མི་ཏྲ། དཱ་ན་ཤཱི་ལ། ཡེ་ཤེས་སྡེ་
གསུམ་གྱི་འགྱུར། ཆོས་དང་དོན་རྣམ་པར་འབྱེད་པའི་མདོ་ཤོ་ལོ་ཀ་དགུ་བཅུ་པ།
106-257