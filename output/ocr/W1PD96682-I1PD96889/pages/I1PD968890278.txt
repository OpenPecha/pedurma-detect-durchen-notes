२५७
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཞེས་དཔའ་བོ་ཆོས་རྒྱལ་དོན་གྲུབ་གསུང་།
ཚ་པར། དཀོན་མཆོག་སྤྲིན་གྱི་མདོ་བམ་པོ་བདུན་པ། ལོ་ཙཱ་བ་རིན་ཆེན་
འཚོ་དངང་། ཆོས་ཉིད་ཚུལ་ཁྲིམས་ཀྱི་འགྱུར། ལྔ་པའི་གསན་ཡིག་ཏུ་པཎྜི་ཏ་
རིན་ཆེན་འཚོ་ཞེས་འབྱུང་བས་བརྟག
།ཚལ་པར་བམ་པོ་བརྒྱད་བཤད་ཀྱང་ཆོས་
དངོས་ལ་བམ་གྲངས་བདུན་ལས་མེད། སྤྲིན་ཆེན་པོའི་མདོ་བམ་པོ་བཅུ་དང་ལེའུ་
སོ་བདུན། སུ་རེནྡྲ་དང་ཡེ་ཤེས་སྡེའི་འགྱུར། ཚལ་པར་ལེའུ་སོ་བརྒྱད་བཤད།
སྤྲིན་ཆེན་པོའི་མདོ་ལས་ཕྱོགས་བཅུའི་བྱང་ཆུབ་སེམས་དཔའ་རྒྱ་མཚོ་འདུས་པའི་་་་
དགའ་སྟོན་ལ་བརྩེ་བའི་ལེའུ་བམ་པོ་གསུམ་པ། འགྱུར་གོང་དང་འདྲ། མདོ་
དངོས་ལ་བམ་གྲངས་མེད། ཅུང་ཟད་མ་གཏོགས་སྔ་མ་ལས་བསྡུས་པར་འདུག་
གོ༑ །ཞེས་ཆོས་རྗེ་དཔའ་བོ་གསུང་། སྤྲིན་ཆེན་པོའི་རླུང་གི་དཀྱིལ་འཁོར་གྱི་
ལེའུ་བམ་པོ་གཅིག་པ། ཛི་ན་མི་ཏྲ། སུ་རེནྡྲ། ཡེ་ཤེས་སྡེ་གསུམ་གྱི་འགྱུར།
སྤྲིན་ཆེན་པོའི་མདོ་ལས་ཆར་དབབ་པ་རླུང་གི་དཀྱིལ་འཁོར་གྱི་མདོ་ལེའུ་དྲུག་ཅུ་རྩ་
བཞི་པ་བམ་པོ་ཕྱེད་གསུམ། ཛི་ན་མི་ཏྲ། ཤི་ལེནྡྲ། ཡེ་ཤེས་སྡེ་གསུམ་གྱི་
འགྱུར༑ འདི་གཉིས་བྱ་རྒྱུད་དེ་བཞིན་གཤེགས་པའི་རིགས་ཀྱི་བརྒྱད་པ་གནས་
གཙང་མའི་ལྷ་ལ་སོགས་པའི་ཁོངས་སུ་གཏོགས་པས་རྒྱུད་འབུམ་པར་ཡང་ཡོད་ལ་་་
དཀར་ཆག་ཕང་ཐང་མར་སྤྲིན་ཆེན་པོ་ཉུང་ངུ་ཤོ་ལོ་ཀ་ཉིས་བརྒྱ་ཉི་ཤུ་ཞེས་པ་དང་།
སྤྲིན་ཆེན་པོ་རླུང་གི་དཀྱིལ་འཁོར་གྱི་ལེའུ་བམ་པོ་གཅིག་པ་བྱ་བ་བྱུང་། ལྔ་པའི་
གསན་ཡིག་ཏུ་སྤྲིན་ཆེན་པོའི་ལེའུ་འབུམ་པ་ལས་རེ་བཞི་པ་ཁོལ་དུ་ཕྱུང་བར་གྲགས།
གཟུངས་གཙུག་ཏོར་ཆེན་པོ་དེ་བཞིན་གཤེགས་པའི་གསང་བ་བསྒྲུབ་པའི་མདོ་ལེའུ་
སྟོང་ཕྲག་བཅུ་པ་ལས། ལེའུ་བཅུ་པ་བམ་པོ་གཉིས་པ། གཙུག་ཏོར་བམ་དགུ་
ལས་བདུད་ཀྱི་ལེའུ་གཅིག་པུར་ཕྱུངས་པ་བམ་པོ་གཉིས་པ་རྒྱ་ནག་གི་འགྱུར་ལ་ཤོག་
106-256