༢༧༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
བསྡུས་གསལ་བར་བསྟན་འདུག་པའི་ཕྱིར་དང་། ནཱ་རོ་ཆོས་དྲུག་དང་གསང་
འདུས་རིམ་ལྔའི་ཁྲིད་སྲོལ། _ མཚུར་ལུགས་པ་ཁྱེད་རང་ཡན་ཆད་ཀྱི་རྨི་ལམ་འོད་
གསལ་འཛིན་པའི་ཨ་ནུ་ཏ་རའི་ཡི་གེ་བཞིའི་ཁུངས་གཞན་མེད་པའི་ཕྱིར་དང་།
འཕགས་པ་ཀླུ་སྒྲུབ་ཀྱིས་རིམ་ལྔར་གཉིས་མེད་རྣམ་རྒྱལ་གྱི་ལུང་དྲངས་པ་དེ་འདིར་་
སྣང་བའི་ཕྱིར་དང་། ཡེ་ཤེས་ཞབས་ལུགས་ཀྱི་སྒྲུབ་ཐབས་ཀུན་བཟང་སོགས་སུ་
རྒྱུད་འདིའི་ཚིག་གཙང་མ་མང་དུ་བྱུང་བའི་ཕྱིར་རྒྱུད་རྣམ་དག་ཡིན་པར་གྲུབ་པོ། །
ཅི་སྟེ་གཉིས་མེད་རྣམ་རྒྱལ་གྱི་རྟོག་པར་གསར་དུ་བསྒྱུར་བའི་རྒྱ་དཔེ་རྙེད་པས་སྔ་་་་
མ་རྫུན་མར་གཏོགས་དགོས་ན་ཀུན་མཁྱེན་ཁྱེད་ཉིད་ཀྱི་རྒྱུད་སྡེ་སྤྱི་རྣམ་གྱི་རྒྱུད་ཀྱི་་་་
དབྱེ་བའི་སྐབས་སུ་རྡོ་རྗེ་སྙིང་པོ་རྒྱན་གྱི་རྒྱུད་ལས། གསང་བ་འདུས་པ་སྟོང་ཕྲག་
གཅིག །ཅེས་པ་ནས། ལྷ་མོ་བསྟན་བཅོས་ལྔ་བརྒྱ་བདུན། །ཞེས་པའི་བར་
དྲངས་ཏེ། དེ་ཡང་རྒྱུད་ཀྱི་རྐང་གྲངས་སྟོང་ཕྲག་གཅིག་ལ་སོགས་པ་ཡིན་གྱི་ཤོ་ལོ་
ཀའི་གྲངས་ནི་མ་ཡིན་ནོ། །ཞེས་བཀྲལ་བ་ལྟར་བཞེད་པའི་ཚེ། ལུང་དེའི་བར་
དུ་མཉམ་ཉིད་རྣམ་རྒྱལ་ཉིས་བརྒྱ་བཅུ། ཞེས་འབྱུང་བའང་རྒྱུད་ཀྱི་རྐང་གྲངས་
ཡིན་གྱི་ཤོ་ལོ་ཀའི་གྲངས་མ་ཡིན་པར་སོང་བས། རྒྱུད་གཉིས་བྱུང་བས་གཅིག་རྫུན་་་
ཞིང་གཅིག་བདེན་པའི་དམ་བཅའ་བཅའ་བ་ཉམས་སོ། །དེ་ལྟར་གོ་བའི་དུས་སུ་
གཉིས་མེད་རྣམ་རྒྱལ་གྱི་རྒྱུད་ཁོ་ནའི་རྐང་གྲངས་ཉིས་བརྒྱ་དང་བཅུ་ཡོད་པའི་ནང་་
ནས་གཉིས་ཕྱོགས་བཞིར་བྱུང་བས་གཅིག་ལ་གནོད་བྱེད་དུ་ག་ལ་འགྱུར། དེས་ན་
མཁས་པའི་རང་གཞུང་འགལ་བའི་ཁུར་མ་བསྣམས་པར། འདི་རྫུན་དུ་ངེས་པའི་
ལུང་རིགས་གཞན་ཡོད་ན་བསྟནན་་གྱི། དེ་མེད་ན་གདུལ་བྱ་དབང་རྟུལ་རྣམས་ཐེ་
ཚོམ་ལ་མི་སྦྱོར་བར་མཛད་དུ་གསོལ། ཞེས་དཔྱད་པ་མཛད་པའི་རྒྱུད་གཉིས་ཀ་
འདིར་མི་སྣང་ངོ་།།
106-274