བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡༥༡
པ༑ །བདག་ཉིད་ཆེན་པོའི་ཆེ་རྟགས་ཡིན། །ཞེས་གསུངས་པ་ལྟར། བྱས་པ་
གཟོ་བ་དངང་། སྐྱེས་བུ་དམ་པ་རིན་ཆེན་བཞིན། །རྣམ་པ་ཀུན་ཏུ་འགྱུར་ལྡོག་
མེད༑ །སྐྱེ་བོ་ངན་པ་སྲང་མདའ་བཞིན། །ཅུང་ཟད་ཙམ་གྱིས་མཐོ་དམན་བྱེད། །
ཅེས་པ་དང་། ལྷུན་པོ་ཅིས་ཀྱང་མི་བསྒུལ་བ། །དེ་བཞིན་བདག་ཉིད་ཆེན་པོ་
བརྟན༑ །ཤིང་བལ་ཆུང་ངུ་གཡོ་བ་ལྟར། །དམན་པའི་སྤྱོད་པ་འགྱུར་ལྡོག་ཆེ། །
ཞེས་གསུངས་པ་བཞིན་དུ། སྔར་ཞལ་འདྲིས་ཡོད་པའི་ཤིན་ཏུ་དམན་པ་རྣམས་
ལའང་སྟོབས་ཀྱིས་འཁོར་ལོས་བསྒྱུར་བའི་རྒྱལ་པོར་གྱུར་ཀྱང་བསྙེངས་པ་མི་མཛད་
པར་བཀའ་འདྲི་བསླབ་བྱ་དབུགས་དབྱུང་གནང་ཆ་སོགས། སྒོ་དུ་མས་བརྩེ་བར་
མཛད་དེ་འགྱུར་ལྡོག་མེད་པར་སྐྱོང་བའི་གཞུང་བཟང་བ་དང་། ཕྲ་མ་ལ་སོགས་
པས་འབྱེད་པར་མི་ནུས་པའི་མི་གཡོ་བ་དང་། སྐྱེས་མཆོག་རྣམས་ལ་དམན་པ་
རྣམས༑ །ཁྲོ་ཡང་ལན་དུ་ག་ལ་ཁྲོ། །ཅེ་སྤྱང་དྲེགས་པའི་སྐད་འབྱིན་ཡང༌་། །རི་
དྭགས་རྒྱལ་པོ་སྙིང་རྗེ་སྐྱེ། །ཞེས་གསུངས་པ་ལྟར་སྒོ་སྣ་ཚོགས་པས་གླགས་བལྟ་
ཞིང་མཐོ་མཚམས་པར་འདོད་པ་དངང་། བར་སྐབས་སུ་བྱ་བ་མ་ཡིན་པ་མང་པོའི་
རྒྱུ་ལ་ཞུགས་ཏེ་སྐུར་འདེབས་དང་། གནོད་སེམས་ལྷུར་ལེན་པའི་སྐྱེ་བོ་རྣམས་ལ་
ཡང་མཁྱེན་བཞིན་དུ་བྱམས་པས་བསྐྱངས་ཏེ་བདེ་ལེགས་སུ་མཛད། བདག་ཉིད་
དཔོན་དུ་བསྐོས་གྱུར་ན། །དེ་ཡི་བྱ་བ་ཤེས་པ་དཀོན།
།གཞན་ལ་ལྟ་བའི་མིག་
ཡོད་ཀྱང་། །རང་ཉིད་ལྟ་ན་མེ་ལོང་དགོས། །ཞེས་གསུངས་པ་ལྟར་བླ་དཔོན་
ཆེན་པོར་གྱུར་པ་ཕལ་ཆེར། རང་གི་བྱ་བ་ལ་ལེགས་པར་རྟོག་པ་ཤིན་ཏུ་དཀོན་
ནའང་འདི་ཉིད་ནི་ཉིན་རེ་བཞིན་དུ་བདག་གི་བྱ་བ་ནི་ཅི་ལྟ་བུ་སྙམ་སྟེ་སོ་སོར་རྟོག་
ཅིང་དཔྱོད་ལ་གཟུ་བོར་གནས་པ་དང་། གཞུང་ངན་གཞན་གྱི་བཀའ་དྲིན་ལས། །
བྱུང་བ་རང་གི་ཆེ་བར་བསྒོམ། །ཀླུ་ཡིས་འབད་ནས་ཕབ་བའི་ཆར། །ཞིང་པ་
106-151