ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་ཞེས་བྱ་བ་བཞུགས་སོ།།
༣༩༧
དགའ་ལྡན་གྱི་བཀྲ་ཤིས་ཚིགས་སུ་བཅད་པ། ལྷས་ཞུས་པའི་བཀྲ་ཤིས་ཚིགས་སུ་
བཅད་པ། སངས་རྒྱས་རབས་བདུན་གྱིས་བཀྲ་ཤིས་ཚིགས་སུ་བཅད་པ།
དཀོན་
མཆོག་གསུམ་དང་མཛད་པ་བཅུ་གཉིས་ཀྱི་བཀྲ་ཤིས་ཚིགས་སུ་བཅད་པ། རྒྱ་གར་
གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་དང་ལོ་ཙཱ་བ་ཡེ་ཤེས་སྡེའི་འགྱུར་རྣམས་
བཞུགས་སོ༣༡༢།།
དེ་ལྟར་བསྒྲུབས་པའི་པར་ཤིང་ཐམས་ཅད་ཀྱང་།
།ཁྱོན་བསྡོམས་པོ་ཏི་ཆེན་
པོ་དགུས་ལྷག་པའི། །བརྒྱ་ཕྲག་གཅིག་ཏུ་ལོངས་འདི་དམ་ཆོས་ཀུན། །འབྱུང་
གནས་མི་ཟད་པར་གྱི་མཛོད་ཉིད་ཡིན། །ཚུལ་འདི་སྒྲུབ་པར་བྱེད་པའི་མི་དབང་
མཆོག །གང་དེའི་བཙུན་མོ་དམ་པ་སྨན་བྱང་ཉིད། །རིགས་རུས་ལང་ཚོའི་
དཔལ་ནི་ཕུན་སུམ་ཚོགས། །དད་ལྡན་བསོད་ནམས་ཆེ་ཞིང་ཐབས་ལ་མཁས། །
འབངས་ལ་སྙིང་བརྩེ་དགེ་འདུན་སྡེ་མཆོད་བྱེད། །ཁ་ཏོན་ལ་བརྩོན་དགེ་བའི་
བཤེས་ལ་གུས། །གཡོ་དང་སྒྱུ་མེད་དྲང་པོའི་རང་བཞིན་ཅན། ། དེ་ལ་སྲས་
མཆོག་ཁྱད་འཕགས་གསུམ་མངའ་སྟེ། །ཆུང་བ་བསྟན་པའི་མངའ་བདག་ངག་གི་
དབང་༑ །འཇམ་དབྱངས་བློ་བཟང་བསྟན་པའི་རྒྱལ་མཚན་དང་། །སྲས་ཀྱི་ཐུ་
བོ་འཇམ་དབྱངས་ནོར་བུ་དང་། །འབྲིང་པོ་བློ་བཟང་དཔལ་འབྱོར་ཞེས་སུ་
གྲགས༑ །ཆུང་བ་གཞོན་ནུའི་དུས་ན་རབ་བྱུང་སྟེ། །ཡི་གེ་བརྡ་དག་དཀར་ནག་
རྩིས་ལ་སོགས། །ཐ་སྙད་རིག་པའི་གནས་དང་མདོ་སྔགས་ཀྱི། །གཞུང་ལུགས་
ཀུན་ལ་མཁས་པར་རབ་སྦྱངས་ཤིང་། །ཁྱད་པར་སྔགས་ཀྱི་ལག་ལེན་ཆེ་ཕྲ་ལ། །
བྱང་ཆུབ་མཁྱེན་པའི་ལང་ཚོ་རབ་རྒྱས་པས། །ཟླ་མེད་མཁས་པའི་གོ་འཕང་རིང་
ནས་ཐོབ།བ། །དེ་ལྟར་རྣམ་དཔྱོད་མཐུ་དཔུང་ཐབས་མཁས་ཀུན། །ཡོངས་སུ་
རྫོགས་པས་ཕྱོགས་འདིར་མདོ་སྔགས་ཀྱི། །བསྟན་པའི་བདག་པོར་གྱུར་ནས་
106-3.7