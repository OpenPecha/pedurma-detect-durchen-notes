བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རྒྱལ་ཁྲོམ་སྟེ་ཡུལ་ལྗོངས་བཞི། ཤར་དུ་ལོགས་ཆུ། ལྷོར་བོང་ཆུ། ནུབ་ཏུ་
གསེར་ཆུ། བྱང་དུ་རྒྱལ་ཆུ་སྟེ་ཆུ་ཆེན་བཞི། ནུབ་ཏུ་གཡམ་པ་རི་འཁོར་ལོའི་
དབྱིབས་ཅན། ལྷོ་ནུབ་ཏུ་ལྷ་བཙན་རྫོང་རི་ནོར་བུའི་དབྱིབས་ཅན། ལྷོར་ཕུག་
ཆུང་རི་གླང་པོ་ཆེ། ཤར་ལྷོར་གདོང་སྐྱ་རི་རྟ་མཆོག །ཤར་དུ་མགོན་ནག་བླ་རི་
དམག་དཔོན། བྱང་ཤར་དུ་བསྒྲུབ་རི་སྔོ་བསངས་བཙུན་མོ། བྱང་དུ་ལྷའུ་རི་
བློན་པོ་རིན་པོ་ཆེའི་དབྱིབས་ཅན་ཏེ། རྒྱལ་སྲིད་རིན་པོ་ཆེ་སྣ་བདུན་གྱི་རྣམ་པས་
བསྐོར་བ་སྣོད་བཅུད་ཀྱི་དགེ་བཅུ་མ་ཚང་བ་མེད་པའི་རྒྱལ་ཁམས་འབངས་ཁྱིམ་ཁྲི་་
ཁྲག་ཏུ་ཉེ་བས་གང་བ། བདེ་བ། ལོ་ལེགས་པ། བཀྲ་ཤིས་པ་ཕྱོགས་བཞིའི་
འ དོད་དགུ་ཐམས་ཅད་མ་ཚང་བ་མེད་པ་གྲུབ་པ་དང་རིག་པ་འཛིན་པ་དང་།
དམ་པ་དུ་མས་ཞབས་ཀྱིས་བཅགས་ཤིང་བྱིན་གྱིས་བརླབས་པ།
སྙན་ངག་མེ་ལོང་
དུ༑ འདི་ལྟར་སྒྱུ་རྩལ་དྲུག་ཅུ་བཞིརར། །ཞེས་པ་ལྟར། བཟོ་ལ་སོགས་པར་
གཏོགས་པ་སུམ་ཅུ་རོལ་མོའི་བྱེ་བྲག་བཅོ་བརྒྱད། གླུ་དབྱངས་ཀྱི་ངེས་པ་བདུན།
གར་གྱི་ཆ་བྱད་དགུ་ལ་སོགས་པ་རྣམས་དང་། ལོ་ཆེན་ཐམས་ཅད་མཁྱེན་པས།
སྐར་རྩིས་སྙན་ངག་སྡེབས་སྦྱོར་དང་། །མངོན་བརྗོད་ཟློས་གར་འདི་ལྔ་ལས། །
རིག་གནས་ལྔ་ཞེས་འཕགས་ཡུལ་ན། །གྲགས་པའི་བ་དན་རླུང་ལྟར་སྒྲོག །ཅེས་
གསུངས་པ་ལྟར་གྱི་རིག་གནས་ཆུང་བ་ལྔ་དང་། བཟོ། གསོ་བ། སྒྲ། ཚད།
ནང་རིག་པ་ཏེ་རིག་གནས་ཆེ་བ་ལྔ་སོགས་བཅུ་ཕྲག་རིག་པའི་གནས་ལ་མཁས་པའི་
བློ་གྲོས་དང་ལྡན་པ་དང་། ཁྱད་པར་སོར་མོའི་འདུ་བྱེད་ཀྱི་འཕྲུལ་ལ་གོམས་་་
པའི་རིག་བྱེད་འཛིན་པ་དུ་མས་དོག་པར་གྱུར་པའི་འཇིག་རྟེན་ཤེལ་དཀར་ཞེས་པ་་
ལྷོ་ཕྱོགས་ནོར་འཛིན་གྱི་ཐིག་ལེར་གྱུར་པ་དེར། གསུང་པར་རིན་པོ་ཆེ་འདི་ཉིད་
བཞེངས་པ་ཡིན་ནོ།།
106-166