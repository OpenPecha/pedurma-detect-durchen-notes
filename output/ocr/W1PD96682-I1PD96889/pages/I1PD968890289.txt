བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས།༢༦༧
པའི་རྒྱུད། ཤེས་རབ་རྣལ་འབྱོར་མའི་རྒྱུད། ཐབས་རྣལ་འབྱོར་མའི་རྒྱུད་དང་
གསུམ་དུ་མཆིས་པ་ལས། དང་པོ་ལ། ཀ་པར། འཇམ་དཔལ་གྱི་མཚན་ཡང་
དག་པར་བརྗོད་པ་ལེའུ་བཅུ་པ།
པ
པཎྜི་ཏ་ཀ་མ་ལ་གུཔྟ་དང༌་། ལོ་ཙཱ་བ་རིན་
ཆེན་བཟང་པོས་བསྒྱུར་བ་ལས་ཤོང་སྟོན་བློ་གྲོས་བརྟན་པས་བཅོས་པ་གཞུང་ཚད་་་
ཤློོ་ཀ་སུམ་བརྒྱ་ཉི་ཤུ་དང་། རྐང་པ་གཉིས་ཐོད། དུས་འཁོར་རྩ་རྒྱུད་ཀྱི་དུམ་བུ་
དབང་མདོར་བསྟན་ཁ་ཆེའི་པཎྜི་ཏ་སོ་མ་ནཱ་ཐ་དང་། འབྲོ་ཤེས་རབ་གྲགས་ཀྱིས་
བསྒྱུར་བ་ལས། ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་དང་། སླད་ཀྱི་སྒྲ་ཚད་པ་
རིན་ཆེན་རྒྱལ་མཚན་གྱིས་ནཱ་རོ་པའི་འགྲེལ་པ་དང་བསྟུན་ནས་དག་པར་བཅོས་པ།
དུས་འཁོར་བསྡུས་རྒྱུད་ལེའུ་ལྔ་པ་སོ་མ་ནཱ་ཐ་དང་། འབྲོ་ཤེས་རབ་གྲགས་པས་
བསྒྱུར་བ་རྡོ་རྗེ་རྒྱལ་མཚན་གྱིས་དག་པར་བགྱིས་པ་ལས། བློ་གྲོས་རྒྱལ་མཚན་
དང་བློ་གྲོས་དཔལ་གཉིས་ཀྱིས་དག་པར་བཅོས། འགྱུར་མི་འདྲ་བ་བཅུ་དྲུག་ཙམ་
ཡོད་ཟེར།
དུས་ཀྱི་འཁོར་ལོའི་རྒྱུད་ཀྱི་སྙིང་པོ་ཕྱི་མ་གཉན་ལོ་དྷརྨ་གྲགས་ཀྱིས་
བསྒྱུར་བ། མཚམས་འདིར་ཚུར་ཕུ་རྒྱལ་ཚབ་པས་བཞེངས་པའི་བཀའ་འགྱུར་ཁྲ་
འབྲུག་ཏུ་བཞུགས་པར་རྩ་བའི་རྒྱུད་ལས། སྦྱོར་དྲུག་ཟུར་དུ་བཀོལ་བ་དུམ་བུའི་
རྒྱུད་ཀྱི་སྙིང་པོ་ཞེས་བྱ་བ། ཤྲི་བྷ་དྲ་བོ་དྷི་དང་། གྱི་ཇོ་ཟླ་བའི་འོད་ཟེར་གྱིས་
བསྒྱུར་བ་གཞུགས་ཀྱང་འདིར་མེད། བསྡུས་རྒྱུད་ལས་ད་རི་ཀ་པས་ཕྱུང་བའི་
དབང་གི་རབ་བྱེད། རྭ་ལོ་ཆོས་གྲུབ་ཀྱིས་བསྒྱུར་བ། རྩ་རྒྱུད་ཀྱི་དུམ་བུ་བླ་མའི་
ཡོན་ཏན་ཡོངས་བཟུང་དང་རྡོ་རྗེ་གླུ་གར་གྱི་རྒྱུད། ཅེ་སྤྱང་ཚོགས་རོལ་གྱི་རྒྱུད་དེ་
རྩ་བའི་རྒྱུད་གསུམ་དུ་གྲགས་པ། བུ་སྟོན་གྱིས་རྒྱུད་དུ་འཇུག་པར་མ་མཛད་པས་
འདིར་ཡང་མེད། ཀརྨ་པ་རང་བྱུང་རྡོ་རྗེ། དཔའ་བོ་གཙུག་ལག་འཕྲེང་བ་བཅས་་་
ལ་རྒྱུད་རྣམ་དག་ཏུ་བཞེད། དབུས་པ་བློ་གསལ་གྱི་དཀར་ཆག་ཏུའང་ཡོད་དོ།།
106-267