བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༨༧
ཤེས་རབ་ཆེ་བའི་རིགས། །ཕྱགག་སྟོང་རེ་ན་མི་རྟོག་པའི། །རྡོ་རྗེ་དཔའ་བོར་རེ་
བཟུང་སྟེ། །གདུལ་དཀའ་འདུལ་བ་ང་ཡིན་ན། །ཕྱག་ན་རྡོ་རྗེར་འགལ་བ་མེད། །
དེ་ནི་དཔའ་བོ་དྲག་པོའི་རིགས། །དེ་གསུམ་རིགས་གསུམ་མགོན་པོ་ཉིད།
། 1
ཕྱོགས་སུ་མ་ཟད་དངོས་ཡིན་ནོ།
།ཞེས་གསུངས་པས་གནད་འདི་དག་རྟོགས་ན་
དམ་པ་རྣམས་ལ་མོས་གུས་ཀྱི་རྩ་བ་ཚུགས་པའི་གནད་གལ་ཆེ་ཤོས་གཅིག་ཏུ་མཆིས་
པས་རྟོགས་པར་བྱའོ། །དེ་ལྟར་ཐེག་པ་ཐུན་མོང་བའི་བསྟན་པ་ནི། སྟོན་པ་མྱ་
ངན་ལས་འདས་ནས་འཕེལ་འགྲིབ་སྣ་ཚོགས་ལས་རྒྱུན་ཆད་པ་མེད་པར་འཕགས་་་་
པའི་ཡུལ་དུ་ཡོངས་སུ་གྲགས་པར་དར་ལ། ཐེག་པ་ཆེན་པོ་ནི། ལངྐར་གཤེགས་
པ་ལས། ལྷོ་ཕྱོགས་བེ་ཏའི་ཡུལ་དུ་ནི། །དགེ་སློང་དད་ལྡན་ཞེས་གྲགས་པ། །
དེ་མིང་ཀླུ་ཞེས་བོད་པ་སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་བསྟན་
པ་འཇིག་རྟེན་དུ། །བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་
བསྒྲུབས་ཏེ། །བདེ་བ་ཅན་དུ་དེ་འགྲོའོ། །ཞེས་པ་དང་། འཇམ་དཔལ་རྩ་
རྒྱུད་ལས། དེ་བཞིན་གཤེགས་པ་ང་འདས་ནས། །ལོ་ནི་བཞི་བརྒྱ་ལོན་པ་ན། །
དགེ་སློང་ཀླུ་ཞེས་དེ་འབོད་འབྱུང་། །བསྟན་པ་ལ་ནི་དད་ཅིང་ཕན། །རབ་ཏུ་
དགའ་བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ། །རིག་པ་རྨ་བྱ་ཆེན་མོ་ནི། །
བདག་ཉིད་ཆེན་པོ་དེས་ཀྱང་འགྲུབ། །བསྟན་བཅོས་སྣ་ཚོགས་དོན་དང་ནི།
དངོས་པོ་མེད་པའི་དོན་དེ་རིག །གང་ཚེ་ལུས་དེ་བོར་བ་ན། །བདེ་བ་ཅན་དུ་
སྦྱར་བར་འགྱུར། །དེ་ནི་མཐར་གྱི་སངས་རྒྱས་ཉིད། །ངེས་པ་ཁོ་ནར་ཡང་
དག་ཐོབ། །ཅེས་པ་དང་། དུས་ཀྱི་འཁོར་ལོའི་རྒྱུད་ཕྱི་མ་ལས། དགེ་སློང་
སློབ་དཔོན་ཀླུ་སྒྲུབ་ཅེས་བྱ་མ་ལུས་ཡོན་ཏན་འབྱུང་ཁུངས་སེམས་ཅན་ཀུན་ལ་ཕན་་
འདོགས་པ། །ཞེས་ལུང་བསྟན་པ་ལྟར་རྒྱ་གར་ལྷོ་ཕྱོགས་བེེ་དྷཌྷའི་ཡུལ་གྲུར་བྲམ་
106-87
།