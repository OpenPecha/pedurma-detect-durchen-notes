བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡༧༡
སྤྲུགས་སུ་བསྐུར། དེར་མ་ཟད་ཤེལ་དཀར་རང་གི་སྒེར་ཆོས་སྒྲུབ་པ་མཐའ་དག་
གི་རྐང་འགྲོ་ལག་འདོན་ཡོང་འབབ་ཡང་བསྡུས་ནས་ཁུ་བ་ཤ་ཐིམ་ཡོང་བའི་བཀོད་་
འདོམས་བཅས་ལས་བྱེད་རྣམས་ཀྱི་མགྲོན་དུ་བཀུག་ཅིང་། དེ་ཡང་བར་སྐབས་སུ་
མཐའ་དབུས་ངེས་མེད་ཀྱི་སྡེ་གཟར་མང་བས། པར་བརྐོས་ཀྱི་ཉེར་མཁོ། རྫོང་
གི་ཆས་རིགས་སོགས་ཐན་སྤྲིན་ལྟར་སོང་གཤིས། པར་པའི་སྡོད་གནས། གདན་
གོས༑ ཡོལ་བ་ཐབ་ཆ་སོགས་དང་། གཉེར་ཚང་གི་དགོས་ཆ་སོགས་གྲ་འགྲིག་
དང་༑ པར་བརྐོས་གྲུབ་ཟིན་ཇི་ཙམ་ཡོད། ཡོན་སོགས་ཇི་ལྟར་སོང་། ད་
དགོས་ཇི་ལྟར་དགོས་བཅས་པ་བཞིག་འབྲེལ་དུ་དཔོན་སློབ་མངའ་བདག་པ་བཏང་
བར༑ ཉི་ཤར་དུ་སླེབས་ཉིན་ཤེལ་རྫོང་གསར་རྙིང་སྤོར་དཔང་བཅས་རྟ་པ་ཉི་ཤུ་
སྐོར་རྩིས་སྤྲོད་དུ་ཡོང་བ་དང་འགྲིགས་པས། རྟ་བསུ་རང་བབས་སུ་བྱུང་བའང་
རྒྱལ་གསུང་རིན་པོ་ཆེའི་མཐུར་མངོན། ཤེལ་དཀར་རྫོང་དུ་འབྱོར་པའང་ཟླ་བ་
དྲུག་པའི་ཚེས་གཉིས་ཀྱི་ཉིན། གཏེར་ཆེན་ཆོས་ཀྱི་རྒྱལ་པོ་གཏེར་བདག་གླིང་པའི་
དུས་ཆེན་དང་རང་འགྲིག་བྱུང་འདུག །མི་རིང་བར་དོན་གཏན་ལ་འབེབས་པའི་
ནུབ་
ཡི་གེ་ཡང་ཡང་དུ་འབྱོར་སྐབས་རྟེན་འབྲེལ་གྱི་ལ་ཉེ་ཤིན་ཏུ་བཟང་ཞིང་།
གཅིག་རྨི་ལམ་དུ། རྒྱལ་སྲིད་དབང་བ་ལས་ཀྱི་འཕེན་པ་སྟེ། །ཐམས་ཅད་ཆོས་
ལ་བསྐུལ་ཞིང་བདེ་བས་སྐྱོང་། །དེ་ཙམ་རང་དབང་ཐོབ་པའི་ལས་བྱས་ཏེ། །ད་
ལྟ་ཡིད་རབ་མ་ཞུམ་སྤྲོ་བ་སོམས། །ཞེས་པའི་ཚིག་བཅད་ཀྱང་རྨི་ལམ་དུ་བུད་མེད་
ཞིག་གིས་གླེང་བ་སོགས་ཆབས་གཅིག་པར་དགའ་བ་དང་སྤྲོ་བ་ཆེས་ཆེར་བརྟས།
སྐབས་དེར་དབུས་གཙང་སོ་སོར་པར་པ་ཚང་མ་ཤེལ་དཀར་དུ་རྫོང་དགོས་པའི་ཡི་་
གེ་བཏང་། ་ ཤེལ་དཀར་རྫོང་དུའང་ཇོ་རིག་ཐུ་ཁོ་ཤོར་ཆེ་བར་བསྐོས་དགོས་ཆ་
དང་མཉམ་དུ་འབྱོར་གཤིས་འགོ་བ་གཉིས་མོལ་བསྡུར་བགྱིས། ལེགས་པའི་
106-171