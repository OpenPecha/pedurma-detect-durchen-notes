བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༢ ༧
ཞིག་ཏུ་འགྱུར་བ་མཛད་པ་དང་།
སྐྱེ་བོ་མ་རུངས་པའི་བྱེད་པ་ལ་བརྟེན་ནས་
མཐའ་དབུས་འཁྲུག་ཅིང་། རྩོད་པ་ལ་སོགས་པ་བྱུང་ན་འགྲོ་བའི་བདེ་སྐྱིད་འཕྲོག་
པས་དེ་སེལ་དགོས་ལ། འཐབ་རྩོད་ཀྱི་རིགས་གང་གིས་བཟློག་པ་ལ་དྲག་པོ་
གཡུལ་གྱི་ལས་ཤིན་ཏུ་གཅེས་ཤིང་།
དེའི་ཕྱིར་གཡུལ་གྱི་འཁྲུལ་འཁོར་ལ་བརྟེན་
ནས་མ་རུངས་པ་ཚར་གཅོད་ཅིངང་། ཆབ་འབངས་རྣམས་བདེ་སྐྱིད་ཀྱི་དཔལ་ལ་
འགོད་པ་སྔོན་གྱི་དུས་ཀྱི་འཁོར་ལོས་བསྒྱུར་བའི་རྒྱལ་པོ་ལ་སོགས་ཏེ་ཆོས་རྒྱལ་ཆེན་
པོ་རྣམས་དང་། ད་ལྟར་གྱི་དུས་ཀྱི་གནམ་ཀ་བ་མེད་པའི་མཐོངས་ནས་དབང་
བསྐུར་བའི་སྟོབས་ཀྱི་རྒྱལ་པོ་ཆེན་པོ་འཇམ་དཔལ་དབྱངས་དངོས་གོང་མ་བདག་་་་
པོ་རིམ་པར་བྱོན་པ་རྣམས་དང༌་། མ་འོངས་ཤམྦྷ་ལའི་རིགས་ལྡན་ཆེན་པོ་དྲག་པོ་
འཁོར་ལོ་ཅན་ལ་སོགས་པའི་བརྟུལ་ཞུགས་སམ་རྣམ་པར་ཐར་པ་ཡིན་པས་ན། དེ་
དག་ལ་རྗེས་སུ་ཞུགས་ཏེ་འགྲོ་ཀུན་རྣམས་བདེ་སྐྱིད་ལ་འགོད་པའི་གཡུལ་གྱི་ལས་ལ་
འབངས་རྣམས་སྤྲོ་བར་འགྱུར་བ་དང་། ཛམྦུའི་གླིང་པ་བདེ་སྲིད་ཀྱི་རྩ་བ་གོང་མ་
བདག་པོ་ཆེན་པོའི་ཐུགས་ཀྱི་དགོངས་པ་བསྐང་བ་སོགས་ཀྱི་ཆེད་དུ་སྔར་གོང་མས་་
ལེགས་སྐྱེས་སུ་སྩལ་བའི་དངུལ་སྲང་ཁྲི་ཕྲག་ཏུ་ལོངས་པ་སོགས་ཟང་ཟིང་གི་དངོས་་
པོ་རྒྱ་ཆེར་སྩལ་བ་རྣམས་ཀྱང་། དབུས་གཙང་མངའ་རིས་ཀྱི་དམག་མི་རྣམས་ལ་
ཕངས་པ་མེད་པར་སྩལ་ཏེ་ཚིམ་པར་མཛད་ནས་བསྟན་འགྲོའི་བདེ་སྐྱིད་སྤེལ་བའི་་་
ཆེད་དུ་ལུས་སྲོག་ལ་ཕངས་པ་མེད་པར་གྱིས་ཤིག་ཅེས་བསྐུལ་བའི་ཐབས་མཁས་ཀྱི་་
མཛད་པ་རླབས་པོ་ཆེ་གཞན་གྱིས་འགྲན་མི་བཟོད་པ་དག་མཛད། སྔོན་དུས་ཀྱི་
ཆོས་རྒྱལ་བྱང་ཆུབ་སེམས་དཔའ། མེས་དབོན་རྣམ་གསུམ་ལ་སོགས་པ་འགའ་
ཙམ་མ་གཏོགས་པ་དུས་ཕྱིས་སྲིད་སྐྱོང་གི་རྒྱལ་པོ་ཐམས་ཅད་བསྟན་པ་རིས་མེད་ལ་
གུས་པ་མི་ལྷོད་པས། ཕྱོགས་མེད་དུ་འཛིན་སྐྱོང་སྤེལ་གསུམ་མཛད་པ་ཆེར་མ་བྱུང་
106-127