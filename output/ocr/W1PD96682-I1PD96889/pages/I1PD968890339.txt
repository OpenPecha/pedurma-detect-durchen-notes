ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་ཞེས་བྱ་བ་བཞུགས་སོ།།
374
བཟང་བཟང་སྔོན་བསགས་བསོད་ནམས་མཐུ་ལས་ཆེ་ཆེ་རིགས་མཐོའི་དཔལ་་
རྙེད་ནས། །མཁས་མཁས་དམ་པའི་བཤེས་ལ་གུས་ཤིང་ཡང་ཡང་དགེ་འདུན་
མཆོད་ཅིང་བཀུར།
།ངན་ངན་ཆོས་མིན་སྤྱོད་པ་ཡོངས་སྤངས་ལེགས་ལེགས་ཆོས་
ཀྱི་ཚུལ་ལ་སྤྱོད། །མང་མང་བཀའ་འགྱུར་པར་དུ་བསྒྲུབས་འདིས་ངེས་ངེས་ཆོས་
རྒྱལ་ཡིན་ནམ་སྙམ། །བསྟན་འཛིན་ཆོས་རྒྱལ་དམག་ཟོར་མགོན་པོ་དེས།
བསྟན་འགྲོའི་དོན་ལ་ཕན་པར་རབ་དགོངས་ནས།
།འཕར་བ་ཞེས་པ་ལྕགས་མོ་
གླང་གི་ལོར། །ཧོར་ཟླ་དྲུག་པའི་ཡར་ཚེས་བཟང་པོ་ལ། །བཀའ་འགྱུར་པར་དུ་
བསྒྲུབས་པའི་དབུ་བཙུགས་ཤིང་། །འགལ་བྱེད་ཅེས་པ་ལྕགས་མོ་ཕག་གི་ལོའི། །
ཧོར་ཟླ་བཞི་པའི་ཡར་ཚེས་དུས་ཆེན་ཐོག །པར་དུ་རྫོགས་པར་བསྒྲུབས་ཟིན་
བཞེད་དོན་འགྲུབ། །དེ་ཡང་དབང་ཡོད་བཙན་ཁྲལ་བྱས་མིན་པར། །པར་ཤིང་
རྒྱུ་དང་པར་གྱི་ཡོན་ལ་སོགས། ___ །ཐམས་ཅད་རིན་ཐང་ཇི་ལྟར་ཐོབ་པ་ཡིས།
ཆོས་དང་མཐུན་པའི་ཚུལ་གྱིས་ལེགས་པར་བསྒྲུབས། །དེ་ལྟར་བསྒྲུབས་པའི་པར་
གྱི་ཐོ་ཡིག་རྣམས། །གོ་བདེའི་དབང་དུ་བྱས་ནས་ཚིགས་ལྷུགས་སུ། །སྡེ་ཚན་པོ་
ཏི་སོ་སོར་ཕྱེ་ནས་ནི། །རིམ་པར་གསལ་བར་བཀོད་ན་འདི་ལྟར་རོ།།
དེ་ལ་བསྒྲིགས་ཚུལ་གོ་རིམ་མི་འདྲ་བ་ཡོད་ཀྱང་། འདི་ལ་ཐོག་མར་རྒྱུད་ནས་
འགོད་པའི་དབང་དུ་བྱས་ན་ལེའུ་དང་བམ་གྲངས་འགྱུར་བྱང་ཡོད་པ་བཀོད་ཅིང་་་
མེད་པ་རྣམས་བཏང་སྙོམས་སུ་བྱས་ཏེ།
རྒྱུད་ཀྱི། ༼༽༽ འཕགས་པ་འཇམ་དཔལ་གྱི་མཚན་ཡང་དག་པར་བརྗོད་
པ་ལེའུ་བཅུ་བཞི་པ། ལོ་ཙཱ་བ་དགེ་སློང་བློ་གྲོས་བརྟན་པས་བསམ་གཏན་གླིང་གི་
དབེན་གནས་སུ་ལེགས་པར་བསྒྱུར་བ། དུས་ཀྱི་འཁོར་ལོའི་རྒྱུད་སྟོང་ཕྲག་བཅུ་
106-315
1