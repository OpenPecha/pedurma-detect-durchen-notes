བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༥ ༣
རྒྱུད་རིང་པ་དང་དྲུག །ཡུལ་མི་ལ་ཕན་འདོགས་པ་དང་བདུན། ཡིད་དྲང་བ་
དང་བརྒྱད། མིག་ཡ་རབས་ལ་ལྟ་བ་དང་དགུ། ཟཟས་ནོར་ལ་སྤྱོད་ཤེས་པ་དང་
བཅུ༑ དྲིན་ཅན་ལ་ཕན་ལན་འཇལ་བ་དང་བཅུ་གཅིག །བྲེ་སྲང་ལ་གཡོ་སྒྱུ་
མེད་པ་དང་བཅུ་གཉིས། སྤྱི་སྙོམས་ཤིང་ཕྲག་དོག་མེད་པ་བཅུ་གསུམ། བུད་
མེད་ཀྱི་ཁ་ལ་མི་ཉན་པ་དང་བཅུ་བཞི། ངག་འཇམ་ཞིང་སྨྲ་མཁས་པ་དང་བཅོ་ལྔ།
ཐེག་པ་ཆེ་ཞིང་བློ་ཁོག་ཡངས་པ་དང་བཅུ་དྲུག་སྟེ་རྣམ་ཐར་གཙང་མ་བཅུ་དྲུག་གི་་་
ཁྲིམས་བཅས་པ་ལྟར་མི་ཆོས་ཀྱི་ཡོན་ཏན་བྱེད་པ་ཐམས་ཅད་ཡོངས་སུ་རྫོགས་པས་་
ཁྱད་པར་འཕགས་པ་ནི་ལེགས་པར་བརྟགས་པས་ཤེས་སོ། །འགའ་ཞིག་གི་བསམ་
པར་ངོ་བསྟོད་ཀྱི་མཛེས་མཚོན་ཁོ་ནས་འདི་ལྟར་བསྒྲག་ཅིང་སྒྲོ་བཏགས་པ་ལས་མི་་
བདེན་ནོ་སྙམ་དུ་སེམས་པའང་སྲིད་མོད། ཇི་སྐད་དུ། ངན་པ་ཇི་ལྟར་བཅོས་
གྱུར་ཀྱང་། །རང་བཞིན་བཟང་པོ་འབྱུང་མི་སྲིད། །སོལ་བ་འབད་དེ་བཀྲུས་ན་
ཡང་༑ །ཁ་དོག་དཀར་པོར་མི་སྲིད་དོ། །ཞེས་པ་ལྟར་གཞི་ནས་ཡོན་ཏན་ཁྱད་
པར་ཅན་དང་མི་ལྡན་ན། སྒྲོ་བརྟགས་དང་བཅོས་མའི་རྣམ་ཐར་ནི་གཏན་ལ་
ཕབ་པ་ན་རྫུན་པར་འགྱུར་ཏེ། དམན་ལ་སྤྱོད་པ་བཟང་བྱུང་ཡང་། །དེ་ནི་
བཅོས་མའི་རྣམ་པར་ཡིན། །ཤེལ་ལ་ནོར་བུར་ཁ་བསྒྱུར་ཡང་། །ཆུ་དང་ཕྲད་ན་
རང་མདོག་སྟོན། །ཞེས་པ་ལྟར་རོ། །བལ་ཡུལ་གྱི་མཆོད་རྟེན་ཆེན་པོ་བྱ་རུང་ཁ་
ཤོར་དུ་གྲགས་པ། སྔར་མཁན་སློབ་ཆོས་གསུམ་གྱི་སྐུ་འཕྲེང་སྔོན་མ་ཞིག་ཏུ་བསྐྲུན་་
པར་མཛད་པའི་བྱིན་རླབས་ཅན་དེ་ཉིད་དུས་དབང་གིས་རིམ་གྱིས་ཉམས་ཏེ་ཞིག་་་
རལ་དུ་གྱུར་ཅིང་། བང་རིམ་འོག་མ་རྣམས་ས་འོག་ཏུ་ནུབ་པའི་ཚོང་བ་རྣམས་ཀྱི་
ཞག་ས་བྱེད་པའི་གནས་སུ་གྱུར་པ་ལ་སྔོན་གྱི་དམ་བཅའ་རྗེས་སུ་དྲན་པས་ལོངས་་་་
སྤྱོད་ལ་ཕངས་པ་མེད་པར་གཏོང་བའི་སྒོ་ནས་གསར་བཞེངས་ལྟ་བུ་མཛད། དེ་
106-153