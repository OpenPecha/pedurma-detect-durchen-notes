༡༦༤
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ནས་ཁྱད་པར་འཕགས་པ་རྒྱལ་ནོར་ལུང་པའི་ལྟེ་བ་རིན་ཆེན་སྤོར་གྲོང་བཏབ་པས་་
ཕོ་བྲང་རིན་ཆེན་སྤོ་ཞེས་གྲགས། བྱང་བདག་ཏའི་སི་ཏུ་རྡོ་རྗེ་མགོན་པོའི་སྲས་མོ་
ཇོ་མོར་བསུས་པས་སྲས་དཀོན་མཆོག་བཟང་པོ་དང་ཆོས་ཀྱི་རིན་ཆེན་འཁྲུངས།
རྒྱ་ནག་ཏུ་གོང་མར་ལོ་གསར་འབུལ་བར་བྱོན།
__ལས་ཀ་ཐོབ་ཀྱང་སྐུ་ཚེའི་བར་
གཅོད་དུ་གྱུར་ཏེ་རྒྱ་ནག་རང་དུ་གཤེགས། དེའི་ཤུལ་དུ་ཀུན་དགའ་ཆོས་སྐྱོང་
གིས་རིན་ཆེན་གནས་ཞེས་གྲགས་པའི་ཕོ་བྲང་བཏབ། གནས་ཐང་དང་ནས་ལུང་
ཐང་ཞིང་དུ་བཏུལ། རྒྱལ་ནོར་གྱི་ཕུ་ཆུ་ཡུར་དུ་དྲངས་པས་སོ་ནམ་ལེགས་ཤིང་
འབྲུ་ནོར་ལྷག་པར་འཕེལ། དེས་ཀྱང་རྒྱ་ནག་ཏུ་བྱོན་པས་གོང་མས་ལྷོ་ཁྲི་སྐོར་ལ་
ཤེས་སུ་འཇུག་པའི་འཇའ་ས་གནང་། བོད་དུ་བྱོན་ས་སྐྱར་ཕེབས་ཀར་གཤེགས།
དཀོན་མཆོག་བཟང་པོས་ཀྱང་རྒྱ་ནག་ཏུ་བྱོན། གོང་མས་འཇའ་ས་སྩལ་ཡང་རྒྱ་
ནག་རང་དུ་གྲོངས། ཏའི་སི་ཆོས་ཀྱི་རིན་ཆེན་ནི་ཆོས་རྒྱལ་ཟླ་བ་བཟང་པོའི་རྣམ་
འཕྲུལ་དུ་གྲགས་ཤིང་། ཐོག་མའི་རིང་རབ་བྱུང་གི་ཆ་ལུགས་མཛད་པ་ཞིག་
མཆིས་དམ་པའི་མཛད་སྤྱོད་ཀྱིས་འདའ་བ་དང༌་། སྨན་བླའི་ཆོ་ག །སྒྲོལ་མའི་
ཕྱག་འཚལ་ལ་ཐུགས་དམ་གྱི་མཐིལ་དུ་མཛད། འབངས་གྱེན་ལྡོག་གི་རྣམ་པས་མ་
རུང་བ་འགའ་ཞིག་གིས་ཕྱིར་བདག་ལ་ཞུས་ཏེ་གསང་དམག་དྲངས། རིན་ཆེན་སྤོ་
བླངས༑ ཏའི་སི་ཆོས་ཀྱི་རིན་ཆེན་མཁར་ཏ་ཕྱོགས་སུ་ཁྲིད་སྟེ། ཆབ་ལ་གཤེགས་
པའི་རྩིས་བགྱིས་པར་ཏའི་སིས་མཁྱེན་ནས་སྒྲོལ་མར་གསོལ་བ་བཏབ་པས། ཀུན་
གྱིས་མཐོང་བར་ནམ་མཁའི་མཐོངས་ནས་མི་དམར་རྟ་དམར་ཞོན་པ་འཁོར་གསུམ་
ལུས་ལ་བཏགས་པ་ཞིག་གིས། ཏའི་སི་བཀྲོངས་ན་མི་ལེགས་པའི་ལུང་བསྟན་པས་
དམག་མི་རྣམས་རེ་ཞིག་ལུས། དེ་མ་ཁད་བྱང་བདག་པོའི་ཕོ་ཉ་ཡིན་ཟེར་བའི་མི་
གཉིས་བྱུང་སྟེ་ཏའི་སི་ཆབ་ལམ་གཤེགས། བཀའ་ཤོག་རྗེས་ལ་འོང་གྱིན་ཡོད་ཟེར་
106-164