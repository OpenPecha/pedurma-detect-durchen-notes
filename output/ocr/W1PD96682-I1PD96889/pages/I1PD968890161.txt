བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༣ ༩
ལ་ཕན་པའི་བཀའ་ཆད་ཕབ་པས་སྐྲག་སྟེ་རྒྱུན་ཆད། སྟོབས་ཀྱིས་དྲེགས་པ་ཐམས་
ཅད་ལམ་ཐོག་ཏུ་འགྲོ་བ་ན། ས་རིམས་དང་རྟ་འུལ་ཞེས་པའི་འཕྲུལ་ལ་བརྟེན་ཏེ།
གྱ་མ་ཚོམས་སུ་རྒྱུ་ཞིང་ལམ་ཐོག་གི་སྐྱེ་བོ་ཐམས་ཅད་ཉམ་ཐག་པར་བྱེད་པ་ལ།
མིའི་དབང་པོ་ཉིད་ཀྱི་བཀས་རྣམ་པར་ཕྱེ་བའི་གསེར་ཡིག་དང་ཐམ་ཀ་བྱུང་ན་མ་་་་
གཏོགས་བྱ་མི་རུང་བའི་བཀས་བཅད། དགོས་ངེས་པའི་གཏམ་དང་ཡི་གེ་ཕན་
ཚུན་དུ་བསྐྱེལ་བ་ལ་ཟླ་གྲངས་མང་པོར་འགོར་བ་ཞག་ཉུང་ཤས་ལ་སྐྱེལ་དུ་བཟོད་་་་
པའི་རྟ་ཟམ་བཙུགས་པ་སོགས་མདོར་ན་རྒྱལ་ཁྲིམས་དང་ཆོས་ཁྲིམས་གཉིས་ཀའི་་་་
སྒོ་ནས། བྱ་བ་མ་ཡིན་པ་ཐམས་ཅད་རྒྱུན་བཅད་ལེགས་པའི་ལམ་ལ་དཀྲི་བའི་སྒོ་
ནས་བོད་འབངས་རྣམས་འདུལ་བར་མཛད་པ་འདི་དང་། ཧོར་སོག་གི་སྐྱེ་བོ་
མང་པོ་བརླང་པོར་སྤྱོད་པ་རྣམས་ཀྱང་བཟང་པོ་ལ་བྱ་དགའ་དང་ངན་པར་སྤྱོད་པ་
ལ་ཚར་བཅོད་ཀྱི་སྒོ་ནས་འདུལ་བར་མཛད་པས། ཐམས་ཅད་ཀྱང་རང་རང་གི་
ལོངས་སྤྱོད་ཀྱིས་མཆོག་ཤེས་པར་སྤྱོད་ཅིང་འདུག་ལ་གནོད་པ་མེད་པར་རྒྱུ་བ་འདི་་
སྟེ༑ མ་བརྟགས་པའི་བབ་ཅོལ་ཅན་རྣམས་ནི་རྒྱལ་པོ་འདི་གཡོ་སྒྱུ་ཅན་ནོ་ཞེས་
གླེང་མོད། རང་དང་གཞན་གྱི་དོན་བསྒྲུབ་ན། །འཇམ་རྩུབ་ཇི་ལྟར་བྱས་ཀྱང་
རུང་༑ །ཐབས་ལ་མཁས་པའི་ སྤྱོད་པ་ལ། །གཡོ་སྒྱུར་ཐུབ་པས་མ་གསུངས་སོ། །
ཞེས་གསུངས་པས་ཁྲོ་བོ་ཅན་ནི་དེ་སྐད་དུ་སྨྲའོ། །ཤར་ཕྱོགས་རྒྱ་ནག་རྒྱལ་པོ་ཤུན་
ཙེ་ཞེས༔ ཞེས་སོགས་རྐང་པ་གསུམ་གྱིས་བསྟན་པ་ལྟར། མིའི་དབང་པོའི་རྗེ་བོ་
མཛད་པའི་དུས་དང་ཕྱོགས་མཚུངས་པར། འཇམ་དབྱངས་གོང་མ་རྒྱལ་པོ་ད་ལྟ་
ཁྲིམས་གཉིས་ཀྱི་ཁ་ལོ་བསྒྱུར་ཏེ་འཚོ་ཞིང་གཞེས་པ་འདིའི་གསེར་ཞལ་མངོན་པར་་་
མཐོ་བའི་གཟི་བྱིན་གྱིས། སྔར་ཆབ་འོག་ཏུ་མ་འདུས་པའི་མཚོ་ཁྲི་ཤོག་རྒྱལ་མོའི་
འགྲམ་གྱི་མོང་གོལ་གྱི་རྒྱལ་པོ་རྣམས་དང་། མངའ་རིས་ནས་བཟུང་སྟེ་ཤར་
106-139