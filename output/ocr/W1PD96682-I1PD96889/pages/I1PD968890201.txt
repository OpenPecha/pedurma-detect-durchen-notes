བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༧༩
ནག་ཏུ་རྒྱ་ནག་གི་སྐད་ཀྱིས་སོ། །རྒྱ་ནག་ཆེན་པོར་རྒྱ་ནག་ཆེན་པོའི་སྐད་ཀྱིས་སོ། །
པར་སི་ཀའི་ཡུལ་དུ་པར་སི་ཀའི་སྐད་ཀྱིས་སོ།
།ཆུ་བོ་སི་ཏའི་བྱང་དུ་ཙམ་པ་ཀའི་
ཡུལ་གྱི་སྐད་དང་། སྤྲེའུའི་ཡུལ་གྱི་སྐད་དང་།
གསེར་ཞེས་བྱ་བའི་ཡུལ་གྱི་སྐད་
ཀྱིས་སོ། །ཞེས་གསུངས་པ་ལྟར་བོད་ཀྱི་ཡུལ་འདིར་བདེ་བར་གཤེགས་པའི་གསུང་
རབ་རྣམས་བོད་ཀྱི་སྐད་དང་ཡི་གེར་བྲི་བར་འོས་ཤིང་། དེ་ཡང་ཐུན་མི་སམྦྷོ་ཊས་
བོད་ཡིག་སྲོལ་བཏོད་ནས་བསྟན་བཅོས་ཆེན་པོ་བརྒྱད་མཛད། ཆོས་བློན་ཆེན་པོ་
དེའི་ཡིག་རྒྱུན་ཁྱུང་པོ་གཡུ་ཁྲི་དངང་། སུམ་པ་གནོད་སྦྱིན་སོགས་ཀྱིས་དར་རྒྱས་སུ་
མཛད༑ དེ་ལ་གཟབ་ཆེན་དང་། གཟབ་ཆུང་། འབྲུ་ཆེན་དང་། འབྲུ་ཆུང་།
འབྲུ་ཆེན་ལ་ལི་ལུགས། ལྡན་ལུགས། ཤར་མ། དཀྱུས་ཡིག །འབྲུ་ཚ།
སྒོང་ཞབས་མ། ཕྱིས་བརྩམས་ཀྱི་ཡི་གེའི་རིགས་སྣ་ཚོགས་བཅས་རྣམ་གྲངས་
མཐའ་ཡས་པ་ལས། བདེ་བར་གཤེགས་པའི་གསུང་རབ་ཆེན་པོ་དག་ལ་གཟབ་ཆེ་
ཆུང་༑ རྒྱ་གར་མཁས་པའི་གཞུང་འགྲེལ་རྣམས་ལ་འབྲུ་ཆེན། བོད་གཞུང་
རྣམས་ལ་འབྲུ་ཆུང་འདྲི་བའི་ཚུལ་དར་བ་བཞིན། གཟབ་ཆེན་རྣམ་པར་དག་པའི་
ལུགས་སུ་བགྱིས་ཏེ་གཞན་དུ་ལོ་གྲངས་ཀྱི་ཚོགས་ཤིན་ཏུ་ལྕི་བར་སྒྲུབ་དགོས་པ་དུས་
ཀྱི་ཐུང་བ་ཤིན་ཏུ་མྱུར་བ་འདི་ལ་རྟེན་འབྲེལ་གྱི་འགྲིག་སྒོ་ཕུན་སུམ་ཚོགས་པ་དང་་་
བཅས་ཏེ་ལེགས་པར་གྲུབ། ལྷག་པར་གནས་པའི་ཆོ་ག་ལ་སོགས་པ་མཐའ་རྒྱས་
སུ་མཛད་དེ་ཡེ་ཤེས་རྡོ་རྗེ་ནུས་ལྡན་དུ་བསྒྲུབ། བསྟན་འགྲོ་ཐམས་ཅད་ཀྱི་བསོད་
ནམས་ཀྱི་སྨན་ཡོན་གཅིག་ཏུ་གྱུར་པ་འདིའོ། །དེ་ཡང་གོང་དུ་བཤད་པ་བཞིན་
འཇིག་རྟེན་ཐམས་ཅད་ཀྱི་བདེ་སྐྱིད་རྒྱལ་བའི་བསྟན་པ་རིན་པོ་ཆེ་ལ་རག་ལུས་ཤིང་
དེ་ཉིད་ཡུན་དུ་གནས་པ་ལ། ལུང་གི་ཆོས་དཀོན་མཆོག་རྣམས་འཇིག་རྟེན་དུ་
བཞུགས་དགོས་ཤིང་། དེང་སང་གི་དུས་སུ་བཤད་སྒྲུབ་ཀྱི་བསྟན་པ་ཐམས་ཅད་
106-179