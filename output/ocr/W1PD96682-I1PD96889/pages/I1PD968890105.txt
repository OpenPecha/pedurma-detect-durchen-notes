བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༨ ༣
པར་དང་པོའི་སངས་རྒྱས་དུས་ཀྱི་འཁོར་ལོ་གསུངས་པ་ལས་ཟླ་བ་བཟང་པོས་ལོ་་་་་
གསུམ་གྱི་བར་དུ། སྐལ་ལྡན་རྣམས་ལ་རྒྱུད་བསྟན་ཅིང་དུས་ཀྱི་འཁོར་ལོའི་བློས་
བསླངས་སྔོན་མེད་གསར་དུ་བསྐྲུན་ནས་གཤེགས། དུས་འཁོར་རྩ་རྒྱུད་གསུངས་
པའི་ཟླ་བ་ཕྱི་མ་ས་ག་ཟླ་བའི་ཚེས་བཅོ་ལྔའི་ཐུན་ཐ་མའམ་ནམ་གུང་ལ་རྒྱལ་བ་མྱ་་་་
ངན་ལས་འདས་ཏེ་གཟུགས་སྐུའི་བཀོད་པ་བསྡུ་བའི་ཚུལ་བསྟན། དེ་ལྟ་བུའི་
བཅོམ་ལྡན་འདས་དེས་རིམ་དང་ཅིག་ཅར་བའི་བཀོད་པ་སྣ་ཚོགས་པའི་སྒོ་ནས།
དཀྱིལ་འཁོར་རྒྱ་མཚོའི་གཙོ་བོར་བཞེངས་ཏེ། རང་ལས་ཐ་མི་དད་པའི་འཁོར་
ཚོགས་རྣམས་ལ་རྡོ་རྗེ་ཐེག་པའི་ཆོས་ཀྱི་འཁོར་ལོ་བསྐོར། མ་ཧཱ་ཙི་ནའི་ཡུལ་གྲུ་རི་
བོ་རྩེ་ལྔར། ཛམ་བུ་ཏྲི་ཤའི་ལྦ་བ་ལས་འཇམ་དཔལ་གཞོན་ནུར་གྱུར་པའི་སྐུར་
བཞེངས་ནས་ཤིང་ཕོ་བྱི་བའི་ལོ་ཚངས་པ་དང་ལྷ་མོ་རྣམ་རྒྱལ་སོགས་ཞུ་བ་པོ་བཞི་་་
དང་༑ འཕྲུལ་གྱི་མི་བཞི་ལ་སོགས་པ་བསམ་གྱིས་མི་ཁྱབ་པའི་འཁོར་ལ་གཙུག་
ལག་རྩིས་ཀྱི་སྒོ་མོ་བརྒྱད་ཁྲི་བཞི་སྟོང་གསུངས། སྤྲུལ་པའི་གྲོང་ཁྱེར་ལྟ་ན་སྡུག་ཏུ་
སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོའི་སྐུར་བཞེངས་ནས། ཐུགས་སྤྲུལ་དྲང་སྲོང་རིག་
པའི་ཡེ་ཤེས། སྐུ་སྤྲུལ་དྲང་སྲོང་རིག་པའི་ཡེ་ཤེས། ཡོན་སྤྲུལ་དྲང་སྲོང་རིག་
པའི་ཡེ་ཤེས། འཕྲིན་ལས་ཀྱི་སྤྲུལ་པ་དྲང་སྲོང་རིག་པའི་ཡེ་ཤེས། ཞུ་བ་པོ་
གསུང་སྤྲུལ་དྲང་སྲོང་རིག་པའི་ཡེ་ཤེས། ལྷ་མོ་བདུད་རྩི་ཡིད་འཕྲོག་མ་ལ་སོགས་
ཏེ་ཕྱི་ནང་གི་འཁོར་ཚོགས་བསམ་གྱིས་མི་ཁྱབ་པར་གསོ་དཔྱད་རྩ་བཤད་ཕྱི་མ་མན་
ངག་རྒྱུད་དང་བཅས་པ་གསུངས། འདིའི་སྨན་བླ་དང་བདེ་གཤེགས་བརྒྱད་ཀྱི་
ནང་ཚན་གྱི་སྨན་བླ་ངོ་བོ་གཅིག་ཀྱང་རྣམ་པ་ཐ་དད་དེ་འདིའི་རྒྱུད་གསུང་བ་པོ་ནི་་
འཛམ་བུའི་གླིང་འདིར་སྟོན་པ་སྨན་བླའི་སྐུར་བཞེངས་པ་ཡིན་ལ། བདེ་གཤེགས་
བརྒྱད་ཀྱི་ནང་ཚན་གྱི་སྨན་བླ་ནི། མདོ་ལས། འཇམ་དཔལ་ཤར་ཕྱོགས་ལོགས་
106-83