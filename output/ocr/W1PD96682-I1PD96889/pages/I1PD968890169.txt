བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས།༡ ༤༧
ལྟ་སྟེ། དཔེར་ན་མི་ལ་ལ་ཞིག་གིས་སྐྲའི་རྩེ་མོ་བརྒྱར་གཤགས་པའི་ཆས་རྒྱ་མཚོ་
ཆེན་པོ་ལས་ཆུའི་ཐིགས་པ་གཅིག་བསླངས་ན་རིགས་ཀྱི་བུ་འདི་ཇི་སྙམ་དུ་སེམས།
ཆུ་བསླངས་པ་དེ་དང་ཕྱི་ན་ལུས་པ་དེ་གཉིས་གང་མང་བར་འགྱུར། _ གསོལ་པ།
བཅོམ་ལྡན་འདས་བསླངས་པ་ནི་ཉུང་། ཕྱི་ན་ལུས་པ་ནི་ཚད་མ་མཆིས་སོ། །
བཅོམ་ལྡན་འདས་ཀྱིས་བཀའ་བསྩལ་པ།
རིགས་ཀྱི་བུ་མི་དེའི་སྐྲའི་རྩེ་མོ་བརྒྱར་
གཤགས་པའི་ཆས་རྒྱ་མཚོ་ཆེན་པོ་ལས་ཆུའི་ཐིགས་པ་གཅིག་བསླངས་པ་དེ་ཙམ་དུ་་
ནི་འཇིག་རྟེན་གྱི་ཁམས་བདེ་བ་ཅན་དུ་དེ་བཞིན་གཤེགས་པ་འོད་དཔག་མེད་ཀྱི་་་་་
སངས་རྒྱས་ཀྱི་ཞིང་གི་ཡོན་ཏན་བཀོད་པར་བལྟའོ། །།རྒྱ་མཚོ་ཆེན་པོ་ན་ཆུའི་ལྷག་
མ་ཇི་སྙེད་ཅིག་ཡོད་པ་དེ་ཙམ་དུ་ནི་བཅོམ་ལྡན་འདས་དེ་བཞིན་གཤེགས་པ་དགྲ་་་་
བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་གཟིགས་པའི་སངས་རྒྱས་་་་
ཀྱི་ཞིང་གི་ཡོན་ཏན་བཀོད་པར་བལྟའོ། །ཞེས་གསུངས་དེ་བཞིན་གཤེགས་པ་
འདིའི་སྐུ་ཚེ་ཡང་བསམ་གྱི་མི་ཁྱབ་པ་སྟེ། དེ་ཉིད་ལས། རིགས་ཀྱི་བུ། རྣམ་
གྲངས་དེས་ཀྱང་འདི་ལྟར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་་་་
ཡང་དག་པར་རྫོགས་པའི་སངས་རྒྱས་དེའི་ཚེའི་ཚད་ནི་ཚད་མེད་གྲངས་མེད་པར་་་
འགྱུར་བར་རིག་པར་བྱའོ། །ཞེས་གསུངས། དེས་ན་དྲང་སྲོང་ཉི་མའི་ཤིང་རྟ་ལ་
སོགས་པ་རྫུ་འཕྲུལ་གྱིས་འདུལ་བར་མཛད་པའི་རིགས་ལྡན་མིའི་དབང་པོ་འཇམ་་་་
དཔལ་གྲགས་པ་ཞེས་བྱ་བ་དེ་ཉིད་ཀྱང་གཞན་དུ་མེད་དེ་དུས་ཀྱི་འཁོར་ལོའི་ནང་་་་
ལེའུ་མདོར་བསྡུས་བདུན་པའི་འགྲེལ་ཆེན་ལས། འཇམ་དཔལ་གྲགས་པར་ཉི་
མའི་ཤིང་རྟས་ཕྱག་བྱས་པའི་ཚུལ་འཆད་པ་ན། ཉི་མའི་ཤིང་རྟས་བླ་མའི་ཕྱག་
གིས་བཅོམ་ལྡན་འདས་འཇམ་དཔལ་ལ་བསྟོད་ནས་ཞབས་གཉིས་སྤྱི་བོར་བྱས་ཏེ།
སླར་ཡང་རང་གི་སྟན་ལ་འཁོད་དོ། །ཞེས་གསུངས་ཤིང་མདོར་བསྡུས་གསུམ་པ་
106-147