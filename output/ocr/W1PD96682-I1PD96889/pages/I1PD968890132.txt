27°
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
དོན་ནི་མང་ཡོད་ཅེས།།ཆོས་གསུངས་པས་ནི་ངེས་པར་བསྟན། །གཟུངས་ཀྱི་
འབབ་ཆུའི་མིང་རྣམས་ཀྱང་། །རེ་རེ་ནས་ནི་རབ་དབྱེ་ན། །དོན་མང་དྲི་བ་
མང་ཡོད་ཅེས། །ཆོས་གསུངས་པས་ནི་ངེས་པར་བསྟནན། །ཀུན་དགའ་བོ་དང་
འདྲ་བའི་མི། །དཀྲིགས་ཕྲག་བྱེ་བ་སྙེད་ཡོད་ལ། །མདོ་ལས་གཅིག་གི་ཚད་
བཟུང་ཕྱིར། །སྐྱེས་བུ་དམ་པ་བྱུང་གྱུར་ཏེ། །སྐྱེས་བུ་དམ་པ་དེ་ཀུན་ལས། །
སྐྱེས་བུ་ཁྱུ་མཆོག་རེ་རེ་ཡང་། །ལྷ་ཡི་ལོ་མང་བྱེ་བརྒྱར་ཐུབ། །སྐྱེས་བུ་བརྟན་པོ་
རེ་རེ་ཡངང་། །རང་རང་གི་ནི་ལྕེ་ཚོགས་རྣམས། །མདོ་སྡེ་དག་གི་མིང་གི་ཕྱིར། །
བྱིན་གྱིས་བརླབས་པར་བྱས་པ་དང་། །དེ་དག་གི་ནི་ཐབས་ཚུལ་གྱིས།
།སྐྱེས་བུ་
སྐྱེས་མཆོག་དེ་དག་གིས། །མདོ་སྡེ་རྣམས་ནི་རེ་རེ་ཡི། །མིང་ཙམ་དག་ཀྱང་
བསླབ་པའི་ཕྱིར། །ལོ་མང་བྱེ་བ་བརྒྱ་པ་ཡི། །སྐྱེས་བུ་དེ་འདྲ་དེ་ཀུན་གྱིས། །
འབབ་ཆུ་འདྲ་བའི་མིང་བཟུང་ཡང་། །ཐ་མར་ཕྱིན་པར་མི་ནུས་ཏེ། །བཅོམ་
ལྡན་མདོ་ནི་བསམ་མི་ཁྱབ། །ཏིང་འཛིན་གྲངས་ཀྱང་དེ་བཞིན་ཏེ།
།གསང་བ་
བཤད་པ་བསམ་མི་ཁྱབ། །ཅེས་པ་དང་། དཔའ་བར་འགྲོ་བའི་ཏིང་ངེ་འཛིན་
གྱི་མདོ་ལས། ལྷའི་བུ་དེ་བཞིན་གཤེགས་པས་ཆོས་ཇི་སྙེད་མངོན་པར་རྫོགས་པར་
སངས་རྒྱས་པའི་ཆོས་འདུལ་བ་དེ་ལས། བྱེ་བའི་ཆའམ་བྱེ་བ་སྟོང་གི་ཆའམ་བྱེ་བ་
བརྒྱ་སྟོང་གི་ཆ་ཤས་ཀྱང་ངས་མ་བཤད་དོ། །གང་ངས་བཤད་པ་དེ་ལས་བྱེ་བ་
བརྒྱ་སྟོང་གི་ཆ་ཤས་ཀྱང་། དགེ་སློང་ཀུན་དགའ་བོས་མ་བཟུང་ངོ་ཞེས་བདེ་བར་
གཤེགས་པའི་གསུང་རབ་ལ་ཚད་མེད་པ་དང་། དེ་དག་ལས་བསྟན་པའི་བདག་
པོས་ཡོངས་གྲགས་ལ་གསུངས་པ་ནི་ཆེས་ཉུང་ཞིང་། དེ་བས་ཀྱང་ཀུན་དགའ་
བོས་བཟུང་བ་ཉུང་བར་གསུངས་ལ། ཀུན་དགའ་བོས་བཟུང་བའི་ཆོས་ཕུང་
བརྒྱད་ཁྲི་བཞི་སྟོང་གི་ཆོས་ཀྱི་ཕུང་པོ་དེ་དག་འབྲི་བ་ལ་ཡང་། དཔག་ཚད་བདུན་
106-11-