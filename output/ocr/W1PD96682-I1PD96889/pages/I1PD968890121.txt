བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༩ ༩
སྡོམ་བརྩོན་གསུངས། །དེ་ཚེ་མཐའ་ཡས་འབྱུང་བར་འགྱུར། །སྡོམ་བརྩོན་
ཐམས་ཅད་བསྒྲགས་པ་ཡང་། །སྟོན་པའི་བསྟན་པ་གསལ་བར་བྱེད། །བསྟན་
པ་དེ་ཚེ་ས་སྟེང་དུ། །རྣམ་པར་ཉམས་ཤིང་སྣང་མེད་ལ། །སྟོན་པའི་གཟུགས་
བརྙན་ཡིད་དུ་འོང་། །བྱེད་པར་འགྱུར་བར་ཐེ་ཚོམ་མེད། །ཅེས་པ་ནས་གྲགས་
པ་འཛིན་པར་ཤེས་པར་བྱ། །ཞེས་པའི་བར་གྱིས་མཚན་སྒྲ། ཇོ་བོ་རིན་པོ་ཆེ་
འདུལ་བའི་བསྟན་པ་
ལོངས་སྤྱོད་རྫོགས་སྐུའི་རྣམ་པ་ཅན་དུ་ཞལ་བསྒྱུར་དང་།
ཉམས་པར་གསོ་བར་མཛད་པའི་བྱ་བ་སོགས་སྒོ་ཐམས་ཅད་ནས་གསལ་པོར་ལུང་་་
གིས་བསྟན་ཅིང་། རྒྱུད་དེ་ཉིད་ལསས། དེ་ཚེ་དགོན་ཆེན་རབ་དགའ་བ། ཁ་བ་
ཅན་ནང་ཡོད་པ་ཡི། །ཞེས་པས་དགའ་ལྡན་གྱི་དགོན་པའི་མཚན་ཟུར་གསལ་
པོར་བསྟན། པདྨ་བཀའ་ཆེམས་ལས། འཇམ་དབྱངས་སྤྲུལ་པ་གདུལ་བྱ་བསྟན་
པའི་བདག༔ མདོ་སྔགས་བསྟན་འཛིན་བློ་བཟང་གྲགས་པ་ཞེས༔ མི་རབས་
བརྒྱད་དུ་གསང་སྔགས་རྒྱས་པར་སྟོན∶ ཞིང་འདི་འདས་ནས་བྱམས་པའི་དྲུང་དུ་
འགྲོ༔ དེ་ཡི་རྒྱུད་འཛིན་ཚེ་གཅིག་སངས་རྒྱས་ཡིན༔ ཞེས་པ་དང་། རཏྣའི་
སྤྱི་ལུང་ཆེན་མོ་ལས། འཇམ་དབྱངས་སྤྲུལ་པ་གསང་་སྔགས་བསྟན་འཛིན་པ༔
བློ་གྲོས་སྟོབས་ལྡན་གྲགས་པའི་མིང་ཅན་འབྱུང་༔ ཞེས་པ་སོགས་བཀའ་གཏེར་
དུ་མ་ནསས། འཇམ་དབྱངས་ཀྱི་རྣམ་འཕྲུལ་རྩོད་མེད་དུ་ལུང་གིས་ཟིན་པ་ཡོངས་
གྲགས་དང་འདས་པའི་དུས་སུ་དེ་བཞིན་གཤེགས་པ་ཀླུའི་རིགས་མཆོག་ཏུ་མངོན་་་་
པར་བྱང་ཆུབ་པ་སོགས་ཀྱི་བཤད་པའང་ཁུངས་དང་འབྲེལ་མོད། འདིར་ནི་གོང་
དུ་བཤད་པ་བཞིན་མདོར་ཧྲིལ་གྱིས་དྲིལ་ན་འཕགས་པ་འཇམ་དཔལ་ཤཱཀྱའི་རྒྱལ་་་་
པོ་ཉིད་ཀྱི་རྣམ་འཕྲུལ་ཡིན་པས་འགྲོ་བ་ཀུན་གྱི་མ་འདྲིས་པའི་མཛའ་བཤེས་ཆེན་པོ་
ཤཱཀྱའི་རྒྱལ་པོ་ཉིད་ཞིང་འདིར་འཇམ་མགོན་བླ་མ་བློ་བཟང་གྲགས་པའི་དཔལ་གྱི་་་
106-90