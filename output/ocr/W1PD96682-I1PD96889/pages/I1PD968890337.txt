ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་ཞེས་བྱ་བ་བཞུགས་སོ།།
༣༡༣
གསུངས་པ་ཀུན། །ཡི་གེར་མ་འཁོད་བཀོད་ན་ཆོས་ཕུང་རེརར།
།གླང་ཆེན་ས་ལ་
རབ་བརྟན་སྟོབས་ཤུགས་ཀྱིས། །ཅི་ཙམ་འཁུར་ནུས་སྣག་ཚས་འབྲི་ནུས་པའི། །
གསུང་རབ་ཚང་ལ་ཆོས་ཕུང་རེ་རེར་བཤད། །ཚུལ་དེར་མ་ཟད་འཕགས་པའི་
ཡུལ་དུ་ཡང་། །ཇི་སྙེད་ཡོད་པའི་མཐའ་དང་བསྟན་བཅོས་ཀུན། །བོད་དུ་
འགྱུར་མིན་རྒྱ་གར་འཕགས་ཡུལ་དེར། །མུ་སྟེགས་བྱེད་དང་དུས་ཀྱི་འཁྲུགས་པའི་
དབང་༑ །མདོ་ཕྱོགས་དུ་མ་མེ་ཡིས་མ་རུང་བྱས།
།དཔེར་ན་མྱང་འདས་ཆེན་མོ་
ལ་སོགས་པའི། །འཕྲོ་ནི་བོད་ཀྱི་ཡུལ་དུ་མ་འགྱུར་བཞིན། །སྔགས་ཕྱོགས་ཀུན་
ཀྱང་བོད་དུ་འགྱུར་མིན་ཏེ། །འགའ་ཞིག་ལྷ་ཀླུ་མཁའ་འགྲོའི་ཡུལ་བཞུགས་ཤིང་། །
ལ་ལ་ཤམྦྷ་ལ་སོགས་གཞན་ན་མཆིས། །དེ་ཡང་ཚད་ནི་ཕ་རྒྱུད་བྱེ་བ་དྲུག །མ་
རྒྱུད་བྱེ་བ་ཕྲག་ནི་བཅུ་དྲུག་བཤད། །བོད་ཀྱི་ཐོག་མ་ལྷ་དང་འཕགས་ཡུལ་དང་། །
སྤྲེའུ་དང་བྲག་སྲིན་རིགས་ལས་མཆེད་ཚུལ་གསུམ། །གང་ལྟར་ཆོས་རྒྱལ་ཐོ་རི་
སྙན་ཤལ་དུས། །དམ་པའི་ཆོས་ཀྱི་དབུ་བརྙེས་སྲོང་བཙན་དུས། །སྲོལ་བཙུགས་
ཁྲི་སྲོང་སྡེ་བཙན་དུས་དར་ཞིང་། །ཁྲི་རལ་དུས་སུ་གསར་བཅད་ཀྱིས་ནི་བཅོས། །
དེ་རྣམས་དུས་བྱོན་བེ་རོ་ཙ་ན་དང་། །སྐ་ཅོག་ཞང་གསུམ་ལ་སོགས་ལོ་ཙཱ་ཡིས། །
བསྒྱུར་བཅོས་མཛད་ཅིང་ཇོ་བོ་ཡབ་སྲས་དངང་།
།ས་སྐྱའི་བླ་ཆེན་དག་དང་ཁྱད་
པར་དུ། །བུ་སྟོན་ཐམས་ཅད་མཁྱེན་པ་ཆེན་པོ་དང་། །རྗེ་བཙུན་ཆོས་ཀྱི་རྒྱལ་
པོ་བཙོང་ཁ་པ། །ཡབ་སྲས་བརྒྱུད་པར་བཅས་པ་རིམ་བྱོན་གྱིས། །རྒྱལ་བའི་
གསུང་རབ་དགོངས་འགྲེལ་བཅས་པ་ལ། །འཆད་ཉན་མཛད་ཅིང་ཕྱོགས་ཀུན་
དར་བར་བྱས། །སྔོན་བྱོན་མཁས་པའི་སྐྱེས་བུ་དུ་མ་ཡིས། །རྒྱལ་བའི་བཀའ་
ཀུན་བོད་ཡུལ་སོ་སོ་ན། །ཐོར་བུའི་ཚུལ་གྱིས་བཞུགས་པ་ཐམས་ཅད་ཀྱང་། །
བསྟན་པའི་སྦྱིན་བདག་རྒྱལ་བློན་ཆེན་པོ་ལ། །བརྟེན་ནས་ཕྱོགས་གཅིག་བསྡུས་ཏེ་
106-313