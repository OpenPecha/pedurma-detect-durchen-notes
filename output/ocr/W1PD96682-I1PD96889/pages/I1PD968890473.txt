བཀའ་འགྱུར་རོ་ཅོག་པར་དུ་བཞེངས་པའི་དཀར་ཆག་དགེ་མཚན་འབུམ་ཕྲག་ཕྱོགས་མཐར་འཕེལ་བར་བྱེད་པའི་སྐྱེ་བ་ལྔ་པའི་སྒྲ་དབྱངས་ཞེས་བྱ་བ།༤༤༡
པ་ཞེ་དགུ་པོ་ཡོངས་སུ་རྫོགས་པའི་སྤྱིའི་འགྱུར་བྱང་དུ་རྒྱ་གར་ཡུལ་དང་། ལི་ཡུལ་
དང་༑ རྒྱ་ལས་དཔེ་རྙེད་པ་ལས་ལེའུ་ཚང་ཞིང་བསྒྱུར་དུ་རུང་བ་རྣམས་བསྒྱུར་བ།
ཞེས་འབྱུང་ངོ་། །ཁྱོན་༢ ༩ ༩ །
བཞི་པ། མདོ་མང་དུ་གྲགས་པ་ཐེག་པ་ཆེ་ཆུང་གི་མདོ་ཅི་རིགས་པ་ཕྱོགས་
གཅིག་ཏུ་བསྒྲིགས་པའི་སྐོར་ནི། ཚལ་པ་བཀའ་འགྱུར་གྱི་སྒྲིག་རིམ་དངོས་ལྟར་
དགོད་པ་ལ་ཐེག་ཆེན་དང་ཐེག་དམན་གཉིས་ལས་སྔ་མ་ལ་འཁོར་ལོ་ཐ་མ་ཤས་ཆེ་་་
ཞིང་བར་པར་ཡང་གཏོགས་པ་ཅི་རིགས་པ་ཡོད་མོད་ཀྱི། སྔོན་གྱི་མཁས་པ་རྣམས་
ཀྱིས་ཀྱང་མ་ཕྱེ་བར་བཞག་པ་ལྟར་ལ། ཐོག་མར་གླེགས་བམ། ཀ་པ་ལ།
འཕགས་པ་བསྐལ་པ་བཟང་པོའི་མདོ་བམ་པོ་ཉེར་དགུ་པ། རྒྱ་གར་གྱི་མཁན་པོ་
བིདྱཱ་ཀ་ར་སིདྷ་དང་། ལོ་ཙཱ་བ་བནྡེ་དཔལ་དབྱངས་ཀྱིས་བསྒྱུར་བ་ལ་སླར་ཡང་སྐ་
བ་དཔལ་བརྩེགས་ཀྱིས་ཞུས་པ་བཞུགས་སོ། །ཁྱོན་༣ ༤●།
ཁ་པ་ལ། འཕགས་པ་རྒྱ་ཆེར་རོལ་པ་བམ་པོ་བཅོ་བརྒྱད་དང་ལེའུ་ཉེར་
བདུན་པ། རྒྱ་གར་གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་དང་། མུ་ནི་
ཝརྨ་རྣམས་དང་། ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་སྐད་གསར་བཅད་ཀྱིས་
ཀྱང་བཅོས་པ། འཕགས་པ་འཇམ་དཔལ་རྣམ་པར་རོལ་པ་བམ་པོ་གཉིས་པ།
རྒྱ་གར་གྱི་མཁན་པོ་སུ་རེནྡྲ་བོ་དྷི་དངང་། ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་
ཞུས་པ། འཕགས་པ་འཇམ་དཔལ་རྣམ་པར་འཕྲུལ་པའི་ལེའུ། བམ་པོ་གཅིག་
དང་ཤློ་ཀ་གོ་བཞི་པ་རྒྱ་གར་མཁན་པོ་ཤཱི་ལེནྡྲ་བོ་དྷི་དང་། ཛི་ན་མི་ཏྲ་དང་།
ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་སྐད་གསར་བཅད་ཀྱིས་བཅོས་པ། འཕགས་
པ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་སེམས་ཅན་ཐམས་ཅད་
106-441