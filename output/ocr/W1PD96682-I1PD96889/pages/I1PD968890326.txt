३०८
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
འགྲོ་བ་ཀུན་གྱི་དབུགས་འབྱིན་པའི། །མཐའ་མེད་འཕྲིན་ལས་རྣམ་བཞི་ལྷུན་གྲུབ་
ཤོག །བསིལ་ལྡན་ལྗོངས་སོགས་འཇིག་རྟེན་ཁམས་ཀུན་ཏུ།
།ནད་ཡམས་མུ་གེ་
འཁྲུག་རྩོད་ལ་སོགས་པ། །དུས་ཀྱི་ཆད་པ་ཐམས་ཅད་ཞི་བ་དང་། །མི་དགེའི་
ལས་རྣམས་ཐམས་ཅད་རྒྱུན་ཆད་ཤོག །དཀར་ཕྱོགས་སྐྱོང་བ་ཐམས་ཅད་སྟོབས་
དང་ལྡལྡན། །ནག་ཕྱོགས་ཀུན་གྱི་བསམ་ངན་སྦྱོར་རྩུབ་ཞི། །སྣོད་དང་བཅུད་ཀྱི་
དགེ་མཚན་དཔལ་དང་གཡང་། །རྫོགས་ལྡན་བཞིན་དུ་འཕེལ་ཞིང་རྒྱས་པར་ཤོག།
ཆོས་ནོར་ཐར་འདོད་ཕུན་ཚོགས་སྡེ་བཞི་རྒྱས། །སྐྱེ་དགུ་ཐམས་ཅད་ཆོས་ལ་ངང་
གིས་འཇུག །བླང་དང་དོར་བྱའི་གནས་ལ་མ་རྨོངས་པར།
།ལུགས་གཉིས་བྱ་བ་
ཡོངས་སུ་རྫོགས་པར་ཤོག །ཁྱད་པར་རླབས་ཆེན་དགེ་བའི་རྩ་བ་འདིའི། །རྗེས་
སུ་ཞུགས་པའི་སྐྱེ་བོ་དོན་མཐུན་པ། །བསམ་སྦྱོར་གཉིས་ཀྱི་ངལ་བ་བསྟེན་པ་ཀུན།
རྒྱལ་བ་སྲས་བཅས་ཀུན་གྱིས་རྗེས་འཛིན་ཤོག །ཐོག་མེད་དུས་ནས་བསགས་པའི་
མི་དགེའི་ལས། །ཤིན་ཏུ་ལྕི་བའི་ཕུང་པོ་གང་ཡིན་པ། །སྐད་ཅིག་ཉིད་ལ་སྦྱངས་
པའི་བདེན་པའི་འབྲས། །བཟང་པོའི་རྣམ་འགྱུར་འབུམ་དུ་འཛག་པར་ཤོག །
རྩ་བརྒྱུད་བླ་མའི་བྱིན་རླབས་སྙིང་ལ་ཞུགས། །ཡི་དམ་ཞི་ཁྲོས་དངོས་གྲུབ་ཆར་
ཆེན་འབེབས། །དམ་ཅན་མཁའ་འགྲོ་འཕྲིན་ལས་ཀུན་བསྒྲུབ་པའི།
།སྐལ་
བཟང་བྱང་ཆུབ་བར་དུ་མྱོང་བར་ཤོཤོག །འཇིག་རྟེན་འདི་ཡི་སྣང་བ་འགགས་མ་
ཐག །རྒྱལ་སྲས་དཔའ་བོ་མཁའ་འགྲོས་མདུན་བསུས་ཏེ།
།འོག་མིན་མཁའ་ལ་
སྤྱོད་པའི་ཞིང་ཁམས་སུ། །མཆོག་གི་རིག་འཛིན་མྱུར་དུ་ཐོབ་པར་ཤོག །ལས་
དབང་བཙན་པས་གྲོལ་བར་མ་གྱུར་ན། །དག་དང་མ་དག་འཇིག་རྟེན་གར་སྐྱེས་
ཀྱང་༑ ༑ ། ཕྱི་དང་ནང་གི་མཐུན་པའི་རྐྱེན་ཀུན་ཚོགས། །ཐུབ་བསྟན་སྙིང་པོར་
རྗེས་སུ་འཇུག་པར་ཤོག །བསྟན་པའི་གནད་རྣམས་འགལ་བ་མེད་པར་རྟོགས། །
106-304