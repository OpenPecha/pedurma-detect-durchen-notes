བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༢ ༩ ༩
ནགས་ཚལ་མཁའ་ལ་འགྲོ་ཡང་སྲིད། །རྒྱ་མཚོ་ཆེན་པོའི་ཆུ་ནི་བསྐམས་པར་
འགྱུར་སྲིད་ཀྱི། །དྲང་སྲོང་ཆེན་པོ་རྫུན་གསུང་འགྱུར་བ་སྲིད་མ་ཡིན། །ཞེས་པ་
དང་༑ རིག་པའི་དབང་ཕྱུག་གིས། སྐྱོབ་པ་ཉིད་གཟིགས་ལམ་གསུང་བ།
འབྲས་མེད་ཕྱིར་ན་རྫུན་མི་གསུང་། །ཐུགས་བརྩེ་ལྡན་ཕྱིར་རྩོམ་ཀུན་ཀྱང་།
གཞན་གྱི་དོན་དུ་སྦྱོར་ཕྱིར་རོ། །ཞེས་གསུངས། གཞན་ཡང་ཆོས་ཐམས་ཅད་ཀྱི་
རྒྱལ་པོའི་མདོ་ལས། ལྷ་དང་བཅས་པའི་འཇིག་རྟེན་ན། །དཀོན་མཆོག་གསུམ་
པོ་མ་གཏོགས་པ། །ཡོན་གྱི་གནས་འགའ་ཡོད་མིན་པས། །དངོས་པོ་ཀུན་གྱིས་
དེ་ལ་མཆོད། །ཅེས་གསུངས་པ་ལྟརར། མཆོད་འོས་ཀྱི་མཆོག་ཏུ་གྱུར་པ་དཀོན་
མཆོག་གསུམ་ལས་མེད་ལ། དེའི་ནང་ནས་ཀྱང་ཆེས་མཆོག་ཏུ་གྱུར་པ་ནི་ཆོས་
དཀོན་མཆོག་སྟེ། རྐང་རྒྱུད་ལྡན་གྱི་གང་ཟག་སངས་རྒྱས་སུ་འཇོག་པ་པོ་སྤངས་
རྟོགས་ཀྱི་ཆོས་དཀོན་མཆོག་ཡིན་པའི་ཕྱིར་རོ། །དེའི་ཕྱིར་ན་སངས་རྒྱས་ལ་
སྐྱབས་སྟོན་པ་པོ། ཆོས་ལ་སྐྱབས་དངོས།
དགེ་འདུན་ལ་སྐྱབས་སྒྲུབ་པའི་ཟླ་
གྲོགས་ཞུ་བར་གསུངས་ཤིང་། སྤངས་རྟོགས་ཀྱི་ཆོས་དཀོན་མཆོག་རྒྱུད་ལ་སྐྱེ་བ་
ལ་ཡང་ལུང་གི་ཆོས་དཀོན་མཆོག་ལ་ངེས་པར་ལྟོས་དགོས་པའི་ཕྱིར་ན། གོང་དུ་
བཤད་པ་བཞིན་རྒྱལ་བ་རྣམས་ཀྱི་འཕྲིན་ལས་ཀྱི་གཙོ་བོ་ཡང་གསུང་གི་འཕྲིན་ལས་་
ལ་ངོས་འཛིན་དགོས་ལ། _ རིང་བསྲེལ་གྱི་ནང་ནས་གཙོ་བོར་གྱུར་པ་ཡང་ཆོས་
སྐུའི་རིང་བསྲེལ་ལོ། །ལུང་གི་ཆོས་དཀོན་མཆོག་གཟུགས་བརྙན་དང་བཅས་པ་
ཡིན་ལ་དེ་ཡང་སྙིང་རྗེ་པད་དཀར་ལས། ཀུན་དགའ་བོ། ང་ཡོངས་སུ་མྱ་ངན་
ལས་འདས་ནས། རིགས་ཀྱི་བུའམ་རིགས་ཀྱི་བུ་མོ་རབ་ཏུ་བྱུང་བའམ། ཁྱིམ་ན་
གནས་པ་གང་དག་ཁ་ཅིག་ཐ་ན་རིང་བསྲེལ་ཡུངས་འབྲུ་ཙམ་ལ་བསྟི་སྟང་དུ་བྱེད།
བླ་མར་བྱེད། རིམ་གྲོར་བྱེད། མཆོད་པར་བྱེད་ན། ཀུན་དགའ་བོ་དགེ་བའི་
106-29-
།
།