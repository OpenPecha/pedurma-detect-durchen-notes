77
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གླིང་དུ་གཉེར་ཚང་བགྱིས་ཏེ། དགེ་འདུན་སུམ་བརྒྱར་ཟས་སྣ་བཅུ་གསུམ་རེས་
མཆོད་པ་སོགས་བསྙེན་བཀུར་དཔག་ཏུ་མེད་པ་བགྱིས་ཏེ། གདུགས་ཚོད་ཐོན་པ་
དང་༑ ཡུམ་རྒྱས་པ་ལས་བམ་པོ་རེ་ལ་ཤོག་དྲིལ་རེ་བྱས་པའི་སྟེང་ནས་ཚར་རེ་
སྒྲོགས་ཏེ་ཤོག་དྲིལ་རྣམས་ཤ་སྒྲོ་ཞིག་གི་ནང་དུ་བསྡུ་བར་བྱེད་པ་ལས་ཤ་སྒྲོ་ཅན་དུ་
གྲགས༑ མུ་ཏིག་བཙན་པོའི་སྲས་མངའ་བདག་ཁྲི་རལ་གྱི་དུས་སྒྲ་སྦྱོར་བམ་པོ་
གཉིས་པ་ལས། རྟའི་ལོ་ལ་བཙན་པོ་ཁྲི་ལྡེ་སྲོང་བཙན་ཕོ་བྲང་སྐྱི་སྨད་འོན་ཅང་རྡོ་
ན་བཞུགས། སྟོད་སྨད་ཀྱི་དམག་གསར་རྙིང་བརྗེ་བ་དང་། རྐུན་ཆེན་བཏུལ།
གར་ལོག་གི་ཕོ་ཉས་ཕྱག་འཚལ། བློན་ཆེན་བཞང་ཁྲི། ཟུར་རམ་ཤག་དང་མང་
རྗེ་ལྟ་འདོད་ལ་སོགས་པས་རྒྱ་ལས་སྲིད་གཅིག་མང་པོ་བཅད་དེ་རྔ་རྟ་དང་བ་མར་་་
ཕལ་མོ་ཆེ་ཕྱག་ཏུ་ཕུལ། ཞང་བློན་ཆེན་པོ་མན་ཆད་སོ་སོར་བྱ་དགའ་སྩལ་བའི་
ལན་ལ།
ཉི་འོག་གི་མཁན་པོ་ཨ་ཙཱརྱ་ཛི་ན་མི་ཏྲ་སོགས་ཞེས་གསུངས་པ་ལྟར་
འཕགས་ཡུལ་གྱི་པཎྜི་ཏ་ཛི་ན་མི་ཏྲ་སུ་རེནྡྲ་བོ་དྷི། ཤཱི་ལེནྡྲ་བོ་དྷི། དཱ་ན་ཤཱི་ལ།
བོ་དྷི་མི་ཏྲ་རྣམས་དང་། བོད་ཀྱི་མཁན་པོ་རཏྣ་རཀྵི་ཏ། དྷརྨ་ཏཱ་ཤཱི་ལ། ལོ་ཙཱ་
བ་ཛྙཱ་ན་སེ་ན། ཛ་ཡ་རཀྵི་ཏ། མཉྫུ་ཤྲཱི་ཝརྨ་རྣམས་ལ། རྒྱལ་པོས་བཀའ་
བསྒྱུར་ཏེ་སྔོན་ཡབ་མེས་ཀྱི་དུས་བོད་ཀྱི་སྐད་ལ་མ་གྲགས་པའི་མིང་དུ་བཏགས་པའི་
ཁྲོད་ནས་མིང་བཅོས་སུ་མི་རུང་བ་རྣམས་ཀྱང་། བཅོས་སྐད་ཀྱི་མིང་གཅེས་སོ་
འཚལ་གྱིས་ཀྱང་བསྣན་ཏེ་ཐེག་པ་ཆེ་ཆུང་གི་གཞུང་ལས་ཇི་ལྟར་འབྱུང་བ་དང་།
བྱཱ་ཀ་ར་ཎའི་ལུགས་དང་ཡང་བསྟུན་ཏེ་འཇལ་དཀའ་བ་རྣམས་ཚིག་སོ་སོར་འཕྲལ་་
ནས་གཏན་ཚིགས་ཀྱིས་བཤད་དེ་གཞུང་དུ་བྲིས། སྐད་རྐྱང་པ་བཤད་མི་འཚལ་བ་
སྒྲ་ཇི་བཞིན་དུ་བསྒྱུར་བར་རིགས་པ་རྣམས་ཀྱང་། སྒྲ་བཙན་པར་བགྱིས་ཏེ་མིང་
བཏགས༑ སྐད་ཁ་ཅིག་དོན་བཞིན་དུ་གདགས་པར་རིགས་པ་རྣམས་ཀྱང་།
106-114