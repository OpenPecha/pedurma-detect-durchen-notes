747
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
ཧོར་ཟླ་དང་པོའི་ཚེས་བཅུ་བཞིའི་ཉིན། ཕྱག་ན་རྡོ་རྗེ་དྲེགས་འདུལ་བདུད་སྡེ་
ཕྱེར་འཐག་གི་དཀྱིལ་འཁོར་ཞལ་གཟིགས་མཐར་གྲུབ་ཆེན་ལས་ཀྱི་རྡོ་རྗེའི་ཐུགས་་་་
ཀར་བསྡུས་ནས། རང་ཅག་དགའ་ལྡན་བསྟན་པ་འདི།
།དར་དང་འདྲ་བ་ཅུང་
མ་དར། །ཆོས་ཀྱི་སྙིང་པོ་ནུབ་ལ་ཉེ། །སྲིད་བྱང་འཕེལ་བའི་མཐར་ཐུག་ཡིན། །
ཞེས་དགའ་ལྡན་ཕོ་བྲང་གི་ཆོས་སྲིད་ཀྱི་འཕེལ་ཀ་མཐར་ཐུག་པ་དེ་སྐབས་ཡིན་པར་
དངོས་སུ་གསུངས་པའི་ཤུགས་ལ། ཀུན་མཁྱེན་ལྔ་པ་མྱ་ངན་ལས་འདས་རྗེས་ནས་
མར་འགྲིབ་ཀྱི་མགོ་ཚུགས་པར་བསྟན་པ་དང་། གོང་གི་འཕྲོ་ལས། བདུད་
དབང་དུ་སོང་ན་ལོ་བཅུ་གཅིག་ནས་བསྟན་པར་འཕོ་འཕྱུགས་འོང་། རྟེན་འབྲེལ་
འགྲིགས་ན་མི་ལོ་ལྔ་བཅུ་རྩ་ལྔ་བསྲིང་ཐུབ། འོན་ཀྱང་སྔོན་གྱི་སྲི་དང་རྟེན་འབྲེལ་
གྱི་དབང་གིས་འཚུབ་འགྱུར་སྣ་ཚོགས་འོང་། ཁྱད་པར་ལོ་ནག་མཆེ་བ་ཅན་ལ་
འཆགས་ཆེ། ཞེས་རྟེན་འབྲེལ་འགྲིག་ཀྱང་ཆོས་སྲིད་ཀྱི་བསྟན་པ་རྒྱས་པ་མི་ལོ་ལྔ་
བཅུ་ང་ལྔ་ལས་མི་འབྱུང་བར་གསུངས། །དེ་དོན་བཞིན་ཆུ་ཡོས་ནས་མེ་བྱའི་བར་
ལ་མི་ལོ་ལྔ་བཅུ་རྩ་ལྔ་སོང་། ལོ་ནག་མཆེ་བ་ཅན་སྟེ། ཉི་ལྡོག་གི་དབང་དུ་བྱས་
པའི་ས་ཁྱི་ཤར་མ་ཐག་ཧོང་ཐའི་ཇིའི་དམག་གིས་ལྷ་བཟང་ཁང་བཅོམས། དགའ་
ལྡན་ཕོ་བྲང་གི་ཆབ་སྲིད་འཕྲོགས་པས། ལུང་དོན་ཐོག་ཏུ་འཁེལ་སོང་བ་སོགས་
སྒོ་གང་ས་ནས་བདེ་སྐྱིད་འབྱུང་བ་ཞིག་ཤིན་ཏུ་དཀའ་བར་སྣང་ནའང་། དམ་པ་
དཔོན་དུ་བསྐོས་གྱུར་ན། །དོན་གྲུབ་པ་དང་བདེ་སྐྱིད་ཐོབ།
།ནོར་བུ་རྒྱལ་
མཚན་རྩེར་མཆོད་ན། །ཡུལ་ཕྱོགས་དགེ་ཞེས་མཁས་རྣམས་སྒྲོག །ཅེས་གསུངས་
པ་ལྟར་འཕགས་ཆེན་དམ་པའི་ཐུགས་བསྐྱེད་ཀྱི་དཔུང་བཙན་པོས་བསྐལ་པ་སྐད་་་་
ཅིག་དང་། སྐད་ཅིག་བསྐལ་པར་བསྒྱུར་བ་སོགས་ཀྱི་སྒོ་ནས་ངན་པ་བཟང་པོར་
བསྒྱུར་བ་དང་། བཟང་པོ་ངན་པར་བསྒྱུར་བ་ལ་དབང་འབྱོར་པ་ཡིན་པས་
106-158