72
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཙོ་བོར་མཛད་པ་དང་། ལྕགས་ཕག་ལོ་རི་བོ་དགའ་ལྡན་དུ་ཕེབས།
སེམས་
དཔའ་རིན་པོ་ཆེ་གྲགས་པ་རྒྱལ་མཚན་དཔལ་བཟང་པོ་དང་། གྲུབ་པའི་དབང་
ཕྱུག་དོན་ཡོད་མཁས་གྲུབ་སོགས་དང་ལྷན་དུ། དམ་ཅན་ཆོས་རྒྱལ་གྱི་ཞལ་བརྙན་
མཇལ་བ་སྣང་དུས་བདུད་རྩི་( མ་ཕྱི་མི་གསལ་) བོར་ཕེབས་པ་དང་། དགའ་ལྡན་ཁང་
གསར་གྱི་ཉི་འོད་སྦུག་གི་ཆོས་རྒྱལ་གྱི་ལོག་བྲིས་ལས། བདུད་རྩི་རྒྱུན་དུ་འཛག་པ་
སོགས་ངོ་མཚར་བའི་རྟགས་དུ་མ་ཀུན་གྱི་སྤྱོད་ཡུལ་དུ་གྱུར་པ་ཡིན་ནོ། །དེ་ལ་
ཡམ་ཤུད་དམར་པོ་ནི། འདས་པའི་དུས་སུ་ཡབ་རྒྱལ་པོ་གསེར་གྱི་ཤུགས་ཅན་
དང་༑ ཡུམ་བཙུན་མོ་ཨུཏྤ་ལའི་རྒྱན་གཉིས་ཀྱི་སྲས་སུ་སྐུ་མཆེད་གཉིས་ཡོད་པའི་
གཅེན་གྲགས་ལྡན་གྱི་བཅོམ་ལྡན་འདས་ཤཱཀྱ་ཐུབ་པ་དང་། གཅུང་གྲགས་སྐྱེས་ནི་
གནོད་སྦྱིན་ཡམ་ཤུད་དམར་པོ་ཡིན་ལ། གྲགས་ལྡན་ནང་པའི་ཆོས་ལ་དད་ཅིང་།
གཅུང་པོ་ཕྱི་རོལ་གྱི་གྲུབ་མཐའ་ལ་མོས་པ་ལས་རྟག་ཏུ་རྩོད་པ་མཛད་ཅིང་བཞུགས་
པ་ལ། ནམ་ཞིག་གི་ཚེ་བསྟན་པ་རྒྱལ་དུ་བཙུགས་ཏེ་ཆོ་ལོང་རྩེས་གང་རྒྱལ་བའི་
རྗེས་སུ་འཇུག་པར་བྱས་སོ། །དེར་ཆོ་ལོང་རྩེས་པས་གྲགས་ལྡན་རྒྱལ་ཏེ། ཕའི་
ཆོས་ལུགས་ལ་ཞུགས་ཤིག་གསུངས་པས་གཅུང་གིས་མ་གསན་པར་བྲོས་སོ། །
གྲགས་ལྡན་གྱིས་བདས་ཏེ་བཟུང་བས་གྲགས་སྐྱེས་ན་རེ། བདག་བསད་ཀྱང་ཉིད་
ཀྱི་ཆོས་ལུགས་ལ་མི་འཇུག་པས་དེ་བས་ན་བདག་མ་བསད་པར་ཐོང་། ཁྱེད་རང་
ནམ་ཤིག་སངས་རྒྱས་པའི་དུས་སྲུང་མ་བྱས་ཏེ་བསྟན་པ་ལ་གནོད་པ་ཐམས་ཅད་ཀྱི་
སྲོག་དབུགས་དབྲལ་བར་བགྱིའོ། །བསྟན་པ་བཤིག་པ་ལ་ཆད་པས་བཅད་པར་
བགྱིའོ༑ །ཞེས་ཞལ་གྱིས་བཞེས་ཏེ་དམ་བཅས་སོ། །དེར་གྲགས་ལྡན་གྱིས་གྲགས་
སྐྱེས་ལ་དབང་བསྐུར་ཏེ། ང་ནམ་སངས་རྒྱས་པའི་དུས་སུ་ཁྱོད་བསྟན་སྲུང་དུ་
གྱུར་ཅིག །དེའི་བསྟན་པ་ལ་གནོད་པའི་སྲོག་གི་གཤེད་མ་གྱིས་ཤིག ། །ཁྱོད་ཀྱིས་
106-142