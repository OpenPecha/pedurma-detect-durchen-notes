人
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
སོགས་མདོར་ན་འཕྲལ་ཡུན་གྱི་དོན་ཐམས་ཅད་འགྲུབ་པར་འགྱུར་བ་ནི། གསུང་
པར་རིན་པོ་ཆེ་འདི་ཉིད་བཞེངས་པའི་དགོས་པ་ཡིན་ནོ། །ཇི་ལྟར་བཞེངས་པའི་
དཀར་ཆག་ཡི་གེར་བཀོད་པ་ལ་བརྟེན་ནས་སྔོན་བྱུང་གི་རྣམ་ཐར་ལ་མི་ཕྱེད་པའི་་་་
དད་པ་བརྟན་པོ་ཐོབ་ཅིང་། རྗེས་སུ་ཡི་རང་གི་དགའ་བ་ཁྱད་པར་ཅན་འདྲེན་པ་
དང་༑ གནས་སྐབས་སུ་བླང་དོར་གྱི་གནས་ལ་མི་རྨོངས་ཤིང་གསུང་རབ་རིན་པོ་
ཆེའི་བཀུར་སྟི་དང་། འདྲི་ཀློག་ཐོས་བསམ་གྱི་བྱ་བ་ལ་འཇུག་པར་སླ་བ་དང་།
རྒྱུ་དེས་མཆོག་ཐུན་གྱི་དངོས་གྲུབ་བདེ་བླག་ཏུ་ཐོབ་པར་འགྱུར་བ་ཡིན་ནོ།།
གཉིས་པ་ལ་བདེ་བར་གཤེགས་པའི་མཛད་པ་ཆེ་ལོང་ཙམ་བརྗོད་པ་དང་།
བསྟན་པ་རིན་པོ་ཆེ་ཇི་ལྟར་དར་བའི་ཚུལ་བཤད་པའོ། །དང་པོ་ནི། མདོ་སྡེ་
རྒྱན་ལས། ཀླུང་དག་ས་ཡི་འོག་ཏུ་མ་སོང་བ། །གནས་ཀྱང་ཐ་དད་ཆུ་ཡང་ཐ་
དད་ལ།
།ཆུ་ཡང་ཆུང་ཞིང་བྱ་བ་ཐ་དད་བྱེད། །ཆུར་གནས་སྲོག་ཆགས་ཕྲ་མོའི་
ཉེར་སྤྱད་འགྱུར། །རྒྱ་མཚོར་སོང་བར་གྱུར་ན་ཐམས་ཅད་ཀྱང་།
།གནས་
རྣམས་གཅིག་ཅིང་ཆུ་ཡང་ཆེ་ལ་གཅིག །བྱ་བ་གཅིག་ཅིང་ཆུ་ལ་གནས་པ་ཡི། །
སྲོག་ཆགས་མང་པོའི་རྟག་ཏུ་ཉེར་སྤྱད་ཆེ། །སངས་རྒྱས་ཉིད་དུ་མ་ཞུགས་བརྟན་
པ་རྣམས། །རྟེན་ཀྱང་ཐ་དད་བློ་གྲོས་ཐ་དད་ཅིང་། །རྟོགས་ཆུང་རང་གི་བྱ་བ་
ཐ་དད་ལ། །སེམས་ཅན་ཉུང་དོན་རྟག་ཏུ་ཉེར་སྤྱད་འགྱུར། །སངས་རྒྱས་ཉིད་
དུ་ཞུགས་ན་དེ་དག་ཀུན། །རྟེན་ཀྱང་གཅིག་ཅིང་རྟོགས་པ་ཆེ་ལ་གཅིག
མཛད་པ་གཅིག་ཏུ་འདྲེས་ཤིང་རྟག་པར་ཡངང་། །སེམས་ཅན་ཚོགས་ཆེའི་ཉེ་བར་
སྤྱད་པ་ཆེ། །ཞེས་གསུངས་པ་ལྟར་སངས་རྒྱས་ཐམས་ཅད་སློབ་ལམ་གྱི་གནས་
སྐབས་སུ་རྒྱུད་ཐ་དད་ཀྱང་། གང་མངོན་པར་བྱང་ཆུབ་པ་ན་དགོངས་པ་ཆོས་ཀྱི་
106-78
1