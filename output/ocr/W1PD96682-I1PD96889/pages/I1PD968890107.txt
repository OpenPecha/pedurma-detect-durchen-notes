བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས།
པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༨ ༥
མྱ་ངན་ལས་འདས་ཏེ་ལོ་བརྒྱ་དང་བཅུ་ན། རྒྱལ་པོ་མྱ་ངན་མེད་ཀྱིས་སྦྱིན་བདག་
བགྱིས་ཏེ་དགྲ་བཅོམ་པ་གྲགས་པས་བཀའ་བསྡུ་གཉིས་པ་མཛད། སྟོན་པ་མྱ་ངན་
ལས་འདས་ནས་ལོ་གྲངས་སུམ་བརྒྱ་སོང་བའི་རྗེས་སུ་ཉན་ཐོས་སྡེ་པ་བཅོ་བརྒྱད་དུ་
གྱེས་པར་ཕན་ཚུན་འཁྲུག་ཅིང་རྩོད་པ་ལས། ཁ་ཆེའི་ཡུལ་དུ་དགྲ་བཅོམ་དང་བྱང་
སེམས་བརྒྱ་ཕྲག་རེ། སོ་སྐྱེའི་པཎྜི་ཏ་ཆེན་པོ་ཁྲི་དྲུག་སྟོང་འདུས་ཏེ་རྒྱལ་པོ། ཀ་
ནི་ཤྐས་སྦྱིན་བདག་བགྱིས་ཏེ་སྡེ་པ་བཅོ་བརྒྱད་པོ་ཐམས་ཅད་ཀྱང་སྟོན་པའི་བསྟན་་
པར་བསྡུས་ཏེ་བཀའ་བསྡུ་གསུམ་པ་མཛད། འདི་དག་ནི་ཐེག་པ་ཐུན་མོང་བའི་
དབང་དུ་བྱས་པའོ། །ཐེག་པ་ཆེན་པོའི་བཀའ་བསྡུ་ནི། བྱམས་པ།
འཇམ་
དབྱངས༑ ཕྱག་ན་རྡོ་རྗེ་གསུམ་གྱིས་བསྡུས་ཤིང༌་། དེའི་ནང་ནས་ཁྱད་པར་དུ་
གྱུར་པ་འབྲས་བུ་རྡོ་རྗེ་ཐེག་པའི་སྐོར་རྣམས་སངས་རྒྱས་རང་ཉིད་ལས་མི་ཞན་པའི་
འཁོར་ཞུ་བ་པོ་དང་མཁའ་འགྲོའི་ཚོགས་ཀྱིས་བསྡུས་ཏེ། ཨྱོན་རིག་པ་འཛིན་པའི་
ཞིང་ཁམས་ལ་སོགས་པར་བཞུགས་སོ། །ཀུན་དགའ་བོ་ལ་སོགས་པ་སྤྲུལ་པའི་
ཉན་ཐོས་ཆེན་པོ་དེ་དག་དང་། སྟོན་པས་བླ་མེད་ཀྱི་རྒྱུད་གསུངས་པའི་དུས་ཀྱི་
འཁོར་ཐུན་མོང་མ་ཡིན་པ་ཉེ་བའི་སྲས་ཆེན་བརྒྱད་ལ་སོགས་པ་རྣམས་ནི། རྣམ་
འགྱུར་ཐ་དད་དུ་ཤར་བ་ལས་རྡོ་རྗེ་འཆང་རང་ཉིད་དང་ངོ་བོ་གཅིག་ཏུ་གྱུར་པ་ཤ་་
སྟག་ཡིན་ཏེ། སྒྲོན་གསལ་ལས། གསོལ་པ། འོ་ན་བཙུན་པ་ཀུན་དགའ་བོ་ལ་
སོགས་པ་སྡུད་པར་བྱེད་པར་ཅིའི་ཕྱིར་འཇིག་རྟེན་དུ་གྲགས། སྨྲས་པ། ཀུན་
དགའ་བོ་ནི་འདིར་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་་་
སྟེ་ཕྱག་ན་རྡོ་རྗེ་ཡིནན་ལ། རྡོ་རྗེ་འཆང་ཆེན་པོ་ཡང་དེ་ཉིད་ལས་གཞན་མ་ཡིན་ཏེ།
གཞན་དུ་ན་མདོ་སྡེ་ལ་སོགས་པའི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་པོ་འདི་དག་་་
དེ་བཞིན་གཤེགས་པ་ལས་ཕྱག་ན་རྡོ་རྗེས་ཐོས་ནས། ལྷག་ཆད་མེད་པར་ལན་ཅིག་
106-85