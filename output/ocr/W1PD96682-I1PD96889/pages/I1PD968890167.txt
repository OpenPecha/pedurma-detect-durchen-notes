བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས།༡ ༤༥
མང་པོའི་སྲུང་མ་མཛད།
དཔལ་ལྡན་ས་སྐྱ་པ་རྣམས་ཀྱི་ཐུན་མོང་མ་ཡིན་པའི་
སྲུང་མར་མངའ་གསོལ། རྒྱལ་བའི་དབང་པོ་དགེ་འདུན་རྒྱ་མཚོ་ནས་བཟུང་སྟེ་
དགའ་ལྡན་ཕོ་བྲང་གི་སྲུང་མའི་གཙོ་བོ་མཛད། ཕྱིས་རྒྱལ་བ་ལྔ་པའི་དུས་སུ་
དགའ་ལྡན་ཕོ་བྲང་གི་ཕྱི་ནང་གི་གཉེར་ཁ་ཐམས་ཅད། འདི་ཉིད་ལ་གཏོད་པར་
མཛད་པ་ཡང་དེང་སང་གི་གནས་སྐབས་མངོན་པར་མཁྱེན་པའི་དགོངས་གཞི་ཁྱད་
པར་ཅན་དུ་མངོན། དེ་བས་ན་སྲུང་མའི་དབང་པོ་འདི་ཉིད་འཇམ་དཔལ་དུས་
དགྲའི་དབང་པོའི་རྣམ་འཕྲུལ་ཡིན་པས། གཤིན་རྗེ་གཤེད་དམར་ནག་འཇིགས་
གསུམ་ལ་སོགས་པ་གཤེད་སྐོར་གྱི་དཀྱིལ་འཁོར་ཆེན་པོ་རྣམས་ཀྱི་དབང་ཕྱུག་དང་།
སྔར་བཤད་པ་བཞིན་འཇམ་དཔལ་ཉིད་ཤཱཀྱའི་རྒྱལ་པོ་དང་ཐུགས་རྒྱུད་གཅིག་པས་
དེས་ན། བསྟན་པའི་བདག་པོ་རྡོ་རྗེ་དཀྱིལ་འཁོར་གྱི་གཙོ་བོར་བཞེངས་པའི་དུས་
འཁོར་གསང་འདུས་བདེ་མཆོག་སོགས་ཀྱིས་མཚོན་ཏེ་དཀྱིལ་འཁོར་རྒྱ་མཚོ་ཐམས་་
ཅད་ཀྱི་ཁྱབ་བདག་ཏུ་བཞུགས། བདེ་མཆོག་ཉུང་ངུའི་རྒྱུད་ལས། མཁའ་འགྲོ་
ཉི་ཤུ་རྩ་བཞི་འདི། །རྒྱུ་དང་མི་རྒྱུའི་འཇིག་རྟེན་གསུམ། །འགྲོ་བ་ཀུན་ལ་འདི་
ཡིས་ཁྱབ། །ཅེས་པ་དང་། ཐམས་ཅད་བླ་མའི་གནས་ལ་སོགས། །མཁའ་འགྲོ་
མས་ནི་ཐམས་ཅད་ཁྱབ། །ཅེས་གསུངས་ཤིང་། དེའི་འགྲེལ་པར་འཇམ་མགོན་
ཆོས་ཀྱི་རྒྱལ་པོས།
ཡུལ་ཉེར་བཞིའི་མཁའ་འགྲོ་མས་ནི་ཡུལ་ཐམས་ཅད་ལ་ཁྱབ་
པར་གནས་སོ། །ཞེས་པ་དང་། ཕག་མོ་སྟེ་དེའི་ཁོངས་སུ་གཏོགས་པ་ནི་མཁའ་
འགྲོ་མ་སོགས་བཞི་དང་། ཁྭ་གདོང་མ་སོགས་བརྒྱད་དོ། །དེ་ལྟར་ན་རྣལ་
འབྱོར་མ་སོ་དྲུག་པོ་ཐམས་ཅད་ཀྱང་ཕག་མོས་བསྡུས་ལ་དེ་ཉིད་ཀྱང་བཅོམ་ལྡན་་་་་
འདས་ལས་ཐ་དད་པ་མ་ཡིན་ནོ། །ཞེས་པ་དང་། མཁའ་སྤྱོད་མ་དང་ས་སྤྱོད་
མ་ས་འོག་སྤྱོད་མ་ཡིན་པས་འདི་རྣམས་ཀྱིས་མཐོ་རིས་དང་ས་སྟེང་དང་ས་འོག་གི་་་
106-145