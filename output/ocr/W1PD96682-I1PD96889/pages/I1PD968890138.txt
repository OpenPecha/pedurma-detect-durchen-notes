776
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
གཏུགས་ཏེ་བསབས་པས་ལེའུ་དྲུག་པར་ཆོས་མཆོག་གི་དམིགས་རྣམ་གྱི་སྐབས་སུ་་་་
ཆོས་ཐམས་ཅད་སྐྱེ་བ་མེད་པའི་ཏིང་ངེ་འཛིན་བསྣན་ན་བརྒྱ་དང་དྲུག་ཅུ་རྩ་བཞི།
ལེའུ་བརྒྱད་པའི་ཏིང་ངེ་འཛིན་མདོར་བསྟན་དང་། དགུ་པའི་ཏིང་ངེ་འཛིན་རྒྱས་
བཤད་གཉིས་ཀར་བརྒྱ་དང་དྲུག་ཅུ་རྩ་གསུམ་རེ་ཆད་ལྷག་མེད་པར་ཡོད་ཅིང་།
ཡང་མི་མཉམ་པའི་ཆོས་ཉིད་རྟག་ཏུ་བཏང་སྙོམས་ཀྱི་རྣམ་པར་དཔྱོད་པ་སྟེ། ཞེས་
སོགས་སུ་སྟོང་ཉིད་བཅོ་བརྒྱད་དང་། ཏིང་ངེ་འཛིན་གྱི་བར་དུ་དྲན་ཉེ་ནས་སྨོན་
མེད་ཀྱི་བར་ཆད་པ་དང་། ཡང་ཆོས་དབྱིངས་ནས་བསམ་མི་ཁྱབ་ཀྱི་བར་མཁྱེན་
གསུམ་དང་ཐེག་གསུམ་དང་། འཕགས་བཞི་ལ་སྦྱོར་བའི་སྐབས་སུ་མིག་ནས་རྒ་
ཤིའི་བར་གྱི་འགྲེལ་ཤོག་བུ་གསུམ་ཙམ་ཆད་པ་སོགས་ཀྱང་གསོས་པས་ཤིན་ཏུ་དག་་
པའོ།༑ །བཅོམ་ལྡན་རལ་གྲིའི་སློབ་མ་འཇམ་དགག་པ་ཤིས་རྒྱ་ནག་ནས་ཡོ་བྱད་
མང་པོ་རྙེད་པ། རྒྱལ་བའི་བཀའ་འགྱུར་རོ་ཅོག་བཞེང་བའི་ཆ་རྐྱེན་དུ་བསྐུར་ནས་
འབད་རྩོལ་ཆེན་པོ་གནང་བ་ལ་བརྟེན།
འདུལ་བ་ལུང་གི་མ་དཔེ་མཆིམས་ནམ་
མཁའ་གྲགས་ཀྱིས་བཞེངས་པ་དང་། མདོ་སྡེའི་སྐོར་ལ་འགྲོ་མགོན་ཆོས་རྒྱལ་
འཕགས་པའི་ཐུགས་དམ་ལྷ་མིའི་རྒྱན་མཆོག །འདར་འཕྱར་པས་བཞེངས་པའི་
མདོ་མང་གཙང་ཆུ་མིག་རིང་མོར་བཞུགས་པ་དང་། གྲུ་སྤང་རྩའི་ཐུགས་དམ་
འཛམ་གླིང་རྒྱནན། ཞ་ལུ་གསེར་ཁང་དུ་བཞུགས་པའི་མདོ་མང་། མཆིམས་ཀྱི་
ཐུགས་དམ་གསེར་གཞུངས་མ། ཕྱུག་རྒྱལ་མ། དགོན་གསར་མ་ལེ་ཚན། སྤུན་
གསུམ་གཙུག་ལག་ཁང་ན་བཞུགས་པའི་མདོ་མང་སོགས་བསྡུས། ཤེར་ཕྱོགས་
རྒྱུད་གསུམ་དང་བཅས་པ་དབུས་པ་བློ་གསལ་སངས་རྒྱས་འབུམ། ལོ་ཙཱ་བ་བསོད་
ནམས་འོད་ཟེར། རྒྱང་རོ་བྱང་ཆུབ་འབུམ་སོགས་མཁས་པ་མང་པོ་སྒོ་བསྟུན་ཏེ།
གོ་རིམ་འཁྲུལ་པ་མེད་པར། སྣར་ཐང་གི་གཙུག་ལག་ཁང་དུ་བཞེངས་པར་བཅོམ་
106-116