བཀའ་འགྱུར་རིན་པོ་ཆེའི་གསུང་པར་སྲིད་གསུམ་རྒྱན་གཅིག་རྫུ་འཕྲུལ་ཤིང་རྟའི་དཀར་ཆག་ངོ་མཚར་བཀོད་པ་རྒྱ་མཚོའི་ལྡེ་མིག་ཅེས་བྱ་བ་བཞུགས། ༡ ༡ ༧
ལྡན་རིག་པའི་རལ་གྲིས་དཀར་ཆག་ཉི་མའི་འོད་ཟེར་མཛད། དེ་ལས་མ་ཕྱི་
བགྱིས་ཏེ་སི་ཏུ་ཐམས་ཅད་མཁྱེན་པ་ཞེས་གྲགས་པ། ཚལ་པ་དགེ་བའི་བློ་གྲོས་
ཀྱིས་ཚལ་གུང་ཐང་གི་གཙུག་ལག་ཁང་དུ་བཞེངས་ཤིང་། མ་ཕྱིར་མེད་པའི་སྣོན་
མ་ཡང་བསྣན་པས་ཚལ་པ་བཀའ་འགྱུར་ཞེས་ཤིན་ཏུ་ཁུངས་བཙུན་ཞིང་གྲགས་ཆེ།
བུ་སྟོན་རིན་པོ་ཆེས་བཀའ་འགྱུར་རབ་གནས་སུ་ཕེབས། སི་ཏུ་དང་ལྷན་ཅིག་
པར་དཔྱད་པ་གསུམ་གྱི་སྒོ་ནས་ཞུས་དག་མཛད་པས་བསྟན་པ་རིན་པོ་ཆེའི་རྩ་ལག་
གཅིག་ཏུ་གྱུར། _ དུས་ཕྱིས་ཞྭ་དམར་ཐམས་ཅད་མཁྱེན་པ་ཆོས་ཀྱི་གྲགས་པ་དང་
རྗེ་ཡེ་བཟང་རྩེ་པ་སོགས་ཀྱིས་སླར་ཡང་ཞུས་དག་མཛད་པས་ཤིན་ཏུ་དག་ཅིང་ཟླ་་་་
མེད་པ་ལྟ་བུ་ཡིན་གསུངང་། བུ་སྟོན་ཐམས་ཅད་མཁྱེན་པས་ཆོས་འབྱུང་གསུང་
རབ་རིན་པོ་ཆེའི་བང་མཛོད་བཀའ་འགྱུར་རོ་ཅོག་གི་དཀར་ཆག་དཔྱད་པ་གསུམ་་་
གྱིས་རྣམ་པར་དག་པར་མཛད། དེ་དང་མཐུན་པར་རྒྱལ་རྩེར་བདག་པོ་རབ་
བརྟན་ཀུན་བཟང་འཕགས་ཀྱིས། བཀའ་འགྱུར་རིན་པོ་ཆེ་རྒྱལ་རྩེ་ཐེམ་སྤངས་
མར་གྲགས་པ་བཞེངས་ཞེས་གྲགས་ནའང་། བུ་སྟོན་ཆོས་འབྱུང་དང་སྒྲིག་རྩོམས་
མི་མཐུན་པས་རྒྱལ་རྩེ་ཐེམ་སྤངས་མའི་དཀར་ཆག་མཛད་པ་པོ་སྐད་གཉིས་སྨྲ་བའི་་
དབང་ཕྱུག་ལོ་ཆེན་ཐུགས་རྗེ་དཔལ་ཡིན་ཞེས་མང་དུ་གཟིགས་པ་དག་གསུང་།
རྒྱལ་བའི་དབང་པོ་ཁམས་གསུམ་ཟིལ་གནོན་ཟ་ཧོར་བཞད་པ་རྩལ་གྱིས་རྒྱལ་བའི་་་
བཀའ་འགྱུར་ཇི་སྙེད་ཅིག་བཞེང་བ་གནང་བའི་མ་དཔེ་ཡང་། འདི་ཉིད་ལ་མཛད་
ཅིང་༑ ལྷག་པར་ཁུངས་ཐུབ་ཏུ་བཞེད། དུས་ཕྱིས་ལྷ་སྲས་སྤྲུལ་པའི་ཟློས་གར་
མི་དབང་སངས་རྒྱས་རྒྱ་མཚོས་ཕོ་བྲང་ཆེན་པོ་གྲུ་འཛིན་དུ་བཞུགས་པའི་རིན་ཆེན་་
སྣ་ལྔའི་བཀའ་འགྱུར་རིན་པོ་ཆེ་ཁྱད་དུ་འཕགས་པ་སོགས། དབུས་གཙང་ཁམས་
གསུམ་དུ་བཀའ་འགྱུར་རིན་པོ་ཆེ་ཇི་སྙེད་ཅིག་བསྐྲུན་པ་དང་། མཆོག་དམན་
106-117