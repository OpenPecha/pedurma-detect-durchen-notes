ཅོ་ནེའི་བཀའ་འགྱུར་རིན་པོ་ཆེའི་དཀར་ཆག་གསལ་བའི་མེ་ལོང་ཞེས་བྱ་བ་བཞུགས་སོ།།
སྟོབས་རྒྱས། །ལུང་དང་རིགས་པའི་མཆེ་སྡེར་རབ་ཏུ་འབར།
༣༠༩
།ཕས་རྒོལ་གླང་
པོ་སྟོང་གི་ཐོད་འགེམས་པ། །སྨྲ་བའི་སེང་གེ་མཁས་གྲུབ་དགེ་ལེགས་དཔལ། །
བློ་བཟང་རྒྱལ་བའི་ལུང་རྟོགས་ཆོས་རྣམས་ཀྱི། །བསྟན་པའི་རྒྱལ་མཚན་འཛིན་ལ་
ས་སྟེང་འདིར། །འགྲན་པའི་ཟླ་བྲལ་པཎ་ཆེན་ཐམས་ཅད་མཁྱེན།
།ངེས་པར་
མཁས་གྲུབ་རྗེ་ལས་གཞན་དུ་ཅི། །རྒྱལ་བའི་གསུང་རབ་ཕ་རོལ་ཕྱིན་པའི་དོན། །
སྐྱེས་བུ་གསུམ་གྱི་ལམ་གྱི་རིམ་པ་རུ།
།ལེགས་པར་བསྡུས་ནས་སྟོན་མཛད་དགེ་
བའི་བཤེས། །ལམ་རིམ་བརྒྱུད་པའི་བླ་མ་རྣམས་ལ་འདུད། ། རྒྱུད་སྡེ་བཞིའི་
བརྗོད་བྱའི་གནད་ཀུན་ཀྱང་། །ཇི་བཞིན་རྟོགས་ནས་ཉམས་སུ་ལེན་མཛད་ཅིང་། །
སྐལ་ལྡན་འགྲོ་ལ་རབ་སྟོན་ཆོས་ཀྱི་རྗེ། །གསང་སྔགས་བརྒྱུད་པའི་བླ་མ་རྣམས་ལ་
འདུད༑ །རྒྱལ་བའི་གསུང་དང་ཐམས་ཅད་ལེགས་སྦྱར་གྱི། །སྐད་དུ་གནས་ལས་
དེ་ཉིད་བོད་ཀྱི་བརྡར། །ལེགས་པར་སྒྱུར་ནས་གཏན་ལ་འབེབས་མཛད་པ། །
ལོ་པཎ་རྣམས་ཀྱི་བཀའ་དྲིན་དྲན་པས་དད། །རྒྱལ་བའི་སྤྱན་སྔར་རྒྱལ་བའི་ལུང་
རྟོགས་བསྟན་པ་མཆོག །རྟག་ཏུ་སྲུང་བར་རྟག་ཏུ་ལེགས་པར་ཞལ་བཞེས་ཤིང་། །
ཆོས་བཞིན་སྒྲུབ་རྣམས་ཆོས་བཞིན་རབ་ཏུ་སྐྱོང་མཛད་པའི། །བསྟན་སྲུང་རྣམས་
ཀྱིས་བསྟན་དང་དེ་འཛིན་ཀུན་སྐྱོངས་ཤིག །གང་གི་མཐུ་དཔུང་བསོད་ནམས་
སྟོབས་ཀྱིས་རྒྱལ་བའི་བཀའ་ནི་འགྱུར་རོ་ཅོག
།སྔོན་མེད་དེང་དུས་ཕྱོགས་འདིར་
པར་དུ་ཇི་ལྟར་བསྒྲུབས་པའི་མཛད་པ་གང་། །དཀར་ཆགས་གསལ་བའི་མེ་ལོང་
ཆེ་འདིར་སྣང་བརྙན་མངོན་སུམ་སྟོན་པའི་ཆེད། །བདག་གིས་འཆད་ཀྱིས་དད་
དང་འབྱོར་ལྡན་དགའ་བའི་འཛུམ་གྱིས་བལྟ་བར་གྱིས། །
དེ་ཡང་སྔོན་དུ་སྣོད་བཅུད་བཀོད་པ་དང་། །དམ་ཆོས་བྱུང་དང་དར་བའི་
རྣམ་གཞག་ནི། །མདོར་བསྡུས་ཞིག་ནི་འཆད་དོ་དེ་ལ་སྤྱིར། །ནམ་མཁའ་
106-30-