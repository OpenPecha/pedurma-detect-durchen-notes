२०
བཀའ་འགྱུར་པར་མ་ཁག་གི་དཀར་ཆག་ཕྱོགས་བསྒྲིགས།
རྒྱལ་བ་གཉིས་པ་ཡི། །བསྟན་པ་འཛིན་ཅིང་དར་བའི་སྨོན་ལམ་མཐུས། །ཞིང་
འདིར་ཡང་ཡང་བྱོན་ནས་བསྟན་འགྲོའི་དོན། །རྒྱ་ཆེར་སྒྲུབ་ལ་བློ་ལྡན་སུ་མི་དད།།
མགོན་དེའི་མཆོག་སྤྲུལ་ནང་ནས་ཆེར་འཕགས་པའི།
།སྐུ་འཕྲེང་བརྒྱད་པའི་
མཛད་པ་མཐའ་ཡས་པ། །ཚོགས་པའི་འདུ་བྱེད་ཕྱོགས་བཅུའི་མཐའ་བལྟ་བས། །
དཔག་དཀའ་མཛད་པ་འདི་ཀོ་ངོ་མཚར་ཆེ། །ཐུགས་བསྐྱེད་སྨོན་ལམ་བསྒྲུབས་
པའི་རྣམ་དཀར་ལས། །སོ་སྐྱེ་ལྟ་ཅི་འཕགས་པ་ཕལ་ཆེར་གྱི། །ཡུལ་ལས་འདས་
ཤིང་མཁར་ཤོང་མི་ནུས་པས། །གཟུགས་ཅན་མིན་པའི་ཚུལ་དུ་གནས་སམ་སྙམ། །
འདི་ནི་འདོད་དོན་འབྱུང་བའི་འདོད་འཇོ་བ། །རྒྱལ་བསྟན་ཀུནྡ་རྒྱས་པའི་འོད་
དཀར་ཅན། །མ་རིག་མུན་པ་སེལ་བྱེད་ཉི་མའང་ཡིན། །རླབས་ཆེན་མཛད་ལ་
སུ་ཡིས་འགྲན་པར་ནུས། །ཡངས་པའི་རྒྱལ་ཁམས་ཧོར་གྱི་ཡུལ་གྲུ་འདིར། །
བསྟན་རྒྱུན་མི་ཉམས་རྒྱ་ཆེར་འཕེལ་བའི་ཕྱིར། །ཆོས་སྦྱིན་མི་ཟད་གཏེར་གྱི་སྒོ་ཕྱེ་
ནས༑ །ཕྱོགས་མཐར་སྤེལ་བ་མགོན་པོ་ཁྱོད་མིན་སུ། །ཞེས་བྱ་བ་འདི་ནི་བར་
སྐབས་ཀྱི་ཚིགས་སུ་བཅད་པའོ།།
བཞི་པ་ལ། ཆོས་ཀྱི་རྣམ་གྲངས་དེ་དག་གི་བཞུགས་བྱང་དཀར་ཆག་ཏུ་
བཀོད་པ་དངོས་ལ་མདོ་སྔགས་ཀྱི་ཚན་གཉིས་ལས། དང་པོ་ལའང་འཁོར་ལོ་དང་
པོར་གཏོགས་པ་འདུལ་བ་ལུང་གི་སྐོར་དང་། འཁོར་ལོ་བར་པ་ཤེས་ཕྱིན་གྱི་སྐོར་
དང་༑ འཁོར་ལོ་ཐ་མའི་མདོ་གཞུང་བཞུགས་ཚོགས་ཆེ་བའི་སྐོར་དང་། མདོ་
མང་དུ་གྲགས་པ་ཐེག་པ་ཆེ་ཆུང་གི་མདོ་ཅི་རིགས་པ་ཕྱོགས་གཅིག་ཏུ་བསྒྲིགས་པའི་
སྐོར་དང་བཞིའོ། །དང་པོ་ནི། ཐམས་ཅད་མཁྱེན་པ་བུ་སྟོན་གྱིས་དང་པོར་
ཕའི་སོ་ཐར་དང་རྣམ་འབྱེད་མའི་སོ་ཐར་དང་རྣམ་འབྱེད། ལུང་གཞི། ཕྲན་
106-420