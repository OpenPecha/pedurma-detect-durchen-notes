བཀའ་འགྱུར་རོ་ཅོག་པར་དུ་བཞེངས་པའི་དཀར་ཆག་དགེ་མཚན་འབུམ་ཕྲག་ཕྱོགས་མཐར་འཕེལ་བར་བྱེད་པའི་སྐྱེ་བ་ལྔ་པའི་སྒྲ་དབྱངས་ཞེས་བྱ་བ།༥༢༧
བཅོམ་ལྡན་འདས་དཔལ་དུས་ཀྱི་འཁོར་ལོའི་བསྡུས་པའི་རྒྱུད་ཀྱི་འགྲེལ་པ།
རིགས་ལྡན་པདྨ་དཀར་པོས་མཛད་པའི་འགྲེལ་ཆེན་དྲི་མེད་འོད་ཅེས་བྱ་བ་ལ།
འཇིག་རྟེན་ཁམས་ཀྱི་ལེའུ་ཡི་འགྲེལ་པ། ནང་གི་ལེའུ་ཡི་འགྲེལ་པ། སྒྲུབ་ཐབས་
ཀྱི་ལེའུ་ཡི་འགྲེལ་པ། དབང་གི་ལེའུ་ཡི་འགྲེལ་པ། ཡེ་ཤེས་ཀྱི་ལེའུ་ཡི་འགྲེལ་པ།
ཁྱོན་བསྡོམས་༤༦༩།
སྨྲས་པ།
སྐྱབས་གསུམ་གཅིག་བསྡུས་ངག་ལ་དབང་། །བློ་བཟང་གྲགས་
པའི་ཆོས་ཀྱི་རྗེ། །སྨྲ་བའི་ཉི་མ་ཐུབ་བསྟན་འཛིན། །རྣལ་འབྱོར་དབང་ཕྱུག་
ཆེན་པོར་འདུད། །མགོན་དེའི་ཐུགས་བསྐྱེད་བདེན་སྟོབས་ཀྱིས། །རྨད་བྱུང་
གསུང་རབ་རིན་ཆེན་རྟེན། །འཛད་མེད་སྤེལ་ཕྱིར་པར་རྟེན་འདི།
།ཁུ་རེ་ཆེན་
མོར་ལེགས་པར་བསྒྲུབས། །འདིར་འབད་དགེ་བས་རྗེ་བཙུན་ཉིད། །།སྲིད་
གསུམ་སྐྱེ་འགྲོའི་དཔལ་ཉིད་དུ། །བསྐལ་བརྒྱར་རྟག་བརྟན་མཛད་འཕྲིན་རྣམས། །
ཕྱོགས་དུས་ཀུན་ཏུ་རྒྱས་གྱུར་ཅིག
།གང་དེའི་བདེན་ཚིག་མཐུ་སྟོབས་དང་། །
བདག་གཞན་འབྲེལ་བའི་རྣམ་དཀར་མཐུས། །དགའ་ལྡན་བཤད་སྒྲུབ་གླིང་
སོགས་ཀྱི། །དགེ་འདུན་ཐུགས་མཐུན་ཁྲིམས་གཙང་ཤོག །འབྲི་མཆོད་སྦྱིན་པ་
ཉན་པ་དང་། །ཀློག་ལེན་ཁ་ཏོན་འཆད་པ་དངང་། །དོན་སེམས་བསྒོམ་པའི་བྱ་
བ་རྣམས། །ཡར་ངོའི་ཟླ་ལྟར་འཕེལ་གྱུར་ཅིག །ཡིད་འཇམ་དད་དང་བརྩོན་
འགྲུས་ཆེ། །གཟུར་གནས་བློ་ལྡན་དོན་གཉེར་ཅན། །བསླབ་གསུམ་ལྡན་པའི་
དགེ་འདུན་རྣམས། །དབྱར་གྱི་སྤྲིན་བཞིན་འདུ་བར་ཤོག །དམ་ཆོས་སྒྲུབ་པའི་
མཐུན་རྐྱེན་རྣམས། །འབད་རྩོལ་མེད་པར་སྒྲུབ་པ་དང་། །ནད་དང་འཐབ་
རྩོད་ལ་སོགས་པའི། །མི་མཐུན་རྐྱེན་རྣམས་མི་འབྱུང་ཤོག །ཡངས་པའི་རྒྱལ་
ཁམས་ཐམས་ཅད་དུ། །དམག་འཁྲུག་མུ་གེ་ལ་སོགས་པ། །འཇིག་རྟེན་རྒུད་
106-527