བསྟན་འགྱུར། རྒྱུད། ༽ ༢༨
སེམས་སུ་གནས་པར་བྱའོ། །དེ་ལྟར་ཚངས་པའི་གནས་བཞི་རབ་ཏུ་གནས་པར་
བྱའོ།༑
།དེའི་ནང་དུ་རང་གི་ལུས་ཀྱི་ཀུན་དུ་སྤྱོད་པའི་རང་བཞིན་དུ་བལྟ་བར་བྱ་
བ་དང་། ཨོཾ་སྭ་བྷཱ་བ་ཤུདྡྷསརྦ་དྷརྨཱསྭ་བྷཱ་བ་ཤུདྷོ྅ཧཾ།
ཨོཾ་ཤཱུ་ནྱ་ཏཱ་ཛྙཱ་ན་བཛྲ་
སྭ་བྷཱ་བ་ཨཱཏྨ་ཀོ྅ཧཾ། སྐད་ཅིག་གིས་ནམ་མཁའི་དཀྱིལ་དུ། སྣ་ཚོགས་པདྨའི་
ལྟེ་བ་ལ། ཡི་གེ་རཾ་ལས་བྱུང་བའི་ཉི་མ་དང་ཧཱུཾ་ནག་པོ་ཡོངས་སུ་རྫོགས་པའི་ནག་
པོ་ཆེན་པོ། བཟང་པོའི་དབང་ཕྱུག་ཕྱག་གཉིས་པ། ཞལ་གཅིག་པ། རབ་་
ཏུ་གནག་པ། སྤྱན་གསུམ་པ། མགོ་བོའི་ཕྲེང་བས་བརྒྱན་པ། དབུ་སྐྲ་་
དམར་སེར་གྱེན་དུ་ལངས་པ། རོའི་གདན་ལ་གནས་པ། མཆེ་བ་རབ་ཏུ་
གཙིགས་པ། _འཇིགས་པའི་ཚོགས་རྣམས་ཀྱང་རབ་ཏུ་འཇིགས་པར་མཛད་པ།
ཀླུ་བརྒྱད་ཀྱིས་རྣམ་པར་བརྒྱན་པ། མིའུ་ཐུང་གི་གཟུགས་ཅན། གཟི་བརྗིད་་
དང་ལྡན་པ། མི་བསྐྱོད་པས་རྒྱས་བཏབ་པ། གཡས་ན་གྲི་གུག་འཛིན་པ།
གཡོན་པ་ཐོད་པ་དང་མཆན་ཁུང་ན་ཁ་ཊཱཾ་ག་འཛིན་པ། རབ་ཏུ་རྔམ་པས་ཁྲག་་
གསོལ་ཞིང་འབོ་བའི་ཞལ་ཅན། ལྗགས་རྣམ་པར་རོལ་ཞིང་བསྒྱུར་བ། མཆེ་་
བ་རབ་ཏུ་གཙིགས་པར་རང་ཉིད་བལྟ་བར་བྱའོ། །རས་རིས་ལ་བྱས་པའི་སྐུ་་
རྣམས་ཀྱི་རང་བཞིན་ཡང་དེ་ལྟར་ཡོངས་སུ་རྫོགས་པར་བྱའོ། །དེ་དག་མདུན་དུ་
འདུག་པས་ཀྱང་མྱུར་དུ་འགྲུབ་པ་ཡིན་ཏེ། དུག་དང༌། ཁྲག་དང་སྒོག་པ་དང་།
ཡུངས་ཀར་དཀར་པོ་རྣམས་གཅིག་ཏུ་བསྲེས་ཏེ། བཏགས་པའི་སྤོས་ཀྱིས་བདུག་
པར་བྱ་སྟེ། ལུགས་མ་དང་ཐང་སྐུ་ལ་སོགས་པ་ཡང་བདུག་པར་བྱའོ། །སྲན་་
མ་དང་ལྷན་ཅིག་བཙོས་པའི་འབྲས་དང་། ཆང་དང་མེ་ཏོག་དང་།
བདུག་པ་
དང་། བྱུག་པ་དང་། ཤ་ལྔ་དང་། བདུད་རྩི་ལྔ་དང་། དེ་རྣམས་ཀྱིས་་་་
ནག་པོ་ཆེན་པོ་ལ་གཏོར་མ་སྦྱིན་པར་བྱའོ། །དེ་རྣམས་ཡོངས་སུ་རྫོགས་ནས།
14-1584