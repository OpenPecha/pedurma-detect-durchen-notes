२३२
བསྟན་འགྱུར། རྒྱུད། ༼ལ༽ ༢༧ p
གང་ཆགས་པ་མེད་པ་ལ་སོགས་པ་དང་། ཆགས་པ་ཆེན་པོ་དང་ལྡན་པ་དེ་དག་
ནི༑ ཆགས་མེད་ལ་སོགས་ཆགས་ཆེན་ཕྱིར་ཏེ། དེ་དག་གིས་ནི་ཆགས་པ་་་་་
མེད་པ་ལ་སོགས་པས་ནི་དཀར་བ་ཡིན་ལ། ཆགས་པ་ཆེན་པོ་སྟེ། ཐུགས་རྗེ་་
ཆེན་པོ་དང་ལྡན་པས་ན་སྣ་ཚོགས་གསལ་བའི་མདངས་ཅན་ནོ། །རིན་ཆེན་ཆོས་
ནི་ཆོས་ཀྱི་བདག་ཉིད་ཅན་གྱི་རིན་པོ་ཆེའོ། །དེ་ལས་ལྷག་པ་ནི་གཞན་པའོ། །
བྱང་ཆུབ་ཀྱི་སེམས་ནི་བྱང་ཆུབ་ཀྱི་བདག་ཉིད་ཅན་གྱི་སེམས་ཏེ།
བྱང་ཆུབ་ལ་་་
འཇུག་པའི་སེམས་སོ། །དེའི་དོན་ཐེག་པ་ཆེན་པོ་སྟོན་པའི་བདག་ཉིད་ཅན་གྱི་་་
ཆོས་ཏེ། དེ་ཉིད་ནི་རྡོ་རྗེ་རིན་ཆེན་ནོ། །དེ་འདི་ལ་ཡོད་པས་ན། དེ་བས་་་
ཐེག་ཆེན་བྱང་ཆུབ་སེམས། །རྒྱལ་བ་རྡོ་རྗེ་རིན་ཆེན་ཅན། །ཞེས་བྱའོ། །
བཅོམ་ལྡན་འདས་ཀྱི་ཕྱག་རྒྱ་ཆེན་པོ་ནི། གཡོན་པའི་ཁུ་ཚུར་བཅངས་པས་་
གཡས་པའི་མཐེ་•བོང་དང་། མཛུབ་མོ་གཉིས་ཀྱིས་•སོར་མོ་ཐམས་ཅད་ལ་རེག་
པའོ༑ །ཤེས་རབ་ཕ་རོལ་ཕྱིན་གསལ་ཞིང་། །ཞེས་པ་འདིས་ནི་དེ་ཉིད་སྟོན་ཏེ།
ཕྱག་རྒྱ་འདིས་ནི་ཕུང་པོ་ལྔ་དང་། རིགས་ལྔ་མ་ལུས་པར་བདག་མེད་པར་སྟོན་་
པ་ཡིན་ནོ། །གཡས་པའི་ཡན་ལག་ཅེས་བྱ་བ་ལ་སོགས་པའི་སྒྲས་ནི་སྐྱིལ་མོ་ཀྲུང་
བཅས་པའི་ཚུལ་བསྟན་པ་ཡིན་ནོ། །རྡོ་རྗེ་ཁུ་ཚུར་བཅངས་ནས་ནི། །ཞེས་བྱ་
བ་ནི། སངས་རྒྱས་ཀུན་བརྗོད་མའི་ཕྱག་རྒྱ་ཆེན་པོ་ཡིན་ཏེ། ལག་པ་གཡས་་་
པའི་མཐེ་བོང་ནང་དུ་བཅུག་སྟེ། སྲིན་ལག་གི་རྩར་མཐེ་བོང་གི་ལྟོས་རྩེ་མོ་མནན་
པའི་རྡོ་རྗེ་ཁུ་ཚུར་བཅངས་ལ། __ལག་པ་གཡོན་པས་སྟེང་ནས【གཡོགས་ཤིང་•
དགབ་པའོ། །གཞན་དག་ན་རེ་སངས་རྒྱས་ཀུན་བརྗོད་མ་ལ་སོགས་པ་ནི། རྡོ་
རྗེ་ཁུ་ཚུར་གོས་དྲི་མ་མེད་པས་བཀབ་སྟེ། ཕྱག་རྒྱ་བཅིངས་ལ་གཟུང་●ངོ་ཞེས་་་
ཟེར་རོ། ། རྡོ་རྗེ་ཁུ་ཚུར་དེ་ཉིད་ལས་མཐེའུ་ཆུང་བརྐྱང་བ་ནི་ཧེ་རུ་ཀའི་ཕྱག་རྒྱ་སྟེ།
14-232