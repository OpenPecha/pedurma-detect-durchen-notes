རྡོ་རྗེ་ཕག་མོའི་སྒྲུབ་ཐབས།
༩༤༣
གྱུར་པས། ནམ་མཁའ་ལ་གནས་པའི་མི་བསྐྱོད་པ་ལ་སོགས་པའི་དེ་བཞིན་་་
གཤེགས་པ་རྣམས་སྤྱན་དྲངས་ཏེ། དེ་དག་གིས་དེ་བཞིན་གཤེགས་པ་ལྔའི་བདག་
ཉིད་ཀྱི་བདུད་རྩི་ལྔས་གང་བའི་བུམ་པ་བསྣམས་ཤིང་། དེ་རྒྱུ་མཚན་གྱི་•རྔ་སྒྲ་་
དང༌། དུང་དང་། རྫ་རྔ་དང་། 【འཁར་རྔ་དང་། པི་ཝང་•དང་།
གླིང་བུ་དང་། གླུ་དབྱངས་སྣ་ཚོགས་པ་རྣམས་དང་༌་། ལྷ་དང་ལྷ་མ་ཡིན་་
རྣམས་ཀྱིས་ཀྱང་རྒྱལ་བར་གྱུར་ཅིག །རྒྱལ་བར་གྱུར་ཅིག་ཅེས་ཆེད་ཆེར་བྱེད་པ་
དང་། གུར་གུམ་དང་། ག་བུར་དང་། གླ་རྩི་དང་། མེ་ཏོག་དྲི་ཞིམ་པོའི་
ཆར་རབ་ཏུ་འབེབས་པས་ཀྱང་། ཇི་ལྟར་བལྟམས་པ་ཙམ་གྱིས་ནི། །དེ་བཞིན་
གཤེགས་ཀུན་ཁྲུས་མཛད་པ། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་་
ཀྱང་ཁྲུས་བགྱིའོ། །བྱ་བའི་ཚིགས་སུ་བཅད་པ་བརྗོད་པས་བདག་ཉིད་ལ་དབང་
བསྐུར་རོ། །ཨོཾ་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བའི་དམ་་
ཚིག་གི་དཔལ་གྱི་ཧཱུཾ་བྱ་བ་འདིས་བྱིན་གྱིས་ཀྱང་བརླབ་པར་བྱ་བ། ། དེ་དག་་
ལས་སྣ་ཚོགས་པདྨ་དང་ཉི་མ་ལ་གནས་པའི་མི་བསྐྱོད་པས་མགོ་ལ་བྱིན་གྱིས་་་
བརླབས་པར་བསམ་པར་བྱ་བའོ། །དེ་ནས་དེའི་རྒྱུ་མཚན་དུ་རབ་ཏུ་གཏུམ་པའི་
མིག་ཅན་ལ་སོགས་པའི་ལྷ་མོ་རྣམས་ཀྱིས་དེའི་རྒྱུ་མཚན་གྱིས་མཆོད་པ་རྣམ་པ་སྣ་་
ཚོགས་པས་•བདག་ཉིད་ལ་མངོན་པར་མཆོད་པ་དང་། འཆད་པར་འགྱུར་བའི་
རིམ་པས་བདུད་རྩི་མྱང་བ་ཡང་བྱ་སྟེ། སྤྲོ་བ་དང་བསྡུ་བ་སྔོན་དུ་འགྲོ་བ་ཅན་་་
གྱིས་•ཇི་སྲིད་ཀྱི་བར་དུ་བསྒོམ་པར་བྱ་བའོ། །མྱུར་བ་ལ་སོགས་པའི་སྐྱོན་དང་་
བྲལ་བས་སྔགས་བཟླས་པར་བྱ་བའོ། ། །དེ་ལ་སྔགས་ནི་འདི་ཡིན་ཏེ། ཧྲཱིཿ།
གང་གི་ཚེ་ལངས་པར་འདོད་པ་དེའི་ཚེ་སྔགས་ཀྱི་ཕྲེང་བ་ལྟེ་བ་ལ་གནས་པའི་ཡི་གེ་
ཧྲཱིཿ•ནང་དུ་བསྡུས་ལ། མཆོད་པ་སྔོན་དུ་བཏང་བས་སྨོན་ལམ་རྣམ་པར་དག་པ་
39-943