२७५
བསྟན་འགྱུར། རྒྱུད། ༼ཕུ༽
4
སྤྱན་མ་དང་གཟུགས་རྡོ་རྗེ་མ་དང་གཤིན་རྗེ་གཤེད་རྣམས་ལ་ནི་རྣམ་པར་སྣང
མཛད་དོ། ། དྲི་རྡོ་རྗེ་མ་ལ་ནི་རིན་ཆེན་འབྱུང་ལྡན་ནོ། །གོས་དཀར་མོ་དང་རོ་
རྡོ་རྗེ་མ་དང་པདྨ་མཐར་བྱེད་རྣམས་ལ་འོད་དཔག་མེད་དོ། །སྒྲོལ་མ་དང་རེག་་
བྱ་རྡོ་རྗེ་མ་ལ་ནི་དོན་ཡོད་གྲུབ་པའོ། ། །ཆོས་ཀྱི་དབྱིངས་ཀྱི་རྡོ་རྗེ་མ་ལ་ནི་རྡོ་རྗེ་་་
འཛིན་པའོ། །གཞན་ནི་མི་བསྐྱོད་པའོ། །འདིར་རྡོ་རྗེ་སེམས་དཔའ་ནི་སྐུ་
མདོག་དཀར་པོ་ལ་ཅུང་ཟད་དམར་པོའི་"མདངས་དང་ལྡན་པ་གཡས་པ་དང་ཅིག་
ཤོས་ཀྱི་ཞལ་ནི་སྔོན་པོ་དང་དམར་པོ་གཙོ་བོའི་ཕྱག་དག་གིས་རང་འོད་ཀྱི་ཤེས་
རབ་ལ་འཁྱུད་པ་རྡོ་རྗེ་སྔོན་པོ་དང་རལ་གྲི་དང་ནོར་བུ་དང་པདྨ་འཛིན་པ། སྣ་
ཚོགས་པདྨ་དངང་། ཟླ་བའི་གདན་ལ་རྡོ་རྗེ་སྐྱིལ་ཀྲུང་གིས་བཞུགས་པ་ཟླ་བའི་
མདོག་ཅན་རིན་པོ་ཆེའི་ཅོད་པན་དང་། རིན་པོ་ཆེའི་རྒྱན་དང་ལྡན་པ་དབུ་ལ་
མི་བསྐྱོད་པས་རྒྱས་བཏབ་པའོ། །འདིར་འཇམ་པའི་རྡོ་རྗེའི་ཐུགས་ཀར་དམ་
ཚིག་སེམས་དཔའ་ལྟ་བུའི་ཡེ་ཤེས་སེམས་དཔའ་དེའི་ཐུགས་ཀར་ཟླ་བར་རལ་གྲིའི་
ཡུ་བ་ལ་གནས་པའི་ས་བོན་མཾ་ངོ་། །རྟག་པ་དང་རིན་འབྱུང་དང་། འོད་
དཔག་མེད་དང་དོན་ཡོད་གྲུབ་པ་དང་མི་བསྐྱོད་པ་རྣམས་ཀྱི་ཐུགས་ཀར་ཕྱག་་་
མཚན་ལ་ཇི་ལྟར་རིགས་པར་ཟླ་བའམ། ཉི་མ་ལ། 【[ཧཱུཾ། ཡཱཾ། ཛཱི། ཁཾ།
ཧཱུཾ་ངོ་། །སྤྱན་ལ་སོགས་པའི་ལྷ་མོ་རྣམས【ལ་ལཱ་མཱཾ་•པཱ་ཏཱཾ། ཛཿ∶ཧཱུཾ་བཾ་ཧོཿཁཾ་རཾ་
མཾ༑ ཁྲོ་བོ་རྣམས་ལ་ཧཱུཾ་ངོ་། །ལྷ་ཐམས་ཅད་ཀྱི་སྙིང་པོའི་སྔགས་ནི་རྡོ་རྗེའི་•
ཕྲེང་བར་བཤད་དོ། །འདིར་རྫོགས་པའི་རྣལ་འབྱོར་དུ་མིག་ལ་སོགས་པ་བྱིན་་་་
གྱིས་བརླབ་པ་དང་ཡེ་ཤེས་སེམས་དཔའ་དགུག་གཞུག་ལ་སོགས་པ་ནི་མ་བཤད་དོ༎
དེ་མེད་ཀྱང་མིག་གི་མངོན་པར་ཤེས་པ་ལ་སོགས་པའི་ཡོན་ཏན་གྱི་ཚོགས་དཔག་ཏུ་
མེད་ཅིང་བསམ་གྱིས་མི་ཁྱབ་པས་མཛེས་པར་བྱས་པའི་ཡི་དམ་གྱི་ལྷའི་སྐུ་ཅིག་ཅར་
39-268