རྡོ་རྗེ་སློབ་དཔོན་གྱི་བྱ་བ་ཀུན་ལས་བཏུས་པ།
༡༢༩༧
པས་ལན་གསུམ་རེག་ཅིང་ཇི་ལྟར་རིགས་པར་རང་ཉིད་ཀྱི་སྔགས་སམ་འཁྱིལ་པའི་
སྔགས་བཟླ་བར་བྱ་སྟེ། ཕྱོགས་ཀྱི་གཏོར་མ་ཡང་དབུལ་ལོ། །གང་དུ་ལྷ་ལྷག་་
པར་གནས་པ་མ་བྱས་པར་རབ་ཏུ་གནས་པར་•བྱེད་པ་ལ་ནི་ལྷག་པར་མོས་པ་•
བརྟན་པར་བྱའོ། །དེས་ན་ལྷག་པར་གནས་པ་མ་བྱས་པ་ཉིད་ལྷག་པར་གནས་་་
པའི་དོན་དུ་བརྗོད་དེ། རབ་ཏུ་གནས་པའི་དོན་དུ་འཆད་པར་འགྱུར་བའི་ཆོ་ག་
ཐམས་ཅད་ཉི་མ་གཅིག་ལ་བྱའོ། །འོན་ཀྱང་སྦྱང་བ་ལ་སོགས་པ་མཐུན་པའི་ཆོ་་
ག་རྣམས་ནི་ལན་ཅིག་ཁོ་ན་བྱའི་སླར་ཡང་མ་ཡིན་ནོ། །དེ་ལ་ཡང་སྦྱིན་པའི་་
བདག་པོ་ལ་ནུས་པ་ཡོད་ན་ནི་བསོད་ནམས་ཀྱི་ཚོགས་ཉེ་བར་བསགས་པའི་དོན་དུ་
ལྷག་པར་གནས་པ་བྱ་བ་ཉིད་དོ་ཞེས་པ་ལྷ་ལྷག་པར་གནས་པའི་ཆོ་གའོ།། །
དེའི་རྗེས་སུ་སྔ་བར་དེ་བཞིན་དུ་ཁྲུས་ཀྱི་སྟེགས་བུ་ཡིད་དུ་འོང་བ་བྱེད་དུ་་་་
བཅུག་ནས་ཡུད་ཙམ་ལ་སོགས་པ་བཟང་པོ་ལ། དེ་ལྟར་རྒྱན་དང་ལྡན་པའི་སློབ་
དཔོན་རྡོ་རྗེ་འཆང་གི་ངོ་བོ་ཤེས་རབ་དང་བཅས་པ་•འདུག་སྟེ། གཏོར་མ་དང་་
མཆོད་པ་སྔོན་དུ་འགྲོ་བས། སྐུ་གཟུགས་ལ་སོགས་པ་དེ་ལྟར་གཞག་པ་དང་།
ལྷ་ཁང་ལ་སོགས་པ་•ཇི་ལྟར་གནས་པ་རྣམས་དམ་ཚིག་སེམས་དཔའི་གཟུགས་སུ་་
བསྐྱེད་པར་བྱའོ། །དེ་ཡང་རྒྱུད་དང་མངོན་པར་རྟོགས་པ་དང་སྒྲུབ་ཐབས་ལ་་་་
སོགས་པ་•ལྷའི་ཁྱད་པར་བསྐྱེད་པའི་རིམ་པ་རིགས་•པས་ལྷའི་ཁྱད་པར་སོ་སོར་་
བྱས་པ་གང་ཡིན་པ་དེ་སྟོང་པ་ཉིད་ཀྱི་རྗེས་ལ་རིམ་པ་ཇི་ལྟ་བ་བཞིན་ནམ་ཅིག་ཅར་
ཡང་རུང་སྟེ། ཇི་ལྟ་བུའི་དམ་ཚིག་སེམས་དཔའི་གཟུགས་སུ་བསྒོམ་པར་བྱའོ། །
གླེགས་བམ་རྣམས་ནི་ཡི་གེའི་ཚོགས་མ་ལུས་པ་སྟོང་པ་ཉིད་ཀྱི་རྗེས་སུ་པདྨ་དམར་་
པོ་དང་ཉི་མ་ལ་ཧྲཱིཿ*དམར་པོ་ལས་བྱུང་བའི་ཆུ་སྐྱེས་དང་ཧྲཱིཿཡིག་ཡོངས་སུ་གྱུར་པ་
ལས་གོས་དཀར་མོས་•འཁྱུད་པའི་སྣང་བ་མཐའ་ཡས་ཏེ དེ་ཡོངས་སུ་གྱུར་པ་་
39-1297