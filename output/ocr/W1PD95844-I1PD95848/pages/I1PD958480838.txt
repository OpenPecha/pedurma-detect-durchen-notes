རྒྱུད་ཀྱི་རྒྱལ་པོ་ཆེན་པོ་དཔལ་དགྱེས་པའི་རྡོ་རྗེའི་དཀའ་འགྲེལ་སྤྱན་འབྱེད་ཅེས་བྱ་བ།
174
མཚན་མ་དང་། རྣལ་འབྱོར་པ་གང་ནག་པོ་ཡིན། །དེ་ཡི་ལྷ་ནི་མི་བསྐྱོད་པ། །
ཞེས་བྱ་བ་ལ་སོགས་པ་ནི་ཁ་དོག་གི་མཚན་མ་དངང་། གཞན་ཡང་སྤྱོད་ལམ་དང་།
མཆོད་པའི་རྟེན་དང་ཆོས་འབྱུང་ལ་སོགས་པས་དེ་རྣམས་མཚོན་ཏེ། རྒྱུད་འདིར་
ནི་གཉིས་མཚོན་གཞན་དུ་ནི་གཞན་དག་ཀྱང་བཤད་དོ། །དེ་སྐད་དུ་ཡང་།
གང་ཞིག་སྨིན་མ་གཡོ་བྱེད་ཅིང་། །ཀུན་དུ་ཆགས་པས་བལྟ་བ་དང་། །སྔོན་གྱི་
གཟུགས་ནི་བསྡུས་ནས་སུ། །ཤི་ནས་འཇོག་པར་བྱེད་པ་དགག །གཟུགས་ཅན་
མར་ནི་ཤེས་བྱ་སྟེ།
།དཔའ་བོ་གཉིས་མེད་པར་བསྟེན་བྱ། །ཞེས་གསུངས་པ་་
དང་། ཡང་། དམར་ཞིང་སེར་བའི་བུད་མེད་གང་། །པདྨའི་འདབ་ལྟར་་་
དཀྱུས་རིང་མིམིག །རྟག་ཏུ་གོས་དཀར་ལ་དགའ་ཞིང་།
།ཙནྡན་སར་པའི་དྲི་་་
དང་ལྡན། །བདེ་གཤེགས་འདུས་པ་ཉིད་ལ་དགའ། །ཞེན་པར་ལྟ་བའི་རྗེས་སུ་
འགྲོ༑ །ཁྱིམ་དུ་པདྨ་བྲི་བར་བྱེད། །པདྨ་གར་དབང་རིགས་འབྱུང་ཡིན། །
ཞེས་གསུངས་སོ། །འདིས་ནི་སེམས་ཅན་གྱི་དུས་ན་དེ་དང་དེའི་རིགས་སུ་ཤེས་་་
པས་རང་ང་རྒྱལ་མི་བཅག་པ་དང་། གཞན་ལ་མཐོ་མི་བཙམ་པ་དང་བརྙས་པར་
མི་བྱ་བའོ། །སངས་རྒྱས་པའི་དུས་སུ་རིགས་དེ་དང་དེ་རུ་སངས་རྒྱས་པར་འགྱུར་
རོ༑ །བྷ་ག་ལིང་གར་འོ་མཛད་ནས། །ཞེས་བྱ་བ་ལ་སོགས་པས་ནི་ལུས་ཀྱི་་་་
འཁྲུལ་འཁོར་བསྟན་ཏེ་བླ་མ་ལས་ཤེས་པར་བྱའོ། །ལེའུ་འདིས་ནི་སྤྱོད་པ་དང་་་
ཤེས་རབ་ཡེ་ཤེས་ཀྱི་དབང་དང་། ལས་ཀྱི་ཕྱག་རྒྱ་ལ་བརྟེན་ཏེ་བསྒོམ་པའི་ཡན་་
ལག་བསྟན་ཏོ། །ལེའུ་བཅུ་གཅིག་པའོ།།
དེ་ནས་རྡོ་རྗེ་ཅན་གྱི་དབང་བཞིའི་དོན་ནི་བཀའ་སྩལ་པ་ཞེས་བྱ་བ་ལ་སོགས་
པ་ལེའུ་ཐ་མ་འདིར་དབང་བཞིའི་ཚིགས་སུ་བཅད་པ་དང་། རྡོ་རྗེ་དང་པདྨ་
3-815