7300
papRopz Byz བསྟན་འགྱུར། རྒྱུད།
རྣམས་ཡང་ནི་སྐྱེས་ནས་སུ།
།སྲིད་པའི་རྒྱ་མཚོ་བརྩེ་བཞིན་པས། །སེམས་ཅན་
རྣམས་ཀྱི་ལུས་བརྟན་ཏེ། །ཐམས་ཅད་དུ་ནི་སྐྱོབ་པར་བྱེད། །དེ་བཞིན་དུ་ལྷ་
མོ་བརྒྱད་ཅེས་པ་ནི། གཽ་རཱི་ལ་སོགས་པས་བསྐོར་ཏེ་རོལ་བའོ།
།ཅིའི་ཕྱིར་ཞེ་
ན༑ གཽ་རཱི་གཟུགས་ཀྱི་ཕུང་པོར་འགྱུར། །ཆོམ་རྐུན་མ་ནི་ཚོར་བར་བརྗོད། །
རོ་ལངས་མ་ནི་འདུ་ཤེས་ཉིད། །དེ་བཞིན་ཟ་ཕོད་མ་འདུ་བྱེད། །རྣམ་ཤེས་་་་
ཕུང་པོའི་རང་བཞིན་ནི། །བཅོམ་ལྡན་འདས་སུ་ཡོངས་སུ་བརྟགས།
།པུཀྐ་སཱི་
ནི་ས་ཉིད་དེ། །རི་ཁྲོད་ཆུ་ཡི་ཁམས་སུ་བརྟགས། །གཏུམ་མོ་མེ་རུ་ཤེས་པར་བྱ། །
གཡུང་མོ་རླུང་དུ་རབ་ཏུ་བརྟགས། །བདག་མེད་ནམ་མཁའི་ཁམས་སུའོ།
།དེ་
ལྟར་ཁམས་རྣམས་དང་མཉམ་པས།
།སངས་རྒྱས་འབྱུང་བ་བརྗོད་མི་ལང་། །
།དེ་
འགྲོ་བའི་གཉེན་གྱི་རང་བཞིན་གྱིས། །འགྲོ་བའི་གཙོ་བོ་རོལ་བར་འགྱུར།
ལྟར་ཞེས་བྱ་བ་ལ་སོགས་པ་ནི་སྔོན་དུ་གསུངས་པའི་མཚན་ཉིད་དོ། །བསྒོམ་པར་
བྱ་ཞེས་པ་ནི། དབང་པོ་རྟུལ་བོའི【རྣལ་འབྱོར་པས་སོ། །རྣལ་འབྱོར་ཀུན་གྱི་
བདུད་རྩི་མཆོག །ཅེས་པ་ནི། འབྲིང་དང་ཆེན་པོ་ལ་སོགས་པ་རྣལ་འབྱོར་་་་
ཐམས་ཅད་ཀྱི་ནང་ནས་ལས་དང་པོ་བ་དང་པོ་སློབ་མ་རྣམས་ཀྱི་རྣལ་འབྱོར་མཆོག་
བདུད་རྩི་དང་འདྲ་བ་བདུད་རྩི་བཞིན་ཐམས་ཅད་ལ་ཁྱབ་པར་བྱེད་པ་པོ་མི་ཟད་་
པར་བྱེད་པའི་ཕྱིར་བདུད་རྩི་ལྟ་བུ་མི་འཇིགས་པ་སངས་རྒྱས་ཀྱི་མཛད་པ་ཞེས་པའི་
དོན་ཏོ། །དེས་ན་“མཆོག་ནི་གཉིས་མེད་པའི་དངོས་པོར་མི་འདོད་པའོ། །དེ་
ལྟར་རྩོད་པ་དང་རྫོགས་ལྡན་གྱི་ངེས་པའོ། །འོན་ཀྱང་རྩོད་པའི་དུས་སུ་ཡང་གལ་
ཏེ་དབང་པོ་འབྲིང་དང་ཆེན་པོའི་རྣལ་འབྱོར་པར་འགྱུར་བ་དེའི་ཚེ་“འདི་ཉིད་ལ་
རང་ཉིད་ཀྱི་དངོས་གྲུབ་མངོན་དུ་བྱེད་པའོ། །དེ་ལྟ་མོད་ཀྱི་རྣམ་པ་དང་བཅས་་
པའི་སྒོམ་པ་ལྷག་པར་མོས་པས་སོ་ཞེས་པ་ནི་ངེས་པའོ། །ད་ནི་གསུམ་ལྡན་གྱི་་་
3-1340