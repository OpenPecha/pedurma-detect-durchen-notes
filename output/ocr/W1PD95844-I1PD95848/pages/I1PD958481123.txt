༡༠༩༨ PAPཌ་AP pXP་pཊ་བསྟན་འགྱུར། རྒྱུད། ༼༽ ༦
ཟད་ཙམ་གྱིས་བསྒྲིབས་མོད། རང་གི་དབང་གིས་ནི་མ་ཡིན་ནོ། །དེ་བཞིན་དུ་
ཐུགས་ལས་བྱུང་བ་ནི་སྔོན་གྱི་བག་ཆགས་ཀྱི་སྟོབས་ཀྱིས་རྟེན་ཅིང་འབྲེལ་བར་་་་་་་
འབྱུང་བ་བཞིན་ཏེ། དེ་ཡང་དེ་བཞིན་གཤེགས་པ་རྣམས་སོ། །འོན་ཀྱང་རྣམ་
པར་རིག་པ་ཙམ་ལ་ཆགས་པའི་འཚོ་བ་ལུས་ལས་སྐྱེ་བ་གདོས་དང་ལྕགས་སྒྲོག་་་་་་
བཞིན་འཁོར་བར་བཅིངས་པ་རྣམས་ཏེ། བརྒྱ་ལམ་ན་མཚན་མོའི་གློག་བཞིན་་་
དགེ་བའི་གྲོགས་དང་ཕྲད་པས་གྲོལ་བར་འགྱུར་ཏེ། དེ་ལྟར་ཡང་རང་དབང་་་་་
ཐོབ་པ་འཇིག་རྟེན་གྱི་ཆོས་བརྒྱད་རྣམ་པར་སྤངས་པའི་ཕྱིར་དེ་བཞིན་གཤེགས་་་་་
པར་འགྱུར་རོ། །དེ་ལྟར་ཁམས་གསུམ་པའི་སེམས་ཅན་བུད་མེད་དང་སྐྱེས་པ་ལ་
སོགས་པ་རྣམས་སྐུ་དང་གསུང་དང་ཐུགས་ལས་སྐྱེས་པར་འགྱུར་རོ། །འདི་་་་་་
རྣམས་ཀྱི་རང་གི་ངོ་བོ་ཡོངས་སུ་ཤེས་པ་དང་། ཀུན་རྫོབ་ཀྱི་བདེན་པ་མཐོང་བ་
དང༌་། དགེ་བའི་གྲོགས་མཆོག་མཉེས་པ་དང་། ཕོ་ཉ་དང་ཕོ་ཉ་མོ་རྣམས་ཀྱི་
མཆོད་པ་ལ་ཉེ་བར་གནས་པའི་ཉེ་བར་སྤྱོད་པ་དང་། དེ་བཞིན་གཤེགས་པའི་་་
གསུང་གི་ཕ་རོལ་ཏུ་འགྲོ་བ་དང་། འདོད་པའི་ཡོན་ཏན་ལྔ་ལ་ཉེ་བར་ལོངས་
སྤྱོད་པ་དང་བྲལ་བ་དང་། དཀྱིལ་འཁོར་གྱི་འཁོར་ལོ་ལ་སོགས་པ་དང་འདོད་་་
པའི་ལྷ་མཉེས་པ་དང་། ཐེག་པ་གསུམ་གྱི་ཆོ་ག་དང༌་། ཐེག་པ་མཆོག་རྟོགས་
པ་དང་། མོས་པས་སྤྱོད་པའི་ས་ལ་གནས་པ་དང་། ཕ་རོལ་ཏུ་ཕྱིན་པ་བཅུའི་
ཚུལ་ཡོངས་སུ་རྫོགས་པ་དང་། གཉིས་སུ་མེད་པ་དང་། དེ་བཞིན་ཉིད་དང་།
འོད་གསལ་བའི་ཏིང་ངེ་འཛིན་ལ་གནས་པས་སོ། །འདི་མཐའ་དག་རྣམ་པར་མི་
རྟོག་པ་དང་འབྲེལ་བའི་དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་་་་་་་་་
བདག་ཉིད་རྣམས་སོ། །སྐུ་དང་གསུང་དང་ཐུགས་དབྱེར་མེད་པར་བྱས་ཤིང་རོ་
གཅིག་པར་འགྱུར་བ་བདེ་བ་ཆེན་པོ་བཅོམ་ལྡན་འདས་དེ་བཞིན་གཤེགས་པ་་་་་་་་
3-1098