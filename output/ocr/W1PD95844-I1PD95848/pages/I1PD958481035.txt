१०१०
penpung བསྟན་འགྱུར། རྒྱུད། ༼༽AAmpn07
ལ་སོགས་པའི་མཐར་བགེགས་དགྲས་བཟླས་“པའི་རས་ཀྱི་གདང་གཡོགས་དང་་་་་
སྟོད་གཡོགས་བྱས་ལ། སྙིང་གར་མཆོག་ཏུ་དགའ་བའི་རང་བཞིན་ཏེ་ཧེ་རུ་ཀའི་
ཐུགས་ཀར་ཨའི་འོད་ཟེར་གྱིས་རྡུལ་ཕྲ་རབ་ཀྱི་“ལུས་ཐམས་ཅད་བཀང་བའི་ཏིང་་
ངེ་འཛིན་ལ་གནས་པའོ།
།རིག་པའི་དབང་ཞེས་བྱ་བ་ནི། མ་རིག་པ་བཟློག་་
པ་སྟེ། དེ་ཉིད་ནི་འཁྲུ་བས་ན་དབང་ངོ་། །དེ་ལ་དེ་ཁོ་ན་ཉིད་ཀྱི་སྒྲིབ་པ་དང་།
དོན་དང་།
སེམས་ཅན་དང་། བདག་དང་། རྣམ་པར་རྟོག་པ་དང་།
འདུ་བྱེད་དང་། འཇུག་པའི་རྣམ་པར་ཤེས་པ་རྣམས་གོ་རིམ་བཞིན་དུ་ འཁྲུ་་་་
བར་བྱེད་པའི་དབང་རྣམ་པ་དྲུག་གོ། །དེ་ཡང་འདི་ཉིད་ལས། ཆུ་ཡི་དབང་
ནི་དང་པོ་སྟེ། །དབུ་རྒྱན་དབང་ནི་གཉིས་པའོ། །རྡོ་རྗེའི་དབང་ནི་གསུམ་པ་སྟེ། །
རང་གི་བདག་པོ་བཞི་པ་ཡིན། །མིང་གི་དབང་བསྐུར་ལྔ་པ་ཡིན། །སངས་་་་་
རྒྱས་ཉིད་ནི་དྲུག་པ་སྟེ། །བུམ་པའི་དབང་ནི་བདུན་པ་ཡིན། །གསང་བའི་་་་་
དབང་བསྐུར་བརྒྱད་པ་སྟེ། །ཤེས་རབ་ཡེ་ཤེས་དགུ་པའོ། །ཞེས་གསུངས་སོ། །
གསུམ་ནི་འོག་ནས་འཆད་དོ། །ཅི་སྟེ་རྫོགས་པའི་སངས་རྒྱས་ཀྱི། །དབང་དང་
པོར་བསྐུར་བ་ཡིན་ན། །ཇི་ལྟར་དྲུག་པར་འཇོག་ཅེ་ན། །རིམ་པ་ལ་དང་པོ་་་
ཡིན་ཡང་མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་ལྔ་རྣམ་པར་དག་པ་ལ་ལྟོས་་་
ནས༑ ཤེས་བྱ་རྣམ་པར་དག་པ་ཡིན་པའི་ཕྱིར་དྲུག་པར་གཞག་གོ། །དེ་ལ་་་
དཀྱིལ་འཁོར་དུ་ཞུགས་པའི་རྗེས་ལ། པྲ་ཏཱིཙྪ་བཛྲ་ཧོཿཞེས་བྱ་བས་དཀྱིལ་འཁོར་
དུ་མེ་ཏོག་གི་ཕྲེང་བ་བོར་ལ། མཚན་མ་གང་དང་གང་གི་དྲུང་དུ་ལྟུང་བ་དེ་དང་
དེའི་སྔགས་དང༌་། པྲ་པྲཏི【གྲྀཧྞ་∶སྭ་མི་མཾ་ས་ཏྭ་མ་ཧཱ་བ་ལ་ཞེས་བྱ་བས་སློབ་མའི་་
མགོར་མེ་ཏོག་གི་ཕྲེང་བ་བཅིང་བ་ནི་སངས་རྒྱས་ཉིད་དུ་ཁས་ལེན་པའི་ཕྱིར།
རྫོགས་པའི་སངས་རྒྱས་ཀྱི་དབང་སྟེ་མེ་ཏོག་ཕྲེང་བའི་དབང་ངོ་། །ཐོག་མཐའ་་་
3-1010