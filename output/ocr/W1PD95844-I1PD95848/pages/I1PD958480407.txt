བསྟན་འགྱུར། རྒྱུད། ༥
དཔེར་ན་ཐག་པ་འཁྱིལ་བ་ལ་སྦྲུལ་དུ་སྣང་བ་ན་རང་བཞིན་ཉིད་ལ་ཐག་པ་ལ་སྦྲུལ་
དུ་སྣང་བ་མ་འཁྲུལ་པའོ། །དེ་ལ་སྦྲུལ་དུ་ཤེས་པ་ནི་འཁྲུལ་བའོ། །དེ་ཉིད་ལ་མ་་་་
རིག་པ་ཞེས་བརྗོད་དོ། །དེའི་•འཁྲུལ་བ་ཉིད་ཐག་པ་ལ་སྦྲུལ་དུ་འཁྲུལ་བའི་ས་་
བོན་ལོག་ནས་ཐག་པ་འཁྱིལ་བ་•མ་འཁྲུལ་བར་ཤེས་པར་གྲུབ་པ་ཉིད་དོ།
།མ་་
འཁྲུལ་པའི་རྟོག་པ་ནིའཁྲུལ་བར་རྟོགས་པས་བསྒྲུབས་པའི་ཕྱིར་ཏེ།
འཁྲུལ་བར་
ཤེས་པ་མེད་•ན་ཡང་མ་འཁྲུལ་བར་ཤེས་པ་ཡང་ཅུང་ཟད་ཀྱང་མེད་པ་ཉིད་དོ། །
དེ་བས་ན་ཀུན་རྫོབ་ཀྱི་བདེན་པ་ཉིད་དོན་དམ་པའི་བདེན་པ་ཡིན་ཞིང་བདེན་པ་་
གཉིས་ཀྱི་བདག་ཉིད་ཁོ་ན་ཉམས་སུ་མྱོང་བའི་རང་བཞིན་ཡང་དག་པའི་ཤེས་པ་་་
ཡིན་ནོ། །ཡང་ན་དེས་བཅིངས་སོ། །ཅིས་ཤེ་ན། མི་བཟད་པའི་ལས་ཀྱིས་སོ། །
སྐྱེ་བོ་གང་གིས་ནི་སྲོག་ཆགས་བཅིངས་པའོ། །འང་གི་སྒྲ་ནི་ཁྱད་པར་གྱི་དོན་ཏེ།
ཁྱད་པར་དུ་གྲོལ་ཏོ། །ཅིས་ཤེ་ན། རིགས་པའི་ཚུལ་གྱིས་ཏེ། ཐེག་པ་ཆེན་པོ་ལ་
སྦྱངས་པས་སོ། །ཅིར་འགྱུར་“ཞེ་ན། །ཐབས་དང་བཅས་པས་ཏེ། ཐབས་་་་་
དང་ལྡན་པས་སོ། །གང་གསུངས་པ། ཐབས་དང་བྲལ་བར་གྱུར་པའི་ཕྱིར། །
དངོས་མེད་ཙམ་ཞིག་བསྒྲུབས་ན་ཡང་། །རང་གཞན་དོན་ལ་ནུས་པ་ནི། །
མེད་ཕྱིར་ནམ་མཁའི་མེ་ཏོག་བཞིན། །ཅེས་གསུངས་སོ། ། །དེ་ཕྱིར་རྫོགས་པའི་
རིམ་པ་བསྒྲུབ་པ་ཡང་བསྐྱེད་པའི་རིམ་པ་ལ་ལྟོས་པ་དང་བཅས་པ་ཡིན་པའི་དོན་ཏོ། །
སྤྱིར་མངོན་པར་བསྟན་ནས་ཁྱད་པར་དུ་ཉེ་བར་བསྟན་པའི་ཕྱིར་གསུངས་པ།
ཆགས་པས་འཇིག་རྟེན་འཆིང་གྱུར་པ། །འདོད་ཆགས་ཉིད་ཀྱིས་རྣམ་གྲོལ་འགྱུར༎
བཟློག་པའི་བསྒོམ་པ་འདི་རྣམས་ནི། །སངས་རྒྱས་མུ་སྟེག་པས་མི་ཤེས། །ཆགས་
པས་ཞེས་པ་ནི་ཆགས་པའི་མཚན་ཉིད་ཀྱིས་སོ། །འཇིག་རྟེན་ནི་སྐྱེ་བོ་བཅིངས་་་་་
པའོ།༑ །འདོད་ཆགས་ཉིད་ཀྱིས་ནི་ལྷའི་རྣམ་པར་དག་པ་ཆགས་པའི་མཚན་ཉིད་
3-384