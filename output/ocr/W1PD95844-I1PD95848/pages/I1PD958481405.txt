१३१०
བསྟན་འགྱུར། རྒྱུད། ༼༽ ༦
མ་མཛད་ཅིག་པའོ། །དེའི་ཕྱིར། ཞུ་བའི་ཏིང་འཛིན་ལས་བཞེངས་ཤིག །
ཅེས་པའི་དོན་ཏོ། །དེ་ལྟར་གླུས་བསྐུལ་བ་རྨི་ལམ་བཞིན་གསན་•ནས། ཧཱུཾ་•
དང་ཨཾ་ལམ་བཞེངས་ཞེས་བྱ་བ་ལ་སོགས་པ་ནི་གོ་སླའོ།
།སླར་ཡང་གཾ་ཙཾ་ཞེས་
བྱ་བ་ལ་སོགས་པ་ས་བོན་བརྒྱད【ལས་གཽ་རཱི་•ལ་སོགས་པའི་ལྷ་མོ་བརྒྱད་རྣམས་་་་་
དབྱུང་བར་བྱའོ། །འདི་རྣམས་ལས་ཞེས་པ་ནི་འཆད་བཞིན་པའི་གདན་ཐོད་པ་
བརྒྱད་ཀྱི་དབུས་སུ་དགོད་པར་བྱའོ། །དེ་ཡང་མཚམས་བཞི་རུའོ། །དེ་བཞིན་
དུ་ཕྱོགས་ཀྱི་རྣལ་འབྱོར་མ་བཞི་རོའི་གདན་རྣམས་ལའོ། །དེ་རྣམས་ཀྱི་སྟེང་དུ་གཾ་
ཙཾ་བཾ་གྷཾ་པཾ་ཤཾ་ལཾ་ཌཾ་ཞེས་པའི་ས་བོན་བརྒྱད་བལྟ་སྟེ། དེ་ཡོངས་སུ་གྱུར་པ་ལས་གཽ་
རཱི་ལ་སོགས་པའི་མཚན་མ་ཉ་•རོ་ཧི་ཏ་དང་། ཕག་པ་དང་། རུས་སྦལ་དང་།
སྦྲུལ་དང་། སེང་གེ་དང་། སྟག་དང༌། ཅེ་སྤྱང་དང༌། དགེ་སློང་རྣམས་སོ། །
དེ་བཞིན་དུ་ཕྱོགས་ཀྱི་རྣལ་འབྱོར་མ་རྣམས་ཀྱི་རོ་སྟེང་དུ་ཧཾ་སུཾ་ཤྭ་•སིཾ་ཞེས་པའི་ས་
བོན་བཞི་ལས་རྟའི་གདོང་པ་ལ་སོགས་པ་རྣམས་ཀྱི་མཚན་མ་ལྕགས་ཀྱུ་དང་།
ཞགས་པ་དང་། ཐོད་པ་དང་། རལ་གྲི་རྣམས་སོ། །དེ་བཞིན་དུ་བདག་པོ་
ཞེས་བྱ་བ་ལ་སོགས་པ་ལ། བདག་པོ་དང་དགའ་མའི་བསྲུབ་པ་དང་བསྲུབས་་་་
པའི་སྦྱོར་བས་ཧཱུཾ་ཨཾ་གི་ས་བོན་ལས་དབྱུང་བར་བྱའོ། །དེ་བཞིན་དུ་འཁོར་ལོ་་
ཆེན་པོའི་རྩིབས་རྣམ་པ་བཅུ་གཉིས་པའི་གཞུང་ལུགས་དུ་མ་ཉིད་ཀྱིས་ན་བླ་མའི་ཁ་
ལས་ཤེས་པར་བྱའོ། །འདིར་གཞུང་དཀྲུགས་པ་ངོ་ཤེས་པའི་ཕྱིར་བྱ་བ་བྱ་ཞེས་་་
པའི་ངེས་པའོ། །འབར་བ་ཞེས་བྱ་བ་ལ་སོགས་པ་ནི་འོད་ཟེར་སྣ་ཚོགས་སྤྲོས་པ་
དེ་ལས་ལྷ་མོ་ཁྲོ་མོའི་ཚོགས་སྤྲོས་པའོ། །དེ་བཞིན་དུ་མ་མོའི་འཁོར་ལོ་ཞེས་བྱ་བ་
ལ་སོགས་པ་ནི་གོ་སླའོ། །དེ་ལྟའི་ཞེས་བྱ་བ་ལ་སོགས་པ་ལ། ཆོ་གའི་བྱ་བ་་་་་
ཞེས་པ་ནི་སྔོན་དུ་གསུངས་པའི་ཚུལ་གྱིས་གཽ་རཱི་ལ་སོགས་པའི་རིམ་པ་བཞིན་་་་་་་་་་
3-1380