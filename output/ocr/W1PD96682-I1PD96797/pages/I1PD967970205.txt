ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ།
१९९
མྱེད་དོ། ། དེ་ལ་ནི་ཚོར་བ་མྱེད་དོ། །ཚོར་བ་འགག་པ་མྱེད་དོ། །དེ་ལ་ནི་་་་
སྲེད་པ་མྱེད་དོ། །སྲེད་པ་འགག་པ་མྱེད་དོ། །དེ་ལ་ནི་ལེན་པ་མྱེད་དོ། །
ལེན་པ་འགག་པ་མྱེད་དོ། །དེ་ལ་ནི་སྲིད་པ་མྱེད་དོ། །སྲིད་པ་འགག་པ་མྱེད་དོ༎
དེ་ལ་ནི་སྐྱེ་བ་མྱེད་དོ། །སྐྱེ་བ་འགག་པ་མྱེད་དོ། །དེ་ལ་ནི་རྒ་ཤི་མྱེད་དོ། །
རྒ་ཤི་འགག་པ་མྱེད་དོ། །དེ་ལ་ནི་སྡུག་བསྔལ་མྱེད་དོ། །སྡུག་བསྔལ་ཡོངས་སུ་
ཤེས་པ་མྱེད་དོ། །དེ་ལ་ནི་ཀུན་འབྱུང་བ་མྱེད་དོ། །ཀུན་འབྱུང་བ་སྤང་བ་མྱེད་
དོ༑ ༑ །དེ་ལ་ནི་འགོག་པ་མྱེད་དོ། །འགོག་པ་མངོན་དུ་བྱ་བ་མྱེད་དོ། །དེ་ལ་
ནི་ལམ་མྱེད་དོ། །ལམ་བསྒོམ་•པ་མྱེད་དོ། །དེ་ལ་ནི་ཐོབ་པར་བྱ་བ་མེད་དོ། །
མངོན་དུ་ཤེས་པར་བྱ་བ་མྱེད་དོ། །དེ་ལ་ནི་རྒྱུན་ཏུ་ཞུགས་པ་མྱེད་དོ། ། རྒྱུན་་
ཏུ་ཞུགས་པའི་འབྲས་བུ་མྱེད་དོ། ། དེ་ལ་ནི་ལན་ཅིག་ཕྱིར་འོང་བ་མྱེད་དོ།
ལན་ཅིག་ཕྱིར་འོང་བའི་འབྲས་བུ་མྱེད་དོ། །དེ་ལ་ནི་ཕྱིར་མྱི་འོང་བ་མྱེད་དོ། །
ཕྱིར་མྱི་འོང་བའི་འབྲས་བུ་མེད་དོ། །དེ་ལ་ནི་དགྲ་བཅོམ་པ་མེད་དོ། །དགྲ་་་
བཅོམ་པའི་འབྲས་བུ་མེད་དོ། །དེ་ལ་ནི་རང་སངས་རྒྱས་མྱེད་དོ། །རང་བྱང་
ཆུབ་མྱེད་དོ།
།དེ་ལ་ནི་བྱང་ཆུབ་སེམས་དཔའ་མྱེད་དོ། །ལམ་གྱི་རྣམ་པ་ཤེས་
པ་ཉིད་མྱེད་དོ། །དེ་ལ་ནི་སངས་རྒྱས་མྱེད་དོ། །བྱང་ཆུབ་མེད་དོ། །ཤ་ར་་
དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་སྤྱོད་པ་ནི་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱ་སྟེ། དེ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་སྤྱོད་ཀྱང་། གཟུགས་ལ་བརྩོན་ཞེས་བྱ་བའམ། མི་བརྩོན་ཞེས་བྱ་བར་་་
ཡང་དག་པར་རྗེས་སུ་མྱི་མཐོང་ངོ༌་། །ཚོར་བ་ལ་བརྩོན་ཞེས་བྱ་བའམ།
མི་་་་
བརྩོན་ཞེས་བྱ་བར་ཡང་དག་པར་རྗེས་སུ་མྱི་མཐོང་ངོ་། །འདུ་ཤེས་ལ་བརྩོན་་་་
ཞེས་བྱ་བའམ། མྱི་བརྩོན་ཞེས་བྱ་བར་ཡང་དག་པར་རྗེས་སུ་མྱི་མཐོང་ངོ་། །
14-189