བཀའ་འགྱུར། འབུམ། རྐ ༡༤
བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
གནས་ཏེ། དབུགས་ཕྱི་ནང་དུ་རྒྱུ་བ་མི་དམིགས་པའི་ཕྱིར། དབུགས་ཕྱི་ནང་
དུ་རྒྱུ་བ་རྗེས་སུ་དྲན་པ་བསྒོམ་པར་བྱའོ། །ཤ་ར་དྭ་ཏིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་ཏེ། སྐྱེ་
བ་མི་དམིགས་པའི་ཕྱིར། སྐྱེ་●བ་རྗེས་སུ་དྲན་པ་བསྒོམ་པར་བྱའོ། །ཤ་ར་དྭ་་
ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་གནས་ཏེ། འཆི་བ་མི་དམིགས་པའི་ཕྱིར། འཆི་བ་རྗེས་སུ་དྲན་པ་བསྒོམ་
པར་བྱའོ། །ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་གནས་ཏེ། ལུས་མི་དམིགས་པའི་ཕྱིར། ལུས་ཀྱི་
རྣམ་པ་རྗེས་སུ་དྲན་པ་བསྒོམ་པར་བྱའོ། །ཤ་ར་དྭ་ཏིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་ཏེ། མི་
རྟག་པ་མི་དམིགས་པའི་ཕྱིཕྱིར། མི་རྟག་པའི་འདུ་ཤེས་བསྒོམ་པར་བྱའོ། །ཤ་ར་
དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་་་
ཕྱིན་པ་ལ་གནས་ཏེ། སྡུག་བསྔལ་མི་དམིགས་པའི་ཕྱིར། སྡུག་བསྔལ་གྱི་འདུ་
ཤེས་བསྒོམ་པར་བྱའོ། །ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་་་་
ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་ཏེ། བདག་མེད་པ་མི་དམིགས་
པའི་ཕྱིར། བདག་མེད་པའི་འདུ་ཤེས་བསྒོམ་པར་བྱའོ། །ཤ་ར་དྭ་ཏིའི་བུ་བྱང་
ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་
ཏེ༑ མི་སྡུག་པ་མི་དམིགས་པའི་ཕྱིར། མི་སྡུག་པའི་འདུ་ཤེས་བསྒོམ་པར་བྱའོ༎
ཤ་ར་དྭ་ཏིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་གནས་ཏེ། འཆི་བ་མི་དམིགས་པའི་ཕྱིར། འཆི་བའི་འདུ་ཤེས་
14-84
•