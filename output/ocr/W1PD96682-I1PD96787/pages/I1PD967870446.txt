འདུལ་བ་གཞི།
༤༢ ༩
བསལ་ཅིང་ཙན་དན་གྱི་ཆུས་ཆག་ཆག་བཏབ། ཤིན་ཏུ་དྲི་ཞིམ་པོའི་•པོག་ཕོར་•
དག་བཞག ། རྒྱལ་མཚན་བཙུགས། དར་གྱི་ཆུན་འཕྱང་●མང་པོ་དཔྱངས∶།
མེ་ཏོག་སྣ་ཚོགས་ཀྱིས་དགའ་དགའ་ལྟར་བཀྲམ་སྟེ། ལྷརྣམས་ཀྱི་•དགའ་ཚལ་་
གྱི་སྐྱེད་མོས་ཚལ་བཞིན་དུ་•ལམ་ཡང་མཛེས་པར་བྱེད་དུ་བཅུག་ནས་•བཱ་རཱ་ཎ་སཱི་
ན་གནས་པའི་སྐྱེ་བོའི་ཚོགས་ཀྱིས་མེ་ཏོག་གི་•ཕྲེང་བ་དག་ཐོགས་ཏེ་བསུར་དོང་ངོ་༎
དེ་ནས་རྒྱལ་པོས་རི་དགས་ཀྱི་དཔོན་པོ་གཟུགས་ཤིན་ཏུ་སྡུག་པ་དེ་འབྱོར་པ་ཆེན་་
པོས་གྲོང་ཁྱེར་བཱ་རཱ་ཎ་སཱིར་ཞུགས་ནས་སེང་གེའི་ཁྲི་ལ་འདུག་ཏུ་བཅུག་གོ། །དེ་
ནས་རྒྱལ་པོ་●རྒྱལ་པོའི་འབྱོར་པ་དང་། མཐུ་ཆེན་པོས་བཙུན་མོ་དང་།
གཞོན་ནུ་དང་། བློན་པོ་དང་། གྲོང་མི་དང་། ཡུལ་མི་དང་བཅས་པས་་་
ཡོངས་སུ་བསྐོར་ཅིང་འདུག་གོ། ། །དེ་ནས་རི་དགས་ཀྱི་དཔོན་པོ་བྱང་ཆུབ་སེམས་
དཔས་འཁོར་ལ་བལྟས་•ནས་རྒྱལ་པོ་དང་འཁོར་དེ་ལ་དེ་ལྟ་བུའི་ཆོས་བཤད་དེ།
དེ་ཐོས་པས་རྒྱལ་པོ་●འཁོར་དང་བཅས་པས་བསླབ་པ་ལྔའི་གཞི་བླངས་སོ། །
སེམས་ཅན་དུ་མ་དག་གིས་ནི་དགེ་བའི་རྩ་བ་དག་ཐོབ་བོ། །དེ་ནས་རྒྱལ་པོས་་་
ནགས་དེ་རི་དགས་●རྣམས་ལ་བྱིན་ནོ། །སྲོག་ཆགས་འབྱུང་པོ་ཐམས་ཅད་ལ་ཡང་
མི་འཇིགས་པ་བྱིན་ནོ། །དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་་
ཀྱི་རི་དགས་ཀྱི་དཔོན་པོ་གསེར་གྱི་གློ་གང་ཡིན་པ་དེ་ནི་ང་ཉིད་ཡིན་ནོ། །དེའི་ཚེ་
དེའི་དུས་ཀྱི་མི་གང་ཡིན་པ་དེ་ནི་ལྷ་སྦྱིན【འདི་ཉིད་ཡིན་ཏེ། དེ་ན་ཡང་•འདི་་་
བྱས་པ་མི་གཟོ་བ་དང་བྱས་པ་མི་ཚོར་བ་ཡིན་ནོ། །ད་ལྟ་•ན་•ཡང་འདི་བྱས་་་
པ་མི་གཟོ་བ་དང་བྱས་པ་མི་ཚོར་བ་ཡིན་ནོ།།
གཞན་ཡང་ཇི་ལྟར་ལྷ་སྦྱིན་འདི་བྱས་པ་མི་གཟོ་ཞིང་བྱས་པ་མི་ཚོར་བ་དེ་•
ཉོན་ཅིཅིག ། །དགེ་སློང་དག་སྔོན་བྱུང་བ་རི་འོར་•ཞིག་ན་མེ་ཏོག་ཕྲེང་རྒྱུད་མཁན་
4-429