५०७
བཀའ་འགྱུར། མདོ་སྡེ། ༼༣༽ ༦༩
འཐུན་པས་ཡོངས་སུ་བསྐོར་བ་དང་ལྷན་ཅིག །བཻ་ཌཱུརྱ་དང་དངུལ་དང་ཤེལ་དང་
ཨན་ད་རྙིལ་དང་མཐོན་ཀ་ཆེན་པོ་དང་པད་མ་རཱ་ག་དང་གསེར་བཙོ་མ་དང་སྤུག་
པས་ཆེས་ལྷག་པའི་ཚལ་དང་ཉེ་བའི་ཚལ་ཉམས་དགའ་བ་རྣམས་ན།
རྒྱུ་བར་
བྱེད་རྩེ་བར་བྱེད་དགའ་བར་བྱེད་དེ། གང་དེ་ཁོ་ན་ཉིད་ཤིན་ཏུ་ཕུན་སུམ་ཚོགས་
པ་ལྷག་པར་བདེ་བ་མྱོང་ངོ་། །དེ་ལྟ་མོད་ཀྱི་དེས་འདོད་པ་ཡང་དག་པར་གྲུབ་པ།
འཇིག་རྟེན་གྱི་ཕུན་སུམ་ཚོགས་པ་འབྱུང་བ་འཇིག་པར་རིག་ནས། དགའ་བ་ཡང་
མེད་ལ་འཁྲུག་པ་ཡང་མེད་དོ། །ཕུན་སུམ་ཚོགས་པ་ཐམས་ཅད་ཀྱི་མཐའ་ནི་རྒུད་
པར་འགྱུར་རོ་•སྙམ་དུ་རིག་ནས། འདི་ལྟར་རང་གི་ལས་ལ་སྤྱོད་པ། ལས་ཀྱི་
རླུང་གིས་●གཏོར་བ་རྣམས་སེམས་ཅན་དམྱལ་བ་དང་ཡི་དགས་དང་དུད་འགྲོ་་་་
རྣམས་ཀྱི་ནང་ན་འཁྱམ་ཞིང་། ལྷ་དང་ལྷ་མོའི་ཚོགས་འགྲོགས་པ་འདི་ཐམས་
ཅད་དང་བྲལ་བའི་ལྷ་རྣམས་ཤི་ནས་གར་འགྲོ། །ཀྱེ་མ་བྱིས་པ་སོ་སོའི་སྐྱེ་བོ་
བསླུས་པ་འདི་དག་ཐམས་ཅད་ནི་ལས་བྱས་པ་ཆེན་པོ་མྱོང་ངོ་སྙམ་དུ་ནང་དུ་ཡིད་་་
ལ་སེམས་པར་བྱེད་དོ། །དེ་ནས་དེའི་ཚེ་བརྒྱ་བྱིན་གྱིས་འདི་ལྟར་ཚིགས་སུ་བཅད་
དེ་སྨྲས་པ།
རྣམས༑
ནམ་མཁའ་ལ་ནི་སྤྲིན་ཆགས་པ། །རླུང་གིས་ཀུན་དུ་གཏོར་བ་
།འདུས་པ་དག་ཀྱང་འགྱེས་པ་ལྟར། །འཁོར་བའི་སྲོག་ཆགས་དེ་བཞིན་
ནོ༑ །ཇི་ལྟར་དུས་ཚིགས་དུས་ཚིགས་སུ། །མེ་ཏོག་བྱུང་བ་མི་ཡིས་མཐོང་། །
དུས་ཚིགས་ཐམས་ཅད་ཐལ་གྱུར་ན། །ཇི་ལྟར་བྱུང་བ་སོ་སོར་འཇིག
།དེ་ལྟར་
ལེགས་པར་བྱས་པའི་ལྷ། །དུས་སུ་བྱུང་ན་དགའ་བྱེད་ལ། །དགེ་བའི་དུས་ནི་
ཐལ་གྱུར་ན། །ཇི་ལྟར་བྱུང་བ་སོ་སོར་འཇིག །ཇི་ལྟར་དུས་ཚིགས་དུས་ཚིགས་
སུ༑ །ཤིང་ལོ་དུ་མ་སྐྱེ【འགྱུར་བ། །དུས་ཚིགས་དུས་ནི་ཐལ་འགྱུར་ན། །དེ་
དག་ཀུན་ནས་འཇིག་པར་འགྱུར། །དེ་ལྟར་ལྷ་རྣམས་ལོ་མ་འདྲ། །སྲིད་པ་འདི་
69-546