༣༢༨
བཀའ་འགྱུར། མདོ་སྡེ། ༼༣༽ ༦༩
རྟག་ཏུ་ནད་མེད་པ་དང་། གནོད་པ་མེད་པ་དང་། ནོར་དང་ཤིན་ཏུ་ལྡན་ཞིང་
མཆོག་ཏུ་བདེ་བ་དང་། དེ་བཞིན་དུ་སྡེ་གཞན་གྱིས་འཇིགས་པ་མེད་པའི་བར་གྱི་
གླིང་དག་གི་རྒྱལ་པོར་འགྱུར་བའམ་རྒྱལ་ཚབ་ཏུ་འགྱུར་བར་མཐོང་ངོ་། །དེ་ནས་
ཡང་དགེ་སློང་ལས་ཀྱི་འབྲས་བུ་རྣམ་པར་སྨིན་པ་ཤེས་པ་དེ།
སུམ་ཅུ་རྩ་གསུམ་
པའི་ལྷ་རྣམས་ཀྱི་གནས་ལ་རྟོག་པར་བྱེད་དེ། དེས་ཐོས་པ་ལས་བྱུང་“བའི་ཤེས་
པས་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ཤིང་རྟ་སྣ་ཚོགས་ན་གནས་པ་ཞེས་་་་
བྱ་བ་ཇི་ལྟར་འདུག་པ་མཐོང་ངོ་།
།དེར་སེམས་ཅན་དག་ལས་གང་གིས་སྐྱེ་བར་
འགྱུར་སྙམ་ནསས། དེས་ཐོས་པ་ལས་བྱུང་བའི་ཤེས་པས་བརྟགས་ན། མཆོད་
རྟེན་གྱི་གནས་རྣམས་སུ་སྔོན་ཡོ་བྱད་སྦྱར་བ་རྣམས་རྒྱལ་པོ་མི་རིགས་པའམ།
བློན་པོ་མི་རིགས་པའམ། ●མི་རིགས་པར་ཆགས་པ་ལ་བརྐམ་པ།
ལས་ལ་
འཇིགས་པ་མེད་པ། གང་གིས་གཅོད་པར་བྱེད་པ་ལ་སྐྱེས་བུ་དམ་པ་ཡིད་དང་●
སེམས་བསྒོམས་པ་སངས་རྒྱས་ཀྱི་ཡོན་ཏན་མངོན་པར་དྲན་པའམ་ཚིག་ཤིན་ ཏུ་་་་
སྙན་ཅིང་གསལ་བས་སངས་རྒྱས་ལ་བསྟོད་ནས་དེ་ཕྱིར་ཟློག་པར་བྱེད་དམ【འཚོབ་་
པར་●བྱེད་ན། དེ་ལུས་དང་བྲལ་ནས་བདེ་འགྲོ་མཐོ་རིས་ཀྱི་འཇིག་རྟེན་སུམ་ཅུ་
རྩ་གསུམ་གྱི་ལྷ་རྣམས་ཀྱི་【ནང་ཤིང་རྟ་●སྣ་ཚོགས་ན་གནས་པའི་སར་སྐྱེ་བར་་་་
འགྱུར་རོ། །དེར་སྐྱེས་ནས་ཀྱང་ཤིན་ཏུ་དགེ་བའི་ལས་བྱེད་པ་དེ་སིལ་སྙན་ཡན་
ལག་ལྔ་དང་ལྡན་པས་དགའ་བར་བྱེད། རྩེ་བར་བྱེད། དགའ་དགུར་སྤྱོད་པར་
བྱེད༑ གནས་པར་བྱེད་དོ། །ས་དེར་ལས་ཀྱི་འབྲས་བུ་གཞན་གྱིས་ཀྱང་སྐྱེ་བར་
འགྱུར་བ་ནི། སྲོག་གཅོད་པ་དང་། མ་བྱིན་པར་ལེན་པ་“སྤངས་པས་འགྱུར་ཏེ།
འདི་ལྟ་སྟེ། ཁྱིས་འཚོ་བ་ལས་རི་དགས་ཐར་བར་བྱེད་ལ། བདག་ཉིད་ཀྱང་མི་
བྱེད༑ བྱེད་དུ་ཡང་མི་འཇུག །གཞན་གྱིས་བྱས་པ་ལ་རྗེས་སུ་ཡི་རང་བར་ཡང་
69-328