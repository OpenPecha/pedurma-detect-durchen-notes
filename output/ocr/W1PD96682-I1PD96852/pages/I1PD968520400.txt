༣༨༤
བཀའ་འགྱུར། མདོ་སྡེ། ༼༣༽ ༦༩
ལྔ་འབྱོར་ཅིང་ལྡན་པར་གྱུར་པ་རྣམས་ཀྱིས་རྩེ་བར་བྱེད་དོ། །པད་མ་དེ་རྣམས་ཀྱི་
བར་དག་ན་བུང་བ་བཞིན་དུ་སྦྲང་རྩི་དེ་དག་ལ་འཐུང་བར་བྱེད་ཅིང་། བདུད་རྩི་
ལ་ཡང་ཟ་བར་བྱེད། ལྷའི་དྲི་དང་རོ་དང་མདོག་ཕུན་སུམ་ཚོགས་ཤིང་། ཟླ་བ་
ལྟར་དྲི་མ་མེད་ལ་རོ་དང་ཤིན་ཏུ་ལྡན་པ་དེ་དག་ལ་ཟ་བར་བྱེད་དོ། །གོས་དེ་དག་
ཀྱང་གྱོན་ནས་ཇི་སྲིད་དུ་འདོད་པ་སྡུག་པ་ཡིད་དུ་འོང་བ་བྱས་ཤིང་བསགས་“པ
ལས་དེ་ཟད་པར་མ་གྱུར་པ་དེ་སྲིད་དུ་དེ་དག་དང་ལྷན་ཅིག་ཏུ་དགའ་བར་བྱེད་་་་
དགའ་དགུར་སྤྱོད་པར་བྱེད་དོ། །དེ་ཕྱིས་ལྷའི་འཇིག་རྟེན་དེ་ནས་འཆི་བར་
འགྱུར་ཏེ། ཤི་ནས་ཀྱང་ལས་ཉེ་བར་འགྲོ་བ་ཇི་ལྟ་བ་བཞིན་སེམས་ཅན་དམྱལ་བ་
དང་ཡི་དགས་དང་དུད་འགྲོ་རྣམས་ཀྱི་ནང་དུ་སྐྱེ་བར་འགྱུར་རོ། །གལ་ཏེ་མི་
རྣམས་དང【སྐལ་བ་●མཉམ་པར་མིའི་ནང་དུ་སྐྱེས་ན་ལས་དེ་དང་རྒྱུ་འཐུན་པར་དེ་
རྟག་པར་ཤིན་ཏུ་བདེ་ཞིང་བཞོན་པ་དང་སྐྱེད་མོས་ཚལ་ཕུན་སུམ་ཚོགས་ལ་སྐྱེ་བོ་་་་
ཀུན་དགའ་བའི་རྒྱལ་པོའམ་བློན་པོ་ཆེན་པོར་འགྱུར་བ་མཐོང་ངོ་། །དེ་ནས་ཡང་
དགེ་སློང་ལས་ཀྱི་འབྲས་བུ་རྣམ་པར་སྨིན་པ་ཤེས་པ་དེ་•སུམ་ཅུ་རྩ་གསུམ་པའི་ལྷ་་་་
རྣམས་ཀྱི་གནས་ལ་རྟོག་•པར་བྱེད་དེ། དེས་ཐོས་པ་ལས་བྱུང་བའི་ཤེས་པས།
ལྷ་རྣམས་ཀྱི་གནས་ནོར་བུའི་“སྙིང་པོ་ཞེས་བྱ་བ་ཇི་ལྟར་འདུག་པ་མཐོང་ངོ་།
དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་“ནས་དེས་ཐོས་པ་ལས་་་་
བྱུང་བའི་ཤེས་པས་བརྟགས་ན། སྐྱེས་བུ་དགེ་བ་ཕན་པར་འདོད་པ་གང་གིས་
སྲོག་གཅོད་●པ་དང་མ་བྱིན་པར་ལེན་པ་མི་བྱེད་ལ་གཞན་བྱེད་པ་ཡང་ཕྱིར་ཟློག་་་་
པར་བྱེད་དེ་དགེ་བའི་ལམ་ལ་རབ་ཏུ་འཇོག་པ་ཡིན་ནོ། །བདག་ཉིད་ཀྱིས་སྲོག་
གཅོད་པ་མི་བྱེད་པའི་རྣམ་པ་དུ་ཡོད་ཅེ་ན། འདི་ལ་སྦྲང་བུའི་སྦྲང་རྩི་དང་བུང་
བའི་སྦྲང་རྩི་དག་ལས་དྲོད་གཤེར་ལས་སྐྱེ་བའི་སྲིན་བུ་དག་འབྱུང་བར་•མཐོང་་་་
1
69-384