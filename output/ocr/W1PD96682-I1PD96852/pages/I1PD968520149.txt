འཕགས་པ་དམ་པའི་ཆོས་དྲན་པ་ཉེ་བར་གཞག་པ།
༡༣༣
ཁྲིམས་དེ་ནི་བསྔགས་པ་ཡིན། །རྒྱལ་པོ་ཆོམ་རྐུན་མེ་དང་ཆུས། །ཚུལ་ཁྲིམས་
ནོར【ལ་འཕྲོགས་•མི་ནུས། །དེ་བས་ཚུལ་ཁྲིམས་རྟག་ཏུ་བརྟེན∶། །ཚུལ་ཁྲིམས་
འཆལ་པ་རྣམ་པར་སྨད། །ཚུལ་ལ་མངོན་པར་དགའ་བའི་མི། །དེ་ནི་མྱ་ངན་
འདས་དང་ཉེ། །སྐྱེས་བུ་ཚུལ་ཁྲིམས་ལྡན་པ་བསྔགས། །ཚུལ་ཁྲིམས་ལྡན་པའང་
སྟེན་“པར་བྱེད། །ཚུལ་ཁྲིམས་ཉི་མ་ལྟ་བུར་མཛེས། །ཚུལ་ཁྲིམས་འཆལ་པ་རྣམ་
པར་སྨད།
།དྲི་མ་མེད་ཅིང་གནོད་•པ་མེད། །རིམས་ནད་མེད་ཅིང་མྱ་ངན་
མེད།༑ །རྫོགས་སངས་རྒྱས་ཀྱིས་“ཚུལ་ཁྲིམས་བསྔགས། །མྱ་ངན་འདས་པའི་
གྲོང་ཁྱེར་ཉེ། །རྟག་ཏུ་ཚུལ་ཁྲིམས་ལྡན་པ་ཡི། །མི་དག་ངེས་པར་ཀུན་ཏུ་
འགེངས༑ །ཚུལ་ཁྲིམས་ཡོངས་སུ་བསྲུངས་པ་ནི། །འཆི་བའི་ཚེ་ན་མི་འཇིགས་
སོ༑ །ཚུལ་ཁྲིམས་ཐོག་མ་ཐ་མར་དགེ། །བདེ་བ་ཐམས་ཅད་རབ་ཏུ་འཇུག །
སྐྱེས་བུ་ཚུལ་ཁྲིམས་ལྡན་པ་བསྔགས། །ཚུལ་●འཆལ་དགའ་བ་“བ་ལང་ཡིན། །
ཚུལ་ཁྲིམས་འཆལ་པའི་མི་དག་ནི། །དུད་•འགྲོ་རྣམས་དང་མཚུངས་པ་ཡིན། །
བྱ་དང་མི་བྱ་མི་ཤེས་ཏེ། །དེ་བས་ཚུལ་ཁྲིམས་ཡང་དག་སྤྱོད། །ཚུལ་ཁྲིམས་གོས་
ཀྱིས་གང་གཡོགས་པ། །སྐྱེས་བུ་དེ་ནི་གཡོགས་པ་ཡིན། །ཚུལ་ཁྲིམས【སྤངས་པ་
གང་ཡིན་པ། །གཅེར་བུ་དེ་ནི་ཕྱུགས་དང་མཚུངས། །སྐྱེས་བུ་ཚུལ་ཁྲིམས་ལྡན་
པ་ནི། །རང་གི་●སྐྱེད་ཚལ་འགྲོ་བ་བཞིན། །ཚུལ་ཁྲིམས་ལྡན་པ་འདིར་འོངས་
།དེར་ནི་གཉེན་ལྟར་སེམས་པར་བྱེད། །ཚུལ་ཁྲིམས་གཙང་མ་ཡང་དག་
སྤྱོད།༑ །དགེ་བའི་ལས་དང་ལྡན་པ་ཡི། །སྐྱེ་བོ་བྱ་བ་ལེགས་བྱས་པ། །དེ་ནི་ལྷ་
ཡི་འཇིག་རྟེན་འགྲོ། །སྐྱེས་བུ་ཚུལ་ཁྲིམས་རྟག་ལྡན་པ། །འདོད་པ་གང་དང་
གང་ཚོལ་བ། །དེ་དག་དེ་ཡི་སོ་སོར་འགྲུབ། །ཚུལ་ཁྲིམས་ཀྱིས་ནི་ཡོངས་སུ་
འཕེལ༑ །འཇིག་རྟེན་འདི་དང་ཕ་རོལ་ཏུ། །ཚུལ་ཁྲིམས་གྲོགས་ཀྱི་མཆོག་ཡིན་
པ༑
69-133