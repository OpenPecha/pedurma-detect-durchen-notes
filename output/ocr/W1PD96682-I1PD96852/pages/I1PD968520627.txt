འཕགས་པ་དམ་པའི་ཆོས་དྲན་པ་ཉེ་བར་གཞག་པ།
༦༡༡
ཞིམ་པ་ལ་ཡིད་ཆགས་པར་གྱུར་པས་འཛེག་པར་བྱེད་དོ། །གང་གི་ཚེ་འཛེགས་
པར་གྱུར་པ་དེའི་ཚེ། འཛེགས་མ་ཐག་ཏུ་པད་མ་དེ་ནམ་མཁའི་དཀྱིལ་དུ་འཕར་
བར་བྱེད་དོ། །ཡང་ནམ་མཁའ་དེ་ཉིད་ལ་འཕར་བ་ན་རྨི་ལམ་ལྟ་བུར་ཤེས་སོ། །
གཞན་ཡང་སྐྱེ་བའི་ཚེ་པད་མ་ཉམས་དགའ་བ་བུང་བས་མཛེས་པར་བྱས་པ་ཐམས་་
ཅད་དུ་ལྷག་པར་ཉམས་དགའ་བར་“མཐོང་བ་དང་། དེ་འའཛིན་པར་བྱེད་ལ་ད་
ནི་བདག་གིས་“གནས་འདི་དག་ཐོབ་སྟེ། པད་མ་འདི་རྣམས་བདག་གིར་གྱུར་
ཅིག་སྙམ་མོ། །དེའི་སེམས་བསྐྱེད་མ་ཐག་ཉིད་དུ་སྐྱེ་བར་འགྱུར་ཏེ། སྲིད་པའི་
ཡན་ལག་ནི་དེ་ལྟ་བུ་ཡིན་ནོ། །དེ་ལྟར་ལྷའི་འཇིག་རྟེན་ལྷ་●རྣམས་ཀྱི་ནང་དུ་
ལས་བར་མས་སྐྱེ་བ་བར་མ་འབྱུང་བར་འགྱུར་རོ། །གཞན་ཡང་སྲིད་པ་བར【མ་
པའི་“འགྲོ་བ་དང་འབྲེལ་པ་བདུན་པ་ནི་འདི་ལྟ་སྟེ། གལ་ཏེ་ལས་བཟང་པོ་ཞིག་
ཡིན་ན་མཐོ་རིས་སུམ་ཅུ་རྩ་གསུམ་གྱི་གནས་རྣམས་སུ་མཆོག་ཏུ་སྐྱེ་བར་འགྱུར་རོ། །
དེ་བྱང་གི་སྒྲ་མི་སྙན་དག་ནས་འཆི་བ་ན། འཆི་བའི་ཡུལ་གྱི་དུས་སུ་གཞལ་མེད་
ཁང་ཤིན་ཏུ་ཉམས་དགའ་བ་དང་། ཚལ་དང་ཉེ་བའི་ཚལ་སྡུག་པ་ཤིན་ཏུ་ཉམས་
དགའ་བ་དག་མཐོང་བ་དང་། དེ་རང་གི་བཞིན་དུ་དེ་དེ་དག་ལ་འཛེག་པར་བྱེད་
དོ༑ །དེ་དེ་དག་ལ་འཛེགས་“ནས་ནམ་མཁའ་ལ་འཛེག་པར་བྱེད་དོ། །དེ་
འཛེག་པ་ན་རྣམ་པ་ཐམས་ཅད་དུ་“ཉམས་དགའ་བ་མཐོང་བ་དང་དེ་འདི་སྙམ་དུ་་
སེམས་ཏེ། ད་ནི་བདག་གནས་འདིར་འགྲོའོ་སྙམ་མོ། །དེས་“སེམས་བསྐྱེད་མ་
ཐག་ཉིད་དུ་དེར་སྐྱེ་བར་འགྱུར་རོ། །དེ་ལྟར་བྱང་གི་སྒྲ་མི་སྙན་དག་ནས་ལས་
མཆོག་གིས་སྐྱེ་བར་འགྱུར་ཏེ། དེ་ནི་འགྲོ་བ་དང་འབྲེལ་བ་བདུན་པ་ཡིན་ནོ། །
གཞན་ཡང་“འགྲོ་བ་དང་འབྲེལ་པ་བརྒྱད་པ་ནི་གལ་ཏེ་བྱང་གི་སྒྲ་མི་སྙན་དེ་དག་་་་
ཉིད་ན【འཆི་བ་དེ་•འཆི་བའི་ཡུལ་གྱི་དུས་སུ་མཚན་མ་རྣམ་པ་དུ་འབྱུང་ཞེ་ན།
69-611