བཀའ་འགྱུར། མདོ་སྡེ། ༼༣༽ ༦༩
༤༡༠
བ་ཡིན་ཏེ་འདི་ལྟ་སྟེ། བཻ་ཌཱུརྱ་དང་གསེར་དང་དངུལ་དང་ཤེལ་དང་སྤུག་རྣམས་
ཀྱིས་བརྒྱན་ཅིང་མཛེས་པར་བྱས་སོ།
།ལྷ་མོ་རྣམ་པ་སྣ་ཚོགས་ཀྱིས་ཀྱང་བརྒྱན་
ཅིང་ས་ཕྱོགས་དེ་མཛེས་པར་བྱས་པ་ཡིན་ཏེ། དེར་ཡང་ལྷ་རྣམས་དགའ་བར་
བྱེད་རྩེ་བར་བྱེད། དགའ་དགུར་སྤྱོད་པར་བྱེད་དོ། །དེར་ཡང་ཡིད་“ཤིན་ཏུ་
བདེ་བ་ལྷའི་རྒྱན་གྱིས་རྣམ་པར་བརྒྱན་པ། ལྷའི་ཙན་དན་གྱིས་ལུས་བསྐུས་པ་
ཕན་ཚུན་གནོད་པ་ཀུན་མེད་པ་དང་ལྡན་པ་ཕན་ཚུན་དགའ་བ་ཕན་ཚུན་སྙིང་ལ་་་་
མི་བདེ་བ་མེད་པ་དང་ལྡན་པ། ཕན་ཚུན་ཕྲག་དོག་དང་ཐབ་•མོ་རྣམས་ཀྱིས་སྐྱོ་
:
ལས་སྣ་ཚོགས་དང་ལྡན་པ། རང་གི་ལས་ཀྱི་འབྲས་བུ་མངོན་སུམ་པའི་ལྷ་རྣམས་
བ་མེད་པ་རང་གི་ལས་ཀྱི་འབྲས་བུ་ལ་སྤྱོད་པ་མཐོ་རིས་ཀྱི་ས་སྣ་“ཚོགས་རྣམས་སུ་་་
རྩེ་བར་བྱེད་ཉེ་བར་སྤྱོད་པར་བྱེད་དོ། །དེ་ནས་ཡང་དཔག་བསམ་གྱི་ཤིང་གི་ཚལ་
ག་ལ་བ་དེར་འདོང་བར་བྱེད་དོ། །དེར་མཐུ་འདི་འབྱུང་སྟེ། ཡིད་ལ་གང་དང་
གང་སེམས་པ་དེ་དང་དེ་དག་ཤིང་དེ་རྣམས་ཉིད་ལས་འཐོབ་བོ། །ཚལ་དེ་ན་ཤིན་
ཏུ་དྲི་ཞིམ་ཞིང་རོ་ཕུན་སུམ་ཚོགས་པའི་བཟའ་བ་དང་བཏུང་བ་ཆུ་བོ་ལྟར་འབབ་་་་
སྟེ་ལས་ལེགས་པར་བྱས་པ་མངོན་སུམ་དུ་གྱུར་པའི་ལྷ་དེ་•རྣམས་ཡིད་རབ་ཏུ་་་་
དགའ་བས་རྩེ་ཞིང་ཆུ་བོ་དེ་རྣམས་ཀྱི་ཆང་ཞིམ་པོ་ལ་འཐུང་ལ་བདུད་རྩི་ལ་ཡང་ཟ་་
བར་བྱེད་དོ། །བཟའ་བ་དང་བཏུང་བའི་རོ་དེས་ཚིམ་པ་མེད་པ་དེ་རྣམས་བདེ་བ་
འབར་བ་ལྟ་བུ་དེ་བརྒྱ་འགྱུར་དུ་མཛེས་པ་ཡིན་ནོ། །དེ་ནས་དེར་ཡང་རྩེ་བར་
བྱེད་དེ། རྩེ་●བ་སྣ་ཚོགས་བྱས་ནས་པད་མ་དཀར་པོའི་ལོ་མའི་ཚལ་ཞེས་བྱ་བ་
ག་ལ་བ་དེར་འདོང་བར་བྱེད་དོ། །ཚལ་དེ་ན་པད་མ་དཀར་པོ་གང་ཡིན་པ་དེ་
དག་གི་ལོ་མ་དང་མདོག་དང་དྲི་དང་རོ་ཤིན་ཏུ་ཕུན་སུམ་ཚོགས་པ་ཡིན་ལ་དེ་དག་་
ལས་ཆང་ཞིམ་པོ་འབྱུང་སྟེ། ཇི་ལྟར་སྟོན་ས་ནས་ཆང་གི་རྒྱུན་འབྱུང་བ་དེ་བཞིན་
69-410