བཀའ་འགྱུར། མདོ་སྡེ། ༼༽ ༦༩
१५५
བྱུང་བའི་ཤེས་པས་བརྟགས་ན། ཚུལ་ཁྲིམས་དང་ལྡན་པར་གྱུར་ཅིང་ལེགས་པར་
བྱས་པའི་ལས་ཀྱི་མཐའ་སྤྱད་པ་སེམས་བསྒོམས་པའི་ཡིད་དང་ལྡན་པ་གང་གིས་་་་
སངས་རྒྱས་དང་། ཆོས་དང་། དགེ་འདུན་ལ་ཕྱག་འཚལ་ལོ་ཞེས་ལན་གསུམ་
བརྗོད་ན། དེ་དེར་མཐར་ཤིན་ཏུ་མྱ་ངན་ལས་འདའ་བར་འགྱུར་བའི་ལས་སྐྱེད་
པ་ཡིན་ཏེ། མིའི་གནས་སྐབས་ཀྱི་རྣམ་པར་སྨིན་པ་གང་ཡིན་པ་དེ་ནམ་འཆི་བའི་
དུས་བྱས་ནས་ལུས་དང་བྲལ་ན་བདེ་འགྲོ་མཐོ་རིས་ཀྱི་འཇིག་རྟེན་ལྷ་ལག་ན་ཡོལ་་་་
གོ་ཐོགས་པ་རྣམས་ཀྱི་“གནས་པད་མའི་ནང་ན་རྒྱུ་བ་ཞེས་བྱ་བ་དེར་སྐྱེ་བར་འགྱུར་
རོ༑། །དེར་སྐྱེས་ནས་ཀྱང་དེའི་གནས་དེ་ནི་ཡོན་ཏན་ལྔ་དང་ལྡན་པའི་རོ་ཤིན་ཏུ་
ཞིམ་པ་ལ་●ཆགས་པའི་མིག་མི་འཛུམས་པ། ལུས་ཉི་མ་ལྟར་གསལ་བ། ལྷའི་
འདོད་པ་དང་སྡུག་པ་དང་ཡིད་དུ་འོང་བ་ལ་མངོན་པར་དགའ་བ།
བྱ་ཆུ་སྐྱར་གྱི་
མདོག་ལྟ་བུའི་པད་མ་ཀུན་གྱིས་མཛེས་པར་བྱས་ལ། པད་མ་དེ[དག་ནམས་ཀྱང་
ཞུམ་པར་མི་འགྱུར་བ་དང་། པད་མ་རེ་རེ་ལས་ཀྱང་ལྷའི་དྲི་དཔག་ཚད་ཙམ་དུ་
འབྱུང་སྟེ། དེས་ལྷའི་དྲི་དེ་དག་ཐམས་ཅད་དང་།
གཞན་ཡང་མེ་ཏོག་རྣམ་པ་
སྣ་ཚོགས་ཀྱི་དྲི་རྣམས་ཟིལ་གྱིས་གནོན་པར་བྱེད་པ་དང་། བུང་བ་ཁ་དོག་སྣ་
ཚོགས་ཅན་ཁ་ཅིག་གསེར་གྱི་བྱ་ལྟ་བུར་འདུག་ལ། ཁ་ཅིག་མ་ཧེའི་མིག་གི་མདོག་
ལྟ་བུ་དང་། ཁ་ཅིག་བཻ་ཌཱུརྱའི་མདོག་ལྟ་བུར་འདུག་པ་དག་སྒྲ་རྣམ་པ་སྣ་ཚོགས་
འབྱིན་ཏེ། དེའི་ཁྱད་པར་ནི་མི་རྣམས་ཀྱིས་ལེགས་པར་བསླབས་པའི་པི་བང་གི་
སྒྲ་འབྱིན་པ་ན། ཤིན་ཏུ་སྙན་ཅིང་ལྷག་པར་དགའ་བར་བྱེད་པའི་སྒྲ་ཀུན་དུ་
གང་བར་འབྱུང་བ་དག་འབུམ་གྱི་ཆར་ཡང་མི་ཕོད་དོ། །དེ་ཅིའི་ཕྱིར་ཞེ་ན།
ལྷའི་འདོད་པ་ལ་མི་ཡིས་དཔེར་བྱར་མེད་པའི་ཕྱིར་ཏེ། མི་གང་གིས་ཀྱང་ལྷའི་སྒྲ་
མཉན་པར་མི་ནུས་སོ། །དེ་ཅིའི་ཕྱིར་ཞེ་ན། འཁོར་ལོས་སྒྱུར་“བ་དང་།
69-158