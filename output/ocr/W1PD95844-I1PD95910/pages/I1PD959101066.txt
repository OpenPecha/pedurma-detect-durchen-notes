འཕགས་པ་ས་བཅུ་པའི་རྣམ་པར་བཤད་པ།
१०११
གསུངས་པའོ། །གོང་ནས་གོང་དུ་རང་གི་མཐུས་སྤོབས་པ་ཁྱད་པར་དུ་འགྱུར་
བར་རིག་པར་བྱ་སྟེ། གསུང་གིས་བྱིན་གྱིས་བརླབས་པ་ནི་དེ་ལྟ་བུ་ཡིན་ནོ། །
ཐུགས་ཀྱིས་བྱིན་གྱིས་བརླབས་པ་ཇི་ལྟ་བུ་ཞེ་ན།
དེ་ནས་སངས་རྒྱས་བཅོམ་ལྡན་
འདས་དེ་དག་གིས་བྱང་ཆུབ་སེམས་དཔའ་རྡོ་རྗེའི་སྙིང་པོ་ལ་ཟིལ་གྱིས་མི་ནོན་པའི་
ལུས་ཉིད་ཉེ་བར་སྒྲུབ་པར་མཛད་དེ། ཐོབ་•པ་མེད་པའི་སྤོབས་པས་སྟོན་པ་
དང་། ཤིན་ཏུ་རྣམ་པར་སྦྱངས་པའི་ཡེ་ཤེས་ཀྱིས་ཤིན་ཏུ་རྣམ་པར་ཕྱེ་བ་ལ་་་་
འཇུག་པ་དང་། བརྗེད་པ་•མེད་པའི་བྱིན་རླབས་དང་། ཤིན་ཏུ་རྣམ་པར་་་་
ངེས་པའི་བློ་གྲོས་ལ་མཁས་པ་དང་། ཐམས་ཅད་ཀྱི་རྗེས་སུ་སོང་བའི་བློ་མི་་་་
འདོར་བ་ཉིད་དང་། ཡང་དག་པར་རྫོགས་པའི་སངས་རྒྱས་ཀྱི་སྟོབས་བརྫི་•བ་
མེད་པ་ཉིད་དང་། དེ་བཞིན་གཤེགས་པའི་སྟོབས་དང་༌། མི་འཇིགས་པ་ཞུམ་
པ་མེད་པ་ཉིད་དང་། ཐམས་ཅད་མཁྱེན་པའི་ཡེ་ཤེས་ཀྱིས་སོ་སོ་ཡང་དག་པར་•
རིག་པར་རྣམ་པར་དབྱེ་བས་ཆོས་ཀྱི་ཚུལ་ལ་རྟོག་པ་●དང་། དེ་བཞིན་གཤེགས་
པའི་སྐུ་དང་། གསུང་དང༌། ཐུགས་ཀྱི་རྒྱན་ཤིན་ཏུ་རྣམ་པར་ཕྱེ་བ་ཐམས་་་་་
ཅད་མངོན་པར་སྒྲུབ་པར་མཛད་དོ་ཞེས་བྱ་བ་བཅུ་པ་འདིས་སོ། །ཟིལ་གྱིས་མི་་
ནོན་པའི་ལུས་དེ་ཡང་རྣམ་པ་གཉིས་ཏེ། བླ་ན་མེད་པའི་དཔལ་གྱིས་གཟི་བརྗིད་
དང་ལྡན་ཞིང་རང་གི་འཁོར་ལ་རྒྱལ་པོ་ལྟ་བུ་དངང་། སྤོབས་པ་ཟིལ་གྱིས་མི་ནོན་
པའི་ལུས་ཏེ། སྔ་མ་ནི་གཟུགས་ཀྱི་སྐུའི་བྱེ་བྲག་གིས་སོ། །ཕྱི་མ་ནི་མིང་གི་
ཚོགས་ཀྱི་བྱེ་བྲག་གིས་སོ། །དེ་ཡང་རྣམ་པ་དགུ་སྟེ། རྒྱུན་ཆགས་སུ་ཐོགས་པ་
མེད་པ་•སྟོན་པས་ཐོགས་པ་མེད་པའི་སྤོབས་པ་ནི་གང་གི་ཕྱིར། ཐོགས་པ་མེད་
པའི་སྤོབས་པས་སྟོན་པ་ཞེས་གསུངས་པའོ། །རིག་•པ་རྣམ་པ་བཞི་ཤེས་པ་ཤིན་
ཏུ་རྣམ་པར་བྱང་བར་བྱས་པས་རིག་•པ་གང་གིས་“གང་རིགས་སམ་མི་རིགས་པ་
65-1033