१२
བསྟན་འགྱུར། དབུ་མ། ༼གི༽ ༡༢༧
འགྱུར།༑ །སྦྱིན་པས་སྡུག་བསྔལ་གྱུར་པའི་སེམས་ཅན་ཡོངས་སྨིན་བྱེད། །ཅེས་
གསུངས་སོ། །དཀོན་མཆོག་སྤྲིན་གྱི་མདོ་ལས་ཀྱང་།
བཅོམ་ལྡན་འདས་་
ཀྱིས་ཀྱང་སྦྱིན་པ་བྱིན་ན་བྱང་ཆུབ་སེམས་དཔའི་བྱང་ཆུབབོ།
།བྱང་ཆུབ་སེམས་
དཔའ་●སྦྱིན་པ་བྱིན་ན་མི་དགེ་བའི་ཆོས་ཕྲག་དོག་དང༌་། སེར་སྣ་དང༌། ངན་
སོང་གསུམ་སྤངས་པ་ཡིན་ནོ་ཞེས་གསུངས་ཏེ། དེ་བས་ན་བདག་གིས་དེ་བཞིན་
གཤེགས་པའི་རྗེས་སུ་བསླབ་ཅིང་སྦྱིན་པ་སྦྱིན་པར་བྱའོ་སྙམ་སྟེ།
དེ་སྦྱིན་པ་ཡང་
སྦྱིན་ཞིང་སྦྱིན་པ་དེས་ཁེངས་པར་མི་འགྱུར་ཏེ་ཞེས་གསུངས་སོ།
།ཚངས་པས་་་་
ཞུས་པའི་མདོ་ལས་ཀྱང་། ཚངས་པ་བདག་གི་▪སྦྱིན་པས་མྱ་ངན་ལས་འདས་པ་་་
མཚོན་པར་བྱ་ན་དེ་ནི་བྱིས་པ་རྣམས་ཀྱིས་རྟོགས་པར་མི་འགྱུར་རོ།
།དེ་ལ་བྱང་
ཆུབ་སེམས་དཔའ་སེམས་ལ་མཁས་པ་འདི་ལྟར་མོས་པར་འགྱུར་ཏེ།
སྦྱིན་པ་ནི་
ཕ་རོལ་ཏུ་ལོངས་སྤྱོད་ཆེན་པོ་ཉིད་ཀྱི་ཕྱིར་འགྱུར་ན།
དེར་འགའ་ཡང་འཕོ་བར་
མི་འགྱུར་ལ། འཕོ་བ་མེད་པ་ནི་མྱ་ངན་ལས་འདས་པའོ་ཞེས་གསུངས་སོ། །
བྱང་ཆུབ་སེམས་དཔའི་སྡེ་སྣོད་ཀྱི་མདོ་ལས་ཀྱང་། ཤཱ་རིའི་བུ་བྱང་ཆུབ་སེམས་་་
དཔས་སྦྱིན་པའི་ཕན་ཡོན་བཅུ་འཐོབ་•པར་འགྱུར་རོ། །བཅུ་གང་ཞེ་ན། བཟའ་
བ་བྱིན་པས་ཚེ་དང་། སྤོབས་པ་དང༌། བདེ་བ་དང་། སྟོབས་དང་།
ཁ་དོག་ཕུན་སུམ་ཚོགས་པ་རབ་ཏུ་འཐོབ་•བོ། །བཏུང་བ་བྱིན་•པས་ཉོན་་་་་
མོངས་པ་དང་སྲེད་པ་ཐམས་ཅད་བསལ་•བ་ཕུན་སུམ་ཚོགས་པ་རབ་ཏུ་འཐོབ་•བོ།།
བཞོན་པ་བྱིན་•པས་བདེ་བ་ཐམས་ཅད་ཀྱི་དངོས་པོ་ཕུན་སུམ་ཚོགས་པ་རབ་་
ཏུ་འཐོབ་•བོ། _ །བགོ་བ་བྱིན་པས་ཁྲེལ་ཡོད་པ་དང་། ངོ་ཚ་ཤེས་པ་དང་།
གསེར་ལྟར་ཁ་དོག་ཡོངས་སུ་དག་པ་ཕུན་སུམ་ཚོགས་པ་རབ་ཏུ་འཐོབ་•བོ། །
སྤོས་དང་ཕྲེང་བ་བྱིན་པས་ཚུལ་ཁྲིམས་དང་། ཐོས་པ་དང་། ཏིང་ངེ་འཛིན་་
65-482