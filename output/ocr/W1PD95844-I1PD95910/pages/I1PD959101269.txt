१२३७
བསྟན་འགྱུར། མདོ་སྡེ། ༼༤༽ ༡༢༨
པར་བྱེད་པ་དང་བཅས་པ་རྣམས་ཀྱིས་ཇི་ལྟར་སངས་རྒྱས་ཀྱི་ཆོས་སུ་འགྱུར་བ་དེ་
དག་སྟོནན་ཏོ། །དེ་ལ་ཚུལ་ཁྲིམས་ཀྱི་དབང་དུ་བྱས་ན་•ཚུལ་ཁྲིམས་རྣམ་པར་དག་
པ་ལ་བསམ་པ་མཉམ་པ་ཉིད་ཅེས་གསུངས་པའོ། །ཏིང་ངེ་འཛིན་གྱི་དབང་དུ་་་
བྱས་ན་•སེམས་རྣམ་པར་དག་པ་ལ་•བསམ་པ་མཉམ་པ་ཉིད་ཅེས་བྱ་བ་གསུངས་
སོ༑ །ཤེས་རབ་ཀྱི་དབང་དུ་བྱས་ན་●ལྟ་བ་དང་སོམ་ཉི་དང་། ཡིད་གཉིས་་་
དང་འགྱོད་པ་སེལ་བ་རྣམ་པར་དག་པ་ལ་བསམ་པ་མཉམ་པ་ཉིད་དང་། ལམ་
དང་●ལམ་མ་ཡིན་པ་ཤེས་པ་རྣམ་པར་དག་པ་ལ་བསམ་པ་མཉམ་པ་ཉིད་དང་།
ལམ་ཤེས་པ་རྣམ་པར་དག་པ་ལ་བསམ་པ་མཉམ་པ་ཉིད་དང་། བྱང་ཆུབ་ཀྱི་་་་
ཕྱོགས【པའི་ཆོས་ཐམས་ཅད་•གོང་མ་གོང་མས་•རྣམ་པར་འཇིག་པ་རྣམ་པར་དག་
པ་ལ་བསམ་པ་མཉམ་པ་ཉིད་ཅེས【བྱ་བ་གསུངས་སོ∶། །དེ་ལ་ལམ་ནི་སྤོང་བར་
ཤེས་པའོ། །བྱང་ཆུབ་ཀྱི་ཕྱོགས་པའི་ཆོས་ཐམས་ཅད་གོང་མ་གོང་མས་རྣམ་པར་
འཇིག་པ་ལ་•ནི་ཡིད་ཙམ་སྤོང་བའི་དོན་དུ་བསྟན་ཏོ། །སེམས་ཅན་ཡོངས་སུ་་་
སྨིན་པར་བྱེད་པའི་དབང་དུ་བྱས་ན་• སེམས་ཅན་ཐམས་ཅད་ཡོངས་སུ་སྨིན་པར་་
བྱེད་པ་རྣམ་པར་དག་པ་པ་ལ་བསམ་པ་མཉམ་པ་ཉིད་ཅེས་བྱ་བ་གསུངས་སོ∶། །
ཀྱེ་རྒྱལ་བའི་སྲས་དག་བྱང་ཆུབ་སེམས་དཔའ་•ས་ལྔ་པ་ཐོབ་པའི་བྱང་ཆུབ་སེམས་
དཔའ་དེ་ལམ་གྱི་ཡན་ལག་བྱང་ཆུབ་ཀྱི་ཕྱོགས་པ་དེ་དག་ཉིད་ཡོངས་སུ་སྦྱངས་པ་་
ཤིན་ཏུ་བྱས་པའི་ཕྱིར་དང་། ལྷག་པའི་བསམ་པ་ཤིན་ཏུ་ཡོངས་སུ【སྦྱང་བའི་•
ཕྱིར་ཡང་དེའི་གོང་དུ་ལམ་གྱི་ཁྱད་པར་ཚོལ་ཞིང་། དེ་བཞིན་ཉིད་ཀྱི་རྗེས་སུ་་་་
ཞུགས་པ་ཞེས་བྱ་བ་འདི་ལ་ཡོངས་སུ་སྦྱང་བ་ཤིན་ཏུ་བྱས་པའི་ཕྱིར་ཞེས་བྱ་བ་ནི་ས་
བཞི་པ་ལ་བྱང་ཆུབ་ཀྱི་ཕྱོགས་པ་བསྒོམས་•པའི་ཕྱིར་རོ། _ །ལྷག་པའི་བསམ་པ་་་
ཤིན་ཏུ་ཡོངས་སུ་སྦྱངས་པའི་ཕྱིར་ཞེས་བྱ་བ་ནི་དེ་ཉིད་ན་བསམ་པའི་ཁམས་རྣམ་་
65-1236