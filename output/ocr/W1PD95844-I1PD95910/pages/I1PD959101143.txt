222°
བསྟན་འགྱུར། མདོ་སྡེ། ༼༤༽ ༡༢༨
པའི་ཞེས་བྱ་བ་ནི་གསུམ་པའོ། །
དེ་ལ་སངས་རྒྱས་ཐམས་ཅད་འབྱུང་བའི་འཇིག་རྟེན་གྱི་ཁམས་རབ་འབྱམ་•
མ་ལུས་པ་ཐམས་ཅད་དུ་ཞེས་བྱ་བ་ནི་སངས་རྒྱས་གང་དག་སྤྲུལ་པའི་སངས་རྒྱས་་
ཐམས་ཅད་ཀྱིས་རྒྱུ་བ་དང་། སེམས་ཅན་རྣམས་ཀྱང་ཕན་ཚུན་རྒྱུ་བའི་འཇིག་་་་
རྟེན་གྱི་ཁམས་རབ་འབྱམ་•ཟད་པར་ཁྱབ་པས་མ་ལུས་པ་ཐམས་ཅད་དུའོ། །ཇི་་
ལྟར་དེ་དག་གིས་སངས་རྒྱས་མཆོད་པའི་སྦྱོར་བ་དང་། སངས་རྒྱས་རྣམས་
ཀྱིས་ཀྱང་ཆོས་ཀྱིས་ཡང་དག་པར་སྒྲུབ་པའི་སྦྱོར་བས་བསོད་ནམས་དང་། ཡེ་
ཤེས་ཀྱི་ཚོགས་སོགས་པར་འགྱུར【སྙམ་དུ་•སེམས་ཅན་དེ་དག་ཉིད་མཆོད་པ་དང་།
ཆོས་ཀྱིས་•ཡང་དག་པར་བསྡུ་བའི་སྦྱོར་བ་སྔོན་དུ་བཏང་ནས་དགའ་ལྡན་གྱི་ཕོ་་་
བྲང་ནས་བཞུགས་•པ་ནས་བཟུང་སྟེ། མྱ་ངན་ལས་འདས་པར་གཤེགས་པའི་་་
བར་དུ་བྱ་ཞིང་ཐམས་ཅད་དུ་དུས་གཅིག་ཏུ་སྒྲུབ་པའི་ཕྱིར་ཞེས་བྱ་བས་ནི་རིམ་་་་་་
གྱིས་མ་ཡིན་པའོ། །ཅིའི་ཕྱིར་དགའ་ལྡན་ན་བཞུགས་པ་སྟོན་ལ། གཟུགས་་་་
དང་གཟུགས་མེད་པའི་ཁམས་རྣམས་•སུ་མ་ཡིན་ཞེ་ན། དེ་མི་ངལ་བ་ནས་་་་
འོངས་ཀྱིས་བདག་ཅག་གི་ཕྱིར་མ་ཡིན་ནོ་སྙམ་པའི་མི་གུས་པ་སྤང་བའི་ཕྱིར་རོ། །
ཅིའི་ཕྱིར་དབང་བྱེད་དུ་མ་ཡིན་ཞེ་ན། མཐུ་མངའ་མོད་ཀྱི་སེམས་ཅན་ལ་ཐུགས་
བརྩེ་བའི་ཕྱིར་སྐྱེ་བ་མཆོག་བོར་ཏེ་དགའ་ལྡན་དུ་སྐྱེས་སོ་ཞེས་གུས་པ་ལྷག་པར་་་་་
སྐྱེད་•པའི་ཕྱིར་རོ། །ཅིའི་ཕྱིར་མི་རྣམས་ཀྱི་ནང་དུ་མ་ཡིན་ཞེ་ན། བདག་ཅག་
ལ་ཐུགས་བརྩེ་བའི་ཕྱིར་ལྷའི་བདེ་བ་ཡང་སྤངས་ནས་མིའི་ནང་དུ་གཤེགས་སོ་ཞེས་
གུས་པ་ལྷག་པར་སྐྱེད་•པའི་ཕྱིར་རོ། །ཅིའི་ཕྱིར་ལྷུམས་ན་བཞུགས་པ་སྟོན་ཞེ་ན།
རིགས་མཐུན་པ་•རྣམས་སྤྲོ་བར་བྱ་བའི་ཕྱིར་རོ། །ཅིའི་ཕྱིར་སངས་རྒྱས་གཞན་
གྱི་མན་ངག་མེད་པར་བདག་ཉིད་ཀྱིས་•མངོན་པར་རྫོགས་པར་བྱང་ཆུབ་པ་སྟོན་་
65-1110