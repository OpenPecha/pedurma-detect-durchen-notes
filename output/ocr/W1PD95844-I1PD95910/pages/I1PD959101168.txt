འཕགས་པ་ས་བཅུ་པའི་རྣམ་པར་བཤད་པ།
7734
ཉིད་དུ་སྒྲུབ་བོ། །དེའི་ཕྱིར་དེ་འཇིག་རྟེན་ཤེས་པ་ཡིན་ཏེ། འཇིག་རྟེན་ཤེས་་
པས་•དུས་དང་། ཚོད་དང་། རན་པར་སྤྱོད་ཅིང་ངོ་ཚ་ཤེས་པ་དང་། ཁྲེལ་
ཡོད་པས་ཤིན་ཏུ་བརྒྱན་པའི་སེམས་ཀྱི་རྒྱུད་ཀྱིས། བདག་གི་•དོན་དང་གཞན་་
གྱི་དོན་ལ་རབ་ཏུ་བརྩོན་པར་བྱེད་དེ། དེའི་ཕྱིར་ངོ་ཚ་ཤེས་ཤིང་ཁྲེལ་ཡོད་པ་ཡིན།
སྦྱོར་བ་དེ་དག་ལ་ཡང་མངོན་པར་འབྱུང་བར་སྤྱོད་པ་ཡིན། ཕྱིར་མི་ལྡོག་ཅིང་མི་
བཟློགས་•པའི་སྟོབས་བསྐྱེད་པ་ཡང་ཐོབ་པ་ཡིན་ཏེ། དེ་ལྟར་དེའི་བརྟན་•པའི་
སྟོབས་བསྐྱེད་པ་ཀུན་དུ་བསྐྱེད་•པ་ཡིན། བརྟན་•པའི་སྟོབས་བསྐྱེད་པ་ཐོབ་་་་
པས་དེ་བཞིན་གཤེགས་པ་ལ་མཆོད་པ་དང་། རིམ་གྲོ་བྱ་བར་བརྩོན་ཞིང་བསྟན་
པ་ལ་ཡང་ནན་ཏན་བྱེད་དོ། །དེ་ལྟར་དེའི་ས་བཅུ་པོ་དེ་དག་ཡོངས་སུ་སྦྱོང་བའི་
ཆོས་འདི་ལྟ་སྟེ། དད་པ་དང་། སྙིང་རྗེ་དང་། བྱམས་པ་དང་། གཏོང་་
བ་དང༌་། སྐྱོ་བ་བག་ལ་ཞ་བར་བྱེད་པ་དང་། བསྟན་བཅོས་ཤེས་པ་དང་།
འཇིག་རྟེན་ཤེས་པ་དང་།
ངོ་ཚ་ཤེས་པ་དང་། ཁྲེལ་ཡོད་པ་དང་། བརྟན་
པའི་སྟོབས་བསྐྱེད་པ་དང༌་། དེ་བཞིན་གཤེགས་པ་ལ་མཆོད་པ་དང་།
བྱ་བ་ཀུན་དུ་སྐྱེས་པ་ཡིན་ནོ་ཞེས་བྱ་བ་དེ་ལ།
རིམ་གྲོ་
དེ་བཞིན་ཉིད་དུ་བསྒྲུབ་•བོ་ཞེས་
བྱ་བ་ནི་འཇིག་རྟེན་ཤེས་པའི་དབང་དུ་བྱས་པ་སྟེ། བསྟན་བཅོས་ལས་འབྱུང་བ་
བཞིནན་ནོ། །ཅི་ནུས་སུ་ཞེས་བྱ་བ་ནི་བདག་གིས་སོ། །ཅི་འོས་སུ་ཞེས་བྱ་བ་ནི་
གཞན་དག་ལའོ། །ངོ་ཚ་ཤེས་པ་དང་། ཁྲེལ་ཡོད་པའི་དབང་དུ་བྱས་ནས་་་་་
དུས་དང་། ཚོད་དང་༌། རན་པ་རྣམས་ཀྱིས་དུས་རྣམ་པ་གསུམ་བསྟན་ཏེ།
ཡིད་ལ་བྱ་བའི་དུས་དང༌་། ཉིན་ཞག་གི་དུས་དང་། འབྲས་བུ་ཡོད་པར་བྱེད་
པའི་དུས་སོ། །སྦྱོར་བ་དེ་དག་ལ་ཞེས་བྱ་བ་ནི། བརྟན་པའི་སྟོབས་བསྐྱེད་་་་་
པའི་དབང་དུ་བྱས་པ་སྟེ། དེ་དག་གི་དད་པ་ལ་སོགས་པ་བསྟན་པ་རྣམས་སོ། །
65-1135