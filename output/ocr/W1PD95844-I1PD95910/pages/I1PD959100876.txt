འཕགས་པ་སཱ་ལུ་ལྗང་པ་ཞེས་བྱ་བ་ཐེག་པ་ཆེན་པོའི་མདོའི་རྒྱ་ཆེར་བཤད་པ།
イ
མངོན་པར་ཞེན་པའི་བདག་ཉིད་ནི་ཚོར་བའི་རྒྱུ་ཅན་གྱི་སྲེད་པ་ཞེས་བྱ་བ་སྲེད་པ་
སྐྱེ་སྟེ། [དེ་ཉིད་ཀྱི་ཕྱིར། དེ་བཞིན་ཚོར་ལས་སྲེད་པ་འབྱུང་། །ཞེས་བྱ་བ་
སྨོས་སོ། །སྲེད་པ་ཞེས་བྱ་བ་ནི་ཁམས་གསུམ་པའི་འདོད་ཆགས་ཏེ། ཆགས་པ་
དང་། ལྷག་པར་ཞེན་པ་དང་། མངོན་པར་འདོད་པ་དང་། ཞེན་•པ་དང་།
མི་འབྲལ་བར་འདོད་པ་དང་། དགའ་བ་དང་། སྡུག་པ་ཞེས་བྱ་བའི་ཐ་ཚིག་
གོ༑ །དེ་ཡང་དབང་པོ་དང༌། ཡུལ་དང་། རྣམ་པར་ཤེས་པའི་བྱེ་བྲག་གིས་
སྲེད་པའི་ཚོགས་དྲུག་ཏུ་རྣམ་པར་གཞག་▪སྟེ། སྲེད་པར་སྣང་བའི་རྣམ་པ་ཅན་
གྱི་རྣམ་པར་རིག་པའི་དབང་གིས་བྱུང་བའི་སྲེད་པའི་ཚོགས་དྲུག་སྐྱེ་བས་བདེ་བར་
གཤེགས་པས་ཚོར་བ་ལ་ཞེན་•པ་ནི་སྲིད་•པའོ་ཞེས་གསུངས་སོ།
། །དེ་ལྟར་ལྷག་
པར་ཞེན་པའི་སྲེད་པ་འཕེལ་བ་ནི་ལེན་པའོ། ། དེ་ཉིད་ཀྱི་ཕྱིར། སྲེད་འཕེལ་་
ཉེ་བར་ལེན་པ་སྟེ། །ཞེས་བྱ་བ་སྨོས་སོ། །སྲེད་པ་ནི་ཆགས་པས་ཀུན་ནས་
འཁྱུད་པ་•འབྲལ་བར་མི་འདོད་པའི་“རྒྱུའོ།
།དགེ་བ་དང་མི་དགེ་བ་དང་ལུང་
དུ་མ་བསྟན་པ་ལ་སོགས་པ་ནི་ལེན་པ་སྟེ། ཉེ་བར་ལེན་པའི་ཕྱིར་ཉེ་བར་ལེན་་་
པའོ།༑ །ཉེ་བར་ལྔ་པའི་ལེན་པ་ནི་ཉེ་བར་ལེན་པའོ། །རང་གི་ལས་ཇི་ལྟར་་་་
བླངས་པའི་ལམ་བརྒྱགས་•ཀྱི་གཞན་གྱི་དབང་གིས་ལེན་པ་ལས་སྐྱེས་པ་ཡང་སྲིད་་
པ་ཞེས་བྱའོ། །དེ་ཉིད་ཀྱི་ཕྱིར། ལེན་པ་ལས་ནི་སྲིད་པ་འབྱུང་●། །ཞེས་བྱ་
བ་སྨོས་སོ། །རང་གི་ལས་ཀྱི་བག་ཆགས་ཇི་ལྟ་བ་སྣང་བའི་རྣམ་པ་ཅན་གྱི་རྣམ་
པར་རིག་པ་རྣམ་པར་རྟོག་པའི་དབང་གིས་བྱུང་བ་ཡང་• སྲིད་པ་མངོན་པར་་་
བསྒྲུབ་པའི་ཕྱིར་སྲིད་པ་ཞེས་བྱ་•སྟེ་ཡང་འབྱུང་བའི་ཕྱིར་རོ། །རང་གི་ལས་ནི་་
བག་ཆགས་ཇི་ལྟ་བའི་དབང་གིས་ཞེས་བྱ་བ་ནི་དགེ་བ་དང་མི་དགེ་བ་དང་༌། མི་
གཡོ་བའི་ལས་ཀྱི་བག་ཆགས་ཀྱི་དབང་གིས་ཞེས་བྱ་བའི་ཐ་ཚིག་གོ། །དེ་ལྟར་ན་
65-843