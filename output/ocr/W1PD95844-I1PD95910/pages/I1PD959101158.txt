འཕགས་པ་ས་བཅུ་པའི་རྣམ་པར་བཤད་པ།
११२५
ཕྱིར་དེ་དེ་ལྟར་སྨོན་ལམ་ཤིན་ཏུ་བསྒྲུབས་ཏེ། ལས་སུ་རུང་བའི་སེམས་དང་་་
གཉེན་པོའི་•སེམས་སུ་གྱུར་པས་དད་པ་མི་འཕྲོགས་པ་དང་ལྡན་པ་ཡིན་ཏེ། དེ་
ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་་་་
རྣམས་ཀྱི་སྔོན་གྱི་•མཐའི་སྤྱོད་པ་ལ་འཇུག་པ་དང་། ཕ་རོལ་ཏུ་ཕྱིན་པ་ཡང་་་
དག་པར་འགྲུབ་པ་དང་༌། ས་ཡང་དག་པར་འགྲུབ་པས་བསྒྲུབ་•པ་དང་། མི་
འཇིགས་པ་ཡོངས་སུ་རྫོགས་པ་དང་། སྟོབས་དང་། སངས་རྒྱས་ཀྱི་ཆོས་མ་་་
འདྲེས་པ་མི་འཕྲོགས་པ་ཉིད་དང་། སངས་རྒྱས་ཀྱི་ཆོས་བསམ་གྱིས་མི་ཁྱབ་པ་་་
ཉིད་དང་། དེ་བཞིན་གཤེགས་པའི་ཡུལ་མཐའ་དང་དབུས་མེད་པ་མངོན་པར་་
བསྒྲུབ་•པ་དང་། དེ་བཞིན་གཤེགས་པའི་སྤྱོད་ཡུལ་ཚད་མེད་པ་དང་•ལྡན་པ་
ལ་འཇུག་པ་དང་། འབྲས་བུ་ཡོངས་སུ་གྲུབ་པ་ལ་ཡིད་ཆེས་པ་ཡིན་ཏེ།
མདོར་བསྡུ་ན། བྱང་ཆུབ་སེམས་དཔའི་སྤྱོད་པ་ཐམས་ཅད་ནས། དེ་བཞིན་་
གཤེགས་པའི་སའི་བར་དུ་ངེས་པར་བསྟན་པ་དང་། འཛིན་པ་ལ་མངོན་པར་་་་
ཡིད་ཆེས་པ་ཡིན་ནོ་ཞེས་གསུངས་པའོ། །དེ་ལྟར་སྨོན་ལམ་ཤིན་ཏུ་བསྒྲུབས་•ཏེ།
དགེ་བའི་རྩ་བ་དེ་དག་ལས་དབང་གི་ཁྱད་པར་ཐོབ་པས། ལས་སུ་རུང་བའི་་་་་
སེམས་སུ་གྱུར་ཏེ། བདེ་བར་གནས་པའི་ཁྱད་པར་ཐོབ་པས། མཉན་•པའི་་་
སེམས་སུ་གྱུར་ཏོ། །དད་པ་མི་འཕྲོགས་པ་དང་ལྡན་པ་ཡིན་ཏེ་ཞེས་རྒྱ་ཆེ་
འབྱུང་བ་དེ་ལ། སྔོན་གྱི་མཐའི་སྤྱོད་པ་འཇུག་པ་ནི་བྱང་ཆུབ་སེམས་དཔའི་སྤྱོད་
པ་ནས་བཟུང་སྟེ། བྱང་ཆུབ་མངོན་པར་རྫོགས་པར་བྱང་ཆུབ་པའི་བར་དུའོ། །
དེ་ལ་བྱང་ཆུབ་སེམས་དཔའི་སྤྱོད་པས་བསྡུས་པའི་སྔོན་གྱི་མཐའི་སྤྱོད་པ་ལ་ནི་རྣམ་
པ་གཉིས་ཀྱིས་མངོན་པར་ཡིད་ཆེས་ཏེ། བྱང་ཆུབ་སེམས་དཔའི་སྤྱོད་པ་དེ་གང་
ཡིན་པ་དང་། རིམ་པ་གང་གིས་ཏེ།
གང་གི་ཕྱིར་ཕ་རོལ་ཏུ་ཕྱིན་པ་ཡང་དག་
65-1125