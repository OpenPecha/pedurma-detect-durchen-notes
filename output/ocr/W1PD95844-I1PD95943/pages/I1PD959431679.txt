ཚད་མ་རྣམ་འགྲེལ་གྱི་འགྲེལ་བཤད།
༡༦༦༣
ཏེ༑ འདི་ལྟར་ཡི་གེ་མེད་པར་ཡང་ངག་འཛིན་པར་འགྱུར་རོ། །གལ་ཏེ་ཡི་
གེ་གོ་རིམས་དང་མི་ལྡན་པ་ཉིད་ངག་ལ་ཕན་འདོགས་པར་མི་•འགྱུར་རོ་ཞེ་ན།
གོ་རིམས་མེད་པ་ཡང་ཞེས་བྱ་བ་སྨོས་ཏེ། ཡི་གེ་རྣམས་ཀྱི་གོ་རིམས་མེད་པར་
བརྗོད་པ་སྟེ། ཐ་སྙད་དུ་བྱ་བར་མི་ནུས་པ་ཉིད་ཀྱི་ཕྱིར་རོ།
།ཡི་གེའི་གོ་རིམས་
མེད་པ་ཅན་ཡང་ངག་ལ་ཕན་འདོགས་པར་བྱེད་པ་མ་ཡིན་ནོ། ། དེ་བས་ན་འདི་
ལྟར་གོ་རིམས་མེད་པ་དག་ཡིན་ཏེ། གོ་རིམས་དང་ལྡན་པ་ཉིད་དང་གོ་རིམས་་་
དང་མི་ལྡན་པ་ཉིད་དག་ལས་རྣམ་པ་གཞན་ཡོད་པ་མ་ཡིན་པ་དེ་ལྟར་ན། རྣམ་
པ་གཞན་མེད་པའི་ཕྱིར་ཡི་གེ་དག་ལ་ཕན་འདོགས་པར་བྱེད་པ་མ་ཡིན་ནོ་ཞེས་བྱ་
བར་གནས་སོ། །ངག་ལ་ཡི་གེ་དག་ཡོད་པ་མ་ཡིན་ཏེ། ངག་གི་ཡི་གེའི་བདག་
ཉིད་ཅན་མ་ཡིན་པ་གང་གིས་ཡི་གེའི་གོ་རིམས་ཀྱིས་ཕན་བཏགས་•པའི་ཕྱིར་རོ●། །
གོ་རིམས་ཀྱིས་“ངག་རྟོགས་པས་གཅིག་པ་ཉིད་ཉམས་པ་ཡིན་ནོ།
།འོ་ན་ཅི་ཡིན་
ཞེ་ན། གལ་ཏེ་ཡི་གེ་དག་ལ་དོན་གཞན་དུ་འགྱུར་བ་སྒྲའི་ངོ་བོ་དག་ཅེས་བྱ་བ་་
གཅིག་པོ་ཉིད་ནི་གསལ་བྱེད་ཡི་གེ་དག་ནི་གོ་རིམས་དང་ལྡན་པས་གསལ་བར་བྱེད་
པས་ན་གསལ་བྱེད་ཀྱི་གོ་རིམས་ཀྱི་དབང་གིས་ངག་གཅིག་པོ་དེ་ཡང་དོན་དམ་པར་
གོ་རིམས་དང་ཡི་གེ་རྣམ་པར་འབྱེད་པ་དག་•དང་བྲལ་དུ་ཟིན་ཀྱང་། གོ་རིམས་
དང་ལྡན་པ་དང་ཡི་གེ་རྣམ་པར་འབྱེད་པ་དང་ལྡན་པར་སྐྱེས་བུ་ལ་སྣང་ངོ་ཞེ་ན།
ལན་དུ་གསལ་བྱེད་ཅེས་བྱ་བ་ལ་སོགས་པ་སྨོས་ཏེ། གཅིག་ལ་ནི་རིམ་བཞིན་དུ་་
རྟོགས་པར་མི་རིགས་ཏེ་ཞེས་བྱ་བ་ལ་སོགས་པས་གསལ་བྱེད་ཀྱི་གོ་རིམས་དང་ལྡན་
པས་གསལ་བྱ་ངག་གོ་རིམས་མེད་པ་སྤངས་ཟིན་པ་སྟེ་ལན་བཏབ་ཟིན་ཏོ། །ཅིའི་
ཕྱིར་ཞེ་ན། གཅིག་ལ་གསལ་བ་དང་གསལ་བ་མ་ཡིན་པའི་ངོ་བོ་མ་ཡིན་པ་ནི་་་
འགལ་བའི་ཕྱིར་རོ། །གསལ་བའི་རང་བཞིན་ལས་གཞན་གསལ་བའི་ངོ་བོ་ཁྱད་
98-1663