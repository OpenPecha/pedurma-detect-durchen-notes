ཚད་མ་རྣམ་འགྲེལ་གྱི་འགྲེལ་བཤད།
༩༩༥
བྱེད་པའི་ཤིང་ནུས་པ་•ཐོགས་པ་མེད་པ་གང་ཡིན་པ་དེ་ནི་གྲང་བའི་རྒྱུ་མཚན་དང་
འགལ་མོད་ཀྱི། འོན་ཀྱང་ཤིང་དེ་ལྟ་བུ་དེ་ནི་འབྲས་བུ་མཐོང་བ་ཁོ་ནས་ངེས་
པའི་ཕྱིར་འབྲས་བུ་འགལ་བ་ཁོ་ནར་འགྱུར་རོ། །རྒྱུ་མཚན་དག་འགལ་ན་ནི་རྒྱུ་་
དམིགས་པ་གོ་བར་བྱེད་པ་ཁོ་ན་ཡིནན་ཏེ། དཔེར་ན་སྐྱེས་བུ་འདི་ལ་བ་སྤུ་ལངས་
པ་ལ་སོགས་པ་•ཁྱད་པར་མེད་དེ། སྩོགས་•པ་ཞེས་བྱ་བའི་སྒྲས་ནི་སོ་ཐམས་
ཐམས་བྱེད་པ་དང་འདྲ་•བ་ལ་སོགས་པ་བསྡུའོ།
།ཁྱད་པར་ཞེས་བྱ་བ་སྨོས་པས་
ནི་གྲང་བའི་འབྲས་བུ་རྣམས་བསྡུ་བའི་ཕྱིར་ཏེ། དེ་དག་ཤ་ཟ་ལ་སོགས་པས་
འགྱུར་བའི་བྱས་པ་ཡང་ཡོད་པས་སོ། །སྐྱེས་བུ་གང་ལ་མེའི་ཁྱད་པར་ཉེ་བར་
ཡོད་པ་དེ་ལ་དེ་སྐད་ཅེས་བྱའོ། །དེའི་ངོ་བོ་ནི་ཉིད་དེ་དེའི་ཕྱིར་རོ། །འདིར་་
ཡང་ཁྱད་པར་ཞེས་བྱ་བ་སྨོས་པས་ནི་མེ་ཇི་ལྟ་བུ་ཞིག་གིས་བ་སྤུ་ལངས་པ་ལ་སོགས་
པ་སེལ་བར་བྱེད་ནུས་པ་དེ་ལྟ་བུ་བསྡུ་བའི་ཕྱིར་རོ། །འདིར་ནི་ཚ་བའི་རྒྱུ་མཚན་
མེ་●དང་། བ་སྤུ་ལངས་པ་ལ་སོགས་པའི་རྒྱུ་གྲང་བར་འགལ་བ་ཡོད་དེ། དེ་་
ལྟ་བས་ན་རང་དང་འགལ་བའི་གྲང་བ་སེལ་བ་ནི་དེའི་འབྲས་བུ་བ་སྤུ་ལངས་པ་ལ་
སོགས་པ་ཡང་སེལ་བར་བྱེད་དོ། །རྒྱུ་འགལ་བ་དཔེར་བརྗོད་པ་འདིས་ནི་དེའི་་་
འབྲས་བུ་ལས་ཀྱང་ཞེས་བྱ་བ་ནི་འགལ་བའི་འབྲས་བུ་གང་ཡིན་པ་དེ་ལས་ཀྱང་དེ་
དང་འགལ་བའི་འབྲས་བུ་མེད་པར་རྟོགས་པར་བཤད་པ་ཡིན་ཏེ། འགལ་བ་
གང་ཞིག་གི་●འབྲས་བུ་དམིགས་ན་དེ་དང་འགལ་བ་ཟླ་བོ་གཉིས་པ་གང་ཡིན་པ་དེ་
ནི་དེ་དང་འགལ་བ་ཡིན་ཏེ། དེའི་འབྲས་བུ་གང་ཡིན་པ་དེ་མེད་པར་རྟོགས་པར་
བཤད་པ་ཡིན་ནོ། །དཔེར་ན་ཞེས་བྱ་བ་ལ་སོགས་པ་ནི་དཔེར་བརྗོད་པ་ཡིན་ཏེ།
ཕྱོགས་གང་ལ་གྲང་བས་བྱས་པའི་བ་སྤུ་ལངས་པ་ལ་སོགས་པའི་ཁྱད་པར་གང་ཡིན་
པ་དེ་དང་ལྡན་པའི་སྐྱེས་བུ་གང་ཡིན་པ་དེ་ཡོད་པ་དེ་ལ་དེ་སྐད་ཅེས་བྱའོ། །
98-995