クイ
བསྟན་འགྱུར། ཚད་མ། ༼ཆེ༽ ༡༩༠
ཆོས་ཅན་འཆད་●པ་མ་ཡིན་ནོ། །གལ་ཏེ་ལུས་ལ་གཟུགས་དང་དྲི་དང་རོ་དང་།
རེག་བྱ་ལ་སོགས་པ་མ་བྱུང་བ་ལས་སྔ་ན་མེད་པ་འབྱུང་བ་དང་། ངེས་པར་་
འབྲེལ་པ་ཅན་ཡིན་པ་དེ་དང་འདྲ་བར་ལུས་ཀྱི་ཆོས་སུ་གྱུར་པ་ཡིད་བདེ་བ་དང་།
ཡིད་མི་བདེ་བ་དང་། འདོད་ཆགས་དང་ཞེ་སྡང་དང་ཟས་ལ་སོགས་པ་འདོད་པ་
དང་ཤེས་རབ་ལ་སོགས་པ་འགྱུར་བ་དེ་ལྟར་ན། གང་ལ་བྱུང་བ་ལས་སྔ་ན་མེད་
པ་འབྱུང་བར་འགྱུར་ཞིང་ཞེས་བྱ་བ་ལ་སོགས་པའི་སྦྱོར་བ་ལས་མ་ངེས་པ་ཡིན་ནོ་
ཞེ་ན། གཟུགས་སོགས་བཞིན་ངེས་མེད། ཡིད་བདེ་བ་ལ་སོགས་པ་དག་གོ་་་་
ཅིའི་●ཕྱིར་ཞེ་ན། གཟུགས་ལ་སོགས་པ་ཁྱད་པར་མེད་པ་དེ་དག་འབྱུང་བ་ལས་
ཐ་དད་མེད་ཕྱིར་རོ། །གཟུགས་ལ་སོགས་པའི་སྤྱི་ངེས་པ་གང་ཡིན་པ་དེ་འབྱུང་་
བ་ལ་●ཐ་དད་པ་མེད་པར་གནས་པ་ཡིན་་ཏེ། ལྷན་ཅིག་གནས་པའི་ངེས་པས་་་
འཇུག་པ་ཡིན་ནོ་•ཞེས་བྱ་བའི་དོན་ཏོ། །ཡང་ན་འབྱུང་བ་དག་ལས་གཟུགས་ལ་
སོགས་པ་ཐ་དད་པ་མ་ཡིན་པ་དེ་ལྟར་ན། ཁྱོ ཁྱོད་ཀྱི་གཞུང་གི་●འབྱུང་བ་ཉིད་་
གཟུགས་ལ་སོགས་པ་ཡིན་ནོ། །དེའི་ཕྱིར་འབྱུང་བའི་བདག་ཉིད་ཀྱི་ངོ་བོ་ཉིད་
ཅན་ཡིན་པའི་ཕྱིར་འབྱུང་བ་ཡོད་ན་གཟུགས་ལ་སོགས་པ་ཡོད་པར་འགྱུར་བ་ཉིད་
ཡིན་ནོ། །འདིར་ཡང་འདོད་ཆགས་ལ་སོགས་པ་འབྱུང་བ་རྣམས་དང་ལྷན་ཅིག་
གནས་པར་ངེས་པའི་མཚན་ཉིད་ཅན་ནམམ། དེ་ཡོད་ན་ཡོད་པའི་མཚན་ཉིད་་
ཅན་གྱི་ཐ་དད་པ་མེད་པ་ཡོད་པ་མ་ཡིན་པ་དེ་ལྟར་ན་གང་ཞིག་གང་ལ་ཐ་དད་་་
པར་གནས་པ་ཡོད་ན་མ་བྱུང་བ་ལས་སྔ་ན་•མེད་པ་འབྱུང་བར་འགྱུར་རོ་ཞེས་བྱ་
བ་ཁྱད་པར་དང་བཅས་པའི་གཏན་ཚིགས་ཡིན་པའི་ཕྱིར་མ་ངེས་པ་མ་ཡིན་ནོ། །
སྦྱོར་བ་ཡང་གང་ཞིག་གང་ལ་ལྷན་ཅིག་གནས་པའི་ངེས་པ་ཡོད་པ་མེད་ན་མ་བྱུང་
བ་ལས་འབྱུང་བ་དེ་ནི་དེ་ལས་ངེས་པར་སྐྱེ་བ་དང་འབྲེལ་པ་ཅན་དུ་འགྱུར་བ་མ་་་
98-180