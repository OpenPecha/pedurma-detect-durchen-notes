_ ཚད་མ་རྣམ་འགྲེལ་གྱི་འགྲེལ་པ།
१९
ནོ༑ །དེས་ན་གང་ཞིག་གང་ཡོད་པའི་སྒྲུབ་པར་བྱེད་པའི་ཚད་མ་ཡོད་པ་མ་ཡིན་
ནོ་ཞེས་བྱ་བ་ལ་སོགས་པའི་སྦྱོར་བ་གྲུབ་•པ་མ་ཡིན་ནོ། །གང་དང་གང་སྡོད་་
ནས་འཇུག་•པ་དེ་དང་དེ་ནི་ཕུལ་དུ་བྱུང་བ་དང་ལྡན་པའི་བློ་ཅན་གྱི་སྐྱེས་བུས་་
བྱིན་གྱིས【བརླབས་པ་•སྔོན་དུ་སོང་བ་ཅན་ཡིན་ཏེ། དཔེར་ན་སྟེའུ་ལ་སོགས་པ་
ལྟ་བུའོ། །འཇིག་རྟེན་གྱི་ལུས་དང་གནས་དང་བྱེད་པ་དག་ཀྱང་འདུག་ནས་་་
འཇུག་པའི་ཕྱིར། གང་ལ་ལོག་པར་རྟོགས་•པ་ཡོད་པ་དག་ལ་•ཡིན་ནོ། །
གང་དབྱིབས་ཀྱི་ཁྱད་པར་དང་ལྡན་པ་དེ་ནི་ཕུལ་དུ་བྱུང་བ་དང་ལྡན་པའི་བློ་ཅན་
གྱི་སྐྱེས་བུ་སྔོན་དུ་སོང་•བ་ཅན་ཡིན་ཏེ། དཔེར་ན་གཞལ་ཡས་ཁང་ལ་སོགས་པ་
ལྟ་བུའོ།
།ལུས་དང་གནས་ལ་སོགས་པ་ཡང་●དབྱིབས་ཀྱི་ཁྱད་པར་དང་ལྡན་པ་
ཡིན་ནོ། །གང་དོན་བྱེད་པར་ནུས་པ་དེ་ནི་ཕུལ་དུ་བྱུང་བ་དང་ལྡན་པའི་བློ་ཅན་
གྱི་སྐྱེས་བུས་བྱིན་གྱིས་བརླབས་•པ་སྔོན་དུ་སོང་བ་ཅན་དོན་བྱེད་པའི་བདག་ཉིད་
ལ་འཇུག་པ་ཡིན་ཏེ། དཔེར་ན་དགྲ་སྟ་ལ་སོགས་པ་ལྟ་བུའོ། །ལུས་དང་་
གནས་དང་བྱེད་པ་དག་ལ་ཡང་ལ་ལར་དོན་བྱེད་པར་ནུས་པ་ཡོད་དོ་ཞེས་བྱ་བ་ནི་
སྦྱོར་བ་ཡིན་ནོ། །དེ་ནི་སྡོད་འཇུག་དབྱིབས་ཀྱི་ཁྱད་པར་དང་། དོན་བྱེད་པ་
ལ་སོགས་པ་དག །འབྲས་བུའི་གཏན་ཚིགས་ཉིད་དུ་མངོན་པར་འདོད་པའི་སྒྲུབ་
པར་བྱེད་པ་དེ་དག་ལའོ། །སོགས་པ་སྨོས་པས་དེ་དག་སྒྲུབ་པར་བྱེད་པ་གཞན་་
དག་ཀྱང་ངོ་། །་འདོད་པ་སྒྲུབ་པའམ་དངོས་སམ་བརྒྱུད་པས【ཕན་ཚུན་•ཕན་་
གདགས་པར་བྱ་བ་དང་། ཕན་འདོགས་པར་བྱེད་པར་གྱུར་པའི་སེམས་ཅན་་
ཐམས་ཅད་ཀྱི་ལུས་དང་གནས་དང་བྱེད་པ་ལ་སོགས་པ་དག་གི་བློའི་མཚན་ཉིད་་
ཅན་གྱི་སེམས་པའི་ཁྱད་པར་ལས་མངོན་པར་གྲུབ་པའི་ཕྱིར་གྲུབ་པ་ལ་སྒྲུབ་པ་ཡིན་
ནོ༑ །ཅི་སྟེ་དེ་ལས་གཞན་པའི་ཕན་འདོགས་པར་བྱེད་པ་ལ་ལྟོས་པ་མེད་པའི་་་
98-19