7436
བསྟན་འགྱུར། ཚད་མ། ༼ཇི༽ ༡༩༡
ཞེས་བྱ་བ་ལ་སོགས་པ་ཡིན་ཏེ། གལ་ཏེ་འདི་ལྟར་ཀླུའི་རྒྱལ་པོ་འཇོག་པོའི་སྤྱི་
གཙུག་ན་ཡོད་པའི་རིན་པོ་ཆེས་རྒྱན་བྱས་ན་འདི་དུག་ཞི་བར་བྱེད་དོ་ཞེས་བྱ་བ་དེ་
ཡང་བསྒྲུབ་པར་མི་ནུས་པ་ཡིན་ནོ། །སྐྱེས་བུའི་དོན་གྱི་འབྲས་བུ་མེད་པ་ཅན་གྱི་
དཔེ་ནི། བྱ་རོག་གི་•སོ་བརྟག་པ་ལྟ་བུའོ་ཞེས་བྱའོ། །དེ【བཟློག་པ་དེ་•ཇི་
སྐད་དུ་བཤད་པའི་གསུམ་པོ་དེ་དག་བཟློག་•ནས་སོ། །སྡུད་པ་དང་ལྡན་པ་ཞེས་
བྱ་བ་འདིས་ནི་འབྲེལ་པ་དང་ཞེས་བྱ་བ་དེ་དང་། ཐབས་ནུས་པ་ཅན་དང་ཞེས་
བྱ་བ་འདིས་ནི་རྗེས་མཐུན་ཐབས་ཞེས་བྱ་བ་བཤད་པ་ཡིན་ནོ།
།འབྲེལ་པ་ལ་
སོགས་པ་གསུམ་དང་བྲལ་བ་གཞན་ལ་གུས་པར་བྱ་བ་ཉིད་ཅེས་བྱ་བ་དད་པ་ནིའོ། །
དེ་ནི་ཞེས་བྱ་བ་ལ་སོགས་པ་ཇི་སྐད་དུ་བཤད་པའི་ཡོན་ཏན་གསུམ་དང་ལྡན་པའི་
བསྟན་བཅོས་དེ་ནི་ཡོངས་སུ་བརྟག་པར་བྱས་པས་ན【སླུ་བ་བསྟེན་•པར་མི་འགྱུར་
རོ༑
།【སླུ་བ་བསྟེན་པ་•མེད་པའི་བསྟན་བཅོས་དེ་ལ་འཇུག་པ་ན་སྐྱེས་བུ་
མཛེས་པར་འགྱུར་རོ། །བསྟན་བཅོས【འདིའི་མི་སླུ་●བ་ཡང་གང་ཞེ་ན།
མཐོང་བ་དང་ཞེས་བྱ་བ་ལ་སོགས་པ་སྨོས་ཏེ། དོན་གྱི་སྒྲ་དང་པོ་ནི་བརྗོད་པ་
ཡིན་ལ་གཉིས་པ་ནི་ཡུལ་བརྗོད་པ་ཡིན་པ་དེ་བས་ན། དོན་ནི་མཐོང་བ་དང་མ་
མཐོང་བའི་དངོས་པོ་མངོན་སུམ་དང་རྗེས་སུ་དཔག་པའི་ཡུལ་གྱི་དོན་དེ་དག་ལ་གོ་
རིམས་བཞིན་དུ་མངོན་སུམ་དང་རྗེས་སུ་དཔག་པས་གནོད་པ་མེད་པ་བསྟན་་་
བཅོས【འདིའི་མི་སླུ་•བ་ཞེས་བྱ་བ་འདི་ཡིན་ནོ། །ཅི་དངོས་པོའི་སྟོབས་ཀྱིས་
ཞུགས་པའི་རྗེས་སུ་དཔག་པ་ཁོ་ནས་●གནོད་པ་བྱེད་པ་ཡིན་ནམ་ཞེ་ན། མ་ཡིན་
ནོ་ཞེས་བསྟན་པའི་ཕྱིར་རྣམ་པ་གཉིས་ཀྱང་ཞེས་བྱ་བ་སྨོས་ཏེ། དངོས་པོ་སྟོབས་
ཀྱིས་ཞུགས་པ་དང་ལུང་ལ་བརྟེན་པ་ཞེས་བྱ་བའི་དོན་ཏོ།
།མངོན་སུམ་གྱིས་ཞེས་
བྱ་བ་ལ་སོགས་པས་འཆད་པར་བྱེད་དེ། བསྟན་བཅོས་ལ་མངོན་སུམ་དུ་འདོད་
98-1536