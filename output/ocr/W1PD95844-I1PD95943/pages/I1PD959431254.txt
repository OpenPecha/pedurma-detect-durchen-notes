༡༢༣༨
བསྟན་འགྱུར། ཚད་མ། ༼༽ ༡༩༡
ནུས་པ་མེད་པ་མ་ཡིན་གྱི།
འོན་ཀྱང་སྔོན་པོ་ལ་སོགས་པའི་ཚོགས་ལ་སོ་སོར་
ནུས་པ་ཡོད་པ་ཁོ་ནའོ།
།དེ་བཞིན་དུ་བསལ་•བ་འདི་ལ་ཡང་སོ་སོར་རེ་རེ་
བསྩལ་•ན་ཞེས་བྱ་བ་བསལ་•བ་རེ་རེ་ནས་བསལ་ན་ཡང་སྤྱིའི་རྣམ་པར་ཤེས་པ་སྐྱེ་
སྟེ།༑ འདི་ཙམ་གྱིས་•ནི་དུས་ཐམས་ཅད་དུ་བསལ་•བ་རྣམས་སོ་སོར་ནུས་པ་་་
མེད་པ་མ་ཡིན་ནོ་ཞེས་བྱ་བར་སྦྱར་རོ། །འདི་སྐད་དུ་ཁྲ་བོ་མེད་ན་ཁུ་ཡུ་ལྷན་
ཅིག་བྱེད་པའི་སྤྱིས་བསྐྱེད་པར་བྱ་བའི་རྣམ་པར་ཤེས་པ་ལ་ཁྲ་བོའི་ནུས་པ་མེད་་་
མོད་ཀྱི། འོན་ཀྱང་རང་གི་བདག་ཉིད་ལྷན་ཅིག་བྱེད་པས་འབྱུང་བའི་རྣམ་པར་
ཤེས་པ་སྐྱེ་བ་ལ་ནུས་པ་ཡོད་པ་ཁོ་ན་ཡིན་ལ་དེ་བཞིན་དུ་ཁུ་ཡུ་ལ་སོགས་པ་ལ་ཡང་
རང་གི་རྟེན་གྱི་སྒོ་ནས་འབྱུང་བའི་རྣམ་པར་ཤེས་པ་ལ་ནུས་པ་ཡོད་དོ། །དེ་བས་
ན་གང་ཞིག་གང་མེད་ན་ཞེས་བྱ་བའི་སྦྱོར་བ་མ་ངེས་པ་ཡིན་ནོ་ཞེས་སྨྲས་པ་ཡིན་ནོ། །
སློབ་དཔོན་གྱིས་མི་མཐུན་པར་ཉེ་བར་བཀོད་པ་སྟེ་ཞེས་བྱ་བ་སྨོས་ཏེ། ཉེ་བར་་
བཀོད་པ་ཡིན་པས་ན། ཉེ་བར་བཀོད་པ་ནི་སྔོན་པོ་ལ་སོགས་པའི་དཔེ་སྟེ།
དེ་སྐབས་སུ་བབ་པ་དང་འདྲ་བ་མེད་དོ་ཞེས་བྱ་བའི་ཐ་ཚིག་གོ། །གསལ་བ་ལ་ཇི་
ལྟར་ཡང་ནི་དེ་ལྟར་•མིན་ཞེས་བྱ་བ་ནི་གསལ་བ་རྣམས་ལ་ནི་སོ་སོར་ཡང་ནུས་པ་
མེད་ལ། ཚོགས་པ་ལས་•ཡང་མེད་དོ་ཞེས་བྱ་བའི་ཐ་ཚིག་གོ། ། ། དེ་ཉིད་སྔོན་་
པོ་ལ་སོགས་པ་ཞེས་བྱ་བ་ལ་སོགས་པ་སྟོན་ཏེ། སོ་སོའི་ནུས་པ་ཡང་མཐོང་ཞེས་
བྱ་བ་ནི་སྔོན་པོ་ལ་སོགས་པ་ཇི་ལྟར་རང་རང་གི་ངོ་བོས་ཐ་དད་པ་དེ་བཞིན་དུ་་་
མིག་གི་རྣམ་པར་ཤེས་པ་རྣམས་ཀྱང་རྣམ་པ་ཐ་དད་པའི་ཕྱིར་ཏེ། དེ་ལ་སྔོན་པོ་
དང་ལྷན་ཅིག་པའི་ཚོགས་ཀྱིས་བསྐྱེད་པར་བྱ་བའི་མིག་གི་རྣམ་པར་ཤེས་པ་གང་་་
ཡིན་པ་དེ་ནི་དེ་མེད་ན་མེད་ལ། སྐྱེད་པ་གང་ཡིན་པ་དེ་ནི་གཞན་ཁོ་ན་ཡིན་ནོ། །
དེ་ལྟ་བས་ན་ཚོགས་ཀྱི་རྣམ་པས་ཉེ་བར་བསྒྱུར་བའི་རྣམ་པར་ཤེས་པ་སྔོན་པོ་ལ་་་་
98-1238