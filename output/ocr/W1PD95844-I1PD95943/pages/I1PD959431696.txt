१७५०
བསྟན་འགྱུར། ཚད་མ། ༼༽ ༡༩༡
འདོད་དེ། གལ་ཏེ་སྒྲ་ཐག་ཉེ་བའི་དབང་གིས་ལེགས་པར་བྱས་པ་ཡིན་པ་དེ་ལྟ་་
ན་ནི། རྟག་པ་དང་ཁྱབ་པར་བྱེད་པའི་ཕྱོགས་ལ་སྒྲ་གང་ཞིག་གང་ལ་ཐག་ཉེ་བ་
མ་ཡིན་པ་དེ་ནི་ཅུང་ཞིག་ཀྱང་ཡོད་པ་མ་ཡིན་པ་དེའི་ཕྱིར། སྒྲ་ཐམས་ཅད་ཅིག་
ཅར་ཐོས་པར་འགྱུར་བའི་ཐལ་བ་དེ་ཉིད་དུ་འགྱུར་རོ།།
•བམ་པོ་ཉི་ཤུ་རྩ་●དགུ་པ། གལ་ཏེ་ཅ་ཅོའི་སྒྲ་ཅིག་ཅར་འཛིན་པ་མ་ཡིན་
གྱི༑ འོན་ཀྱང་གོ་རིམས་བཞིན་དུ་ཡིན་་། དེ་ལ་སྒྲ་དུ་མ་ཐོས་པ་དེ་དག་
ཀྱང་སྒྲའི་འཇུག་པ་མྱུར་བ་ཡིན་པ་དེ་བས་ན་འཇུག་●པ་མྱུར་བའི་རྒྱུའི་ཕྱིར་གོ་་་
རིམས་བཞིན་དུ་འཇུག་པ་དེ་དག་གི་གོ་རིམས་བཞིན་དུ་འཛིན་པ་ན་ཡང་ཅིག་ཅར་
ཐོས་པ་འཁྲུལ་པ་ཡིན་ནོ་ཞེ་ན། གལ་ཏེ་དེ་ལྟར་འཇུག་པ་མྱུར་བ་ལས་ཅིག་ཅར་
ཐོས་པར་འཁྲུལ་པ་དེའི་ཚེ། གླིང་བུའི་སྒྲ་ནི་རྒྱུན་གོ་བར་བྱེད་པ་སྟེ། སྐད་ཀྱི་
བྱེ་བྲག་གང་ཡིན་པ་དེ་དག་གིས་གོ་བར་བྱེད་པའི་ཡན་ལག་གང་●ཡིན་པ་དེ་དག་
ལ་ཡང་འཇུག་པ་●མྱུར་བ་ཉིད་ཀྱིས་འདུས་པ་སྟེ། གཅིག་ཏུ་བྱེད་པའི་ཕྱིར་
འདྲེས་པར་རྟོགས་པར་བྱེད་པར་འགྱུར་གྱི་གོ་བར་བྱེད་པའི་ཡན་ལག་འདྲེས་པ་་་་
མེད་པའི་གོ་རིམས་ཅན་གྱིས་ནི་མི་འགྱུར་རོ། །དེ་ལྟར་ན་རིང་བ་དང་ཤིན་ཏུ་་་
རིང་བའི་ཡན་ལག་རྣམས་ལ་ཡང་འཇུག་པ་●མྱུར་བ་ཉིད་ཀྱིས་ཅིག་ཅར་ཐོས་པར་
འཁྲུལ་པ་ཉིད་ཀྱི་ཕྱིར་རིང་པོ་ལ་སོགས་པས་ཤེས་པར་མི་འགྱུར་རོ། །དེ་བཞིན་་
དུ་ཚིག་དང་ངག་མྱུར་དུ་བརྗོད་པ་གཞན་དག་ལ་ཡང་སྔ་ཕྱི་རྟོགས་པར་མི་འགྱུར་རོ། །
འདི་འགོག་པར་བྱེད་པ་ཡང་ལེའུ་གསུམ་པའི་རྣམ་པར་ཤེས་པ་ཅིག་ཅར་འཇུག་པ་
དཔྱོད་པར་བྱེད་པ་ལས་འཆད་པར་འགྱུར་རོ། །དེ་བས་ན་ཅ་ཅོ་ལ་ཡང་འཇུག་་
པ་མྱུར་བ་ཉིད་ཀྱི་སྒོ་ནས་ཅིག་ཅར་ཐོས་པ་འཁྲུལ་པ་མ་ཡིན་གྱི་འོན་ཀྱང་སྒྲ་མང་པོ་
ཉིད་ཅིག་ཅར་འཛིན་པ་ཉིད་ཡིན་ནོ། །དབང་པོ་གཅིག་ཉིད་ལ་སོ་སོར་ངེས་པར་
98-1680