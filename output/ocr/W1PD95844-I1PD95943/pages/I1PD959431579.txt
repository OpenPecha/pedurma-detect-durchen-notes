ཚད་མ་རྣམ་འགྲེལ་གྱི་འགྲེལ་བཤད།
7463
བྱ་བ་ལ་སོགས་པས་འཆད་པར་བྱེད་དེ། འདོད་ཆགས་ལ་སོགས་པ་དང་ལྡན་
པའི་སྐྱེས་བུ་བརྫུན་དུ་སྨྲ་བ་དེ【ལྟར་བརྩེ་བ་•སྟེ། སྙིང་རྗེའི་བདག་ཉིད་ཅན་དུ་
གྱུར་པའི་ཆོས་ཉིད་ཀྱང་ཡིན་ནོ། །སྩོགས་•པའི་སྒྲས་ནི་ཤེས་རབ་དང་དད་པ་ལ་
སོགས་པ་གཟུང་ངོ་། །དེ་དག་དང་ལྡན་པ་བདེན་པ་སྨྲ་བ་མཐོང་ངོ་། །དེ་
བས་ན་ཞེས་བྱ་བ་ནི་དེའི་ཕྱིར་རོ།
།ཇི་ལྟར་ཚིག་ནི་སྐྱེས་བུ་ལ་བརྟེན་པའི་ཕྱིར་་
ལོག་པའི་དོན་ཉིད་ཡིན་པ་དེ་ལྟར་བདེན་པའི་དོན་ཡང་སྐྱེས་བུ་ལ་བརྟེན་པ་ཡིན་་
པའི་ཕྱིར། སྐྱེས་བུ་ལོག་པ་ན་བདེན་པའི་དོན་དེ་ཡང་ལྡོག་པར་བྱེད་དོ། །
ཡང་གི་སྒྲ་ནི་ལྡོག་པའི་དོན་ཡང་ཞེས་བྱ་བ་ཡིན་ནོ། །སྐྱེས་བུས་མ་བྱས་པ་དོན་་
མེད་པར་འགྱུར་རོ། །ཅི་སྟེ་བདེན་པའི་དོན་ལོག་པ་དེ་ལྟ་ན་ཡང་དོན་མེད་པར་
མི་འདོད་པ་དེའི་ཚེ་བདེན【པའི་དོན་•ཅན་ཉིད་དམ་ཕྱིན་ཅི་ལོག་པ་སྟེ། ལོག་་
པའི་དོན་ཅན་ཉིད་དུ་འགྱུར་ཏེ། དོན་གྱིས་བདེན་པའི་དོན་ཅན་ལྡོག་པ་ན་•
རྣམ་པ་གཞན་མེད་པའི་ཕྱིར་རོ། །བསམ་པ་འདིས་ཀྱང་ལོག་པའི་དོན་ཅི་མིན་་་
ཞེས་བྱ་བའི་ཚིག་ལེའུར་བྱས་པ་བཤད་པ་ཡིན་ནོ། །གཞན་དུ་ན་ནི་དོན་མེད་པ་
ཉིད་དུ་● ཐལ་བར་འགྱུར་རོ●། །འདོད་པར་ནི་འགྱུར་ན་སྐྱེས་བུ་ལ་ལྟོས་པས་
སྒྲ་རྣམས་དོན་དང་ལྡན་པ་ནི་མ་ཡིན་གྱི། འོན་ཀྱང་ངོ་བོ་ཉིད་▪ཀྱིས་ཡིན་ནོ་ཞེ་
ན༑ སྒྲ་རྣམས་ཀྱི་•ཞེས་བྱ་བ་ལ་སོགས་པ་སྨོས་ཏེ། ངོ་བོ་སྟེ་རང་བཞིན་གྱིས་•
དོན་དང་ལྡན་པ་མ་ཡིན་ནོ། །ཅིའི་ཕྱིར་ཞེ་ན། བརྡ་•བརྡས་བྱས་པ་སྐྱེས་བུས་
བྱས་པ་ཉིད་མ་ཡིན་ཏེ། འདི་ལྟར་སྐྱེས་བུས་ལེགས་པར་བྱས་པས་དོན་གསལ་
བར་བྱེད་པ་ཡོད་དུ་ཟིན་ཀྱང་། རིག་བྱེད་ནི་སྐྱེས་བུས་བྱས་པ་ཉིད་ཡིན་པར་མི་
འགྱུར་རོ་ཞེས་བྱ་བར་བསམས་པའོ། །དེ་ལྟར་ཡང་དོན་ཤེས་བྱེད་པ་དག་གི་རྒྱུ་
སྟེ༑ དོན་གསལ་བར་བྱེད་པའི་རྒྱུ་བརྡ་ནི་རང་ཉིད་ཀྱིས་དོན་རྟོགས་པའི་ཕྱིར་རོ། །
98-1563