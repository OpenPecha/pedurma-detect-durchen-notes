クル
བསྟན་འགྱུར། ཚད་མ། ༼ཆེ༽》 ༡༩༠
པ་བརྗོད་པར་བྱའོ། །སྦྱོར་བ་ནི་གང་མ་བྱུང་བ་ལས་སྔ་ན་མེད་པ་འབྱུང་བར་•
འགྱུར་ཞིང་། གང་སྔ་ན་མེད་པའི་ཆོས་རྣམས་དངང་། སྦྱོར་བ་དེ་ནི་ཆོས་དེ་
དག་དང་ལྡན་པར་ངེས་པར་•ཡོད་པ་མ་ཡིན་ཏེ། ལུས་དེ་ཉིད་ལ་དབང་པོ་དང་།
ཡན་ལག་དང་། ཉིང་ལག་དང་། ཁ་དོག་དང་། དབྱིབས་ཀྱི་ཁྱད་པར་ངེས་
པ་མེད་པ་དང་ལྡན་པ་ལྟ་བུའོ།
།སྔ་ན་མེད་པའི་སྐྱེས་བུ་འདི་ཡང་མངལ་དུ་སྔ་ན་
མེད་པར་འབྱུང་བ་དང་། སྔ་ན་མེད་པའི་འདོད་ཆགས་ལ་སོགས་པ་དག་དང་་་
ལྡན་པ་•ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པའོ། །ཡང་ན་གང་་
དང་གང་ལུས་ཀྱི་ཆོས་ཡིན་པ་དེ་དང་དེ་ནི་སྐྱེ་བར་འགྱུར་བ་ངེས་པར་སྐྱེ་བ་དང་་་
འབྲེལ་པར་འགྱུར་བ་མ་ཡིན་ཏེ། དཔེར་ན་དབང་པོ་དང་། ཁ་དོག་དང་།
དབྱིབས་དང་། ཡན་ལག་དང་ཉིང་ལག་ལ་སོགས་པ་ལྟ་བུའོ། །ཡིད་བདེ་བ་་
དང་། ཡིད་མི་བདེ་བ་དང་། འདོད་ཆགས་དང་། ཞེ་སྡང་དང་།
ཟས་་
ལ་སོགས་པ་འདོད་པ་དང་། ཤེས་རབ་ལ་སོགས་པ་ཡང་ལུས་ཀྱི་ཆོས་ཡིན་ནོ་་
ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པའོ། །●འདོད་ཆགས་ལ་་་
སོགས་པའི་རྒྱུ་འབྱུང་བའི་བདག་ཉིད་ཡིན་ལ། འདོད་ཆགས་ལ་སོགས་པའི་རྒྱུར་
གྱུར་པ་འབྱུང་བའི་བདག་ཉིད་དེ་ལས་ཀྱང་སྐྱེས་བུ་འགའ་ཞིག་འདས་པ་མ་ཡིན་ཏེ།
འབྱུང་བའི་བདག་ཉིད་མ་འདས་ཕྱིར་ཏེ། རྒྱུའི་ཕྱིར་དེས་སྐྱེད་པའི་འདོད་ཆགས་
ལ་སོགས་པ་དང་ལྡན་པས། འགའ་ཞིག་འདོད་ཆགས་དང་བྲལ་བ་ལ་སོགས་པ་
མེད་པ་ཉིད་ཡིན་པ་དེ་ལྟར་ན། གལ་ཏེ་སྐྱེས་བུ་ཐམས་ཅད་འདོད་ཆགས་ལ་་
སོགས་པ་དང་ལྡན་པར་འདོད་ན་ཞེས་བྱ་བའི་ཕྱོགས་སྔ་མའོ། །སྦྱོར་བ་ཡང་གང་
ཞིག་རྒྱུའི་རང་བཞིན་ལས་མ་འདས་པ་གང་ཡིན་པ་དེ་ནི་དེའི་འབྲས་བུར་རིགས་•
པར་འགྱུར་ཏེ། དཔེར་ན་མྱུ་གུའི་རྒྱུའི་ཚོགས་ནི་མྱུ་གུ་•རྒྱུ་ལས་མ་འདས་པ་ཡིན་
98-174