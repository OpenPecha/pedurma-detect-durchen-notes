ཚད་མ་རྣམ་འགྲེལ་གྱི་འགྲེལ་པ། ____
༡༦༣
ཆགས་ལ་སོགས་པ་གང་དག་ལ་བདག་དང་བདག་གིར་ལྟ་བ་རིགས་མཐུན་པ་དང་
རྒྱུའི་ཁྱད་པར་དེ་ལ་ལྟོས་ནས་འཇུག་ཅིང་སྐྱེ་བ་ཡོད་པ་དེ་དག་ནི་རྣམ་པར་ཤེས་པ་
སྣ་ཚོགས་པ་གཞན་དང་གཞན་བག་ཆགས་རབ་ཏུ་སད་པར་བྱེད་པ་དག་གིས་རབ་
ཏུ་སད་པར་འགྱུར་རོ། །གང་གི་ཚེ་རྐྱེན་ཐག་ཉེ་བ་དེའི་ཚེ་འགྱུར་བ་གང་ཡིན་དེའི་
དེ་སྐད་དུ་སྨྲ་བའི་ཇི་སྐད་དུ་བཤད་པའི་སྐྱོན་དེ་དག་དུ་ཐལ་བ་མེད་དོ།
།འདོད་
དེས་ནི་་་
ཆགས་ལ་སོགས་པ་རླུང་ལ་སོགས་པའི་ཆོས་ཡིན་པ་བསལ་མ་ཐག་པ།
འབྱུང་བའི་ཆོས་ཉིད་བཀག་པར་རིག་•པར་བྱ་སྟེ། རླུང་ལ་སོགས་པའི་ཉེས་པ་
རྣམས་ནི་འབྱུང་བའི་རང་བཞིན་ཉིད་ཡིན་པའི་ཕྱིར་རོ། །དཔེར་ན་རླུང་དང་མེ་
དང་། ཆུ་དག་གི་ཆོས་འདོད་ཆགས【ལ་སོགས་•པ་མ་ཡིན་པ་ལྟ་བུའོ། །རྟེན་
ཡང་བཀག་པ་ཉིད་ཕྱིར་རོ། །ཡོད་མེད་རྟེན་ཡང་མིན་ཕྱིར་རོ། །ཞེས་བྱ་བ་ལ་
སོགས་པས་སེམས་ཀྱི་རྟེན་བསལ་ཟིན་པའི་ཕྱིར། འདོད་ཆགས་ལ་སོགས་པའི་་་
འབྱུང་བའི་•རྟེན་ཉིད་ཡིན་པ་བསལ་བ་ཉིད་ཡིན་པར་ཤེས་པར་བྱ་སྟེ། ཡང་མི་
བརྗོད་དོ། །དེ་དག་ཀྱང་འདི་ལྟར་གཟུགས་ལ་སོགས་པ་ལས་ཐ་དད་པའི་འབྱུང་
བ་དངོས་པོར་གྱུར་པ་ཁས་བླངས་ནས་རྟེན་མ་ཡིན་ནོ་ཞེས་བརྗོད་པ་ཡིན་ནོ།
དེ་ལྟ་མ་ཡིན་ན་གཟུགས་དང་སྒྲ་དང་དྲི་དང་རོ་དང་རེག་བྱ་དག་ལས་འབྱུང་བའི་
རྫས་གཞན་ནམ་གཞན་མ་ཡིན་པ་ཅུང་ཟད་ཀྱང་མེད་པ་དེ་ལྟར་ན། གང་ལས་དེ་
རྟེན་ཡིན། འབྱུང་བ་ཙམ་ཡང་གཟུགས་ལ་སོགས་པའི་སྐྱེ་མཆེད་ལྔའི་རྗེས་སུ་་
འཇུག་པའི་རིགས་པ་མ་ཡིན་ཏེ། དེ་ཁོ་ན་ཉིད་མང་པོ་ཉིད་དུ་ཐལ་བའི་ཕྱིར་རོ། །
དེ་ལྟར་ཁས་ལེན་ན་ཡང་རྣམ་པར་ཤེས་པ་དེ་ཙམ་དག་རྟེན་པར་འགྱུར་རོ། །
འདི་ལྟར་མང་པོ་དག་ཤེས་པ་དག་●གཅིག་གི་བདག་ཉིད་ཀྱི་ཆོས་ཡིན་ནོ་ཞེས་བྱ་་
བའི་རྟོག་པ་ཡང་འཐད་པ་མ་ཡིནན་ནོ། །དེ་ལྟར་ན་སེམས་དེ་ཉིད་དོན་གཞན་་
98-163