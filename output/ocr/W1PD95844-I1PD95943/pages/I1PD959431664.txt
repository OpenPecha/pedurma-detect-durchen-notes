१७८८
བསྟན་འགྱུར། ཚད་མ། ༼ཇི༽ ༡༩༡
སྐྱེས་བུས་མ་བྱས་པ་ཉིད་དེ། ཕྱིན་ཅི་མ་ལོག་པ་ཉིད་སྒྲུབ་པར་བྱེད་པ་མ་ཡིན་པ་
ནི་འཁྲུལ་པའི་ཕྱིར་སྐྱེས་བུས་མ་བྱས་པ་ཉིད་ཀྱི་བརྟགས་པ་དེས་ཅི་ཞིག་བྱ། དེ་་
བྱར སྐྱས བྱས མ
ལྟར་འཇིག་རྟེན་པ་དང་རིག་བྱེད་པའི་ངག་ཐོག་མ་མེད་པ་ཅན་ཉིད་ཡིན་པའི་ཕྱིར་
སྐྱེས་བུས་མ་བྱས་པ་ཉིད་དུ་མཚུངས་པར་འགྱུར་བ་ཉིད་•དུ་ཟིན་ཀྱང་། གལ་ཏེ་
རིགས་●པ་ལས་འདས་ནས་རིག་བྱེད་ཀྱི་ངག་སྐྱེས་བུས་མ་བྱས་པ་ཉིད་དུ་འདོད་པ་
དེའི་ཚེ། རིག་བྱེད་ཀྱི་ངག་དག་ཁོ་ན་སྐྱེས་བུས་མ་བྱས་པ་ཡིན་ན་ཡང་དེའི་
བརྗོད་པར་བྱ་བའི་དོན་རྣམས་ལ་ཐེ་ཚོམ་དག་ཀྱང་ཡིན་ཏེ། སྐྱེས་བུས་མ་བྱས་པ་
ཉིད་དུ་རྟོག་པ་ན་ཡང་ཐེ་ཚོམ་ཁོ་ནར་འགྱུར་རོ། །●•ཅིའི་ཕྱིར་ཞེ་ན། དོན་ནི་
འདུས་བྱས་ཁྱད་པར་རྣམས་ཏེ། རིག་བྱེད་ཀྱི་དོན་འཆད་པར་བྱེད་པའི་སློབ་
དཔོན་དག་གི་རྟོག་པ་དག་གོ། །ཁྱད་པར་རྣམས་མཐོང་བའི་ཕྱིར་རོ། །གལ་་
ཏེ་ཞེས་བྱ་བ་ལ་སོགས་པས་འཆད་པར་བྱེད་དེ། སྐྱེས་བུས་མ་བྱས་པ་ཉིད་ཡིན་་
ན་ཡང་དེའི་དོན་སྤོབས་པ་སྟེ། གལ་ཏེ་རིག་བྱེད་ཀྱི་ངག་གིས་འཇུག་པར་འདོད་
པ་ཅན་གྱི་རིག་བྱེད་ཀྱི་ངག་གི་དོན་ལ་དམིགས་པ་ཅན་གྱི་བློ་ལ་བདག་ཉིད་ཇི་ལྟ་བ་
བཞིན་དུ་སོ་སོར་ངེས་པ་•བསྐྱེད་པར་འགྱུར་བ་དེའི་ཚེ། ཕྱིན་ཅི་ལོག་པའི་དོན་
སྲིད་པ་མེད་པའི་ཕྱིར་ཡིད་ཆེས་པར་འགྱུར་ཏེ།
སྐྱེས་བུས་ཡིད་ཆེས་པ་རྙེད་པར་
འགྱུར་ན། དེ་ནི་ཡོད་པར་མ་ཡིན་་ཏེ།
འདི་ཇི་ལྟར་འདོན་པ་བཞིན་དུ་སྒྲོ་
འདོགས་པ་དང་སྐུར་པ་འདེབས་པ་དག་གིས་ཏེ། དོན་ལ་ལྷག་པར་འཇོག་པ་
དང་དོན་གཞན་ལ་བསྙོན་པར་བྱེད་ཅེས་བྱ་བའི་དོན་ཏོ། །ངེས་བརྗོད་ཀྱི་བསྟན་
བཅོས་ཀྱི་ཐ་སྙད་དུ་བྱེད་པ་ན་ངེས་བརྗོད་པའོ། །སོགས་པའི་སྒྲས་ནི་བརྡ་སྤྲོད་་
པ་ལ་སོགས་པ་གཟུང་ངོ་། །རིག་བྱེད་ཀྱི་ངག་རྣམས་ཐ་དད་པར་བྱེད་པ་སྟེ།
དོན་སྣ་ཚོགས་སུ་བྱེད་པ་མཐོང་ངོ་། །འཆད་པ་●ཐ་དད་པས་བརྟགས་པའི་•
98-1648