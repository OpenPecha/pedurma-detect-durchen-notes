770
བསྟན་འགྱུར། ཚད་མ། ༼ཇི༽ ༡༩༡
བློ་ལ་སྣང་བའི་ངོ་བོ་དེ་ནི་དེ་ཁོ་ན་ཉིད་མ་ཡིན་ནོ། །ཅིའི་ཕྱིར་ཞེ་ན། བརྟག་
པའི་ཡན་ལག་མེད་པའི་ཕྱིར་ཏེ། དོན་བྱེད་ནུས་པ་ཁོ་ན་བརྟག་པའི་ཡན་ལག་་་
ཡིན་ནོ། །དེ་བས་ན་བརྟག་པའི་ཡན་ལག་མེད་པ་ཉིད་ཀྱིས་•དོན་བྱེད་མི་ནུས་་
པའི་ཕྱིར་རོ་ཞེས་བཤད་པ་ཡིན་ནོ། །གང་གི་ཕྱིར་བློ་ལ་སྣང་བའི་ངོ་བོ་དེ་ཁོ་་
ན་ཉིད་མ་ཡིན་པ་དེའི་ཕྱིར་དེའི་ཡུལ་ཅན་གྱི་ཐ་སྙད་ནི་ནོར་བའི་དོན་ཁོ་ན་ལ་་་
འཇུག་པ་ཡིན་ཏེ།
དེ་བས་ན་ཤེས་པ་ལ་ཡོད་པའི་དོན་དེ་རྣམས་ཞེས་བྱ་བ་ལ་
སོགས་པ་སྨོས་སོ། །ཤེས་ལ་ཡོད་ཅེས་བྱ་བ་ནི་རྣམ་པར་རྟོག་པའི་བློ་ལ་སྣང་བ་སྟེ་
ཤེས་པ་ལ་ཡོད་པ་དེ་རྣམས། འདི་ལྟར་ལྡོག་པའི་ངོ་བོ་ཅན་ལྡོག་པའི་ངོ་བོ་དང་
ལྡན་པ་སྟེ། དཔེར་ན་ཨུཏྤ་ལ་མ་ཡིན་པ་ལས་ལོག་པའི་ངོ་བོ་ཅན་ཨུཏྤ་ལའི་དོན་
དག་པ་ལྟ་བུའོ། །དེས་ན་ཞེས་བྱ་བ་གཞན་ལས་ལྡོག་པ་ཅན་གྱི་ངོ་བོའི་ཨུཏྤ་ལ་
ཉིད་ཀྱིས་ཐ་དད་པ་མ་ཡིན་པ་ལྟ་བུར་སྣང་གི་དོན་དམ་པར་ནི་མ་ཡིན་ཏེ། བློ་ལ་
སྣང་བའི་ངོ་བོ་བརྫུན་པའི་ཕྱིར་རོ། །འདིས་ནི་སྤྱིའི་• ཐ་སྙད་ཀྱི་རྒྱུ་མཚན་བཤད་
དོ༑ །དེ་ཉིད་གཞན་ལས་ལོག་པར་ཡང་སྣང་•སྟེ་ཞེས་བྱ་བ་ནི་བློ་ལ་སྣང་བའི་་
དོན་གཞན་ལས་ལོག་པའི་ངོ་བོ་ཅན་དེ་དག་ཉིད་གཞན་རིགས་མི་མཐུན་པ་ལས་་་
ལོག་པར་ཡང་སྣང་སྟེ་དཔེར་ན་ཨུཏྤ་ལའི་ཁྱད་པར་དེ་དག་ཉིད་སྔོན་པོ་མ་ཡིན་པ་
ལས་ལོག་པ་ལྟ་བུའོ། །དེའི་ཕྱིར་ལྡོག་པ་གཉིས་ཀྱིས་ཉེ་བར་ཟིན་པའི་དོན་གཅིག་
སྣང་བའི་ཕྱིར་གཞི་མཐུན་པ་ཉིད་ཀྱི་•ས་བོན་བཤད་དོ། །དེ་ཉིད་དེ་ལས་ཞེས་་
བྱ་བ་ལ་སོགས་པས་སྟོན་ཏེ། དེ་ལ་ཞེས་བྱ་བ་ནི་བློ་ལ་སྣང་བའི་དོན་དེ་རྣམས་ལ་
ཐ་སྙད་རྒྱས་པར་བྱེད་ཅེས་བྱ་བར་སྦྱར་རོ། །ཁྱད་པར་ཇི་ལྟ་བུ་ཅན་ཞིག་ཅེ་ན།
ནོར་བའི་དོན་ཅན་ནོ། །གང་དག་རྒྱུར་གྱུར་པས་ཞེ་•ན། སྤྱི་དང་ནི་ཞེས་བྱ་བ་ལ་
སོགས་པ་སྨོས་ཏེ། སྤྱིའི་ཡུལ་ཅན་དང་གཞི་མཐུན་པའི་ཡུལ་• གྱི་ཤེས་པ་དང་ནི་
98-1194