२०२
བསྟན་འགྱུར། ཚད་མ། ༼ཆེ༽ ༡༩༠
དཔེར་ན་ཕ་དེ་ཉིད་བུ་ལ་ཆགས་པ་ལྟ་བུའོ། །སྐྱེས་བུ་འདོད་ཆགས་དང་བྲལ་་
བར་འདོད་པ་ཡང་བདག་ཤིན་ཏུ་མེད་པར་མི་འདོད་དོ་ཞེས་བྱ་བ་ནི་ཁྱབ་པར་་
བྱེད་པ་མི་དམིགས་པའོ།
།གང་གི་ཕྱིར་དེ་ལྟ་ཡིན་པ་དེའི་ཕྱིར། རྣམ་པ་ཀུན་
དུ་བདག་འཛིན་པས། །ཤིན་ཏུ་བདག་ལ་ཆགས་པ་བརྟེན་•པར་བྱེད། །དེ་་
བས་ན་སྐྱེས་བུ་འདིའི་བདག་ཏུ་ཆགས་པ【ཡང་ལྡོག་པ་མ་•ཡིན་ནོ།
།ཅིའི་ཕྱིར་
ཞེ་ན། འདི་ལྟར་བདག་ཏུ་ཆགས་པའི་ས་བོན་དེ། བདག་ཏུ་ཆགས་པ་ཞེས་བྱ་
བ་དེ་སྐབས་ཅན་དུ་•རྣམ་པར་གནས་པ་ཡིན་ནོ། །གང་ཞིག་རྒྱུ་གང་དང་ལྡན་་
པ་དེ་ནི་དེ་དང་ལྡན་པར་ཡང་འགྱུར་ཏེ།
དཔེར་ན་ནད་ཀྱི་རྒྱུ་དང་ལྡན་པ་ནད་
དང་ལྡན་པ་ལྟ་བུའོ། །སྐྱེས་བུ་འདི་ཡང་བདག་གི་ཆགས་པའི་རྒྱུ་བདག་ཏུ་ཆགས་
པ་དང་ལྡན་པ་ཡིན་ནོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ།
།གལ་ཏེ་་་
ཡང་སྡུག་བསྔལ་ལ་ཆགས་པ་དང་བྲལ་བའི་ཕྱིར།
འབད་རྩོལ་རྩོམ་པ་ཡོད་པ་དེ་
ལྟ་ན་ཡང་། བརྩོན་པ་ཡོད་ཀྱང་ཡོན་ཏན་ཆ་རྟེན་ཕྱིར། བདག་གི་ཡོན་ཏན་་
གྱི་ཆ་མཐོང་བའི་སྒོ་ནས་ཤིན་ཏུ་མ་སྤངས་པའི་དུས་དེ་སྲིད་དུ་བདག་ཏུ་ཆགས་པ་
མངོན་སུམ་• དུ་མི་རྒྱུ་ན་ཡང་། རྐྱེན་ཇི་ལྟ་བ་བཞིན་དུ་འཇུག་པ་དང་ནི་“ལྡན་་
པ་ན།
མངོན་དུ་ཕྱོགས་པའི་བདག་ཆགས་བྲལ་ལ་གགས་བྱེད་དང་། དེ་སྐྱོན་
ལ་ནི། བདག་གི་སྐྱོན་ལ་སྒྲིབ་བྱེད་མིན། །བདག་ཏུ་ཆགས་པ་དོར་བ་མེད་ན།
བདག་གི་•ཆགས་པ་དོར་བར་བྱ་བར་ནུས་པ་མ་ཡིན་ནོ། །སྦྱོར་བ་ནི་གང་ཞིག་
གང་ལ་ཆགས་པ་དོར་བ་མེད་པ་དེ་ནི་དེ་ལ་ཆགས་པ་དང་བྲལ་བའི་ཕྱིར་བརྩོན་པ་
དང་ལྡན་ཡང་། འབའ་•ཞིག་གི་ཚེ་དེའི་ཡོན་ཏན་གྱི་ཆ་མཐོང་བའི་ཕྱིར་དེ་ལ་་
རྗེས་སུ་ཆགས་པ་རྗེས་སུ་སྦྱོར་བ་དང་། དེའི་སྐྱོན་མཐོང་བ་ལ་སྒྲིབ་པར་བྱེད་པ་
ཡིན་ཏེ། དཔེར་ན་བུ་ཉེས་པ་ཅན་འབའ་•ཞིག་ལ་སོ་སོའི་སྐྱེ་བོའི་ཆགས་པ་མི་་
98-242