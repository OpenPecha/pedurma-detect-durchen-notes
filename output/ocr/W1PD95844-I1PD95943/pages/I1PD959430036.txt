२२
བསྟན་འགྱུར། ཚད་མ། ༼ཆེ༽ ༡༩༠
ཁྱད་པར་ནི་སྐྱེས་བུའི་འབྲས་བུ་ཉིད་དུ་མཐོང་བ་དེ་བོར་ནས། སྤྱིས་རྗེས་སུ་་
དཔོག་པ་རིགས་པ་མ་ཡིན་ནོ། །དེ་བས་ན་སྤྱི་དེ་འདྲ་བ་སྐྱེས་བུའི་བྱེད་པས་མ་་
ཁྱབ་པ་དེ་ལྟར་ན་མ་ངེས་པ་ཡིན་ནོ། །ཅི་སྟེ་ཡང་དབྱིབས་ཀྱི་ཁྱད་པར་དེ་ཉིད་རི་
བོ་ལ་སོགས་པ་དག་ལ་གཏན་ཚིགས་ཉེ་བར་སྦྱར་ནས་སྨྲས་པ། དེ་མ་གྲུབ་པ་་
ཡིནན་ཏེ། སྐྱེས་བུ་བློ་སྔོན་དུ་སོང་བ་ཅན་གྱི་ཉེ་བར་སྦྱར་བ་དེའི་འབྲས་བུ་ཉིད་དུ་
གྲུབ་པ་དེ་ནི་རི་●ལ་སོགས་པ་དག་ལ་མེད་པའི་ཕྱིར་རོ། །ཁང་བཟངས་ལ་་་
སོགས་པའི་ཁྱད་པར་དག་གི་རང་གི་བྱེ་བྲག་དག་ལ་རྗེས་སུ་འཇུག་པ་རྟེན་ཅིང་དེ་•
ལས་གཞན་པ་དག་ལས་ལྡོག་པ་གང་མཐོང་བའི་ཕྱིར་བྱེད་པ་མ་མཐོང་བའི་འཇིག་
རྟེན་ཡང་བྱས་པའི་བློར་འགྱུར་བ་གང་ཡིན་པ་དེ་ནི་རི་བོ་ལ་སོགས་པ་དག་ལ་ཡོད་
པ་མ་ཡིན་ནོ། །དེ་བཞིན་དུ་སྡོད་ནས་འཇུག་པ་ལ་སོགས་པའི་ཁྱད་པར་སྟེའུ་ལ་
སོགས་པ་•ཡང་ཡིན་ལ་“དེ་ལྟར་ན་གཏན་ཚིགས་རྣམས་མ་གྲུབ་པ་ཡིན་ནོ། །དེ་
ལྟར་མིན་•ན་བསྒྲུབ་པར་བྱ་བའི་རྗེས་སུ་འགྲོ་བའི་དབྱིབས་ལ་སོགས་པ་ཅི་འདྲ་བ་
དེ་བོར་ནས། ཅུང་ཟད་ཙམ་ཆོས་མཐུན་པ་ཉིད་ཅན་གྱིས་དེ་ཉིད་དུ་སྒྲོ་བཏགས་
པས༑ སྤྱི་འབྲེལ་པ་མེད་པ་ལས་གང་གི་ཚེ་•རྗེས་སུ་དཔོག་པ་བྱེད་པ་དེའི་ཚེ་རྫ་
མཁན་གྱིས། བུམ་པ་ལ་སོགས་འཇིམ་པ་ཡིནྡྷ། །འགྱུར་བ་འགའ་ཞིག་བྱེད་པའི་
རྒྱུའི་ཕྱིར་གྲོག་མཁར་ཡང་དེས་བྱས་ཏེ་རྫ་མཁན་གྱིས་བྱས་པར་གྲུབ་པར་འགྱུར་རོ༎
དཔེར་ན་གྲོག་མཁར་ཡང་འཇིམ་པའི་འགྱུར་བ་ཉིད་ཡིན་པའི་ཕྱིར་རྫ་མཁན་གྱིས་
བྱས་པ་ཉིད་ཡིན་་ཏེ། བུམ་པ་ལ་སོགས་པ་བཞིན་ནོ། །དེ་ཡང་འདོད་པ་མ་་
ཡིན་ནོ། །དེ་བས་ན་གཞན་ལ་ཡང་གྲུབ་པར་མི་འགྱུར་རོ། །གལ་ཏེ་སྤྱི་གཏན་
ཚིགས་ལ་ཁྱད་པར་ཀུན་དུ་བརྟགས་•པའི་ཕྱིར། དེ་ནི་འབྲས་བུ་དང་མཚུངས་་
པ་མ་ཡིན་ནམ་ཞེ་ན་དེ་ནི་མ་ཡིན་ཏེ། འདི་ལྟར་བྱས་པ་ཉིད་ཀྱི་སྤྱི་མི་རྟག་པ་་་
98-22