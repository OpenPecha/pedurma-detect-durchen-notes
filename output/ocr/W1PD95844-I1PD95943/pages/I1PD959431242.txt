१२२७
བསྟན་འགྱུར། ཚད་མ། ༼ཇི༽ ༡༩༡
སྨིག་རྒྱུ་ལ་ཆུའི་བློ་བྱུང་བས་ཏེ། ཆུ་དང་སྨིག་རྒྱུ་དེ་དག་གི་སྤྱི་གང་ཡིན་པ་དེ་
འཛིན་པ་མ་ཡིན་ཞེས་བྱ་བར་སྦྱར་བར་བྱའོ། །ཅིའི་ཕྱིར་ཞེ་ན། དེས་རྣམ་པ་
ཁོ་ན་ཞེས་བྱ་བ་ལ་སོགས་པ་སྨོས་ཏེ། ཆུའི་རྣམ་པ་གང་ཁོ་ན་ཞེས་བྱ་བར་
བསམས་པ་ཡིན་ནོ། །བློ་འདིས་•ཡུལ་ནི་དེ་ཁོ་ན་ཡིན་གྱི་སྤྱི་དངོས་པོར་གྱུར་པ་
མ་ཡིན་ཏེ། སྒྲོ་གདགས་•པར་བྱ་བ་ལ་•མ་གཏོགས་པ་དེ་མི་འཛིན་པའི་ཕྱིར་
དང་། ཡང་དག་པ་དང་ཡང་དག་པ་མ་ཡིན་པ་དག་གཅིག་ཏུ་འཛིན་པ་འགལ་
བའི་•ཡང་སྤངས་ཕྱིར་རོ།
།སྒྲོ་གདགས་པར་བྱ་བ་ཡང་ཅིའི་ཕྱིར་ཡུལ་ཉིད་ཡིན་
ཞེ་ན། ཡུལ་ཉིད་དུ་མ་བྱས་པ་ལ་ཞེས་བྱ་བ་ལ་སོགས་པ་སྨོས་ཏེ། རྣམ་པ་
གཞན་བཞིན་པ་ནི་རྣམ་པ་གཞན་མེ་ལ་སོགས་པ་ནི་དེ་ལ་སྒྲོ་འདོགས་པ་མ་ཡིན་ཏེ།
དེ་ནི་དེའི་ཚེ་ཡུལ་མ་ཡིན་པའི་ཕྱིར་རོ། །དེ་ཡང་ཞེས་བྱ་བ་ནི་ཆུའི་རྣམ་པ་སྒྲོ་
གདགས་པར་བྱ་བ་དེ་ཡང་སྨིག་རྒྱུ་དེ་ལ་མེད་པས་སྤྱི་མ་ཡིནན་ནོ། །གལ་ཏེ་ཇི་ལྟར་
ཆུ་ལ་ཆུའི་ངོ་བོ་ཡོད་པ་དེ་བཞིན་དུ་སྨིག་རྒྱུ་དག་ལ་ཡང་ཡོད་ན་ནི་དེའི་ཚེ་སྤྱི་ཡིན་
པར་འགྱུར་གྱི། རྟའི་གསལ་བ་དག་ལ་མེད་པའི་བ་ལང་ཉིད་ནི་དེ་དག་གི་སྤྱི་མ་
ཡིན་ནོ། །གལ་ཏེ་ཞེས་བྱ་བ་ལ་སོགས་པས་ནི་ཆུ་དང་སྨིག་རྒྱུ་དག་གི་▪སྤྱི་ནི་ཆུའི་
རྣམ་པ་སྒྲོ་གདགས་པར་བྱ་བ་མ་ཡིནན་གྱི། འོན་ཀྱང་དེ་ལས་གཞན་པ་ཆུ་དང་
སྨིག་རྒྱུ་དག་གི་●འདྲ་བའི་མཚན་ཉིད་ཁོ་ན་སྤྱི་ཡིན་ལ། སྤྱི་དེ་འཛིན་པ་ཡོད་ན་
དེར་ཞེས་བྱ་བ་ཆུར་སྒྲོ་འདོགས་ཀྱི་གཞན་དུ་ནི་མ་ཡིན་ཏེ། གལ་ཏེ་སྨིག་རྒྱུ་ལ་ཆུ་
དང་འདྲ་བ་དངོས་པོར་གྱུར་པ་ཞིག་འཛིན་པར་མི་འགྱུར་ན། དེ་ལ་ཆུར་སྒྲོ་
འདོགས་•པ་ལྟ་ག་ལ་ཡོད། དེ་●འཛིན་པ་མེད་པར་ཆུར་སྒྲོ་འདོགས་པར་ཁས་་
ལེན་ན་ནི། ཧ་ཅང་ཐལ་བར་འགྱུར་ཏེ་མེ་ལ་སོགས་པའི་ངོ་བོ་འཛིན་པ་ལ་ཡང་
ཆུར་སྒྲོ་འདོགས་པར་འགྱུར་རོ་ཞེ་ན། ཆུ་དང་སྨིག་རྒྱུ་ཞེས་བརྗོད་པའི་རང་གི་་་
98-1226