༡༣༢༢
བསྟན་འགྱུར། ཚད་མ། ༼ཇི༽ ༡༩༡
མཚན་ཉིད་ལས་སོ། །འཇུག་པའི་མཐར་ཏེ། འཇུག་པ་ཡོངས་སུ་རྫོགས་ན་
ཡང་དག་པ་ཉིད་ཀྱི་•དངོས་པོ་ཡིན་གྱི་མ་བྱས་པ་ལ་སོགས་པའི་ངོ་བོ་ནི་མ་ཡིན་ཏེ།
འདིས་•ནི་མ་འཁྲུལ་པའི་རང་གི་ངོ་བོ་བསྟན་ཏོ། །ཤེས་པ་མ་བསླུས་པའི་ཕྱིར་ཏེ།
རང་གི་མཚན་ཉིད་འཛིན་པའི་ཤེས་པ་བསྐྱེད་པའི་ཕྱིར་རོ། །སྒྲའི་དོན་གཞན་
སེལ་བ་འདི་ཉིད་ཀྱང་གཞི་མཐུན་པའི་སྒྲུབ་•པར་བྱེད་པ་ཉིད་ཡིན་གྱི་དངོས་པོ་ནི་
མ་ཡིན་ནོ་ཞེས་བསྟན་པའི་ཕྱིར། རྣམ་པ་ཐ་དད་པར་འཛིན་པ་ཞེས་བྱ་བ་ལ་
སོགས་པ་སྨོས་ཏེ། རྣམ་པ་ཐ་དད་པ་ནི་ཡོན་ཏན་དང་རིགས་ལ་སོགས་པ་སྒྲ་
འཇུག་པའི་རྒྱུ་མཚན་དུ་གྱུར་པ་དེ་འཛིན་པའི་ཤེས་པ་དང་སྒྲ་དག་ནི་དངོས་པོ་་་
གཅིག་གི་ཡུལ་ཅན་ཉིད་ཡིན་པའི་ཕྱིར་རོ། །གལ་ཏེ་རྣམ་པ་ཐ་དད་པ་ཅན་གྱི་
ཤེས་པ་དངོས་པོ་གཅིག་གི་ཡུལ་ལ་འཇུག་པ་དེ་བས་ན་དེའི་རྗེས་སུ་འབྲངས་ནས་་
སྒྲ་ཡང་དེ་བཞིན་དུ་འགྱུར་བ་ད་ལྟར་ན། སྒྲ་འབྲས་བུ་དུ་མ་ཅན་རྟེན་གཅིག་•
པ་སྟེ། གཞི་མཐུན་པ་ཉིད་དུ་འགྱུར་ན་དེ་ཡང་མེད་དེ་འགལ་བའི་ཕྱིར་རོ། །
དེ་ལྟར་ན་ཨུཏྤ་ལ་དང་སྔོན་པོའི་སྒྲ་དག་དངོས་པོ་གཅིག་གམ་དུ་མ་བརྗོད་པར་་་
འགྱུར་གྲང་ན། ཕྱོགས་དང་པོ་ནི་གཅིག་ཁོ་ནས་དངོས་པོ་ཆ་མེད་པ་བདག་ཉིད་
ཐམས་ཅད་བརྗོད་པའི་ཕྱིར་སྒྲ་གཉིས་མི་འཇུག་པའམ་འཇུག་པ་རྣམ་གྲངས་ཉིད་་
ཡིན་•པའི་ཕྱིར་འབྲས་བུ་དུ་མ་ཅན་ཉིད་མ་ཡིནན་ནོ། །ཕྱོགས་གཉིས་པ་ལ་རྟེན་་
གཅིག་པ་མེད་དེ་བུམ་པ་དང་སྣམ་བུ་ལ་སོགས་པའི་སྒྲ་བཞིན་དུ་སྣ་ཚོགས་པའི་་་
ཡུལ་ཅན་ཉིད་ཡིན་པའི་ཕྱིར་རོ། །ཅི་སྟེ་སྔོ་བའི་སྒྲས་སྔོན་པོའི་ཡོན་ཏན་ཁྱད་
པར་ཅན་གྱི་རྫས་དང་ཨུཏྤ་ལའི་སྒྲས་ཨུཏྤ་ལ་ཉིད་རིགས་ཁྱད་པར་ཅན་གྱི་རྫས་དེ་་
ཡང་སྨྲས་པ་ཡིན་ནོ། །དེ་བས་ན་ཁྱད་པར་དག་ཐ་དད་པ་འབྲས་བུ་དུ་མའི་སྒྲ་་
ཁྱད་པར་གཞི་ཐ་དད་པ་མེད་པའི་ཕྱིར་རྟེན་གཅིག་པ་ཡིན་ནོ་ཞེས་འདོད་པ་དེ་་་
98-1322