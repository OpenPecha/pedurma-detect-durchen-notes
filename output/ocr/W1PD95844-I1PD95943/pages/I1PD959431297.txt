ཚད་མ་རྣམ་འགྲེལ་གྱི་འགྲེལ་བཤད།
༡༢༨༡
ཤིང་མ་ཡིན་པ་འདི་རྣམ་པར【དབྱེ་བར་•བྱེད་པའི་སྤྱི་དངོས་པོ་ལྟར་རུང་བ་་་
དམིགས་པའི་མཚན་ཉིད་ཀྱིར་གྱུར་པ་གཅིག་ནི་མེད་དོ། །ཅིའི་ཕྱིར་མེད་ཅེ་ན།
དེ་ནི་ཞེས་བྱ་བ་ལ་སོགས་པ་སྨོས་ཏེ། སྤྱི་ཐ་དད་པ་ནི་ཡལ་ག་ལ་སོགས་པ་སྣང་
བ་ལས་ཐ་དད་པར་མི་འཛིན་པའི་ཕྱིར་ཏེ། ཤིང་ལ་སོགས་པ་ལ་བློ་ཡལ་ག་ལ་
སོགས་པའི་རྣམ་པ་ཅན་གཅིག་དང་། ཡལ་ག་ལ་སོགས་པའི་རྣམ་པ་ཅན་མ་ཡིན་
པ་ཅིག་ཤོས་དང་གཉིས་སུ་སྣང་བ་ནི་མི་དམིགས་སོ།
།ཁར་•བ་ཐོགས་པ་ལ་
ཁར་•བ་བཞིན་དུ་ཞེས་བྱ་བ་ནི་ཆོས་མི་མཐུན་པའི་དཔེ་སྟེ། ཇི་ལྟར་ཁར་•བ་
ཐོགས་པ་ལ་ཁར་•བ་ཐ་དད་པར་འཛིན་པ་ལྟར་སྤྱི་ནི་དེ་ལྟ་མ་ཡིན་ནོ། །ཡལ་ག་
ལ་སོགས་པ་དང་ལྡན་པའི་ཁྱད་པར་གཞན་ལས་ཐ་དད་པར་མ་བཟུང་•བའི་སྤྱི་་་
ཡང་གསལ་བ་རྣམས་ལ་མི་མངོན་•པའི་ཕྱིར་ཏེ། གཞན་ཞིག་རང་གི་ངོ་བོར་
དམིགས་པ་ནི་མངོན་པ་ཡིན་ན་དེ་ཡང་བདག་ཉིད་དུ་མ་བཟུང་•བ་ལ་ཇི་ལྟར་ཡོད་
པར་འགྱུར་སྤྱི་དོན་གཞན་མ་ཡིན་པར་སྨྲ་བའི་ལྟར་ན་ཡང་། རྣམ་པ་གསལ་བའི་
གཅིག་ལ་མཐོང་བ་ཡང་རང་གི་མཚན་ཉིད་ལས་ཐ་མི་དད་པའི་ཕྱིར་དེ་ཁོ་ན་དང་
འདྲ་བར་གསལ་བའི་ཁྱད་པར་གཞན་ལ་བལྟ་བར་མི་ནུས་པའི་ཕྱིར་རོ། །དེ་བས་
ན་ཐ་སྙད་ཀྱི་དུས་ན་འདྲ་བ་གཅིག་ཅིག་མཐོང་བ་གང་ཡིན་པ་དེ་དང་ལྡན་པ་ནི་་་
ཤིང་ཡིན་ལ་དེ་མ་ཡིན་པ་དང་ལྡན་པ་ནི་ཤིང་མ་ཡིན་ནོ་ཞེས་བྱ་བར་གྱུར་ཏོ། །
དེ་དག་གོ་རིམས་བཞིན་དུ་ཤིང་དང་ཤིང་མ་ཡིན་པ་ཉིད་ན་གསལ་བ་གཅིག་ཁོ་ན་
ཞེས་བྱ་བ་བརྡའི་དུས་ནས་མཐོང་བ་ཁོ་ན་ཤིང་ཡིན་པར་འགྱུར་རོ། །ཐ་སྙད་ཀྱི་
དུས་ན་སྣང་བ་ནི་མ་ཡིན་ཏེ། བརྡའི་དུས་ན་སྣང་བའི་རྣམ་པ་གཞན་མི་སྣང་
བའི་ཕྱིར་རོ། །སྒྲའི་དོན་གཞན་སེལ་བ་ལ་གཞན་དག་གིས་མ་ཁྱབ་པ་ཉིད་དུ་
གླེང་བ་གང་ཡིན་པ་དེ་ཡོངས་སུ་སྤང་བར་འདོད་ནས། རེ་ཞིག་ཕྱོགས་སྔ་མ་
98-1281