༡༢༩༦
བསྟན་འགྱུར། ཚད་མ། ༼༽ ༡༩༡
བྱེ་བྲག་ཏུ་གྱུར་པ་ཡོད་པ་ནི་མ་ཡིན་ནོ་ཞེས་བཤད་པ་•སྙམ་དུ་དོགས་པར་འགྱུར་
བས་དེའི་ཕྱིར་དབྱེ་བར་བྱ་བ་གཉིས་ཀྱིས་ཞེས་བྱ་བ་ལ་སོགས་པ་སྨོས་ཏེ། དབྱེ་་
བར་བྱ་བ་ཤིང་དང་ཤིང་མ་ཡིན་པ་གཉིས་ཀ་ཐ་དད་པ་●གང་ཡིན་པ་དེ་ནི་ཤིང་་་
དང་ཤིང་མ་ཡིན་པ་གཉིས་ཀ་ལ་ཡོད་པའི་ཕྱིར་ཡོད་པའི་ཐ་དད་པ་བརྗོད་ན་ཡང་
ཤིང་མ་ཡིན་པ་ལ་ལྟོས་ནས་ཤིང་ལ་ཡོད་པའི་●ཐ་དད་པ་གང་ཡིན་པ་དེ་སྒྲས་་་
བརྗོད་ན་ཡང་དེ་ལས་གཞན་པ་འཕེན་པ་•མེད་པ་ཡིན་ཏེ། ཤིང་མ་ཡིན་པ་ལ་་
ལྟོས་ནས་ཤིང་ལས་ཡོད་པའི་ཐ་དད་པ་དེ་ལས་གཞན་པ་ཤིང་ལ་ལྟོས་ནས་ཤིང་མ་
ཡིན་པའི་ཐ་དད་པ་ཡང་འཕེན་པ་ཡིན་ནོ། །གལ་ཏེ་ཤིང་ལས་ཀྱང་ཤིང་མ་ཡིན་
པ་ཐ་དད་པར་གྱུར་ན། དེ་ལྟ་ན་ཤིང་མ་ཡིན་པ་ལས་ཤིང་ཐ་དད་པ་ཡིན་ནོ། །
དེ་བས་ན་ཞེས་བྱ་བ་ནི་གཏན་ཚིགས་ཏེ། དེའི་ཕྱིར་ཁྱད་པར་ཅན་ཡིན་པའི་ཕྱིར་
བཤད་དོ་ཞེས་བྱ་བ་ཁོང་ནས་དབྱུང་ངོ་། །དེ་དག་ལ་ཞེས་བྱ་བ་ནི་གཅིག་ལ་ཡོད་
པའི་ཐ་དད་པ་དང་དེ་ལས་གཞན་པ་བཟློག་པ་ལ་སྟེ། ཁྱད་པར་གྱི་གཞིའི་དངོས་
པོ་ནི་མེད་དོ། །ཡང་གལ་ཏེ་གང་གིས་ན་●སྒྲ་ལས་གཅིག་པ་ཡོད་པའི་ཐ་དད་པ་
གཞན་བཟློག་པ་མེད་ན་མེད་པ་རྟོགས་པར་འགྱུར་བ་གཅིག་ལ་ཡོད་པའི་ཐ་དད་པ་
འདི་ནི་གང་ཞིག་ཡིན། དེ་ལས་གཞན་པ་བཟློག་པ་ཡང་གང་ཞིག་ཡིན་ཞེ་ན།
བཤད་པ་རེ་ཞིག་ཤིང་▪གི་སྒྲས་བརྗོད་པར་བྱ་བ་ནི་རྣམ་པར་རྟོག་པ་ཅན་གྱི་བློ་ལ་
སྣང་བ་ཡལ་ག་ལ་སོགས་པ་དང་ལྡན་པ་ནི་རྣམ་པ་•ཤིང་ཐམས་ཅད་ལ་●ངོ་བོ་ཐ་
མི་དད་པ་ལྟ་བུ་དང་། དེའི་ངོ་བོ་མ་ཡིན་པ་དག་ལས་ཐ་དད་པ་ལྟ་བུར་སྣང་སྟེ།
མ་ཡིན་པའི་ཚུལ་གྱིས་གཅིག་ལ་ཡོད་པའི་ཐ་དད་པ་ཡིན་ནོ། །དེ་བཞིན་དུ་བུམ་
པ་ལ་སོགས་པའི་སྒྲས་བརྗོད་པར་བྱ་བ་གཅིག་ལ་ཡོད་པའི་ཐ་དད་པ་ཡང་ཁོང་དུ་
ཆུད་པར་བྱའོ། །དེ་ཉིད་སྒྲས་སྟོན་པ་ན་རིགས་མི་མཐུན་པ་བཟློག་པ་མེད་པར་་
98-1296