77
བསྟན་འགྱུར། ཚད་མ། ༼ཇི༽ ༡༩༡
ཅན་གྱི་ཕྱི་རོལ་གྱི་རྒྱུ་མཚན་ཡོད་པ་མ་ཡིན་པ་དེ་ལ་རྣམ་པར་རྟོག་པར་མི་འགྱུར་བ་
མ་ཡིནན་ཏེ། འགྱུར་བ་ཁོ་ན་ཡིན་ནོ། །དེ་ཉིད་ནི་རྨི་ལམ་དང་ཞེས་བྱ་བ་ལ་
སོགས་པ་སྒྲུབ་•པར་བྱེད་དེ●། རྨི་ལམ་དང་རབ་རིབ་ཅན་དེ་དག་གིས་དམིགས་
པའི་དོན་ཏེ། དེ་གོ་རིམས་བཞིན་དུ་བ་ལང་ལ་སོགས་པ་དང་། སྐྲ་ཤད་
འཛིངས་པ་དང་སྦྲང་མ་ལ་•སོགས་པ་དག་དང་། རི་བོང་གི་རྭ་ལ་སོགས་པ་
དངོས་པོ་མེད་པ་དག་དང་། གཞུང་ལུགས་ཀྱི་བག་ཆགས་ཏེ། བདག་ཉིད་ཇི་
ལྟ་བུའི་གྲུབ་པའི་མཐའི་བརྡའི་བག་ཆགས་དེའི་སྟོབས་ཀྱིས་སྒྲོ་བཏགས་པའི་ངོ་་་
བོའི་ཁྱད་པར་གཙོ་བོའི་འབྲས་བུ་ཉིད་ལ་སོགས་པ་དག་ལ་དེ་ལྟ་བུའི་རྣམ་པར་་་
རྟོག་པ་སྐྱེ་བ་སྟེ། རྗེས་སུ་འགྲོ་བ་ཅན་གྱི་རྣམ་པར་རྟོག་པ་སྐྱེ་བའི་ཕྱིར་རོ། །
ཇི་སྐད་དུ་བཤད་པ་དེ་དག་ལ་ཕྱི་རོལ་གྱི་རྗེས་སུ་འགྲོ་བའི་ངོ་བོ་ཡོད་པ་མ་ཡིན་ཏེ།
རྨི་ལམ་དང་རབ་རིབ་ཅན་དག་གིས་●དམིགས་པའི་དོན་ནི་མེད་པ་ཉིད་ཀྱི་ཕྱིར་རོ།།
དེ་དག་གི་མེད་པ་ཉིད་ཀྱང་ལེའུ་གསུམ་པ་ལས་བསྟན་པར་འགྱུར་རོ། །གྲུབ་པའི་
མཐས་●སྒྲོ་བཏགས་པ་མེད་པ་ཉིད་ཀྱིས་ཀྱང་ཕན་ཚུན་འགལ་བ་ནི་གཅིག་ལ་ཅིག་
ཅར་ཞེས་བྱ་བ་ལ་སོགས་པས་བསྟན་པ་ཁོ་ན་ཡིན་ནོ། །རྣམ་པར་རྟོག་པ་དེ་དག་
ནི་རྨི་ལམ་ལ་སོགས་པ་དམིགས་པ་ཡོད་པ་མ་ཡིན་པ་དག་ལ་དངོས་པོར་གྱུར་པའི་
རྗེས་སུ་འགྲོ་བ་ཅན་གྱི་ངོ་བོ་མེད་པར་ཡང་སྐྱེ་བའི་ཕྱིར་དོན་ཐམས་ཅད་ལ་རྣམ་པ་
ཐམས་ཅད་དུ་འགྱུར་བ་ཡང་མ་ཡིན་གྱི། འོན་ཀྱང་སོ་སོར་ངེས་པ་ཁོ་ན་ཡིན་ནོ། །
སོ་སོར་ངེས་པའི་རྒྱུ་ཉིད་ནི་རྣམ་པར་ཕྱེ་བ་ཉིད་ཀྱིས་ཞེས་བྱ་བ་ལ་སོགས་པ་སྨོས་པ་
ལ༑ དེ་ལྟར་དམིགས་པ་དག་ལ་ཞེས་བྱ་བ་ནི་རྣམ་པར་ཕྱེ་བ་དམིགས་པ་དག་ལ་
རྣམ་པར་ཕྱེ་བ་ཉིད་དུ་རྣམ་པར་རྟོག་∶པའི་ཕྱིར་རོ། །རེ་ཞིག་རྨི་ལམ་དང་རབ་
རིབ་ཀྱིས་•འཁྲུལ་པའི་ཤེས་པ་ལ་གནས་པའི་དོན་དག་དང་། བདག་ཉིད་ཀྱི་
98-1414