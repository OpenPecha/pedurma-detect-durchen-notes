༡༢༨
བསྟན་འགྱུར། ཚད་མ།
१९०
ཚིག་རྣམ་པར་སྦྱར་རོ། །གང་གི་ཕྱིར་རིགས་མཚུངས་པའི་ས་བོན་སྔ་མ་སྔ་མ་
གོམས་པའི་ཉེ་བར་ལེན་པའི་རྒྱུ་ལ་ལྟོས་ནས་བརྩེ་●བ་ལ་སོགས་པའི་བློ་རྒྱུ་ཚོགས་པ་
ཡོད་ན་འཐོབ་པར་འགྱུར་རོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ། །ཇི་་
ལྟར་དེ་འདྲ་བའི་བརྩེ་བ་ལ་སོགས་པའི་བློ་དེ་དག་ནི། གོམས་ཡོད་ཡིན་ན་གནས་
གང་ལས། །ཁྱད་པར་དུ་རྣམ་པར་གནས་པ་ཅན་ཏེ། ཤིན་ཏུ་འཕེལ་བ་ཉིད་་
ཅེས་བྱ་བའི་དོན་ཏོ། །དེས་ནི་ཚད་མའི་འབྲས་བུ་བསྟན་ཏོ། །སྦྱོར་བ་ཡང་་
གང་དང་གང་རིགས་མཚུངས་པའི་ས་བོན་སྔ་མ་ལས་འཕེལ་བ་ཅན་ཡིན་པ་དེ་དག་
ནི་གེགས་བྱེད་པའི་མཚན་ཉིད་ཅན་ནམ་རྒྱུ་མ་ཚང་བའི་བར་ཆད་མེད་ན་ཤིན་ཏུ་་
འཕེལ་བའི་ཆོས་ཅན་ནམ་འཕེལ་བ་ཚད་ངེས་པ་ཅན་མ་ཡིན་ཏེ། དཔེར་ན་འབྲུ་
ལ་སོགས་པ་ལྟ་བུའོ། །བརྩེ་བ་ལ་སོགས་པ་ཡང་རིགས་མཚུངས་པའི་ས་བོན་ལས་
འཕེལ་བ་ཅན་ཡིན་ནོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ། །བསྒྲུབ་པར་
བྱ་བ་གཉིས་པ་ལ་ལྟོས་ནས་ཁྱབ་•པར་བྱེད་པ་འགལ་བ་དམིགས་སོ●། །དེ་ལྟར་
ཞེས་བྱ་བ་ལ་སོགས་པ་བཤད་པ་ལས་རྣམ་པར་བཟློག་པས་ནི་མཆོངས་པ་ལ་སོགས་
པའི་ཕུལ་དུ་བྱུང་བའི་འཕེལ་བ་མེད་པའི་རྒྱུན་འཆད་པ་ཡིན་ནོ། །ཇི་ལྟར་བརྩེ་་
བ་ལ་སོགས་པ་སྔ་མ་སྔ་མ་ལ་བརྟེན་ནས་བརྩེ་བ་ལ་སོགས་པ་ཕྱི་མ་ཕྱི་མ་འགྱུར་བ།
དེ་ལྟར་མཆོངས་ཉིད་ལས་མཆོངས་•མིན་ནོ། །འོ་ན་ཅི་ཡིན་ཞེ་ན། ལུས་ཀྱི་་་
སྟོབས་དང་།
འབད་རྩོལ་དག་ལས་ཡིན་ཞིངང་། དེ་དག་ཀྱང་ནུས་པ་ངེས་པ་་
ཅན་ཡིནན་ལ། དེ་རྒྱུ་སྟོབས་དང་འབད་རྩོལ་གྱི། །དེ་དག་གི་ནུས་པ་ངེས་པ་་
ཉིད་ཀྱི་ཕྱིར་འབྲས་བུ་མཆོངས་པ་ངེས་པའི་བདག་ཉིད་ཡིན་གྱི་འཕེལ་བ་མ་ཡིན་ནོ། །
གལ་ཏེ་སྟོབས་དང་འབད་རྩོལ་དག་ལས་མཆོངས་པ་ཡིན་གྱི། རང་གི་རིགས་་
ལས་འཇུག་པ་ཅན་ནི་མ་ཡིན་ཏེ། འདི་ལྟར་གོམས་པའི་དུས་ཕྱིས་སྐྱེས་བུའི་ས་ཇི་
98-128