ཚད་མ་རྣམ་འགྲེལ་གྱི་འགྲེལ་པ།
२२५
མེད་པའོ་ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པའོ། །མ་ངེས་ཕྱིར་་
རོ་ཐལ་བ་བཞིན། །ཤིང་ཐལ་བར་འགྱུར་བ་ཡང་ཤིན་ཏུ་མི་འགྱུར་བ་དེ་བཞིན་་
དུ་གཉེན་པོའི་ཕྱོགས་ཀྱིས་ཉེས་པ་རྒྱུན་བཅད་པ་•ཡང་འབྱུང་བ་ཞེས་བྱ་བ་གང་་་
ཡིན་པ་དེ་ཡང་མ་ངེས་པ་ཡིན་ནོ། །གང་ཞིག་གང་རང་བཞིན་ཡིན་པ་ཞེས་བྱ་བ་
ལ་སོགས་པའི་སྦྱོར་བ་ལ་གང་ཞིག་གང་ཞེས་བྱ་བ་ལ་སོགས་པས་གཏན་ཚིགས་གྲུབ་
པར་སྟོན་པར་བྱེད་དོ། །སྲོག་ཆགས་གང་ཞིག་ང་ཞེས་བདག་•མཐོང་བ།
འཁྲུལ་པ་ཡིན་ནོ། །དེའི་བདག་ཉིད་ཅན་དུ་ཉེ་བར་འགྲོ་བའི་བདག་ཉིད་ཀྱིས་་་
དངོས་པོ་དེ་ལ་བདག་ཉིད་དུ་ལྟ་བ་འདི་རྟག་•པ་ཉིད་དུ་སྟེ།
འཇིག་པ་མེད་པ་
ཉིད་དུའོ། །ཆགས་པ་ནི་བདག་ཏུ་མངོན་པར་ཆགས་པའོ། ། །དེ་ལ་གནོད་པར་
བྱེད་པའང་བདག་མེད་པ་ཉིད་མཐོང་བ་ཡིནན་ནོ། །གལ་ཏེ་དེ་མི་འདོད་པ་དེའི་་
ཚེ་གནོད་པ་ཅན་མེད་པའི་ཕྱིར་རྟག་ཏུ་བདག་ལ་ཆགས་པ་ཉིད་ཡིན་པ་དེ་ལྟར་ན་
གྲོལ་བར་མི་འགྱུར་རོ། །སྦྱོར་བ་ཡང་གང་ལ་ཤེས་པ་གང་སྐྱེ་བའི་གནོད་པ་ཅན་
ཡོད་པ་མ་ཡིན་པ་དེ་ནི་དེ་ལ་ཤེས་པ་ལྡོག་པ་མ་ཡིན་ཏེ། དཔེར་ན་མེ་ལ་དྲོ་བར་
རྟོགས་པའི་དུས་ཀྱི་དྲོ་བའི་ཤེས་པ་ལྟ་བུའོ། །བདག་ཏུ་ལྟ་བའི་ཆགས་པའི་ཤེས་་
པ་ལ་ཡང་བདག་ལ་སྐྱེ་བའི་གནོད་པ་ཅན་ཡོད་པ་མ་ཡིན་ནོ་ཞེས་བྱ【བ་ནི་•ཁྱབ་་་
པར་བྱེད་པ་•འགལ་བ་དམིགས་པའོ། །མ་གྲུབ་པ་ཡང་མ་ཡིན་ཏེ། བདག་ཏུ་
ལྟ་བའི་ཡུལ་དེ་སུན་ཕྱུང་བ་མེད་པའི་ཕྱིར་རོ། །སྦྱོར་བ་ནི་གང་ཞིག་ཡུལ་གང་ལ་
ཉེས་པར་མཐོང་བའི་སྒོ་ནས་སུན་འབྱིན་པར་བྱེད་པ་མ་ཡིན་པ་དེ་ནི་དེ་ལ་ཆགས་
པ་སྐྱེ་བ་ལྡོག་པ་མ་ཡིན་ཏེ། དཔེར་ན་འདོད་ཆགས་ཅན་ཡུལ་གྱི་བཟང་མོ་ལ་་
ཉེས་པར་མཐོང་བའི་སྒོ་ནས་སུན་འབྱིན་པ་མ་ཡིན་པ་ལྟ་བུའོ། །བདག་ཏུ་ལྟ་བ་
ཅན་ཡང་བདག་ལ་ཉེས་པར་མཐོང་བའི་སྒོ་ནས་སུན་འབྱིན་པར་བྱེད་པ་མ་ཡིན་ནོ་
98-225