ཚད་མ་རྣམ་འགྲེལ་གྱི་འགྲེལ་བཤད།
7756
ཡུལ་ཅན་ཁོ་ནར་འགྱུར་རོ། །ཅིའི་ཕྱིར་ཞེ་ན། འཛིན་པ་ལ་ཞེས་བྱ་བ་ལ་
སོགས་པ་སྨོས་ཏེ། འཛིན་པའི་བློ་ལ་དེ་ལྟ་བུའི་ཁྱད་པར་ཐ་དད་པ་དང་ལྡན་པ་
ཞེས་བྱ་བ་དངོས་པོའི་ངོ་བོ་སྣ་ཚོགས་པའི་ཁྱད་པར【དང་ལྡན་པའི་ཁྱད་པར་•གྱི་་
གཞི་གཅིག་པུ་མི་སྣང་བའི་ཕྱིར་རོ། །འདི་ལྟར་ཁྱད་པར་ལྡན་པ་འགགས་པ་སྒྲོ་་
འདོགས་པར་བྱེད་པའི་བློ་ནི་རྣམ་པར་རྟོག་པ་ཅན་ཡིན་ལ། དངོས་པོར་གྱུར་
པའི་ཁྱད་པར་ལ་དམིགས་པའི་བློ་ནི་གཞན་དེ་●ཉམས་སུ་མྱོང་བའི་རྣམ་པ་ཅན་ཁོ་
ན་ཡིན་པར་ཁས་བླང་དགོས་ཏེ། དངོས་པོ་དང་དངོས་པོ་མེད་པ་ལ་དམིགས་
པའི་བློ་ནི་གཅིག་ཡིན་པར་མི་རུང་ངོ་། །ཁྱད་པར་ཐ་དད་པ་དང་ལྡན་པ་གཅིག་
པུ་མི་སྣང་ན་ཡང་གཞི་མཐུན་པ་ཉིད་ག་ལ་ཞིག་ཡིན། གང་གི་ཚེ་ཁྱད་པར་དང་
ཁྱད་པར་གྱི་གཞི་གཉི་ག་ཡང་རྣམ་པར་རྟོག་པ་ཅན་གྱི་བློ་ལ་སྣང་བ་ཉིད་ཡིན་པར་
འདོད་པ་དེའི་ཚེ་ནི་ལྡོག་•པ་གཉིས་ཀྱིས་“ཉེ་བར་ཟིན་པའི་ཆོས་ཅན་གཅིག་སྣང་
བའི་བློ་གཅིག་ཁོ་ན་སྐྱེ་བས་གཞི་མཐུན་པ་ཉིད་མི་འགལ་ལོ། །གལ་ཏེ་ཁྱད་པར་
དང་ཞེས་བྱ་བ་ལ་སོགས་པས་ནི་གཞན་གྱི་བསམ་པའི་དོགས་པ་བསུ་སྟེ་བློ་གཅིག་་
སྒྲོ་བཏགས་ན་ནི་ཞེས་བྱ་བ་ལ་སོགས་པས་བཤད་པའི་ཉེས་པ་འདི་མེད་དོ་ཞེ་ན།
ཁྱད་པར་དང་ལྡན་པ་དང་དུས་མཉམ་དུ་གྲུབ་པའི་ཁྱད་པར་ལས་གཞན་གྱི་དབང་
མེད་པའི་ཕྱིར་ཁྱད་པར་ཉིད་མ་ཡིནན་ནོ། །གལ་ཏེ་གྲུབ་པའི་སྔ་རོལ་ན་གཞན་གྱི་
དབང་ཉིད་ཡིན་པས་དེ་ཁོ་ནའི་ཚེ་ཁྱད་པར་ཉིད་ཡིན་ནོ་ཞེ་ན། མ་གྲུབ་པ་ཡང་
མ་ཡིན་ཞེས་བྱ་བ་ལ་སོགས་པ་སྨོས་ཏེ། མ་གྲུབ་པ་རི་བོང་གི་རྭ་འདྲ་བ་ཡང་
གཞན་གྱི་དབང་ངམ་ཁྱད་པར་ཉིད་མ་ཡིན་ནོ།།
•བམ་པོ་བཅུ་པ། རྣམ་པ་ཐམས་ཅད་དུ་ཡོད་པ་དང་མེད་པ་ལ་གཞན་གྱི་
དཀང་མེད་པའི་ཕྱིར་ཁྱད་པར་རྣམས་ཀྱི་གཞན་གྱི་དབང་ཉིད་རྟོགས་•པས་སྒྲོ་་་
98-1189