१५७
བསྟན་འགྱུར། སེམས་ཙམ།
१५२
སེམས་སྤྲོ་བ་ནི་བརྩོན་འགྲུས་ཞེས་བྱ་བ་•ལ། ལེ་ལོ་ནི་དགེ་བའི་ལས་བྱ་བ་ལ་་་་
སེམས་སྤྲོ་བ་མེད་པས་བརྩོན་འགྲུས་ཀྱི་•མི་མཐུན་པའི་ཕྱོགས་སོ། །འདི་ཡང་་་་
གཏི་མུག་གི་ཤས་•ལས་བྱུང་བས་ན་རྫས་སུ【བཏགས་སུ་•མེད་ཀྱི་བཏགས་པར་་་་
ཡོད་པར་རིག་པར་བྱའོ།
།འདིའི་ལས་ཀྱང་དགེ་བའི་ཕྱོགས་རབ་ཏུ་སྦྱོར་བ་ལ་•
བགེགས་བྱེད་པའོ། །བག་མེད་པའི་རང་བཞིན་བསྟན་པའི་ཕྱིར། བག་མེད་་
པ་གང་ཞེ་ན་ཞེས་དྲིས་ཏེ། བག་མེད་པའི་རང་བཞིན་དང་མཚན་ཉིད་གང་ཞེ་ན་
ཞེས་དྲིས་པའི་དོན་ཏོ། །དེའི་ལན་དུ། ཆགས་པ་དང་། ཞེ་སྡང་དང་།
གཏི་མུག་དངང་། ལེ་ལོ་གང་ཡིན་པ་དག་གིས་ཉོན་མོངས་པའི་སེམས་མི་བསྲུང་་
བ་དང་།
དགེ་བ་ལ་མི་བསྒོམ་པའོ་ཞེས་བྱ་བ་སྨོས་ཏེ། འདོད་ཆགས་དང་།
ཞེ་སྡང་དང་། གཏི་མུག་དང་། ལེ་ལོ་སྟེ། ཆོས་འདི་བཞིའི་དབང་དུ་་་
བྱས་སམ་ཆོས་དེ་བཞི་ལ་གནས་ཤིང་བརྟེན་ནས་འདོད་ཆགས་ལ་སོགས་པའི་ཉོན་་
མོངས་པ་ལ་སེམས་ཞུགས་པ་ལས་ནི་མི་སྲུང་མི་གློན∶། དད་པ་ལ་སོགས་པའི་་་
དགེ་བའི་ཆོས་རྣམས་ལ་ནི་སྒོམ་པར་མི་བྱེད་པ་ལ་བག་མེད་པ་ཞེས་བྱའོ། །འདི་
ཡང་འདོད་ཆགས་དང་ཞེ་སྡང་དང་གཏི་མུག་དང་ལེ་ལོ་སྟེ། ཆོས་འདི་བཞིའི་་་་
ཤས་ལས་བྱུང་བས་ན་རྫས་སུ་མེད་ཀྱི། བཏགས་པར་ཡོད་པར་རིག་པར་བྱའོ། །
འདིའི་ལས་ནི་མི་དགེ་བ་འཕེལ་བ་དང་དགེ་བ་ཉམས་པར་བྱེད་པའི་རྟེན་བྱེད་པའི་
ལས་ཅན་ཏེ། མི་དགེ་བ་ལ་སེམས་ཞུགས་པ་ལས་མ་བསྲུངས་པས་ནི་མི་དགེ་་་
བ་འཕེལ་བར་འགྱུར་རོ། །དྲན་པ་ཉམས་པའི་རང་བཞིན་བསྟན་པའི་ཕྱིར།
དྲན་པ་ཉམས་པ་གང་ཞེ་ན་ཞེས་དྲིས་ཏེ།
དྲན་པ་ཉམས་པའི་རང་བཞིན་དང་་་
མཚན་ཉིད་གང་ཞེ་ན་ཞེས་དྲིས་པའི་དོན་ཏོ། །དེའི་ལན་དུ། དྲན་པ་ཉོན་་་་་
མོངས་པ་ཅན་ཏེ། དགེ་བ་ལ་སེམས་མི་གསལ་བའོ་ཞེས་བྱ་བ་སྨོས་ཏེ། དྲན་
77-856