VVV
བསྟན་འགྱུར། སེམས་ཙམ། ༼༽༽ ༡༥༡
ཇི་སྐད་དུ་རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་
དང་མཚུངས་པར་མཐོང་ངོ་ཞེས་གསུངས་པ་ལྟ་བུ་སྟེ་གཞན་གྱི་དབང་གིས་•ཆོས་་
རྣམས་ཀྱི་དེ་བཞིན་ཉིད་ཙམ་མཐོང་བའི་ཕྱིར་རོ། །གལ་ཏེ་གཞན་གྱི་དབང་རྫས་
ཉིད་ནི་•ཡིན་ན་ཇི་ལྟར་མདོ་སྡེ་ལས་ཆོས་ཐམས་ཅད་ནི་ངོ་བོ་ཉིད་མེད་པ་མ་སྐྱེས་
པ་མ་འགགས་•པ་ཞེས་བསྟན་ཞེ་ན་འགལ་བ་མེད་དེ་འདི་ལྟར། ངོ་བོ་ཉིད་ནི་་
རྣམ་གསུམ་གྱི། །●ངོ་བོ་ཉིད་མེད་རྣམ་གསུམ་ལ∶། །དགོངས་ནས་ཆོས་རྣམས་
ཐམས་ཅད་ནི། །ངོ་བོ་ཉིད་མེད་བསྟན་པ་ཡིན། །ངོ་བོ་ཉིད་གསུམ་ཁོ་ན་སྟེ། །
བཞིར་མེད་པར་བསྟན་པའི་ཕྱིར་གྲངས་བསྟན་ཏོ། །རང་རང་གི་མཚན་ཉིད་ཀྱི་
ཡོད་པ་ལྟར་འགྱུར་བས་ངོ་བོ་ཉིད་དོ། །ངོ་བོ་ཉིད་མེད་པ་རྣམ་པ་གསུམ་ནི་
མཚན་ཉིད་ངོ་བོ་ཉིད་མེད་པ་དངང་། སྐྱེ་བ་ངོ་བོ་ཉིད་མེད་པ་དངང་། དོན་དམ་
པ་ངོ་བོ་ཉིད་མེད་པའོ། །ཆོས་ཐམས་ཅད་ནི་ཀུན་བརྟགས་པ་དང་།
གྱི་●དབང་དང་། ཡོངས་སུ་གྲུབ་པའི་བདག་ཉིད་དོ།
གཞན་་
།ད་ནི་ངོ་བོ་ཉིད་གསུམ་
གྱི་གང་གི་ངོ་བོ་ཉིད་མེད་པ་གང་ཡིན་པ་དེ་•བསྟན་པའི་ཕྱིར། དང་པོ་པ་ནི་
མཚན་ཉིད་ཀྱིས∶། །ངོ་བོ་ཉིད་མེད་གཞན་པ་ཡང་།
།དེ་ནི་རང་ཉིད་མི་
འབྱུང་བས། །ངོ་བོ་ཉིད་མེད་གཞན་ཡིན་ནོ། །ཆོས་ཀྱི་དོན་གྱི་དམ་པའང་དེ། །
འདི་ལྟར་དེ་བཞིན་ཉིད་ཀྱང་དེ། །ཞེས་བྱ་བ་སྨོས་སོ། །དང་པོ་པ་ནི་ཀུན་དུ་་
བརྟགས་པའི་ངོ་བོ་ཉིད་དེ། དེ་ནི་མཚན་ཉིད་ཀྱིས་ངོ་བོ་ཉིད་མེད་པ་སྟེ།
དེའི་མཚན་ཉིད་ནི་བརྟགས་པའི་ཕྱིར་རོ། _ །གཟུགས་ཀྱི་མཚན་ཉིད་ནི་གཟུགས་་
སུ་ཡོད་པའོ། །ཚོར་བའི་མཚན་ཉིད་ནི་མྱོང་བའོ་ཞེས་བྱ་བ་ལ་སོགས་པ་སྟེ།
དེ་དག་རང་གི་ངོ་བོ་མེད་པས་ནམ་མཁའི་མེ་ཏོག་བཞིན་དུ་རང་གི་ངོ་བོ་མེད་པའོ༎
གཞན་པ་ཡང་ཞེས་བྱ་བ་ནི་གཞན་གྱི་●དབང་གི་ངོ་བོ་ཉིད་དོ། །དེ་ནི་སྒྱུ་མ་
77-444