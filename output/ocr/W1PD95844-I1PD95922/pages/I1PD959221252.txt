རྣམ་པར་བཤད་པ་རིགས་པའི་བཤད་པ།
१२२९
ཞེས་བྱ་བའི་ཐ་ཚིག་གོ། །རབ་ཏུ་བྱུང་བའི་ཡང་སེམས་ཀྱི་ཐ་བ་དང་འཆབ་པའི་
གཞི་ནི་ཟག་པའི་གནས་དང་མཐུན་པ་རྙེད་པ་དང་། བཀུར་སྟི་དང་ལྡན་པའི་་་
ཡུལ་རྣམས་ཏེ། རྙེད་པ་དང་བཀུར་སྟི་དང་འབྲེལ་པའི་ཡུལ་རྣམས་སོ། _ །
སེམས་ཀྱི་ཐ་བ་དང【འཆབ་པའི་•གཞི་ནི་སེམས་ཀྱི་ཐ་བའི་གཞི་དང་། འཆབ་་
པའི་གཞི་ཞེས་བྱ་བའི་ཐ་ཚིག་གོ། །ཇི་ལྟར་བྱས་པས་ཤེ་ན། དེ་ལ་ལྟོས་པ་དང་
བཅས་པ་སྟེ། རྙེད་པ་དང་བཀུར་སྟི་དང་ལྡན་པའི་ཡུལ་ལ་ལྟོས་•པ་དང་བཅས་
པ་ནི་དེའི་དགྲ་བོར་གྱུར་པ་དག་ལ་སྟེ། ཡུལ་དེའི་ཕྱིར་རྒོལ་བར་གྱུར་པ་དག་ལ་
ཞེ་སྡང་སྐྱེད་•པའི་ཕྱིར་དང་། བདག་ཉིད་ཀྱི་སྐྱོན་འཆབ་པའི་ཕྱིར་རོ། །དེའི་
ཕྱིར་ན་ཡུལ་དེ་དག་ནི་སེམས་ཀྱི་ཐ་བ་དང་འཆབ་པའི་གཞི་ཡིན་ནོ། །དེ་ལྟར་ན་
ཐ་བ་ནི་ཞེ་སྡང་ཡིན་ནོ། །ཁ་ན་མ་ཐོ་བ་འཆབ་པར་བྱེད་པ་དེ་ནི་འཆབ་པ་ཡིན་
ནོ༑ །གཞི་ནི་རྒྱུ་ཡིན་ནོ། །དེ་ལ་མི་ལྟོས་•པ་ཉིད་ཀྱིས་ཏེ། •ཡུལ་དེ་ལ་་་་་
མི【ལྟོས་པ་ཉིད་ཀྱིས་•ནི་དེ་སྤངས་པས་ན་སྟེ། སེམས་ཀྱི་ཐ་བ་དང་འཆབ་པའི་
གཞི་སྤངས་པས་ན་ཞེས་བྱ་བའི་ཐ་ཚིག་གོ། །རྩོད་པའི་རྩ་བ་དང་པོ་སྟེ། ཀུན་
ནས་ཉོན་མོངས་པ【ཅན་གྱི་གཏམ་གྱི་•གཞི་བརྒྱད་པ་ཡོངས་སུ་སྤངས་པ་ཡིན་ནོ། །
རྩོད་པའི་རྩ་བ་གཉིས་པ་སྟེ། ཀུན་ནས་ཉོན་མོངས་པ་•ཅན་གྱི་གཏམ་གྱི་་་
གཞི་དགུ་པ་ཡོངས་སུ་སྤངས་པ་ནི་ལྟ་བའི་ཡོངས་སུ་གདུང་བ་བསལ་•བའི་ཕྱིར་ཏེ།
ལྟ་བའི་ཡོངས་སུ་གདུང་བ་ཡང་བསལ་ནས་ཞེས་གསུངས་པའི་ཕྱིར་རོ། །ལྟ་བ་་་
ངན་པ་ནི་འཇིག་ཚོགས་ལ་ལྟ་བ་ལ་སོགས་པ་སྟེ་སེམས་ཡོངས་སུ་གདུང་བ་ཡིན་ནོ། །
ཅིའི་ཕྱིར་ཞེ་ན། དེ་དག་ནི་རབ་ཏུ་མ་ཞི་བའི་མཚན་ཉིད་ཡིན་པའི་ཕྱིར་རོ། །
འདིར་ཡང་སྨྲས་པ་ཞེས་བྱ་བ་ནི་དོན་འདི་ཚིགས་སུ་བཅད་པར་སྦྱར་བས་སོ། །
རྒྱལ་དང་ཕམ་བྱེད་འདོད་ཅེས་བྱ་བ་རྒྱས་པར་འབྱུང་བ་ནི་རྒྱལ་བ་ལ་སོགས་པ་་་་་
77-1229