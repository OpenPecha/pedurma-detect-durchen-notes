༣༩༤
བསྟན་འགྱུར། སེམས་ཙམ།
73
ལ་དམིགས་པའི་དྲན་པ་ཉེ་བར་གཞག་པ་ཡིན་ནོ།
།རྣལ་འབྱོར་པས་གཟུགས་ཀྱི་
མཚན་མ་ཁ་དོག་དང་དབྱིབས་ཀྱི་མཚན་མ་དང་།
རྣམ་པར་རིག་བྱེད་ཀྱི་མཚན་
མ་བཟུང་ནས་མཛའ་བཤེས་དང་། དགྲ་བོ་དང་། ཐ་མལ་པའི་•ཕྱོགས་ལ་་་་
མོས་པར་བྱེད་པས་ན་དེའི་ཕྱིར་དེ་ནི་ལུས་དྲན་པ་ཉེ་བར་གཞག་པ་ཁོ་ན་ཡིན་པར་
རྣམ་པར་གཞག་གོ། །དེ་ལ་●མོས་པ་ཡིད་ལ་བྱེད་པ་ལ་བརྟེན་ནས། ཡང་དག་
པ་ཡིད་ལ་བྱེད་པ་ལ་ཡང་འཇུག་སྟེ། ཇི་ལྟར་འཇུག་ཅེ་ན། འདི་ལྟར་མོས་
པར་བྱེད་པ་ན་འཇུག་པར་བྱེད་དེ། བདག་གིས་ཕན་པ་དང་བདེ་བ་དང་ལྡན་་་
པའི་ལྷག་པའི་བསམ་པས་སེམས་ཅན་ཚད་མེད་པའི་བར་དེ་དག་ལ་མོས་པར་བྱས་
པ་དེ་བས་ནི། བདག་གིས་•སྔོན་གྱི་མཐའ་ལས་བརྩམས་ཏེ་སེམས་ཅན་གང་
དག་བདག་གི་མཛའ་བཤེས་སུ་གྱུར་པ་ལས་དགྲ་བོ་དང་། ཐ་མལ་པར་སོང་བ་་
དང་། དགྲ་བོར་གྱུར་པ་ལས་མཛའ་བཤེས་དང་། ཐ་མལ་པར་སོང་བ་དང་།
ཐ་མལ་པར་གྱུར་པ་ལས་མཛའ་བཤེས་དང་། དགྲ་བོར་སོང་བའི་མཛའ་བཤེས་
དང༌་། དགྲ་བོ་དང་ཐ་མལ་པའི་ཕྱོགས་མངོན་པར་འདས་པའི་སེམས་ཅན་དེ་་་་
དག་ཆེས་●ཚད་མེད་པ་ཡིན་པས་དེའི་ཕྱིར་ན་རྣམ་གྲངས་དེས་ན། སེམས་ཅན་
འདི་དག་ཐམས་ཅད་ནི་མཉམ་ཞིང་མཚུངས་པ་ཡིན་ཏེ། འདི་ལ་མཛའ་བཤེས་་
དང་●། དགྲ་བོ་དང་●། ཐ་མལ【པ་ཡིན་•ཞེས་བྱ་བར་ཡོངས་སུ་གྲུབ་པ་ནི་་
འགའ་ཡང་མེད་པས་•ན། རྣམ་པ་དེ་ཉིད་ཀྱིས་ཀྱང་ཕྱོགས་གསུམ་པོ་ཐམས
ཅད་ལ་སེམས་མཉམ་པ་ཉིད་དང་། ཕན་པ་དང་། བདེ་བ་ཉེ་བར་བསྒྲུབ་
པ་ལ་●ཡང་མཉམ་པ་ཉིད་དུ་བྱབྱའོ། །སྔོན་གྱི་མཐའ་ལས་བརྩམས་ནས་ཇི་ལྟ་བ་
བཞིན་དུ་ཕྱི་མའི་མཐའ་ལས་བརྩམས་ནས་ཀྱང་●འཁོར་བ་ན་འཁོར་བ་ཡོད་ཀྱི་
བར་དུ་དེ་བཞིན་དུ་རིག་པར་བྱའོ། །བདག་གིས་སྔོན་གྱི་མཐའ་ལས་བརྩམས་ཏེ།
73-394