३१७
བསྟན་འགྱུར། སེམས་ཙམ།
ཀྱང་སྤོང་བར་མི་བྱེད་ཅིང་•རྣམ་པར་རྟོག་པར་ཡང་མི་བྱེད་ལ།
དམིགས་པ་དེ་
ཉིད་ལ་སེམས་མཚན་མ་མེད་པ་དངང་། རྣམ་པར་རྟོག་པ་མེད་པ་དང་། ཉེ་
བར་ཞི་བར་འཇོག་པར་བྱེད་དོ། །དེ་ལ་ཡང་ལུང་འབོགས་•པར་བྱེད་དོ། །
བཞིན【བཟངས་ཁྱོད་ཀྱིས་•དང་པོ་ཁོ་ནར་སྣང་བའི་མཚན་མ་གཟུང་•བ་གང་ཡིན་
པ་ལ། ཁྱོད་ཀྱིས་•ཞི་གནས་ཀྱི་ཕྱོགས་ཀྱི་སྦྱོར་བ་དང་།
ལྷག་མཐོང་གི་ཕྱོགས་
ཀྱི་སྦྱོར་བ་ཡིད་ལ་གྱིས་ཤིག །སྣང་བ་དང་ལྡན་པ་དང་།
འོད་●དང་ལྡན་པ་་
དང་། འོད་གསལ་བ་དང་། མུན་པ་མེད་པའི་སེམས་ཀྱིས་•ཞི་གནས་དང་ལྷག་
མཐོང་ཡང་སྒོམས་ཤིག ། ཁྱོད་དེ་ལྟར་ཞི་གནས་དང་། ལྷག་མཐོང་གི་ལམ་ལ་
སྣང་བའི་འདུ་ཤེས་སྒོམ་•པ་ན། གལ་ཏེ་དང་པོ་ཉིད་ནས་དམིགས་པ་ལ་མོས་པ་
རྣམ་པར་མི་གསལ་ཞིང་སྣང་བ【མཚུངས་པར་•གྱུར་ན་ཡང་། བསྒོམ་པ་གོམས་
པར་བྱེད་པའི་རྒྱུ་དེ་དང་། རྐྱེན་དེས་དམིགས་པ【ལ་མོས་པ་●རྣམ་པར་གསལ་བ་
དང་། སྣང་བ་ཆེན་པོ་ཉིད་དུ་འགྱུར་རོ། །གལ་ཏེ་དང་པོ་ཉིད་ནས་རྣམ་པར་
གསལ་བ་དང་། སྣང་བ་ཆེན་པོར་གྱུར་པ་ཡིན་ན་ནི། དེའི་ཕྱིར་ཞིང་རྒྱ་ཆེར་
ཤིན་ཏུ་རྣམ་པར་གསལ་བ་དང་། ཤིན་ཏུ་སྣང་བ་ཆེན་པོ་ཉིད་དུ་ཡང་●འགྱུར་རོ༎
ཁྱོད་ཀྱིས་དེ་ལྟར་ཀུན་དུ་སྐྱོ་བར【འགྱུར་བའི་•མཚན་མ་ལེགས་པར་བཟུང་བ་དང་།
རབ་ཏུ་དང་བར་འགྱུར་བའི་མཚན་མ་དང་། ཞི་གནས་ཀྱི་མཚན་མ་དང་། ལྷག་
མཐོང་གི་མཚན་མ་དང་། སྣང་བའི་མཚན་མ་ལེགས་པར་བཟུང་བས་དུས་དུས་
སུ་སེམས་ནང་དུ་ཡང་དག་པར་ཞི་བར་གྱིས་ཤིག །མཚན་མ་ཙམ་གྱིས་▪རྗེས་སུ་
འབྲང་བའི་ལྷག་མཐོང་གི་ཆོས་རྣམས་རབ་ཏུ་རྣམ་པར་དབྱེ་བར་ཡང་གྱིས་ཤིག །
འདི་ལྟ་སྟེ། མི་སྡུག་པའི་སྦྱོར་བ་ཉིད་ཀྱི་དབང་དུ་བྱས་ནས། དྲན་པ་ཉེ་བར་
གཞག་པ་དག་ལ་ཡང་འཇུག་པར་བྱ་སྟེ། འདི་ལྟར་འཇུག་པར་གྱིས་ཤིག ། ཕྱི་
73-386