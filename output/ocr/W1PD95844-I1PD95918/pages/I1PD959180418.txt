རྣལ་འབྱོར་སྤྱོད་པའི་ས་ལས་ཉན་ཐོས་ཀྱི་ས།
༣༩༧
རོལ་གྱི་•སའི་ཁམས་འདི་ལྟ་སྟེ། ས་དང་། རི་དང༌། རྩྭ་དང་། ནགས་་
ཚལ་དང་། གསེག་མ་དང་། གྱོ་མོ་དང་། ནོར་བུ་དང་། མུ་ཏིག་དང་།
བཻ་ཌཱུརྱ་དང་། རིན་པོ་ཆེ་ཤང་ཀ་ཤི་ལ་དང་། བྱི་རུ་ལ་སོགས་པ་ཐམས་ཅད་་
ལ་སྲ་བའི་མཚན་མ་བཟུང་ནས། ནང་གི་སྲ་བ་ཉིད་ལ་མོས་པར་བྱེད་དོ། ། ཕྱི་
རོལ་གྱི་ཆུའི་ཕུང་པོ་འདི་ལྟ་སྟེ། ། ཆུ་ཀླུང་དང་། འབབ་ཆུ་དང་། མཚོ་དང་།
ལྟེང་ཀ་དང་། ཁྲོན་པ་ལ་སོགས་པ་དག་ལ་●གཤེར་བའི་མཚན་མ་བཟུང་ཞིང་དེ་
བཞིན་དུ་ཕྱི་རོལ་གྱི་མེ་འདི་ལྟ་སྟེ། མེའི་ཕུང་པོ་ཆེན་པོ་དང་། དཔྱིད་ཀའི་ཉི་
མའི་འོད་ཟེར་གྱིས་གདུངས་པ་དངང་། སེམས་ཅན་རིམས་ཀྱིས་བཏབ་པ་དང་།
ཁྱིམ་མེ་ཆེན་པོས་ཚིག་པ་ལ་སོགས་པ་དངང་།
དེ་བཞིན་དུ་ཕྱི་རོལ་གྱི་རླུང་གི་ཕུང་
པོ་འདི་ལྟ་སྟེ། ཤར་དང་ལྷོ་དང་ནུབ་དང་། བྱང་གི་རླུང་ལ་སོགས་པ་དང་།
དེ་བཞིན་དུ་ཕྱི་རོལ་གྱི་རླུང་གི་དཀྱིལ་འཁོར་གྱི་བར་དག་དང་། དེ་བཞིན་དུ་
གང་དག་ཡུལ་གྱིས་མ་ཁྱབ་པ་དང་། གཟུགས་ཀྱི་རྣམ་པས་ཁྱབ་པར་བྱ་བ་མ་
ཡིན་པ་དང་། བུ་གུ་དང་བཅས་པ་དང་། སྦུབས་ཡོད་པ་དང་། གོ་སྐབས་
ཡོད་པའི་ནམ་མཁའི་ཁམས་དེ་དག་ལས་མཚན་མ་བཟུང་ནས། ནང་གི་ཆུའི་
ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་
ལ་མོས་པར་བྱེད་དོ། །དེ་བཞིན་དུ་ཐོས་པ་དང་བསམས་པའི་དབང་གིས་བྱུང་་་
བའི་ཡོངས་སུ་རྟོག་པས་འདི་ལྟར་རྣམ་པར་ཤེས་པའི་ཁམས་ཀྱི་•མཚན་མ་འཛིན་་
པར་ཡང་བྱེད་དོ། །གལ་ཏེ་ནང་གི་སྐྱེ་མཆེད་མིག་ཡོངས་སུ་མ་ཉམས་ཤིང་་
གཟུགས་སྣང་བར་གྱུར་དུ་ཟིན་ཀྱང་། དེ་དང་འབྱུང་བ་ཡིད་ལ【བྱེད་པ་•ཉེ་བར་
གནས་པར་མ་གྱུར་ན། དེ་དང་འབྱུང་བའི་མིག་གི་རྣམ་པར་ཤེས་པ་འབྱུང་བར་
མི་འགྱུར་གྱི། དེ་ལས་བཟློག་ན་འབྱུང་བར་འགྱུར་རོ། །ཡིད་དང་ཆོས་རྣམས་
73-397