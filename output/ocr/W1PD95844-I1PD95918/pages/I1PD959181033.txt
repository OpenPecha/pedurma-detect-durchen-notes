१०१०
བསྟན་འགྱུར། སེམས་ཙམ། ༼ལྕི༽ ༡༤༤
པ་དང་ལྡན་པ་དང་། སྙིང་བརྩེ་བ་དང་ལྡན་པ་དང་། སྨན་བྱིན་པ་དང་།
དང་བ་དང་ཕན་པས་ནི་རོ་བྲོ་བའི་མཆོག་དང་ལྡན་པ་བརྙེས་སོ། ། །ཆོས་ཀྱི་་་
བཅུད་བྱིན་པ་དང་། ཆོས་ཀྱི་བཅུད་ཀྱི་རོ་མྱངས་པ་དང་། རོ་ཉམས་པ་་་
བཅོས་པ་དང་། སྲོག་གཅོད་པ་སྤོང་བ་ལ་སོགས་པ་བསླབ་པའི་གཞི་ལྔ་པོ་རྣམས་
བདག་ཉིད་ཀྱིས་ཀྱང་ཡང་དག་པར་བླངས་ཏེ།
ལེགས་པར་བསྲུངས་ཤིང་གཞན་
རྣམས་ཀྱང་དེ་དག་ལ་ཡང་དག་པར་བཙུད་པ་དང་། སྙིང་རྗེའི་སེམས་ལ་བརྟེན་
ཏེ་ཆོས་ཡང་དག་པར་བླང་བ་ཆེན་པོ་ལ་ཞུགས་པས་ནི་དབུ་གཙུག་ཏོར་དང་ལྡན་་
པ་དང་། ལྗགས་རིང་ཞིང་སྲབ་པ་བརྙེས་སོ། །བདེན་པར་སྨྲས་པ་དང་།
སྙན་པར་སྨྲས་པ་དང་། དུས་སུ་སྨྲས་པ་དང་།
ཆོས་སྨྲས་པས་ནི་ཚངས་པའི་
དབྱངས་བརྙེས་སོ། །སེམས་ཅན་མཐའ་དག་ལ་ཕ་མ་བཞིན་དུ་བྱམས་པའི་་་
སེམས་ཀྱིས་སྙིང་བརྩེ་བས་ནི་སྤྱན་མཐོན་མཐིང་དང་རྫི་མ་བའི་ལྟ་བུ་བརྙེས་སོ། །
ཡོན་ཏན་ཅན་རྣམས་ཀྱིས་བདེན་པའི་བསྔགས་པ་བརྗོད་ཅིང་བསྒྲགས་པས་ནི་སྨིན་
མཚམས་ཀྱི་མཛོད་སྤུ་དུང་གི་མདོག་ལྟར་དཀར་ལ་གཡས་སུ་འཁྱིལ་པ་བརྙེས་སོ་་་་
ཞེས་གསུངས་སོ། །སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་ཐམས་ཅད་ཀྱང་
བྱེ་བྲག་མེད་པར་ཚུལ་ཁྲིམས་ཀྱི་རྒྱུས་ཐོབ་པར་རིག་པར་བྱའོ། །དེ་ཅིའི་ཕྱིར་ཞེ་ན།
བྱང་ཆུབ་སེམས་དཔའ་ཚུལ་ཁྲིམས་ཉམས་པ་•ནི་མིར【འགྱུར་བ་•ཉིད་ཀྱང་མི་་
【འཐོབ་ན∶། སྐྱེས་བུ་ཆེན་པོའི་མཚན་ལྟ་ག་ལ་འཐོབ་པའི་ཕྱིར་རོ། །དེ་ལ་་
དབུ་གཙུག་ཏོར་དང་ལྡན་པ་དང་། སྤྱི་གཙུག་བལྟར་•མི་མཐོང་བ་ནི་སྐྱེས་བུ་
ཆེན་པོའི་མཚན་གཅིག་ཡིན་པར་རིག་པར་བྱ་སྟེ།
དེ་ལས་གུད་ན་ཡང་མེད་པའི་
ཕྱིར་རོ། །འདི་ནི་མཚན་•མངོན་པར་འགྲུབ་པ་དང་། མཐུན་པའི་ལས་རྣམ་
པ་སྣ་ཚོགས་རྒྱས་པར་རྣམ་པར་གཞག་པ་ཡིན་ནོ། །མདོར་བསྡུ་ན་ནི་ལས་ཀྱི་
73-1010