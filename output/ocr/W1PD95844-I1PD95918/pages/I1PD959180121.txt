१००
བསྟན་འགྱུར། སེམས་ཙམ། ༼༄༽ ༡༤༣
དེ་ལྟར་མཚན་མོའི་ཐུན་དང་པོ་ལ་ཡང་འཆགས་●པ་དང་། འདུག་པ་
དག་གིས་སྒྲིབ་པར་འགྱུར་བའི་ཆོས་རྣམས་ལས་སེམས་ཡོངས་སུ་སྦྱོང་བའི་བར་དུ་
བྱེད་ཅིང་། སྒྲིབ་པར་འགྱུར་བའི་ཆོས་རྣམས་ལས། སེམས་ཡོངས་སུ་སྦྱངས་་
ནས༑ གནས་མལ་རིམ་གྲོ་བྱ་བ་དང་། འཇིག་རྟེན་གྱི་ཆོ་ག་རྗེས་སུ་མཐུན་
པར་བྱ་བའི་ཕྱིར། དེའི་འོག་ཏུ་གཙུག་ལག་ཁང་ནས་ཕྱིར་བྱུང་སྟེ། གཙུག་་་་
ལག་ཁང་གི་ཕྱི་རོལ་དུ་རྐང་པ་འཁྲུ་ཞིང་། བཀྲུས་ནས་གཙུག་ལག་ཁང་གི་ནང་་
དུ་ཞུགས་ཏེ། འདི་ལྟར་གཉིད་ཀྱིས་བརྟ་•བར་བྱ་བའི་འབྱུང་བ་ཆེན་པོ་རྣམས་
བརྟ་•བར་བྱ་བའི་ཕྱིར་ཉལ་བར་བྱེད་དོ།
།ལུས་དེ་བརྟས་•ན་དགེ་བའི་ཕྱོགས་
ཀྱི་སྦྱོར་བ་རྒྱུན་ཏུ་ཆུད་པར་བྱ་བ་དང་། རྟག་འགྲུས་སུ་བྱས་“ལ་ཤིན་ཏུ་ལས་སུ་
རུང་ཞིང་། ཤིན་ཏུ་ཕན་པར་ཡང་འགྱུར་རོ། །ཅིའི་ཕྱིར་གློ་གཡས་པས་ཕབ་་
སྟེ་ཉལ་བར་བྱེད་ཅེ་ན། སྲོག་ཆགས་སེང་གེ་དང་ཆོས་མཐུན་པར་བྱ་བའི་ཕྱིར་ཏེ།
འདིར་ནི་ཇི་ལྟར་ཆོས་མཐུན་པ་ཡིན་ཞེ་ན། སྲོག་ཆགས་སེང་གེ་ནི་དུད་འགྲོའི་སྐྱེ་
རྩལ་ཆེ་
གནས་སུ་སྐྱེས་པའི་སྲོག་ཆགས་ཐམས་ཅད་ཀྱི་ནང་ན་རྩལ་ཆེ་བ་དང་། གཟེངས་
མཐོ་བ་དང་། བརྟན་པས་ཕ་རོལ་གནོན་པ་བཞིན་དུ། དགེ་སློང་མི་ཉལ་བར་
སྦྱོར་བའི་རྗེས་སུ་བརྩོན་པ་བརྩོན་འགྲུས་བརྩམས་ཤིང་གནས་པ་ཡང་།
བ་དང་། _ གགཟེངས་མཐོ་བ་དང་། བརྟན་པས་ཕ་རོལ་གནོན་པ་ཡིན་པས།
དེའི་ཕྱིར་སེང་གེ་བཞིན་དུ་ཉལ་བ་ནི་དེའི་ཚུལ་དང་མཐུན་པ་ཡིན་གྱི། ཡི་དྭགས་
ཀྱི་ཉལ་སྟངས་དང་། ལྷའི་ཉལ་སྟངས་དང་། འདོད་པ་ལ་ལོངས་སྤྱོད་པ་དག་
གི་ཉལ་སྟངས་ནི་དེ་ལྟ་མ་ཡིན་གྱི། འདི་ལྟར་དེ་དག་ཐམས་ཅད་ནི་ལེ་ལོ་ཅན་
དང་། བརྩོན་འགྲུས་ཞན་པ། སྟོབས་དང་། ཕ་རོལ་གནོན་པ་ཆུང་བ་མ་•
ཡིན་པའི་ཕྱིར་རོ། །གཅིག་ཏུ་ན་གློ་གཡས་པས་སེང་གེ་བཞིན་དུ་ཉལ་བ་གང་
73-100