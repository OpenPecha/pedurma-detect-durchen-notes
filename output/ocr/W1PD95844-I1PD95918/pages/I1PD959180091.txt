20
བསྟན་འགྱུར། སེམས་ཙམ།
བ་དེ་དག་བསྡམ་པའི་ཕྱིར། སྒྲུབ་པར་བྱེད་པ་དང་། དབང་པོ་ཡང་སྲུང་
བར་བྱེད་ལ། _ དབང་པོས་ཀྱང་སྡོམ་པ་སྒྲུབ་པར་བྱེད་དོ་ཞེས་གང་གསུངས་པ་སྟེ།
དེ་ནི་སྡོམ་པའི་ཐབས་ཞེས་བྱའོ།
།བསྡམ་པར་བྱ་བའི་གཞི་གང་ཞེ་ན། མིག་་
དང་གཟུགས་རྣམས་དང་། དེ་བཞིན་དུ་ཡིད་དང་། ཆོས་རྣམས་ཀྱི་བར་དག་
སྟེ༑ དེ་ནི་བསྡམ་པར་བྱ་བའི་གཞི་ཞེས་བྱའོ།
།དེ་ལ་སྡོམ་པ་གང་ཞེ་ན།
དྲན་པས་ཡིད་ཀུན་ཏུ་བསྲུངས་པ་དང་། གནས་སྐབས་མཉམ་པ་ལ་འཇོག་པར་
བྱེད་པ་ཞེས་གང་གསུངས་པ་སྟེ། ། དེ་ནི་སྡོམ་པ་ཞེས་བྱའོ། །དབང་པོ་སྡོམ་པ་
འདི་ཡང་མདོར་བསྡུ་ན། རྣམ་པ་གཉིས་ཏེ། སོ་སོར་རྟོག་པའི་སྟོབས་ཀྱིས་་་་
ཟིན་པ་དང་། བསྒོམས་•པའི་སྟོབས་ཀྱིས་ཟིན་པའོ། །དེ་ལ་སོ་སོར་རྟོག་པའི་
སྟོབས་ཀྱིས་ཟིན་པ་ནི། གང་གིས་ཡུལ་རྣམས་ལ་ཉེས་དམིགས་སུ་མཐོང་བ་•
ཉེས་དམིགས་དེ་ཡང་•སེལ་བ་དང་། སྤོང་བར་ནི་མི་བྱེད་པའོ། །དེ་ལ་་
བསྒོམས་•པའི་སྟོབས་ཀྱིས་ཟིན་པ་ནི། གང་གི་•ཡུལ་རྣམས་ལ་ཉེས་དམིགས་སུ་
མཐོང་ལ་ཉེས་དམིགས་དེ་ཡང་སེལ་བ་དང་། 【སྤང་བར་བྱ་བ་ནི། དེ་ལ་སོ་
སོར་རྟོག་པའི་སྟོབས་ཀྱིས་•ཟིན་པའི་དབང་པོ་སྡོམ་པས་ནི། ཡུལ་ལ་དམིགས་་
པའི་ཉོན་མོངས་པས་•ཀུན་ནས་དཀྲིས་པ་སྐྱེད་པར་མི་བྱེད་ཅིང་། མངོན་སུམ་
དུ་མི་བྱེད་པར་ཟད་ཀྱི་ལུས་●ལ་ཞེན་པའི་བག་ལ་ཉལ་སྤོང་བ་དང་།
འཇོམས་་
པར་ནི་མི་བྱེད་དོ། །དེ་ལ་བསྒོམས་•པའི་སྟོབས་ཀྱིས་ཟིན་པའི་དབང་པོ་སྡོམ་་་
པས་ནི། ཡུལ་ལ་དམིགས་པའི་ཉོན་མོངས་པས་•ཀུན་ནས་དཀྲིས་པ་ཡང་སྐྱེད་་
པར་མི་བྱེད་ཅིང་། མངོན་སུམ་དུ་མི་བྱེད་ལ་ལུས་ལ་ཞེན་པའི་བག་ལ་ཉལ་ཡང་
དུས་ཐམས་ཅད་ཀྱི་ཐམས་ཅད་དུ་སྤོང་ཞིང་འཇོམས་པར་བྱེད་དེ། སོ་སོར་རྟོག་
པའི་སྟོབས་ཀྱིས་ཟིན་པ་དང་། བསྒོམས་•པའི་སྟོབས་ཀྱིས་ཟིན་པའི་དབང་པོ་་
73-70