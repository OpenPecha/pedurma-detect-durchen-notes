རྣལ་འབྱོར་སྤྱོད་པའི་ས་ལས་ཉན་ཐོས་ཀྱི་ས།
767
དེས་•བདག་དགའ་བར་མི་བྱེད་པ་དང་། ལྷུང་བཟེད་དང་ཆོས་གོས་ལྷག་པ་མི་
འཆང་བ་དང་། ཁྱིམ་ན་གནས་པ་དང་། རབ་ཏུ་བྱུང་བ་རྣམས་དང་ལྷན་
ཅིག་འགྲོགས་པའི་འདུ་འཛི་ཉོན་མོངས་པ་འཕེལ་བར་འགྱུར་བ་ཡོངས་སུ་སྤོང་་
བར་བྱེད་པ་དང་། འཕགས་པ་རྣམས་དང་། ལྷན་ཅིག་འགྲོགས་པའི་ཚོགས་
པ་ཡེ་ཤེས་རྣམ་པར་སྦྱོང་བར་བྱེད་•པ་དང་། གང【གི་གཞི་ལས་འཁྲུག་•ལོང་
དང་གནོད་སེམས་སྐྱེ་ཞིང་། དེ་དག་རྣམ་པར་གྱུར་ཅིང་། གཞན་དུ་གྱུར་པ་་
ལས༑ མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་
མི་བདེ་བ་དང་། འཁྲུག་པ་སྐྱེ་བར་འགྱུར་བ་མཛའ་སྡེ་དག་མི་བྱེད་པ་དང་།
ཉོན་མོངས་པ་དང་། ཉེ་བའི་ཉོན་མོངས་པ་སྐྱེས་སོ་ཅོག་ལ་ཡང་། གཞི་
འདིས་བདག་ལ་ཚེ་འདི་དང་• ཕྱི་མར་སྡུག་བསྔལ་སྐྱེ་བར་གྱུར་ན་མི་རུང་ངོ་ཞེས་་
དང་དུ་མི་ལེན་ཅིང་སྤོང་བར་བྱེད། སེལ་བར་བྱེད། བྱང་བར་བྱེད་པ་་
དང་། དད་པས་བྱིན་པ་ཆུད་མི་གསོན་པ་དང་། ཚུལ་ཁྲིམས་མ་ཉམས་པ་དང་།
བརྟུལ་ཞུགས་མ་ཞིག་པས་དད་པས་བྱིན་པ་ཡོངས་སུ་ལོངས་སྤྱོད་པར་བྱེད་པ་དང་།
དད་པས་བྱིན་པ་སྤོང་བར་མི་བྱེད་པ་དང་། བསླབ་པ་འབུལ་བར་མི་བྱེད་པ་དང་།
བདག་ཉིད་ཀྱི་ཉེས་པའི་སྐབས་དང་། འཁྲུལ་པ་ཚོལ་ཞིང་དགེ་བ་མི་སྤྱོམས་ལ།
སྡིག་པ་འཆགས་པར་བྱེད་པ་དང་། གཞན་དག་གི་ཉེས་པའི་སྐབས་དང་། འཁྲུལ་
པ་ལ་ལྷུག་པར་འཇོག་པ་དང་། བསམས་བཞིན་དུ་སྲོག་གི་ཕྱིར་ཡང་ལྟུང་བ་མི་
འབྱིན་ཅིང་། བྱུང་ན་ཡང་མྱུར་བ་མྱུར་བ་ཁོ་ནར་ཆོས་བཞིན་དུ་ཕྱིར་བྱེད་པ་དང་།
འཕྲལ་གྱི་བྱ་བ་དག་ལ་ཡང་•མཁས་ཤིང་ལེ་ལོ་མེད་པ་དང་། རང་ཉིད་ཀྱིས་“བྱེད་
ཅིང་གཞན་ལས་ལུས་ཀྱི་བསྙེན་བཀུར་ཡོངས་སུ་མི་ཚོལ་བ་དང་། སངས་རྒྱས་
རྣམས་དང་སངས་རྒྱས་ཀྱི་ཉན་ཐོས་རྣམས་ཀྱི་མཐུ་བསམ་གྱིས་མི་ཁྱབ་པ་དང་།
73-161