५९८
བཀའ་འགྱུར། མདོ་སྡེ།། ༼༽ ༦༢
དེ་བཞིན་གཤེགས་པ་མཉེས་པར་འགྱུར་རོ། །གཏམ་གང་འཐབ་ůཔ་མེད་པ།
རྩོད་པ་མེད་པ། རྩོམ་པ་མེད་པ། ཀླན་“ཀ་མེད་པ། སྒྲོ་འདོགས་པ་མེད་པ།
དེ་འདྲ་བའི་གཏམ་གྱིས་དེ་བཞིན་གཤེགས་པ་མཉེས་པར་འགྱུར་རོ། །གཏམ་གང་
【[ཆོས་ལ་སྒྲོ་མི་འདོགས།
བདག་ལ་སྒྲོ་མི་འདོགས། གཞན་ལ་སྒྲོ་མི་འདོགས∶།
ཆོས་མ་ཡིན་པ་ལ་སྒྲོ་མི་འདོགས། འཁོར་བ་ལ་སྒྲོ་མི་འདོགས། མྱ་ངན་ལས་
འདའ་བ་ལ་སྒྲོ་མི་འདོགས་པ་དེ་འདྲ་བའི་གཏམ་གྱིས་དེ་བཞིན་གཤེགས་པ་མཉེས་་
པར་འགྱུར་རོ། །དེ་ནས་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པ་
ལ་ལེགས་སོ་ཞེས་བྱ་བ་བྱིན་ནས་ལེགས་སོ་ལེགས་སོ། །འཇམ་དཔལ་ཁྱོད་ཀྱི་
ཚིག་འདི་ལེགས་པར་བཤད་པ་ཡིན་ཏེ། འདི་འདྲ་བའི་གཏམ་གྱིས་དེ་བཞིན་་་་
གཤེགས་པ་མཉེས་པར་འགྱུར་མོད་ཀྱི། འཇམ་དཔལ་གཏམ་གང་སྤྲོས་པ་་་་
ཐམས་ཅད་ལས་འདས་པ། ཧ་ཅང་ཡང་མི་ཞིབ་པ།
ཧ་ཅང་ཡང་མི་རྩིང་བ།
མཚན་མ་མེད་པའི་གཏམ་དེ་བརྗོད་ན་ཏིང་ངེ་འཛིན་ཀྱང་མི་གཏོང་།
རྟག་ཏུ་
ཤིན་ཏུ་སེམས་མཉམ་པར་ཡང་གཞོག་ཅིང་སྟོན་པར་བྱེད་ལ་ཆོས་གང་ཡང་འཕེལ་•
བའམ༑ འབྲི་བར་ཡང་མི་མཐོང་བ་དེ་འདྲ་བའི་གཏམ་གྱིས་དེ་བཞིན་གཤེགས་པ་
མཉེས་པར་འགྱུར་རོ། །སྟོན་པ་འདི་བསྟན་པའི་ཚེ་བྱང་ཆུབ་སེམས་དཔའ་བརྒྱད་
སྟོང་མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་པར་གྱུར་ཏོ། །འཁོར་དེ་ནས་ལྷའི་
བུ་སྔོན་སྤྱོད་པ་དང་ལྡན་པས་“བྱང་ཆུབ་ཀྱི་སེམས་རབ་ཏུ་སྟོར་“བ་ཉིས་བརྒྱ་འདི་་
སྙམ་དུ་གྱུར་ཏེ། སངས་རྒྱས་ཀྱི་ཆོས་ཀྱང་དེ་ལྟར་ཚད་མེད་པ་བྱང་ཆུབ་སེམས་
དཔའི་བསླབ་པ་ཡང་དེ་ལྟར་ཤིན་ཏུ་བསླབ་དཀའ་“བ། བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཀྱང་དེ་ཙམ་དུ་བསྒྲུབ་དཀའ་བ་ཡིན་ན་བདག་ཅག་གིས་་
སློབ་པ་འདི་བསླབ་མི་ནུས་ཀྱིས∶། གང་བདག་ཅག་ནི་ཉན་ཐོས་ཀྱི་ཐེག་པའམ།
62-594