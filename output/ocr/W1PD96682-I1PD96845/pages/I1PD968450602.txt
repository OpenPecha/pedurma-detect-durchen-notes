བཀའ་འགྱུར། མདོ་སྡེ། ༼༽ ༦༢
५२२
ལྷའི་བུ་མེ་ཏོག་འོད་ཟེར་ཅན་གྱིས་སྨྲས་པ། རིགས་ཀྱི་བུ་འདི་ལྟ་སྟེ། དཔེར་ན་
ཉི་མའི་འོད་ཟེར་བཏང་ན་མུན་པ་བསལ་ཅིང་གཟུགས་ཀྱི་རྣམ་པ་ཐམས་ཅད་སྣང་་
བར་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་ཤེས་རབ་
ཀྱི་སྣང་བའི་འོད་ཟེར་དང་ལྡན་པ་ཡང་གང་གི་ཚེ་ན་ཆོས་ཀྱི་སྣང་བ་གཏོང་བ་དེའི་་
ཚེ།༑ མ་རིག་པ་དང་གླེན་པའི་མུན་པས་བསྒྲིབས་╗པའི་སེམས་ཅན་རྣམས་ལ་སྣང་
བ་ཆེན་པོ་བྱེད་ཅིང་ཆོས་ཀྱི་རང་བཞིན་ཡང་སྟོན་ཏེ། མུན་པས་ནི་སྣང་བ་ཟིལ་
གྱིས་ནོན་པར་མི་འགྱུར་གྱི། སྣང་བས་ནི་ལམ་རྟོགས་པར་ནུས་པས་བྱང་ཆུབ་
སེམས་དཔའ་ལམ་ལ་གནས་ན་སེམས་ཅན་ལམ་ངན་པར་ཞུགས་པའི་●རྣམས་ལ་་་་་
ཡང་དག་པའི་ལམ་སྟོན་ཏེ།
བྱང་ཆུབ་སེམས་དཔའ་ལམ་ལ་གནས་ན་ཐམས་ཅད་
མཁྱེན་པ་རྟོགས་སོ། །ལྷའི་བུ་མེ་ཏོག【མན་དཱ་ºར་བའི་དྲིས་སྨྲས་པ། རིགས་ཀྱི་
བུ་དག་འདི་ལྟ་སྟེ་དཔེར་ན། མེ་ཏོག【མན་དཱ་ºར་བའི【ཁོ་ར་【ཁོར་ཡུག་དཔག་
ཚད་གཅིག་ཏུ་དྲིས་ཁྱབ་པར་བྱེད་དེ། དྲི་དེ་ཡང་རྣམ་པར་རྟོག་པ་མེད་དོ། །
རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་གཏོང【བ་དང་∶།
ཁྲིམས་དང་། ཐོས་པ་དང་། ཏིང་ངེ་འཛིན་དང་། ཤེས་རབ་ལ་གནས་པ་
ཚུལ་
ཡང་སྟོང་“གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཆོས་ཀྱི་དྲིས་ཁྱབ་པར་་་་་
བྱེད་དེ། དྲི་དེ་ཡང་ཉོན་མོངས་པའི་ནད་ཐམས་ཅད་སེལ་བར་བྱེད་དོ། །དེ་
བས་ན་བྱང་ཆུབ་སེམས་དཔའ་ཆོས་ཀྱི་དྲི་དང་ལྡན་ན་ཐམས་ཅད་མཁྱེན་པ་རྟོགས་་
སོ༑ །ལྷའི་བུ་ཆོས་ལ་གནས་པ་རྟག་ཏུ་བརྩོན་པས་སྨྲས་པ།
ཀྱེ་གྲོགས་པོ་དག་
བྱང་ཆུབ་སེམས་དཔའ་བརྩོན་པས་བྱང་ཆུབ་པར་འགྱུར་གྱི།
མི་བརྩོན་པས་ནི་མ་
ཡིན་ནོ། །དེ་བས་ན་བྱང་ཆུབ་སེམས་དཔའ་“རྟག་པར་བརྩོན་ཞིང་དགེ་བའི་རྩ་
བ་ལ་ཆོག་མི་ཤེས་པར་བྱའོ། །དེས་ཆོས་བརྒྱད་ལ་བརྩོན་པར་བྱའོ། །བརྒྱད་པོ་•
62-582