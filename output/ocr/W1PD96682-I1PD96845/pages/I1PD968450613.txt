འཕགས་པ་མ་སྐྱེས་དགྲའི་འགྱོད་པ་བསལ་བ་ཞེས་བྱ་བ་ཐེག་པ་ཆེན་པོའི་མདོ།
५९३
སེམས【དཔའི་བསླབ་∶པ་ཚད་མེད་ལ་ཆགས་པ་མེད་པ་དེ་བཞིན་དུ་དེའི་ཡེ་ཤེས་་་་་
ཀྱང་ཚད་མེད་ལ་ཆགས་པ་མེད་པའོ། །དེ་ནས་བཅོམ་ལྡན་འདས་ལ་བྱང་ཆུབ་
སེམས་དཔའ་སེམས་དཔའ་ཆེན་པོ་འོད་བཀོད་པས་འདི་སྐད་ཅེས་གསོལ་ཏོ། །
བཅོམ་ལྡན་འདས་འཁོར་འདི་ནས་སུ་ཡང་ཆོས་ཉན་པ་མི【སྤོང་བར་•བགྱི་ན།
སྐྱེས་བུ་དམ་པ་དེ་དག་འདིར་མཆི་“བར་མཚན་མ་ཞིག་མཛད་དུ་གསོལ། དེ་
ཅིའི་སླད་དུ་ཞེ་ན། འཇམ་དཔལ་གཞོན་ནུར་གྱུར་པ་ནི་ཟབ་“མོ་ལ་མོས་པས་
དེའི་ཆོས་བཤད་པ་ཡང་ཟབ་མོ་ལགས་སོ། །དེ་ནས་བཅོམ་ལྡན་འདས་ཀྱིས་་་
འཇམ་དཔལ་གཞོན་ནུར་གྱུར་པ་【འོང་བར་བྱ་བའི་ཕྱིར་མཚན་མ་མཛད་●དོ། །
དེ་ནས་འཇམ་དཔལ་གཞོན་ནུར་གྱུར་པ་སྐྱེས་བུ་དམ་པ་ཉི་ཤུ་རྩ་ལྔ་པོ་དེ་དག་དང་་
འགྲོགས༑ ལྷའི་འཁོར་དེ་དག་དང་འགྲོགས་ཏེ། བཅོམ་ལྡན་འདས་ག་ལ་“བ་
དེར་དོང་ནས་ཕྱིན་པ་དང་། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་་་
འཚལ་●ནས་ཕྱོགས་གཅིག་ཏུ་འཁོད་དོ། །དེ་ནས་བྱང་ཆུབ་སེམས་དཔའ་་་་
སེམས་དཔའ་ཆེན་པོ་འོད་བཀོད་པས་འཇམ་དཔལ་གཞོན་ནུར་གྱུར་པ་ལ་འདི་་་་་
སྐད་ཅེས་སྨྲས་སོ། །འཇམ་དཔལ་ཁྱོད་ཅིའི་ཕྱིར་དེ་བཞིན་གཤེགས་པའི་འཁོར་
ནས་བྱུང་ལ་ཕྱོགས་གཅིག་ཏུ་སོང་སྟེ་ཆོས་སྟོན། སྨྲས་པ། རིགས་ཀྱི་བུ་སངས་
རྒྱས་བཅོམ་ལྡན་འདས་དག་•ནི་མཉེས་པར་དཀའ་སྟེ། གཏམ་ཐམས་ཅད་ཀྱིས་
མཉེས་པར་མི་ནུས་སོ། །སྨྲས་པ། འཇམ་དཔལ་གཏམ་ཇི་ལྟ་བུས་དེ་བཞིན་
གཤེགས་པ་མཉེས་པར་འགྱུར། སྨྲས་པ། བཅོམ་ལྡན་འདས་ཉིད་མཁྱེན་ཏེ་
ཐུགས་སུ་ཆུད་མོད་ཀྱི། བདག་ཇི་ལྟར་སྤོབས་པ་དེ་བཞིན་དུ་སྟོནན་ཏོ། །རིགས་
ཀྱི་བུ་གཏམ་གང་ཆོས་ཀྱི་དབྱིངས་དང་ཡང་མི་འགལལ། དེ་བཞིན་ཉིད་དང་ཡང་
མི་འགལ། ཡང་དག་པའི་མཐའ་དང་ཡང་མི་འགལ་བ་དེ་འདྲ་བའི་གཏམ་གྱིས་
1
62-593