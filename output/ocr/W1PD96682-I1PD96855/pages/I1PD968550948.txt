८२८
བཀའ་འགྱུར། མདོ་སྡེ། ༼༽ ༧༢
ཡོ་བྱད་མང་བ་དང་། བདག་དབང་བ་མང་བའི་ཁྱིམ་རྣམས་སུ་སྐྱེ་བར་འགྱུར་ཏེ།
སྣོད་བཟང་པོ་རྣམས་ལ་ཕུལ་བ་ནི། སྐྱིད་པར་འགྱུར། གཏོང་བ་ལ་གོམས་པར་
མ་བྱས་པས་ནི་སེར་སྣ་ཅན་དུ་འགྱུར་ཏེ། འདི་ནི་ལས་གང་དང་ལྡན་ན། གང་
ཟག་ཕྱུག་པོར་གྱུར་ལ་སེར་སྣ་ཅན་དུ་འགྱུར་བའི་ལས་སོ། །དེ་ལ་ལས་གང་དང་
ལྡན་ན། གང་ཟག་དབུལ་པོར་གྱུར་ལ་གཏོང་བ་དང་ལྡན་པར་འགྱུར་བའི་ལས་
གང་ཞེ་ན། འདི་ལ་གང་ཟག་འགའ་ཞིག་གིས་སྣོད་དུ་གྱུར་པ་མ་ཡིན་པ་རྣམས་ལ་
སྦྱིན་པ་མང་དུ་བྱིན་པ་ཡིན་ཏེ། དེ་འཁོར་བ་ན་འཁོར་བའི་ཚེ། བསོད་ནམས་
དེ་དག་ཡོངས་སུ་ཉམས་ཤིང་། ཡོངས་སུ་ཟད་པར་འགྱུར། གཏོང་བའི་རྒྱུ་ཡང་
ཕྱི་ཕྱིར་ཞིང་བསྒོམས་པ་ཡིནན་ཏེ། དེ་བསོད་ནམས་ཡོངས་སུ་ཟད་པའི་ཕྱིར་དབུལ་
པོར་འགྱུར། _______ སྔོན་གོམས་པར་བྱས་པས་གཏོང་བ་དང་ལྡན་པར་འགྱུར་ཏེ།
འདི་ནི་ལས་གང་དང་ལྡན་ན། གང་ཟག་དབུལ་པོར་གྱུར་ལ་གཏོང་བ་དང་ལྡན་
པའི་ལས་སོ། །དེ་ལ་ལས་གང་དང་ལྡན་ན། གང་ཟག་དབུལ་པོར་གྱུར་ལ་སེར་
སྣ་ཅན་དུ་འགྱུར་བའི་ལས་གང་ཞེ་ན། འདི་ལ་གང་ཟག་འགའ་ཞིག་དགེ་བའི་
བཤེས་གཉེན་དང་བྲལ་བར་གྱུར་ཏེ། དེ་སུས་ཀྱང་སྦྱིན་པ་ཡང་དག་པར་འཛིན་
དུ་མ་བཅུག་པ་ཡིན། དེས་ཀྱང་སྦྱིན་པ་ཅི་ཡང་མ་བཏང་བ་ཡིན། སྡིག་པའི་
ལས་ཀྱང་མ་བྱས་ཤིང་མ་བསགས་པ་ཡིན་ཏེ། གང་ཟག་དེ་གང་གི་ཚེ་མི་རྣམས་ཀྱི་
ནང་དུ་སྐྱེ་བ་ན། དབུལ་པོ་བཟའ་བ་དང་། བཏུང་བ་དང་། ཁ་ཟས་ཉུང་བ།
སྡུག་བསྔལ་བ། སྡུག་བསྔལ་བས་འཚོ་བའི་ཁྱིམ་རྣམས་སུ་སྐྱེ་བར་འགྱུར་ཏེ། དེ་
དེ་ན་སྡུག་བསྔལ་བར་བཟའ་བ་དང་། བགོ་བ་རྙེད་པར་འགྱུར་རོ། །གཏོང་བ་
མ་བསྒོམས་པས་དབུལ་ཞིང་སེར་སྣ་ཅན་དུ་འགྱུར་ཏེ། འདི་ནི་ལས་གང་དང་
ལྡན་ན། གང་ཟག་དབུལ་པོར་གྱུར་ལ་སེར་སྣ་ཅན་དུ་འགྱུར་བའི་ལས་སོ། །དེ་
72-924