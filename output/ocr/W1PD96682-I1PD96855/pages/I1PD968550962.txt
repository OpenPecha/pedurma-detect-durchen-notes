བཀའ་འགྱུར། མདོ་སྡེ། ༼༽ ༧༢
༩༣༨
དུ་འགྲོ་ན་སྟོབས་དང་ལྡན་པར་འགྱུར་བ་དང་། དེའི་ལུས་ངལ་བར་མི་འགྱུར་བ་
དང་༑ དེ་འགྲོ་ན་ཚེར་མ་དང་། གསེག་མ་དང་༌། གྱོ་མོ་རྣམས་ཀྱིས་རྐང་པ་
རྨས་པར་མི་འགྱུར་བ་དང་། རྫུ་འཕྲུལ་ཐོབ་པར་འགྱུར་བ་དང་། དེ་རིམ་གྲོ་
བྱེད་པ་དང་མི་ལྡན་པར་མི་འགྱུར་བ་དང་། ལོངས་སྤྱོད་ཆེ་བར་འགྱུར་བ་དང་།
མཐོ་རིས་སུ་སྐྱེ་བར་འགྱུར་བ་དངང་། མྱུར་དུ་ཡོངས་སུ་མྱ་ངན་ལས་འདའ་བ་སྟེ།
བཅུ་པོ་དེ་དག་ནི་ལྷམ་སྦྱིན་པའི་ཕན་ཡོན་ནོ། །སྣོད་སྦྱིན་པའི་ཕན་ཡོན་བཅུ་སྟེ།
བཅུ་གང་ཞེ་ན།
འཇིག་རྟེན་གྱི་ཡོན་ཏན་གྱི་སྣོད་ལྟ་བུར་འགྱུར་བ་དང་།
མདོག་སྣུམ་པར་འགྱུར་བ་དང་། སེམས་ཀྱི་རྒྱུད་མཉེན་པར་འགྱུར་བ་དང་།
སྐོམ་པར་མི་འགྱུར་བ། སྐོམ་ནའང་ཆུ་འབྱུང་བར་འགྱུར་བ་དང་། ཡི་དྭགས་
སུ་སྐྱེ་བར་མི་འགྱུར་བ་དང་། ལྷ་དང་། མི་རྣམས་དགའ་བར་འགྱུར་བ་དང་།
ལོངས་སྤྱོད་ཆེ་བར་འགྱུར་བ་དང་། མཐོ་རིས་སུ་སྐྱེ་བར་འགྱུར་བ་དང་། མྱུར་
དུ་ཡོངས་སུ་མྱ་ངན་ལས་འདའ་བ་སྟེ། བཅུ་པོ་དེ་དག་ནི་སྣོད་སྦྱིན་པའི་ཕན་ཡོན་
ནོ༑ ཁ་ཟས་སྦྱིན་པའི་ཕན་ཡོན་བཅུ་སྟེ། བཅུ་གང་ཞེ་ན། ཚེ་རིང་བར་འགྱུར་
བ་དང་། ཁ་དོག་དང་ལྡན་བར་འགྱུར་བ་དང་། སྟོབས་དང་ལྡན་པར་འགྱུར་
བ་དང་། དྲན་པ་དང་ལྡན་ཞིང་། སྤོབས་པ་དང་ལྡན་པར་འགྱུར་བ་དང་།
བག་ཚ་བ་མེད་པར་འཁོར་གྱི་ནང་དུ་འགྲོ་བ་དང་། འཁོར་འདུན་པར་འགྱུར་བ་
དང་༑ ལྷ་དང་། མི་རྣམས་འདུན་ཞིང་། དགའ་བར་འགྱུར་བ་དང་།
ལོངས་སྤྱོད་ཆེ་བར་འགྱུར་བ་དང་། མཐོ་རིས་སུ་སྐྱེ་བར་འགྱུར་བ་དང་། མྱུར་
དུ་ཡོངས་སུ་མྱ་ངན་ལས་འདའ་བ་སྟེ། བཅུ་པོ་དེ་དག་ནི། ཁ་ཟས་སྦྱིན་པའི་
ཕན་ཡོནན་ནོ། །བཞོན་པ་སྦྱིན་པའི་ཕན་ཡོན་བཅུ་སྟེ། བཅུ་གང་ཞེ་ན། རྐང་
པ་ཤིན་ཏུ་གཞོན་པར་འགྱུར་བ་དང་། རྐང་པ་ཤིན་ཏུ་གནས་པར་འགྱུར་བ་དང་།
72-938