བཀའ་འགྱུར། མདོ་སྡེ། ༼༽ ༧༢
༥༣༨
རོ༑ །ཚེ་དང་ལྡན་པ་དག་འཕགས་པ་“ཉན་ཐོས་དེ་ལྟར་ཆོས་ཡང་དག་པར་ཉན་
ན་སྒྲོགས【པ་ལ་ཡང་མཐོ་•མི་འཚམ།
ཆོས་ཀྱི་གཏམ་གྱི【རོ་ཡང་•མྱོང་བར་་་
འགྱུར༑ སྟོན་པ【ལ་ཡང་•ཆོས་ཉིད་ཀྱིས་རིམ་གྲོ་བྱེད།
བདག་གི་དོན་ཡང་རྗེས་
སུ་འཐོབ། མྱ་ངན་ལས་འདས【པ་ཡང་•འཐོབ་པར་འགྱུར་རོ●།
།ཆོས་འདི་
དག་ནི་དེའི་ཤེས་རབ་ཡོངས་སུ་སྨིན་པར་འགྱུར་བ་སྟེ། འདི་ལྟ་སྟེ། དགེ་བའི་
བཤེས་གཉེན་ལ་སྟེན་●པ་ངང་དགེ་བའི་ངང་ཚུལ་ཅན་ཉིད་དངང་།
སེམས་ཤེས་
རབ་ཅན་ཉིད་དང【བཀའ་བློ་བདེ་བ་ཉིད་དང་∶གུས་པར་ཉན་པ་དང་ཡོངས་སུ་་་་་
འདྲི་བ་དང་དམ་པའི་ཆོས་ཉན་པ་དང་དམ་པའི་ཆོས་རྟག་ཏུ་བྱེད་པ་དང་། སྐྱོ་
བར་བྱ་བའི་ཆོས་རྣམས་ལ་སྐྱོ་བ་དང་། དེ་བཞིན་དུ་ཀུན་ཏུ་སྐྱོ་བ【ལ་ཡང་•ཚུལ་
བཞིན་དུ་ཡིད་ལ་བྱེད་པ་དང་། མི་དགེ་བའི་ཆོས་ཐམས་ཅད་སྤོང་བས་དགེ་བའི་
ཆོས་རྣམས་ལ་ཚུལ་བཞིན་དུ་རབ་ཏུ་འཇོག་པ་དང་། དེ་རྣམ་པར་བྱང་བ་དང་
ཏིང་ངེ་འཛིན་ལ་དབང་ཐོབ་ཅིང་ཚུལ་བཞིན【དུ་ཡང་●ཡིད་ལ་བྱེད་པའོ།
།ཚེ་
དང་ལྡན་པ་དག་འཕགས་པ་ཉན་ཐོས་དེ་ལྟར་ཡང་དག་པར་ཚུལ་བཞིན་ཡིད་ལ་་་་
བྱས་པའི་བདག་ཉིད་ཀྱིས་འདུ་ཤེས་བཅུ་པོ་འདི་ལྟ་སྟེ། མི་སྡུག་པའི་འདུ་ཤེས་
དང་མི་རྟག་པའི་འདུ་ཤེས་དང་མི་རྟག་པ་ལ་སྡུག་བསྔལ་བའི་འདུ་ཤེས་དང་སྡུག་་་་
བསྔལ་ལ་བདག་མེད་པའི་འདུ་ཤེས་དང་ཟས་ལ་མི་འཕྲོད་པའི་འདུ་ཤེས་དང་་་་་
འཇིག་རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་དང་། སྣང་བའི་
འདུ་ཤེས་དང་འདོད་ཆགས་དང་བྲལ་བའི་འདུ་ཤེས་དང་འགོག་པའི་འདུ་ཤེས་་་་་
དང་འཆི་བའི་འདུ་ཤེས་བསྒོམ་པར་བྱའོ། །ཚེ་དང་ལྡན་པ་དག་མི་སྡུག་པའི་འདུ་
ཤེས་ཀྱི་བར་དུ་གཅོད་པའི་ཆོས་ནི་བཅུ་བཞི་སྟེ། འདི་ལྟ་སྟེ། བུད་མེད་དང་
ལྷན་•ཅིག་གནས་པ་དང་དྲན་པ་གཡེངས་པས་བུད་མེད་ལ་ལྟ་●བ་དང་བག་མེད་་་
72-538