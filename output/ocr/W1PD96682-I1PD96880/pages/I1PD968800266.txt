༢༣༠
བཀའ་འགྱུར། གཟུངས་འདུས། ༼༽ ༩༧
འདི་ལྟ་སྟེ། གཟུངས་ཀྱི་ཆོས་ཀྱི་རྣམ་གྲངས་སོ།
།དེ་ནས་ཚེ་དང་ལྡན་པ་ཤཱ་རིའི་
བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།
།བཅོམ་ལྡན་འདས་གཟུངས་
ནི་ཡུལ་ན་མི་གནས། ཕྱོགས་ན་མི་གནས་ན་བཅོམ་ལྡན་འདས་གཟུངས་གཟུངས་
ཞེས་•བགྱི་བ་ལ། བཅོམ་ལྡན་འདས་གཟུངས་ཞེས་•བགྱི་བ་འདིའི་ཚིག་གི་དོན་
གང་ལགས། དེ་སྐད་ཅེས་གསོལ་པ་དང་།
བཅོམ་ལྡན་འདས་ཀྱིས་ཚེ་དང་ལྡན་
པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ་ལེགས་སོ་ལེགས་སོ། །
ཤཱ་རིའི་བུ་ཁྱོད་འདི་ལྟར་ཐེག་པ་ཆེན་པོ་ལ་ཡང་དག་པར་ཞུགས་པ་དངང་།
ཐེག་
པ་ཆེན་པོ་ལ་མངོན་པར་བརྩོན་པ་དང་།
ཐེག་པ་ཆེན་པོ་ལ་ལྷག་པར་བྱ་བ་བྱེད་
པ་དང་། ཁྱོད་གཟུངས་ཡུལ་ན་མི་གནས། ཕྱོགས་ན་མི་གནས་པར་སྟོན་པ་
ཡང་ལེགས་སོ། ། དེ་ཅིའི་ཕྱིར་ཞེ་ན། ཤཱ་རིའི་བུ་གཟུངས་ནི་ཆོས་ཉིད་ཀྱིས་
འདས་པ་དང་། མ་འོངས་པ་དང་། ད་ལྟར་བྱུང་བ་མ་ཡིན་ཏེ།
ཤཱ་རིའི་བུ་
གཟུངས་ནི་འདས་པ་ཞེས་མི་འཆད། མ་འོངས་པ་ཞེས་མི་འཆད།
ད་ལྟར་བྱུང་
བ་ཞེས་མི་འཆད། དངོས་པོར་མི་འཆད། དངོས་པོ་མེད་པར་མི་འཆད།
མཚན་མ་དང་། མཚན་མ་མེད་པར་མི་འཆད། ཆོས་གང་སྐྱེ་བའི་ཕྱིར་རམ།
འགག་པའི་ཕྱིར་མི་འཆད་མོད་ཀྱི། ཤཱ་རིའི་བུ་འོན་ཀྱང་བྱང་ཆུབ་སེམས་དཔའ་
ལ་ཕན་པར་བཞེད་པའི་ཕྱིར་སྟོནན་ཏེ། གང་འདི་གཟུངས་ཀྱི་ཆོས་ཀྱི་རྣམ་གྲངས་
ཀྱི་གཟུངས་ནི་གཟུགས་མེད་པ། བྱ་བའི་ལམ་དུ་གྱུར་པ། རིགས་པའི་སྟོབས་
ཀྱིས་གནས་པ། སངས་རྒྱས་ཀྱི་ཡོན་ཏན། སངས་རྒྱས་ཀྱི་ལྷག་པར་བྱ་བ་སྒྲུབ་
པ༑ སངས་རྒྱས་ཀྱི་ཚུལ་ཁྲིམས། སངས་རྒྱས་ཀྱི་•བསྡུས་པ། སངས་རྒྱས་ཀྱི་
མཚམས་སྦྱོར་བ། སངས་རྒྱས་འབྱུང་བའོ། ། །དེ་ནས་ཚེ་དང་ལྡན་པ་ཤཱ་རིའི་
བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གཟུངས་
7-230