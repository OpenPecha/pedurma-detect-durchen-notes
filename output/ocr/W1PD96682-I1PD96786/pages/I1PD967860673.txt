७५८
བཀའ་འགྱུར། འདུལ་བ། ༼ག༽ ༣
【ཆུན་མ་བླང་བར་•མི་བྱ་སྟེ། གཅིག་ཁོ་ནས་ཆོག་ཤེས་པར་བྱའོ། །དེ་རྣམས་
རིགས་མཉམ་པ་གཅིག་ཁོ་ན་ལས་ཆུང་མ【གཅིག་ལེན་གྱི་རིགས་མཉམ་པ་ལས་ཆུང་
མ་གཉིས་པ་•ནི་མི་ལེན་ཏོ། །དེ་ནས་དུས་གཞན་ཞིག་ན་རྒྱལ་པོ་འཕགས་སྐྱེས་་
པོ་•བུ་སྡུག་པ་རྣམས་རྗེས་སུ་དྲན་ཏེ་•བློན་པོ་རྣམས་ལ་སྨྲས་པ། ཀྱེ་གྲོང་བ་དག་
གཞོན་ནུ་དེ་རྣམས་ད【ལྟ་གང་•ན་འདུག །དེ་རྣམས་ཀྱིས【རྒྱལ་པོ་ལ་●སྨྲས་པ།
ལྷས་ནོངས་པ་འགའ་•ཞིག་ལས་སྤྱུགས་པ་ལས་དེ་རྣམས་རང་རང་གི་སྲིང་མོ་ཁྲིད་
དེ་འདི་ནས་མཆིས་པ་ན་“གངས་རི་དང་“ཉེ་བ་ཆུ་བོ་སྐལ་ལྡན་ཤིང་རྟའི་འགྲམ།
དྲང་སྲོང་སེར་སྐྱའི་བསྟི་གནས་དང་ཧ་ཅང་ཡང་མི་རིང་བ་ཞིག་ཏུ་གནས་བཏབ་སྟེ།
རང་རང་གི་སྲིང་མོ་སྤངས་ཏེ་མས་དབེན་གྱི་སྲིང་མོ་རྣམས་དང་ལྷན་ཅིག་རྩེ་“བར་
བགྱིད༑ 【དགའ་བར་བགྱིད། 【དགའ་མགུར་སྤྱོད་པར་བགྱིད་དོ། །དེ་
རྣམས་རྩེ་བར་བགྱིད། དགའ་བར་བགྱིད།‧ དགའ་མགུར་སྤྱོད་པར་བགྱིད་
པ་ན་བུ་ཕོ་དང་བུ་མོ་དག་བཙས་སོ། །གྲོང་པ་དག་གཞོན་ནུ་རྣམས་ཀྱིས་དེ་ལྟར་
བྱེད་ཕོད་དམ། ལྷ་རྔོ་ཐོག་●ལགས་སོ། །དེ་ནས་རྒྱལ་པོ་བུ་རམ་ཤིང་པ་
འཕགས་སྐྱེས་པོས་རོ་སྟོད་བསྲང་•ནས་ལག་པ་གཡས་པ【བརྒྱང་སྟེ་•ཆེད་དུ་བརྗོད་•
པས【ཆེད་དུ་•བརྗོད་པ། ཀྱེ་མ་གཞོན་ནུ་རྣམས་ནི་ཕོད་པ་ཡིན་ནོ། །ཀྱེ་མ་་་་
གཞོན་ནུ་རྣམས་ནི་ཤིན་ཏུ་ཕོད་པ་ཡིན་ནོ་ཞེས་སེམས་ཅན་དབང་ཆེན་པོས་ཚིག་ཏུ་
ཕྱུང་སྟེ། ཀྱེ་མ་གཞོན་ནུ་རྣམས་ནི་ཕོད་པ་ཡིན་ནོ། །ཀྱེ་མ་གཞོན་ནུ་རྣམས་ནི་
ཤིན་ཏུ་ཕོད་པ་ཡིན་ནོ་ཞེས་བྱས་པས་དེ་རྣམས་ཤཱཀྱ་ཤཱཀྱ་●ཞེས་བྱ་བར་གྱུར་ཏོ། །
དེ་ནས་དུས་གཞན་ཞིག་ན་རྒྱལ་པོ་བུ་རམ་ཤིང་པ་འཕགས་སྐྱེས་པོ་ཤི་ནས་རྒྱལ་
སྲིད་དགའ་རྒྱལ་སྲིད་ལ་དབང་བསྐུར་ཏོ། །དེ་ཡང་བུ་མེད་པར་ཤི་ནས་སྐར་
མདའ་གདོང་•རྒྱལ་སྲིད་ཀྱི་དབང་ཕྱུག་ལ་དབང་བྱེད་དུ་བཅུག་གོ། །དེ་ཡང་བུ་
3-654