འདུལ་བ་གཞི།
༥༩༣
གྱད་བུ་ནོར་ལ་དགེ་སློང་མ་མཛའ་མོས་མི་བདེན་པས་•སྐུར་པ་བཏབ་པ་དེ་ལ་དགེ་
སློང་རྣམས་གླེང་བར་བྱེད་དེ། གཞི་དེས་གླེང་བ་ན་ངོ་ཚའོ་ཞེས་བྱ་བའི་སྐབས་དེ་
དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་་
ཀྱིས་བཀའ་སྩལ་པ། དགེ་སློང་དག་ཁྱེད་ཀྱིས་གྱད་བུ་ནོར་དང་།
གཞན་ཡང་
དེ་ལྟ་བུ་དང་མཐུན་པ་སུ་ཡང་རུང་བ་ལ་དྲན་པས་འདུལ་བར་འོས་པ་བྱིན་ཅིག །
སྦྱིན་པ་ནི་འདི་ལྟར་སྦྱིན་པར་བྱ་སྟེ། གནས་མལ་བཤམས་ལ་གཎྜཱི་བརྡུངས་ནས་
དྲིས་པའི་ཚིག་གིས་དགེ་སློང་རྣམས་ལ་ཡང་དག་པར་བསྒོ་ལ་དགེ་འདུན་ཐམས་་་་
ཅད་ཚོགས་ཤིང་མཐུན་པར་གྱུར་པ་དང་གྱད་བུ་ནོར་གྱིས་བླ་གོས་ཕྲག་པ་གཅིག་ཏུ་
གཟར་ཏེ། རྒན་རིམས་•ཇི་ལྟ་བ་བཞིན་དུ་འདུད་•པ་བྱས་ལ་རྒན་པའི་མཐར་་
ཙོག་ཙོག་པོར་འདུག་ནས་ཐལ་མོ་སྦྱར་ཏེ་ཚིག་འདི་སྐད་ཅེས། དགེ་འདུན་་་
བཙུན་པ་རྣམས་གསན་དུ་གསོལ། བདག་གྱད་བུ་ནོར་ལ་དགེ་སློང་མ་མཛའ་
མོས་མི་བདེན་པས་སྐུར་པ་བཏབ་པས་བདག་ལ་དགེ་སློང་རྣམས་གཞི་དེས་གླེང་
བར་བགྱིད་དེ། བདག་ལ་གཞི་དེས་གླེང་བར་བགྱིད་པ་དགེ་འདུན་ལ་དྲན་པས་
འདུལ་བ་གསོལ་ན། དགེ་འདུན་བཙུན་པ་ཐུགས་བརྩེ་བ་ཅན་ཐུགས【བརྩེ་བ་
ཉེ་བར་བཟུང་སྟེ། བདག་གྱད་བུ་ནོར་ལ་དྲན་པས་འདུལ་•བ་སྩལ་དུ་གསོལ།
དེ་སྐད་ལན་གཉིས་ལན་གསུམ་དུ་བརྗོད་པར་བྱབྱའོ། །དེ་ནས་དགེ་སློང་གཅིག་་་་
གིས་གསོལ་བ་བྱས་ཏེ་ལས་བྱའོ། །དགེ་འདུན་བཙུན་པ་རྣམས་གསན་དུ་གསོལ།
གྱད་བུ་ནོར་འདི་ལ་དགེ་སློང་མ་མཛའ་མོས་མི་བདེན་པས་སྐུར་པ་བཏབ་པས་འདི་
ལ་དགེ་སློང་རྣམས་གཞི་དེས་གླེང་བར་བགྱིད་དེ། འདི་ལ་གཞི་དེས་གླེང་བར་་་་
བགྱིད་པ་དགེ་འདུན་ལས་དྲན་པས་འདུལ་•བ་གསོལ་ན། གལ་ཏེ་དགེ་འདུན་
གྱི་●དུས་ལ་བབ་ཅིང་བཟོད་ན་●དགེ་འདུན་གྱིས་གནང་བར་མཛོད་ཅིག་དང་།
3-593