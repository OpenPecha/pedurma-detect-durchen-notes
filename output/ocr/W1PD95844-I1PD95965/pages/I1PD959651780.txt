སྐྱེས་རབས་ཀྱི་ཊཱི་ཀ་བཞུགས་སོ།།
724
ཕྱུག་རང་ལས་བྱུང་གི་བྱེད་པ་པོ་གཞན་མེད་པའི་ཕྱིར་གང་གིས་བྱས་པ་དེའི་ལས་་
ཡིན་ཏེ་ཐམས་ཅད་དེས་བྱས་པའི་ཕྱིར་རོ། །དེ་ཉིད་གསལ་བར་བཤད་པ་ནི་
མཆོད་སྦྱིན་ཁྱོད་ཀྱིས་གང་བྱས་པ་དེ་ནི་དབང་ཕྱུག་གིས་མི་བྱེད་པ་མ་ཡིན་ཏེ་་་
ཐམས་ཅད་དེས་བྱས་པའི་ཕྱིར་རོ། །དེ་ཡང་དོགས་པ་གང་གིས་• ཕྱིར་བྱེད་ན་་་
བདག་ཉིད་འབྱོར་པ་ཐོབ་པར་བྱ་བའི་ཕྱིར་དེ་དབང་ཕྱུག་རང་གི་བསྙེན་བཀུར་ལ་
སོགས་པ་བསྒྲུབ་པའི་ཕྱིར་གང་བྱེད་པའི་དབང་ཕྱུག་དེ་ཉིད་བྱེད་པ་པོ་ཡིན་པའི་་་
ཕྱིར་རོ། ། །དེ་ལྟར་ན་དབང་ཕྱུག་ལ་བྱས་པ་དོན་མེད་དམ་ཞེས་བྱ་བའོ། ___ །
གཞན་ཡང་ཐམས་ཅད་ཀྱི་བྱེད་པ་པོ་དབང་ཕྱུག་ནི་སྐྱེ་དགུ་ལ་གནོད་པ་དང་འབྲེལ་
པར་བྱེད་པས་གུས་པའི་ཡུལ་དུ་མི་རུང་ངོ་ཞེས་སྟོན་པ་ནི་སྡིག་པ་ཆེན་པོ་ཞེས་བྱ་་་
བའི་ཚིགས་སུ་བཅད་པའོ། །ང་•ཡང་དབང་ཕྱུག་འགྱུར་བ་ནི། །ཆོས་སམ་་་་
གཞན་ལས་འགྱུར་གྲང་•ན། །ཞེས་བྱ་བ་ནི་དེ་ཡང་འགྲོ་བ་རྣམས་ལ་དབང་མེད་
པའི་དབང་ཕྱུག་ཏུ་འགྱུར་བར་འདོད་ན་དབང་ཕྱུག་ཉིད་ཀྱི་རང་•བཞིན་ཆོས་ཞེས་
བྱ་བས་འགྲོ་བ་རྣམས་བསྐྱེད་པར་འདོད་ནས་རྐྱེན་གཞན་ལ་ལྟོས་ནས་བྱེད་པ་
འགྱུར་ཞེས་ཕྱོགས་གཉིས་སུ་བརྟགས་པའོ། །དེ་ལ་གལ་ཏེ་ཆོས་ལས་འགྱུར་ན་ནི་
དེའི་སྔ་རོལ་དབང་ཕྱུག་མིན་ཞེས་སྨོས་ཏེ་ཆོས་དང་མི་ལྡན་པའི་ཚེ་སྐྱེད་པར་མི་་་་་
ནུས་པས་དབང་ཕྱུག་མ་ཡིན་པར་གྱུར་ལ། གལ་ཏེ་དབང་ཕྱུག་དེ་ཡང་•ཆོས་
དང་ལྡན་ན་སྐྱེད་བྱེད་མ་ཚང་བ་མེད་པར་ཡོད་པས་ཅིག་ཅར་▪སྐྱེ་བར་འགྱུར་ཞེས་
བྱ་བ་ནི་ཤུགས་ལ་རིག་པར་བྱའོ། །ཕྱོགས་གཉིས་པ་འགོག་པ་ནི། གང་དག་་
གཞན་གྱིས་བྱས་འགྱུར་བ། ། །དེ་ནི་བྲན་དུ་འགྱུར་བ་ཉིད། །ཅེས་སྨོས་ཏེ།
གཞན་ལ་བལྟོས་•པ་རང་དབང་ཅན་མ་ཡིན་པའི་ཕྱིར་བྲན་དང་འདྲའོ་ཞེས་བྱ་བའོ། །
གཞན་ཡང་འབྲས་བུ་སྐྱེད་པ་རྐྱེན་ལ་བལྟོས་•ན་དེ་ཉིད་ཀྱང་རྐྱེན་གཞན་ལ་བལྟོས་•
120-1745