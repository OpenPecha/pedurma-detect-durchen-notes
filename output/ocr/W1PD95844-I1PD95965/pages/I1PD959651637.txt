१७०२
བསྟན་འགྱུར། སྣ་ཚོགས། ༼པ༽》 ༢༢༧
མ་ནི་གཟར་འགྱུར་རོ། །བགོས་པའི་ལྷག་མ་ཆུ་ཚོད་ཀྱི་དོན་དུ་དྲུག་ཅུས་བསྒྱུར་•
ཏེ་སྔར་བཤད་སུམ་བརྒྱ་བཅུ་བདུན་པ་ཉིད་ཀྱིས་བགོས་པས་ཐོབ་པ་ནི་ཆུ་ཚོད་དུ་འགྱུར་རོ༎
དེ་ལ་བཀྲ་ཤིས་ལ་སོགས་པའི་ངེས་པ་ཉི་མ་ལ་སོགས་པས་བྱེད་པའི་དོན་དུ་གཟའི་
གནས་སུ་གཉིས་དང་ཆུ་ཚོད་ཀྱི་གནས་སུ་སུམ་ཅུ་སྦྱིན་པར་བྱའོ། །དྲུག་ཅུས་
བགོས་པས་ཐོབ་པ་ནི་གཟར་འགྱུར་རོ། །བདུན་གྱིས་བགོས་པའི་ལྷག་མ་ནི་་
གཟའི་གནས་སུ་གཟའ་སྟེ་ལོ་འཕོ་བའི་ཟླ་བ་ལ་འགྱུར་རོ་ཞེས་པ་རིག་པར་བྱའོ། །
ད་ནི་ལུག་ལ་སོགས་པའི་འཕོ་བར་སྣོན་པ་ལ་སྣོན་བྱེད་བཅུ་གཉིས་ཀྱིས་•ལོའི་དྷཱུ་བ་
ཀ་བརྗོད་པར་བྱ་སྟེ། ལུག་དང་གླང་དང་འཁྲིག་པ་དང་ཀརྐ་ཊ་དང་སེང་གེ་དང་
བུ་མོ་རྣམས་ལ་གཟའི་རིམ་པས་འགྱུར་བ་ལས་ཐོག་མར་ལུག་ལ་གནས་སུ་གཅིག་དང་ཆུ་ཚོད་ཀྱི་
གནས་སུ་ལྔ་བཅུ་རྩ་བདུན་ནོ། ། དེ་ལ་གཟའི་གནས་སུ་ལོའི་དྷཱུ་བ་ཀ་དང་ལྷན
ཅིག་བསྣན་པས་གཟར་འགྱུར་རོ། །གཟའ་དེས་ལུག་གི་འཕོ་བའོ། །སྲང་དང་
སྡིག་པ་དང་གཞུ་དང་ཆུ་སྲིན་དང་བུམ་པ་དང་ཉ་རྣམས་རིམ་པས་འགྱུར་བ་ལས་མཐར་ཉ་ལ་
ལ་གཟའི་གནས་སུ་ནམ་མཁའ་དང་ཆུ་ཚོད་ཀྱི་གནས་སུ་ཆུ་ཚོད་ལྔ་བཅུ་རྩ་གཉིས་དེ་་
རྣམས་ཀྱིས་ཆུ་ཚོད་དོ་ཞེས་པ་ཐམས་ཅད་དུ་རིག་པར་བྱའོ། །གཟའ་ལ་བཞི་དང་
ཆུ་ཚོད་དུ་ལྔ་བཅུ་རྩ་གསུམ་ནི་གླང་ལའོའོ། །འཁྲིག་པ་ལ་གཟའ་གཅིག་དང་ཆུ་་་་
ཚོད་བཅུ་བདུན་ནོ། །ཀརྐ་ཊ་ལ་གཟའ་བཞི་དང་ཆུ་ཚོད་ལྔ་བཅུ་རྩ་གསུམ་མོ། །
སེང་གེ་ལ་གཟའ་གཅིག་དང་ཆུ་ཚོད་ཉི་ཤུ་རྩ་གཉིས་སོ། །བུ་མོ་ལ་གཟའ་བཞི་་་
དང་ཆུ་ཚོད་ཉི་ཤུ་རྩ་བཞིའོ། །སྲང་ལ་གཟའ་དྲུག་དང་ཆུ་ཚོད་ལྔ་བཅུ་རྩ་གཅིག་
གོ༑ །སྡིག་པ་ལ་གཟའ་གཅིག་དང་ཆུ་ཚོད་བཞི་བཅུ་རྩ་བདུན་ནོ། །གཞུ་ལ་་
གཟའ་གསུམ་དང་ཆུ་ཚོད་བཅུ་དྲུག་གོ། །ཆུ་སྲིན་ལ་གཟའ་བཞི་དང་ཆུ་ཚོད་སུམ་
ཅུ་རྩ་བདུན་ནོ། །བུམ་པ་ལ་གཟའ་དྲུག་དང་ཆུ་ཚོད་བཞི་བཅུའོ། །ཉ་ལ་
120-1602