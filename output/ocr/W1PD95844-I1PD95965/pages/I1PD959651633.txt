१५९५
བསྟན་འགྱུར། སྣ་ཚོགས། ༼ཝ༽ ༢༢༧
ཞག་གི་ཉི་དག་བསྒྲུབ་ཚུལ་ལོ། །... ཡང་ན་གྲུབ་པའི་མཐའི་རིགས་པས་ཆུ་ཚོད་བཞི་དང་ཆུ་
སྲང་ཉི་ཤུ་རྩ་དྲུག་དང་དབུགས་གཉིས་ཏེ་དེ་ཡང་མ་དག་པའི་ཉི་མའི་ལོངས་སྤྱོད་་
ཀྱི་བདག་ཉིད་ཀྱི་དྷཱུ་བ་ཀའོ། །སྔ་མ་དང་ཕྱི་མའི་ངོ་བོས་གནས་གསུམ་དུ་བཞག་་་་
ནས་གཅིག་ལ་ཁྱིམ་གསུམ་གྱི་བདག་ཉིད་རྒྱུ་སྐར་དྲུག་དང་ཆུ་ཚོད་བཞི་བཅུ་རྩ་ལྔ་་
དབྱི་བར་བྱའོ། །དེ་ལྟར་ན་ལུག་ལ་སོགས་པའི་ཁྱིམ་གསུམ་སྦྱངས་པའི་ཕྱིར་ཉི་མ་
སྐྱེས་པའི་ཁྱིམ་ཀརྐ་ཊར་འགྱུར་རོ།
།བྱ་བ་ལྷག་མ་ནི་གཟའ་བཀྲ་ཤིས་ཀྱི་ཇི་ལྟ་བ་
བཞིན་དུ་ཉི་མ་ལ་ཡང་ཤེས་པར་བྱའོ། །འོན་ཀྱང་བཀྲ་ཤིས་དང་གཟའི་རྐང་པ་་
རྣམས་ཐ་དད་དེ་▪ཉི་མའི་གཟའི་རྐང་པ་རྣམས་ནི་དྲུག་དང་བཞི་དང་གཅིག་སྟེ་་་
དང་པོ་ཀརྐ་ཊ་ལ་དྲུག་གོ། །གཉིས་པ་སེང་གེ་ལ་བཞི། །གསུམ་པ་བུ་མོ་ལ་་
གཅིག་གོ། །དེ་ནས་ལུགས་ལས་བཟློག་པས་བཞི་པ་སྲང་ལ་གཅིག་གོ། །ལྔ་པ་
སྡིག་པ་ལ་བཞིའོ།
།དྲུག་པ་གཞུ་ལ་དྲུག་གོ། །ཆུ་སྲིན་ལ་སོགས་པ་ལ་ཡང་དེ་ལྟ་
བུ་ཉིད་དུ་རྟོགས་པར་བྱའོ། །དེ་ལ་རྐང་པའི་གནས་སུ་ཤར་བ་གང་ཡིན་པ་དེའི་
རྐང་པའི་གནས་ཀྱི་དེ་མ་ཐག་པས་ལྷག་མ་རྣམས་བསྒྱུར་ཏེ། ཆུ་ཚོད་ཀྱི་གནས་ལ་
སོགས་པར་ནོར་དང་བུ་ལོན་དུ་བྱ་སྟེ། བརྒྱ་སུམ་ཅུ་རྩ་ལྔས་བགོས་པའི་རྙེད་པ་་
གཅིག་ལ་སོགས་པ་ནི་ཉི་མའི་ལོངས་སྤྱོད་ཀྱི་བྱ་བ་བགྲོད་པ་འགྲོ་བའི་དབང་ལས་་
རྐང་པའི་གནས་དྲུག་ལ་སོགས་པ་ལ་ནོར་རམ་བུ་ལོན་དུ་འགྱུར་ཏེ། དེ་ཡང་ཆུ་
སྲིན་ལ་སོགས་པ་ལ་ནོར་དང་ཀརྐ་ཊ་ལ་སོགས་པ་ལ་བུ་ལོན་ནོ་ཞེས་པ་མདོར་་་
བསྡུས་པ་སྟེ། རྒྱས་པར་ནི་ཨུ་སངྒ་ལར་འཆད་དོ་ཞེས་པ་འདི་ནི་ཉི་མ་སོ་སོའི་ཉི་
མ་དག་པའོ། །བྱེད་པ་ལ་བརྗོད་པའི་ཆོ་གས་ནི་དག་པ་མེད་དོ། །བྱེད་པ་ལ་་
བརྗོད་པའི་ཆོ་ག་ཡང་འདི་ཡིན་ཏེ། ཀརྐ་ཊའི་ཕྱོགས་དང་པོ་ལ་ཆུ་ཚོད་གསུམ་བུ་
ལོན་ནོ། །ཀརྐ་ཊའི་ཕྱོགས་གཉིས་པ་ལ་དྲུག་གོ། །དེ་བཞིན་དུ་སེང་གེ་ལ་ཕྱོགས་་
120-1598