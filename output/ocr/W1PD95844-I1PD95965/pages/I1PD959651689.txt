7644
བསྟན་འགྱུར། སྣ་ཚོགས། ༼པ༽ ༢༢༧
སྣ་ནི་རྗེས་སུ་ང་རོའི་འོ། །ཨི་ཞེས་པ་རྗེས་སུ་ང་རོ་སྟེ་ཟླ་བ་ཕྱེད་པ་ཅན་ནོ། །
དེའི་གནས་ནི་སྣའོ། །ང་ཉ་ཎ་ན་མ་རྣམས་ནི་རང་གི་གནས་དང་རྗེས་སུ་སྣ་ལྡན་
ནོ༑ །རང་གི་ཞེས་པ་ནི་མགྲིན་པ་རྐན། སྤྱི་སོ། མཆུ་དག་གོ། །གནས་ཀྱི་
མཚན་ཉིད་ནི་●གང་དག་སྣ་དང་རྗེས་སུ་འབྲེལ་བའི་མཐའ་ཅན་ནམ། རང་གི་
གནས་དང་རྗེས་སུ་སྣ་ལྡན་པའོ། །ང་ཡིག་གི་རང་གི་གནས་ནི་མགྲིན་པ་སྟེ།
ཀ་སྡེ་ཡིན་པའི་ཕྱིར་རོ། །ཉ་ཡིག་གི་རང་གནས་ནི་རྐན་ཏེ། ཙ་སྡེ་ཡིན་པའི་་་
ཕྱིར་རོ། ། ཎ་ཡིག་གི་རང་གི་གནས་ནི་སྤྱི་བོ་སྟེ་ཊ་སྡེ་ཡིན་པའི་ཕྱིར་རོ། །ན་་་་
ཡིག་གི་རང་གི་གནས་ནི་སོ་སྟེ། ཏ་སྡེ་ཡིན་པའི་ཕྱིར་རོ། །མ་ཡིག་གི་རང་གི་་
གནས་ནི་མཆུ་དག་སྟེ། པ་སྡེ་•ཡིན་པའི་ཕྱིར་རོ། །དེ་སྐད་དུ་བཤད་པར་
འགྱུར་བ་ནི། ད་ཡིག་ལ་སོགས་པ་རེ་རེའང་། མགྲིན་པ་ལ་སོགས་པ་རེ་རེའི་
གནས་ཉེ་བར་མཚོན་པས་ན། གནས་ཞེས་པའོ། །ཨི་ཙུ་ཡ་ཤ་རྣམས་ཀྱི་རྐན་ནོ༎
ཨི་ཏ་ནི་ཨི་ཡིག་གོ། །ཙུ་ནི་ཙ་སྡེའོ། །ཡ་ནི་ཡ་ཡིག་གོ། །ཤ་ནི་ཤ་ཡིག་གོ། །
དེ་རྣམས་ཨི་• ཙུ་ཡ་ཤ་རྣམས་སོ། ། །དེ་རྣམས་ཀྱི་གནས་ནི་རྐན་ནོ།
།མཆུ་དག་
ནི་ཨུ་དང་པུ་དང་མཆུ་དང་ཉེ་བ་ཅན་རྣམས་ཀྱིའོ། ། ཨུ་ནི་ཨུ་ཡིག་གོ། །པུ་ནི་
པ་སྡེ།འོ། །མཆུ་དང་ཉེ་བར་ཅན་ནི་པ་ཡིག་དང་ཕ་ཡིག་གི་སྟེང་དུ་བཞག་པའི་ཡི་
གེ་གླང་པོ་ཆེའི་བུམ་པའི་རྣམ་པ་ཅན་ནོ། །འདི་ནི་མཆུ་དང་ཉེ་བ་ཅན་ཏེ་མཆུ་་
ལས་འབྱུང་བར་བལྟ་བར་བྱའོ། ། སོ་དང་མཆུ་ནི་ཝ་ཡིག་གིའོ། །སོ་དང་མཆུ་
སྟེ་ཝ་ཡིག་གི་གནས་སུ་རྟོགས་པར་བྱའོ། །དེ་ལྟར་ཡི་གེའི་རིམ་པ་ཇི་ལྟ་བས་
གནས་ཀྱི་སྤྲོས་པ་མངོན་པར་བརྗོད་དེ། བྱེད་པ་ནས་བརྩམས་ནས་སྨྲས་པ།
བྱེད་པ་ནི་ལྕེའི་རྩ་བ་ཅན་གྱི་ལྕེའི་རྩ་བའོ་ཞེས་པ་ལ་སོགས་པའོ། །ཀ་ཡིག་དང་ཁ་
ཡིག་དག་གི་སྟེང་དུ་བཞག་པའི་རྡོ་རྗེའི་རྣམ་པའི་ཡི་གེའོ། །ལྕེའི་རྩ་བ་ཅན་དེའི་
120-1654