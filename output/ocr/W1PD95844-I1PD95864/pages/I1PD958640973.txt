९५०
བསྟན་འགྱུར། རྒྱུད། ༼༣༨JA
མདོར་བསྡུས་ཏེ་རྒྱུད་མགོ་གཞུག་གི་སྤྱིའི་དོན་དུ་བསྟན་པར་ཟད་ཀྱི་ལེའུ་རེ་རེའི་་་
འགྲེལ་●པ་དང་ཚིག་རེ་རེའི་འགྲེལ་•པར་བྱས་ནས་བསྟན་པ་མ་ཡིན་ནོ། །དེ་་་་
ལྟར་ཡིན་དུ་ཟིན་ན་ནི་དབུ་ཞབས་ཀྱི་ལེའུ་རྣམས་ཚང་བ་དང་འབྲེལ་བར་སྟོན་པར་•
འོས་ལ། ལེའུ་རེ་རེའི་ནང་ནས་དོན་རྣམ་པ་མང་པོ་དག་འབྱུང་བས་དེ་དག་ཚང་
བར་སྟོན་པར་འོས་ན་མ་བསྟན་ལ། འདིར་བརྗོད་པའི་དོན་དེ་དག་ཤས་ཆེར་་་་
ལེའུ་རེ་རེའི་ནང་ནས་ཀྱང་སྟོན་པ་ལས་འདིར་བསྟན་པའི་ཚིག་ཉུང་ཤས་དང་ལེའུ་
དེ་རྣམས་སུ་སྦྱར་བ་མི་རིགས་པའི་ཕྱིར་ན་འགལ་བར་མཐོང་བས་བདག་གིས་ནི་སྔ་
མ་བཞིན་དུ་▪གོ་བ་འཐད་པར་མཐོང་ནས་དེ་སྐད་བཤད་པ་ཡིན་ནོ།།
__ཞུས་ཚིག་བཞི་པ། འདི་ཡི་སྦྱོར་བ་ཇི་ལྟར་ལགས། །ཞེས་ཞུས་པའི་ལན་
ནི༑ ཐབས་དང་ཤེས་རབ་སྙོམས་འཇུག་པ། །སྦྱོར་བ་ཞེས་སུ་བཤད་པ་ཡིན། །
གང་ཞིག་དངོས་མེད་ཤེས་རབ་སྟེ། །རང་གི་མཚན་ཉིད་ཐབས་ཡིན་ནོ།
གསུངས་སོ། །ཞི་གནས་དང་ལྷག་མཐོང་ཆ་མཉམ་པ་ཟུང་•དུ་འབྲེལ་བའམ།
མཚན་མ་དང་མཚན་མ་མེད་པར་འབྲེལ་བ་ལ་མི་བྱ་སྟེ།
།ཞེས་
ཐོགས་ཆགས་མེད་པའི་
ཡེ་ཤེས་ཀྱི་གཟུགས་བརྙན་ཡབ་ཐབས་ཀྱི་ཕྱག་རྒྱར་སྣང་བ་དང་། ཆོས་ཉིད་སྤྲོས་
པ་དང་བྲལ་བའི་གཟུགས་བརྙན་ཤེས་རབ་ཡུམ་གྱི་སྐུར་སྣང་བ་གཉིས་ཆ་སྙོམས་་་་
པར་འཇུག་པའམ། ཟུང་དུ་འབྲེལ་བར་གནས་པ་ལ། །སྦྱོར་བ་ཞེས་སུ་བཤད་
པ་ཡིན། །ཞེས་ཏེ་དབྱེར་མེད་པའམ་མཉམ་པར་སྦྱོར་བའོ་ཞེས་པའི་དོན་ཏོ། །
དེ་ཉིད་ཀྱི་དོན་གསལ་བར་བསྟན་པའི་ཕྱིར་ན∶། གང་ཞིག་དངོས་མེད་ཤེས་་་་་
རབ་སྟེ། །ཞེས་བྱ་བ་གང་ཞིག་ལྷ་མོའི་ཆ་ལུགས་སུ་སྣང་ཡང་མེ་ལོང་གི་གཟུགས་
བརྙན་ནམ་འཇའ་ཚོན་གྱི་ཁ་དོག་ལྟར་གསལ་ལ་རང་བཞིན་མེད་དེ་•མཚན་མའི་་
དངོས་པོ་སྤངས་པ་སྟེ། རྒྱུད་འདིར་དཀྱིལ་འཁོར་དུ་འཁོད་པའི་ལྷ་མོ་མཱ་མ་ཀཱི་ལ་
19-950