རིམ་པ་ལྔའི་འགྲེལ་པའི་དོན་གསལ་བར་བྱེད་པ་ཞེས་བྱ་བ།
42
དགའ་བྱེད། །དེ་ནི་པང་དུ་བཞག་∶ནས་སུ། །དེའི་•དབུས་སུ་སྤྱོད་པར་བྱ། །
ཞེས་བྱ་བ་འབྱུང་ངོ་། །འོ་ན་ནང་གི་•མངོན་པར་བྱང་ཆུབ་པ་གང་ཡིན་ཞེ་ན་་་
སྨྲས་པ། རྡོ་རྗེ་ཉི་མ་ནུབ་འགྱུར་ཚེ། །སྒྲུབ་པ་ལ་ནི་བརྩོན་བྱ་སྟེ། །སྐྱ་་་
རེངས་ཤར་བའི་དུས་སུ་ནི། །སྒོམ་པའི་མཆོག་གིས་གྲུབ་པར་འགྱུར། །
ཞེས་བྱ་བ་འབྱུང་ངོ་། །རིལ་པོར་འཛིན་པའི་ཏིང་ངེ་འཛིན་གང་ཡིན་ཞེ་ན་སྨྲས་
པ༑ མགོ་བོ་ནས་ནི་རྐང་པའི་བར། །ཇི་སྲིད་སྙིང་གར་ཕྱིན་པའི་བར། །
རྣལ་འབྱོར་ཡང་དག་མཐའ་ལ་འཇུག །རིལ་པོར་འཛིན་པ་ཞེས་བཤད་དོ། །
ཞེས་བྱ་བ་འབྱུང་ངོ་། །རྗེས་སུ་གཞིག་པའི་ཏིང་ངེ་འཛིན་གང་ཞེ་ན། སྨྲས་པ།
རྒྱུ་བ་དང་ནི་མི་རྒྱུའི་བར། །དང་པོ་འོད་གསལ་བར་བྱས་ཏེ། །ཕྱི་ནས་དེ་་
བཞིན་བདག་ཉིད་བྱེད། །རྗེས་སུ་གཞིག་པའི་རིམ་པ་ཡིན། ། ཞེས་བྱ་བ་འབྱུང་
བའི་ཕྱིར་རོ། །
དེ་ལྟར་ཡང་དག་པའི་མཐའ་བསྒོམས་•ན་སྟོང་པ་ཉིད་བཅོ་བརྒྱད་སྒོམ་པ་་
བཞིན་དུ་ཆད་པའི་ལྟ་བ་བོར་འགྱུར་ཏེ། སྐྱོན་དེ་ཉིད་སེལ་བར་བྱ་བའི་ཕྱིར་ཀུན་
རྫོབ་དང་དོན་དམ་པ་ཐ་མི་དད་པའི་ཟུང་འཇུག་གི་རིམ་པ་བསྒོམ་པར་བྱ་སྟེ།
གང་ཞིག་སྒོམ་པའི་●བྱ་བ་བྱས་པས་གང་ལ་ཡང་སློབ་•པ་མ་ཡིན་ནོ་ཞེས་བསྟན་་་
པར་བྱ་བའི་ཕྱིར། ཟུང་འཇུག་ཏིང་•འཛིན་ལ་གནས་ནས། །སླར་ཞིང་གང་་
ལའང་མི་སློབ་བོ། །ཞེས་བྱ་བ་གསུངས་ཏེ། དེ་ལ་ཟུང་ཞེས་བྱ་བ་ནི་ཀུན་རྫོབ་
ཀྱི་བདེན་པ་དང་དོན་དམ་པའི་བདེན་པའོ། །དེ་ལ་ཀུན་རྫོབ་ཀྱི་བདེན་པ་ནི་ཡེ་
ཤེས་ཀྱི་སྐུ་སྟེ་བདག་ལ་བྱིན་གྱིས་བརླབ་•པའི་རིམ་པ་ལས་འབྱུང་བའི་སྒྱུ་མ་ལྟ་བུའི་
ཏིང་ངེ་འཛིན་ཏེ། སྒྱུ་མའི་རྣམ་པར་རྟོག་པས་བསྒྲིབས་•པའི་ཕྱིར་རོ། །དོན་
དམ་པའི་བདེན་པ་ནི་རང་བཞིན་གྱིས་འོད་གསལ་བ་སྟེ་རིམ་པ་བཞི་པས་ཐོབ་པར་
19-547