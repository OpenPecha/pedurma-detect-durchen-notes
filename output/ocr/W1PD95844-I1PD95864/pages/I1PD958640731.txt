270
__ བསྟན་འགྱུར། རྒྱུད།[༣༧
སྙིང་པོ་ཅན་གྱི་མཐར་ཐུག་གོ། །ཏིང་ངེ་འཛིན་གྱི་ཕྱོགས་བཤད་པར་བྱ་བའི་ཕྱིར།
རིལ་པོར་འཛིན་དང་རྗེས་གཞིག་དགག
།དེ་བཞིན་ཉིད་གནས་འཇུག་པ་དང་། །
།ཞེས་བྱ་བ་་་་
དེ་ནས་གང་དུ་ལྡང་གྱུར་པ། །མཉམ་གྱུར་ཟུང་དུ་འཇུག་པའོ།
གསུངས་ཏེ།
རིལ་པོར་འཛིན་པ་དང་རྗེས་སུ་གཞིག་པ་སྔར་བཤད་པ་སྟེ། དེ་
དག་གི་• གང་ཞིག་དེ་བཞིན་ཉིད་གནས་ལ་འཇུག་པ་ནི་ཐམས་ཅད་སྟོང་པའི་གོ་་་
འཕང་•ལ་འཇུག་པ་དང་། དེ་ལས་དུས་གཅིག་ཏུ་གང་ཞིག་ལྡང་བ་གཉིས་པོ་དེ་
དག་གང་དུ་མཉམ་པར་འགྱུར་བ་དེ་ནི་ཟུང་འཇུག་ཅེས་བཤད་དོ། །དེ་གང་གི་་
ཕྱིར་རྡོ་རྗེ་སྐུ་ལ་མཉམ་པར་གཞག་•པ་དང་། མཉམ་པར་མ་བཞག་པའི་གནས་
སྐབས་ཡོད་པ་མ་ཡིན་ཏེ། དེ་ནི་ནམ་མཁའ་ལྟ་བུ་ཡིན་པའི་ཕྱིར་རོ། །དེ་བས་
ན༑ དེ་བཞིན་ཉིད་ལ་དམིགས་པ་དང་༌། །དེ་ལས་ལྡང་བ་ནི་འབྲས་བུ་ཐོབ་་
པའི་རྣལ་འབྱོར་པ་ལ་འདྲ་བ་ཡིན་ནོ། །ཇི་སྐད་དུ། སངས་རྒྱས་བཅོམ་ལྡན་་
འདས་རྣམས་ནི། །རྟག་ཏུ་མཉམ་པར་གཞག་•པ་ཡིན། །ཞེས་བྱ་བ་འབྱུང་ངོ་། །
དེ་ཉིད་ཀྱི་ཕྱིར། སྤྱོད་ལམ་ལ་སོགས་པ་བཞུགས་པ་བཞི་པོ་ལ།
བཅོམ་ལྡན་་་
འདས་རྣམས་རྟག་ཏུ་མཉམ་པར་བཞག་པ་ཡིན་ནོ་ཞེས་གཞན་དུ་ཡང་བསྟན་པ་སྟེ་
མཐར་ཐུག་གོ། ། སླར་ཡང་དབུ་མའི་ཕྱོགས་བཤད་པར་བྱ་བའི་ཕྱིར། ཀུན་་་་
རྫོབ་དང་ནི་དོན་དམ་དག །སོ་སོའི་ཆར་ནི་ཤེས་གྱུར་པ། །གང་དུ་ཡང་དག་
འདྲེས་གྱུར་པ། །ཟུང་དུ་འཇུག་པར་དེ་བཤད་དོ། །ཞེས་གསུངས་ཏེ། སྒྲ་་་
དང་རྣམ་པར་རྟོག་པའི་བདག་ཉིད་ནི། ཀུན་རྫོབ་དང་དེ་ལས་གཞན་དོན་དམ་
པའོ།༑ །དེ་ལ་དབུ་མ་པ་ཁ་ཅིག་དོན་དམ་པ་ལས་ཀུན་རྫོབ་ཐ་དད་པར་འདོད་་
པ་དང་དེ་ལས་ཀྱང་དེ་ཐ་དད་པར་འདོད་པ་སྟེ། ཕན་ཚུན་འགལ་བའི་ཕྱིར་རོ། །
འགོག་པར་སྨྲ་བའི་དབུ་མ་པ་• ཁ་ཅིག་ནི་དོན་དམ་པ་• གཅིག་པུ་འདོད་པ་སྟེ།
19-710