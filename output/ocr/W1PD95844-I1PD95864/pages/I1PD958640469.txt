བསྟན་འགྱུར། རྒྱུད། ༼ཆི༽ ༣༧
རྡོ་རྗེ་བཟླས་པ་སྟེ་ཡིད་ཀྱི་རྣམ་པའོ། །དེ་ཡང་བཟླས་པའི་ཡིད་ཀྱི་རྣམ་པ་ཞེས་•
བྱ་བའི་སྐད་ཀྱི་དབྱིངས་ཀྱི་སྦྱོར་བས་བཟླས་པ་ཞེས་བྱ་བའི་བརྗོད་པ་ནི་བཟླས་པ་་
མ་ཡིནན་ཏེ། རྫོགས་པའི་རིམ་པའི་ཕྱོགས་འདིར་དེའི་སྐབས་མ་ཡིན་པའི་ཕྱིར་རོ། །
རིམ་ཞེས་བྱ་•ནི་གོ【རིམས་ཏེ∶།
།དེ་བཤད་བྱ་ཞེས་བྱ【བ་ནི∶། །བསྐྱེད་པའི་་
རིམ་པ་ལེགས་གནས་ཤིང་། །ཞེས་བྱ་བ་ལ་སོགས་པ་ལ་མདོར་བསྡུས་པའི་རིམ་་
པར་བསྟན་པའི་ལྷའི་རྣལ་འབྱོར་ལ་གནས་པ་རྣམས་སོ།
།རྫོགས་པ་ཞེས་བྱ་བ་ནི་
རྡོ་རྗེ་བཟླས་པ་ལ་སོགས་པའི་རིམ་པར་འདོད་པའོ། །འདི་ཞེས་བྱ་བ་ནི་འཆད་་
པར་འགྱུར་བ་རྣམས་སོ། །།སྐས་ཀྱི་རིམ་པ་ཞེས་བྱ་བ་ནི་འཛེག་•པ་དང་འབབ་•
པའི་གནས་དང་འདྲ་བའོ། །སྐས་ཀྱི་རིམ་པ་ལྟ་བུ་དེ་ཉིད་ཀྱང་བསྟན་པར་བྱ་་་་
བའི་ཕྱིར། སེམས་ཅན་རྣམས་ཀྱི་སྲོག་གྱུར་པ། །ཞེས་བྱ་བ་ལ་སོགས་པ་སྨྲས་ཏེ།
རླུང་ཞེས་བྱ་བ་ཞེས་པ་ནི་རླུང་ཞེས་མིང་དུ་བཏགས་•པའོ། །ལས་ཀུན་བྱེད་ཅེས་
བྱ་བ་ནི་ཞི་བ་ལ་སོགས་པའི་ལས་ཐམས་ཅད་བྱེད་པའོ། །རྣམ་ཤེས་བཞོན་པ་བྱ་
བ་ནི་རྣམ་པར་ཤེས་པའི་བཞོན་པར་གྱུར་པའོ། །ལྔའི་བདག་ཉིད་ཅེས་བྱ་བ་ནི་་
རྣམ་པ་ལྔ་སྟེ་ཡང་ཕྱེ་བ་ནི་རྣམ་པ་བཅུའོ། །དེ་ཡང་འདི་ལྟ་སྟེ། སྲོག་དང་ཐུར་
སེལ་དང་། གྱེན་རྒྱུ་དང་། མཉམ་པར་གནས་པ་དང་། ཁྱབ་པ་དང་།
རྒྱུ་བ་དང་། རྣམ་པར་རྒྱུ་བ་དང་། མཉམ་པར་རྒྱུ་བ་དང་། རབ་ཏུ་རྒྱུ་བ་་
དང་། ངེས་པར་རྒྱུ་བ་ཞེས་བྱ་བའོ། །དེ་ལྟ་བུའི་སྲོག་ལ་སོགས་པའི་རླུང་བཅུ་
པོ་དེ་དག་སེམས་ཅན་རྣམས་ཀྱི་•ལུས【ཁ་དོག་•ཇི་ལྟར་ངེས་པར་གནས་ནས་ཅི་་་
ཞིག་བྱེད། ཅི་ཐམས་ཅད་རྡོ་རྗེ་བཟླས་པའི་སྐབས་སུ་སྨྲ་བར་བྱ་བ་ཡིན་ནམ་ཞེས་
ཕྱོགས་སྔ་མ་དོགས་པས་དེའི་ཕྱིར་འདི་དག་གི་ལས་གཞན་ནས་དྲངས་ནས་བྲི་བར་
བྱའོ།༑ །དེ་ལ་རླུང་ལྔ་ནི་ལུས་ཀྱི་ཆ་ལ་གནས་ནས་ལུས་ཀྱི་བྱ་བ་རྣམས་བྱེད་དོ། །
19-448