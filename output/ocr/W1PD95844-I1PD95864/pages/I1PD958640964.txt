དཔལ་གསང་བ་འདུས་པའི་རྒྱུད་ཀྱི་མན་ངག་གི་རྒྱ་མཚོ་ཐིགས་པ་བཞུགས།
༩༤༡
ཁྲོ་མོ་མཉེས་པའི་སྒོ་ནས་བདེ་བ་ལས་•བརྒྱུད་ཅིང་གོ་འཕང་ཆེན་པོ་ལ་སྦྱོར་བའི་་
ཐབས་སུ་གསུངས་པས་ཉེ་བར་སྒྲུབ་པ་སྡོམ་པའོ་ཞེས་བྱ་སྟེ། གོང་དུ་བསྟན་་་
པའི་སྐུ་གསུང་ཐུགས་རྡོ་རྗེར་བྱིན་གྱིས་བརླབ་པ་དང་། སྔ་ན་•ལྷུན་གྱིས་གྲུབ་
པའི་སྐུ་གསུང་ཐུགས་ཀྱི་རྡོ་རྗེ་འོད་ཟེར་གྱི་ཀྱོ་བས་སྤྱན་དྲངས་ནས་མཆོད་པ་དང་།
གཟུངས་ཀྱི་བྱེ་བྲག་དང་། སྦྱོར་བ་དང་། ལས་བཞི་དང་། དྲག་པོ་ལ་་་་་་
སོགས་པ་དེ་དག་ཉེ་བར་སྒྲུབ་པའི་སྡོམ་པའོ་ཞེས་བསྟན་པ་ཡིན་ཏེ། ལྷག་པར་་་
དབང་པོ་བྱིན་གྱིས་བརླབ་པ་འབའ་ཞིག་པ་ནི་མི་གཟུང་•བའོ། །བདུན་པ་་་་་་
།དངོས་གྲུབ་ཞིང་གི་
གཅིག་པ་གསུམ་པ་དང་། །བཅུ་པ་བཅུ་གཅིག་ལྔ་པ་སྟེ།
མཚན་མ་ནི། །བསྙེན་པ་སྒྲུབ་པའི་སྡོམ་པའོ། །ཞེས་བྱ་བ་བཅུ་བཞི་པ་●དང་་
ལེའུ་བདུན་པར་འབྲེལ་ཏེ། ཅིའི་ཕྱིར་ཞེ་ན། བདུན་པ་ལས་སྒྲུབ་པ་པོས་་་་་་་
བསྲུང་བར་བྱ་བའི་ཕྱིར་●གསང་སྔགས་ཀྱི་སྡོམ་པ་འབྱུང་སྟེ། སྒོ་གསུམ་སྡོམ་པ་
དང་། དཀའ་ཐུབ་བྱས་པའི་སྤྱོད་པས་མི་འགྲུབ་ཀྱི། ཚོགས་ཀྱི་དཀྱིལ་འཁོར་
དུ་འདོད་པའི་ཡོན་ཏན་ལྔ་བྱིན་གྱིས་བརླབས་ཤིང་བསྟེན་པ་དངང་། རྗེས་སུ་དྲན་
པ་བཅུ་དྲུག་སྒོམ་པའི་ཐབས་དང་། དེ་ལྟར་བསྒོམས་ནས་མཆོད་པའི་ཡོན་ཏན་
བསྟན་ཏེ། ལེའུ་བཅུ་བཞི་པར་●ལས་དགུག་པ་དང་། ལས་བཞི་དང་།
དྲག་པོའི་ལས་དང་། ཕུར་བུས་གདབ་པའི་གཏན་ཚིགས་འབྱུང་བ་དེ་ཡང་་་་
འདོད་པའི་ཡོན་ཏན་བསྟེན་པའི་རྣལ་འབྱོར་པས་འདོད་པ་ལྔའི་མཆོད་པ་དང་།
རྗེས་སུ་དྲན་པ་བཅུ་དྲུག་བསྒོམས་པའི་འོད་ཟེར་སྤྲོས་པས་ལྷ་རྣམས་མཉེས་པར་་་་
བྱས་ནས། གདོད་ལས་གང་འདོད་པ་བརྩམས་ན་འགྲུབ་པས་ན་དེའི་ཕྱིར་དེ་་་་་
ལྟར་འབྲེལ་ཏོ། །བདུན་པ་དང་གཅིག་པར་འབྲེལ་ཏེ། ཅིའི་ཕྱིར་ཞེ་ན།
གཅིག་པ་ཞེས་●བྱ་བ་ནི་གཞིའི་•ལེའུ་དང་པོ་སྟེ། དེ་ལས་གསང་བ་འདུས་པའི་
19-941