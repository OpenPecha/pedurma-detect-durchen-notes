१०२
བསྟན་འགྱུར། རྒྱུད། ༽ ༣༧
དཔའ་ཐམས་ཅད་•རང་བཞིན་གྱིས་•འོད་གསལ་བ་ལས་བྱུང་བ་ཡིན་པའི་ཕྱིར་་་
བདག་ཉིད་ལ་མཆོད་པར་བྱ་བ་ནི་ངེས་པའི་དོན་ཏོ། །དེ་ནི་རང་གི་དོན་ཏོ། །
གཞན་གྱི་དོན་བྱ་བའི་ཕྱིར་བྱ་བ་ཇི་སྙེད་ཡོད་པ་དེ་དག་དེ་ཁོ་ན་བཞིན་དུ་བྱའོ་ཞེས་
བསྟན་པར་བྱ་བའི་ཕྱིར། སྔགས་དང་ཕྱག་རྒྱའི་སྦྱོར་བ་དང་༌། །དཀྱིལ་འཁོར་
ལ་སོགས་རྣམ་རྟོག་དང༌་། །སྦྱིན་སྲེག་གཏོར་མའི་བྱ་བ་ཀུན། །རྟག་ཏུ་སྒྱུ་མ་་་
བཞིན་དུ་བྱ། །ཞེས་བྱ་བ་གསུངས་ཏེ། བཟླས་པའི་དུས་སུ་སྙིང་པོ་དང་ཉེ་་་་་
བའི་སྙིང་པོ་ལ་སོགས་པའི་སྔགས་རྣམས་དང་བཅིང་བའི་དུས་སུ་ཞི་བ་དང་དྲག་པོ་
དང་•བར་མའི་ཕྱག་རྒྱ་རྣམས་ཀྱི་སྦྱོར་བ་སྟེ་ལས་ཀྱི་བྱེ་བྲག་གིས་ངེས་པར་སྦྱོར་བ་
གང་ཡིན་པ་དང་དེ་བཞིན་དུ་དཀྱིལ་འཁོར་ཏེ་སྐུ་ལ་སོགས་པའི་དཀྱིལ་འཁོར་དང་།
སོགས་པའི་སྒྲས་དབང་བསྐུར་བ་དང་། སློབ་མ་ལྷག་པར་གནས་པ་དང་། ས་
ཡོངས་སུ་གཟུང་•བ་དང་། ཁྲུས་བྱ་བ་དང་། ལྷག་པར་གནས་པའི་ཆོ་ག་དང་།
སྤྱན་དྲང་བ་དང་བཞུགས་སུ་གསོལ་བ་དང་། གཤེགས་སུ་གསོལ་བ་ལ་སོགས་པ་
དེ་རྣམས་ཀྱི་•རྣམ་པར་རྟོག་པ་སྟེ་ཇི་ལྟ་བ་བཞིན་དུ་སྒྲུབ་•པ་དང་། དེ་བཞིན་་
དུ་དམ་ཚིག་གི་མེ་ལྷའི་སྒོ་ནས་ཡེ་ཤེས་ཀྱི་མེ་ལྷ་ཚིམ་པར་བྱེད་པའི་མཚན་ཉིད་ཀྱི་་་
སྦྱིན་སྲེག་གི་བྱ་བ་དང་། བྱུང་པོ་ཐམས་ཅད་ཚིམ་པར་བྱེད་པའི་གཏོར་མའི་བྱ་
བ་དང་། བདག་དང་གཞན་ལ་ཕན་པ་སྒྲུབ་•པར་བྱེད་པའི་བྱ་བ་གཞན་གང་ཅི་
ཡང་རུང་བ་དེ་ཐམས་ཅད་སྒྱུ་མ་སྟེ་བདག་བྱིན་གྱིས་•བརླབ་པའི་རིམ་པ་བཞིན་དུ་
བྱ་ཞིང་བསྒྲུབ་པར་བྱའོ་ཞེས་བྱ་བ་ནི་སྒྲ་ཇི་བཞིན་པའོ། །དེ་དག་ཉིད་ལས་ཀྱི་བྱེ་
བྲག་གི་སྒོ་ནས། ཞི་བ་དང་ནི་རྒྱས་པ་དང་། །དེ་བཞིན་དབང་དང་མངོན་སྤྱོད་
དང་། །དགུག་སོགས་གང་ཡིན་ཐམས་ཅད་ནི། །དབང་པོའི་གཞུ་དང་་་་་་
མཚུངས་པར་བྱ། །ཞེས་བྱ་བ་གསུངས་ཏེ་ནད་པ་རྣམས་ཞི་བར་བྱ་བ་དང་དབུལ་
19-302