༢༣༨
བསྟན་འགྱུར། རྒྱུད། ༼ཆི༽ ༣༧
པར་འགྱུར་རོ། །འདི་ལྟར་གང་ཞིག་གི་རང་བཞིན་གང་ཡིན་པ་དེ་ནི་ཕྱིས་དེའི་་
ངོ་བོ་ཉིད་དུ་འགྱུར་ཏེ། བྱང་ཆུབ་ཀྱི་སེམས་ཀྱི་འགྲེལ་པ་ལས། བུ་རམ་
གྱི་ནི་མངར་དང་མེའི། །ཚ་བ་རང་བཞིན་ཡིན་པ་ལྟར། །དེ་བཞིན་ཁོ་ནར་་་་
ཆོས་རྣམས་ཀྱི། །སྟོང་པ་རང་བཞིན་ཡིན་པར་འདོད། །ཅེས་བྱ་བ་གསུངས་པ་
དང་། དེ་བཞིན་དུ་གཞན་ལས་ཀྱང་། ཨེ་མ་ཧོ། རི་མོ་སྣ་ཚོགས་ཡང་དག་
དོན་གྱི་རྣམ་པར་ཤེས་པ་བཞིན་དུ་ཡང་། །མཉམ་དང་མི་མཉམ་མཐོ་དམན་རྟོག་
པའི་བློ་ཡི་འཁྲུལ་པ་སྐྱེད་པར་བྱེད།
།འཁོར་བ་ཐོག་མ་མེད་ནས་སེམས་ཀྱི་ནམ་་
མཁའི་དབྱིངས་ལ་བྲིས་པ་ཡི། །བརྫུན་•མའི་ཀུན་དུ་རྟོག་པ་དག་གིས་སྲིད་་་་་་
གསུམ་འདི་ནི་བསླུས་པ་ཡིན། །ཞེས་གསུངས་ཏེ་མཐར་ཐུག་པའོ། །རང་གི་ངོ་
བོ་རྣམས་ཡོངས་སུ་མ་ཤེས་པའི་རྣམ་པར་རྨོངས་པ་ནི། དེ་ཡི་རང་བཞིན་མ་ཤེས་
པས༑
།མི་ཤེས་མུན་པས་ཁེབས་པ་རྣམས། །དགེ་དང་མི་དགེའི་ལས་བྱས་་་་
ནས༑ །འགྲོ་བ་ལྔ་ནི་འཁོར་བར་འགྱུར། །ཞེས་བྱ་བ་གསུངས་ཏེ། དེའི་་་་
ཞེས་བྱ་བ་རྣམ་པར་ཤེས་པ་དང་རང་བཞིན་གྱི་ཚོགས་རྣམས་ཀྱི་རང་བཞིན་ཡོངས་
སུ་མ་ཤེས་ནས་མི་ཤེས་མུན་པ་སྟེ་གཏི་མུག་ལ་སོགས་པའི་ཉོན་མོངས་པའི་དྲ་བས་
ཁེབས་ཤིང་ནོན་པའི་རྨོངས་པ་རྣམས་སྦྱིན་པ་ལ་སོགས་པའི་དགེ་བ་བྱས་ནས་བདེ་
འགྲོ་ཉིད་ཐོབ་པར་འགྱུར་ཞིང་དེ་བཞིན་•མཚམས་མེད་པ་ལ་སོགས་པའི་མི་དགེ་་
བ་བྱས་ནས་དམྱལ་བར་འགྲོ་བར་འགྱུར་རོ། །དེའི་ཕྱིར་འགྲོ་བ་ལྔའི་བདག་་་
ཉིད་ཀྱི་སྲིད་པའི་འཁོར་ལོར་འཁོར་བར་འགྱུར་རོ། །དེ་ཉིད་ཁྱད་པར་དུ།
མཚམས་མེད་ལ་སོགས་བྱས་ནས་ནི། །དམྱལ་ལ་སོགས་པ་འཚེད་པར་འགྱུར། །
སྦྱིན་•སོགས་དགེ་བ་བྱས་ནས་ནི། །མཐོ་རིས་●ལ་སོགས་དག་ཏུ་མཆོད།
།སྐྱེ་
བ་དཔག་མེད་སྟོང་ཕྲག་ནི། །ཡང་དང་ཡང་དུ་འཐོབ་པ་ཉིད། ། འདི་ནི་སྔོན་
19-238