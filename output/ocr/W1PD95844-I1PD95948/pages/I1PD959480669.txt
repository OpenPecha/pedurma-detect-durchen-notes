ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
644
གལ་ཏེ་ཐ་དད་པ་མེད་ན། སྔོན་པོའི་མྱོང་བ་ཞེས་ཐ་དད་པའི་ཐ་སྙད་དུ་ཇི་ལྟར་
འགྱུར་ཞེ་ན། ལྡོག་པ་ཞེས་སྨོས་ཏེ། ལྡོག་པའི་ཐ་སྙད་དོ། །དེའི་ཕྱིར་ཞེས་་
བྱ་བ་ནི། ལྡོག་པའི་ཐ་སྙད་ལས་སོ། །དེ་ལྟར་མིན་ཞེས་བྱ་བ་ནི་ལྡོག་པ་ཉིད་་
དུ་འགྱུར་བ་མ་ཡིན་ནོ།
།སྔར་ཞེས་བྱ་བ་ནི་མཆི་གུའི་ལུས་ཞེས་བྱ་བ་བཞིན་ནོ་་
ཞེས་བྱ་བ་དེར་རོ། །རྣམ་འགྲེལ་ལ་འཇུག་པར་བྱེད་པ་ནི་ཇི་ལྟར་ཞེས་བྱ་བའོ། །
ཡང་ཇི་ལྟར་ན་སྒྲོན་མ་ལ་སོགས་པས་གསལ་བར་བྱ་བ་རང་ཉིད་གསལ་བ་མ་ཡིན་
ཞེ་ན། བདག་ཉིད་ལ་ནི་•ཞེས་གསུངས་སོ། །བཟློག་པ་ལ་ཡང་ཞེས་བྱ་བ་ནི་་
རང་གསལ་བ་ལ་ཡང་ངོ་། །གལ་ཏེ་དེ་•ཡང་གསལ་བྱེད་གཞན་མེད་ན། ཇི་་
ལྟར་སྒྲོན་མ་གསལ་བར་འགྱུར་སྙམ་ན། གལ་ཏེ་ཞེས་བྱ་བའོ། །བརྒལ་ཞིང་་་
བརྟག་པ་མ་ཡིན་པ་དེ་ལྟ་བུ་ཉིད་དུ་མཐོང་བའི་ཕྱིར་རོ་ཞེས་དོགས་•པའོ། །
བུམ་པ་ཡང་ཞེས་བྱ་བ་ལ་སོགས་པས་ནི་གཞན་གྱིས་གསལ་བར་བྱེད་པ་ཞེས་བྱ་བ་
ནི་མེད་དོ་ཞེས་སྟོན་པ་ཡིན་ནོ། ། །དེ་ལས【ནི་སྒྲོན་མའོ∶། །རང་གསལ་བའི་་
དཔེ་སྒྲོན་མ་ཉིད་འགོག་པས་ཕ་རོལ་པོ་སྨྲ་བ་ནི་ཅི་སྟེ་ཞེས་བྱ་བའོའོ། །སྒྲོན་མ་ལ་
སོགས་པ་ལས་གསལ་བའི་རང་བཞིན་དུ་སྐྱེས་པ་དེའི་གསལ་བར་བྱེད་པ་མིག་ལ་་་
སོགས་པ་ཉིད་ཡིན་ནོ། །མི་གསལ་བའི་ཕྱི་རོལ་ཡང་མིག་དང་སྒྲོན་མ་ལ་སོགས་་
པ་ལས་གསལ་བའི་རང་བཞིན་དུ་སྐྱེ་བའི་ཕྱིར་སྒྲོན་མས་གསལ་བར་བྱེད་དོ་ཞེས་་་
བརྗོད་པ་ཇི་ལྟ་བ་བཞིན་དུ་མིག་ལས་ཀྱང་ཤེས་པ་གསལ་བའི་རང་བཞིན་ཉིད་སྐྱེ་་
བ་ཡིན་ནོ་ཞེས་འདོད་པར་བྱའི། དོན་དམ་པར་ནི་གཞན་གྱིས་གསལ་བ་་་
འགའ་ཡང་ཡོད་པ་མ་ཡིན་ནོ་ཞེས་དགོངས་པའོ། །ཇི་ལྟར་སྲིད་པ་ཞེས་བྱ་བ་ནི་
སྲིད་པ་ལས་མ་འདས་པ་•སྟེ་དེ་ལྟར་རོ། །[གལ་ཏེ་•འགའ་ཞིག་ལ་ཞེས་བྱ་བ་་་
སྒྲོན་མ་ལ་ནི་གསལ་བྱེད་གཅིག་ཡིན་ལ། གཞན་དག་ལ་ཞེས་བྱ་བ་བུམ་པ་ལ་ནི་
103-655