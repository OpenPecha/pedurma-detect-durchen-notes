کام
བསྟན་འགྱུར། ཚད་མ།
२०१
རང་གི་དོན་གྱི་རྗེས་སུ་དཔག་པ་ཤིན་ཏུ་ངེས་པར་བྱས་པའི་ཚུལ་གསུམ་པའི་རྟགས་
ཏེ༑ དེ་▪རྒྱུ་ཡིན་པའི་ཕྱིར། དེ་ལས་སྐྱེས་པ་ལྐོག་ཏུ་གྱུར་པའི་ཤེས་པ་དེའི་དེ་
མ་ཐག་ཏུའོ། །དེ་མེད་པར་ནི་ཚུལ་གསུམ་པའི་རྟགས་བརྗོད་པའི་བདག་ཉིད་་་་
གཞན་གྱི་དོན་གྱི་རྗེས་སུ་དཔག་པ་མི་བརྗོད་དོ་ཞེས་བྱ་བའི་དོན་ཏོ། །འདི་ག་་་
ལས་ཤེ་ན། རང་གི་དོན་གྱི་རྗེས་སུ་དཔག་པ་སྔོན་དུ་འགྲོ་བ་ཅན་ཡིན་པའི་ཕྱིར་
རོ་ཞེས་སྨོས་སོ། །དེ་སྔོན་དུ་འགྲོ་བ་ཅན་མ་ཡིན་ན་ནི་གཞན་གྱི【དོན་གྱི་•རྗེས་སུ་
དཔག་པར་མི་རིགས་པའི་ཕྱིར་རོ་ཞེས་བྱ་བའི་དོན་ཏོ། ། དེས་ན་གྲངས་ཅན་གྱིས་
བརྟགས་པའི་ཚུལ་གསུམ་པ་འཆད་པ་ན་གཞན་གྱི་དོན་གྱི་རྗེས་སུ་དཔག་པ་མ་ཡིན་
ནོ་ཞེས་བརྗོད་པར་འགྱུར་རོ། །འདིར་ནི་འདི་ལྟར་བསམས་པ་ཡིན་ཏེ། ཅི་་་
ལྟར་རྗེས་སུ་དཔག་པ་གནང་དེའི་རྒྱུའི་འབྲས་བུ་ཚིག་ལ་རྗེས་སུ་དཔག་པར་བརྗོད་
པ་དེ་ལྟར། དེ་མངོན་སུམ་དང་དེའི་རྒྱུའི་འབྲས་བུ་ནི་མ་ཡིན་ཏེ་དེས་ན་མངོན་་
སུམ་དུ་ནི་མི་བརྗོད་དོ། །ཚིག་ནི་རྗེས་སུ་དཔག་པའི་རྒྱུ་ཡིན་པས་ཀྱང་གཞན་གྱི་
དོན་གྱི་རྗེས་སུ་དཔག་པ་ཡིན་གྱི། གཞན་གྱི་དོན་གྱི་མངོན་སུམ་ནི་མ་ཡིན་ཏེ།
དེའི་རྒྱུ་མ་ཡིན་པའི་ཕྱིར་རོ་ཞེས་དེ་མ་ཐག་ཏུ་སྟོན་པར་འགྱུར་རོ། །རྣམ་རྟོག་་་
མིང་གི་རྟེན་ཡིན་པ་དང་འབྲས་བུ་ཡང་ཡིན་ནོ་ཞེས་བྱ་བའི་ཚུལ་གྱིས་སོ། །དེས་
ན་འདི་ནི་རི་དྭགས་རྒྱུགས་●པའོ་ཞེས་བྱ་བའི་ཚིག་གཞན་གྱི་དོན་གྱི་མངོན་སུམ་དུ་
ཇི་ལྟར་བརྗོད། གལ་ཏེ་ཡང་འདིར་འདིའི་གོ་རིམས་བརྗོད་པར་བཞེད་པ་ཡིན་་
ན་དེའི་ཚེ་འདི་སྐད་ཅེས་རང་གི་དོན་གྱི་རྗེས་སུ་དཔག་པ་བརྗོད་ནས། གཞན་
གྱི་དོན་གྱི་•རྗེས་དཔག་བརྗོད་དོ་ཞེས་གསུང་བར་འགྱུར་ཏེ། སྤྱིའི་མཚན་ཉིད་
བརྗོད་ནས་ཁྱད་པར་གྱི་མཚན་ཉིད་བཤད་པ་ཞེས་བྱ་བ་བཞིན་•ནོ། །གོ་རིམས་•
བརྗོད་ན་ནི་གཏན་ཚིགས་འགོད་པར་ཡང་མི་རིགས་ཏེ་སྔ་མ་ཉིད་བཞིནན་ནོ། །
103-936