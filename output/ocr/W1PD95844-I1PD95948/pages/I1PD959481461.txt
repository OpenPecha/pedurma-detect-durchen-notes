ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
7004
ཉིད་དུ་ཡུལ་ལ་སོགས་པ་མེད་པ་དེ་ལྟར་ཡང་འགོག་པ་མ་ཡིན་ནོ། །འདི་ལྟར་་་
ཞེས་བྱ་བ་ནི་སྔོན་པོ་ལ་སོགས་པ་●དང་འདུ་བར་རོ། །རང་བཞིན་གང་ཞེས་བྱ་
བ་ནི་སྔོན་པོ་ལ་སོགས་པའི་ཆོས་དང་འབྲེལ་པ་བུམ་པ་ལ་སོགས་པའི་རང་བཞིན་ནོ། །
དེ་ཞེས་བྱ་བ་ནི་བུམ་པ་དང་འབྲེལ་པའི་●ཡུལ་ལ་སོགས་པའོ། །དེའི་ཚེ་ཅི་ལྟར་
འགོག་སྟེ། མེད་པའི་ཕྱིར་མི་འགོག་པ་ཁོ་ནའོ། །འོན་ཏེ་བུམ་པ་དང་འབྲེལ་་
བའི་ཡུལ་ལ་སོགས་པའི་•མེད་པ་ཉིད་ཡིན་ན་དེའི་ཚེ་བློས་ཡུལ་དུ་བྱེད་པ་མི་སྲིད་དོ། །
ཅིའི་ཕྱིར་ཞེ་ན། མེད་པ་ཞེས་བྱ་བའོ། །ཅི་སྟེ་ཞེས་བྱ་བ་ལ། བུམ་པ་དང་་་
འབྲེལ་•པའི་ཡུལ་ལ་སོགས་པ་མེད་ཀྱང་ཡུལ་དུ་བྱེད་ནའོ། །བུམ་པ་དང་འབྲེལ་
པ་ཉིད་དུ་ནི་མ་•ཟད་དེ། འོན་ཀྱང་གཞི་ལ་སོགས་པར་ཡང་ངོ་། །ཅིའི་ཕྱིར་
བུམ་པ་ལ་སོགས་པ་དང་འབྲེལ་པ་ཉིད་དུ། ཡུལ་ལ་སོགས་པ་ཡུལ་དུ་བྱས་ན།
གཞི་ལ་སོགས་པར་ཡང་ཡུལ་དུ་བྱེད་པར་འགྱུར་ཞེ་ན། དེ་ལྟ་མ་ཡིན་ན་“ཞེས་་
བྱ་བ་སྟེ། གཞི་ལ་སོགས་པར་ཡོངས་སུ་བཅད་པ་མེད་པར་དེ་དང་འབྲེལ་པ་ཅན་
ཉིད་དུ་ཡུལ་དུ་བྱ་བར་མི་ནུས་པའི་ཕྱིར་རོ། །དེ་ཉིད་བརྗོད་པ་ནི། གདོན་མི་
ཟ་བར་ཞེས་བྱ་བའོ། །གཞན་དུ་ཞེས་བྱ་བ་ནི་གཞི་ལ་སོགས་པར་•ཡུལ་དུ་མ་
བྱས་ནའོ། །དེ་དང་འབྲེལ་•པ་ཉིད་དུ་ཡོངས་སུ་གཅོད་པ་མི་སྲིད་པའི་ཕྱིར་རོ། །
གཞིའི་ངོ་བོར་ཡུལ་དུ་བྱེད་མོད་སྙམ་ན། ཡུལ་འདི་ན་ཞེས་བྱ་བའོ། །གཞིའི་་
ངོ་བོར་མེད་པར་ཅི་ལྟར་འགྱུར། མེད་ན་ཞེས་བྱ་བ་ནི་མེད་པ་བློའི་ཡུལ་མ་ཡིན་
པའི་ཕྱིར་རོ། །དེ་བཞིན་དུ་ཡུལ་ལ་སོགས་པ་དང་། འབྲེལ་པའི་བུམ་པ་
འགོག་པ་ལ་ཡང་ཉེས་པ་བརྗོད་པར་བྱ་བའོ། །འོན་ཏེ་ཞེས་བྱ་བ་ནི་དོགས་པའོ། །
དེ་ལྟ་ཡིན་ན་ཞེས་བྱ་བ་ནི་ལན་ནོ། །མཐུན་པའི་ཕྱོགས་བདག་དང་བཅས་པ་
ཡང་ངོ་། །དེའི་ཕྱིར་སྲོག་ལ་སོགས་པ་དང་ལྡན་པ་ནི་མཉན་བྱ་ཉིད་བཞིན་དུ་་་
103-1445