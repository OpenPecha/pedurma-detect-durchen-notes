ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
76
ལ༑ མེ་ལ་སོགས་པའི་●ཚོགས་པས་བསྐྱེད་པ་གང་ཡིན་པ་དེ་ཉིད་ཀྱང་དུ་བ་་་་
ཡིན་ཏེ། དེ་ལྟར་དེ་དག་གི་རང་བཞིན་ངེས་པ་ཡིན་ནོ།
།དེས་ན་ཞེས་བྱ་བ་ནི་
རང་བཞིན་ངེས་པས་ན་རང་ཉིད་མཐོང་བ་བཞིན་ཏེ། དཔེར་ན་འབྲས་བུ་དུ་བ་
པའི་རྟགས་མཐོང་བ་ན་ཡང་དེའི་རྒྱུ་གོ་བར་བྱེད་དོ། །དེས་ན་གོ་བར་བྱ་བ་དང་
རང་གི་མཐོང་བ་འབྲས་བུར་གྱུར་པ་ཡོད་ན་རྟོགས་པ་དེ་བཞིན་དུ་འབྲས་བུ་•གྱུར་
གོ་བར་བྱེད་པའི་དངོས་པོ་ཡིན་ནོ། །ཡང་དུ་བ་ལ་ཡང་•འཁྲུལ་པར་དོགས་པ་་
བསུ་བ་ནི།
འོ་ན་ཞེས་བྱ་བའོ། །འབྲས་བུ་གཅིག་ནི་གཅིག་ལས་འབྱུང་བར་་
མཐོང་ཡང་། དེ་དང་རིགས་མི་མཐུན་པ་ལས་ཀྱང་སྐྱེ་བར་མཐོང་སྟེ། དཔེར་
ན་འབྲས་བུ་ལ་སོགས་པ་གཟུགས་དང་རོ་ལ་སོགས་པ་རྣམ་པར་འགྱུར་བ་དེ་ལྟ་མ་
ཡིན་པར་འགྱུར་བའི་མཚན་ཉིད་ཀྱི་རུལ་བ་ནི། འོ་མ་ལས་འབྱུང་བ་ཡིན་ལ།
ཡང་འོ་མ་དང་རིགས་མི་མཐུན་པ་ཆུ་ལས་ཀྱང་འབྱུང་བར་འགྱུར་བ་དེ་བཞིན་དུ་་
དུ་བ་ཡང་འགྱུར་རོ་ཞེས་བྱ་བའི་དོན་ཏོ། །གལ་ཏེ་ཆུ་དང་འོ་མ་དག་ཐ་དད་ན།
དེའི་●འབྲས་བུ་རུལ་བ་ཡང་ཐ་དད་པ་ཁོ་ནའོ། །དེས་ན་འཁྲུལ་པ་ག་ལ་ཡོད། །
འོན་ཏེ་དེའི་འབྲས་བུ་རུལ་བ་ཐ་མི་དད་ན། དེ་ལྟ་ན་འོ་ན། དེའི་རྒྱུ་ཆུ་དང་་
འོ་མ་དག་ཀྱང་ཐ་མི་དད་པ་ཁོ་ནའོ། །དེས་ན་འཁྲུལ་པར་ཅི་ལྟར་འགྱུར་ཞེས་་་
བསམས་ནས་གསུངས་པ་ནི། དེ་ལྟར་ནི་ཞེས་བྱ་བའོ། །གང་གི་ཕྱིར་གཤེར་་་
བའི་ནུས་པ་གང་ལས་རུལ་བར་འགྱུར་བ། རུལ་བར་བྱེད་•པའི་རྣམ་པ་དེར་ནི།
ཆུ་དང་འོ་མ་གཉི་གའང་གཅིག་པ་ཉིད་ཡིན་པ་དེས་ན་ཅི་ལྟར་འཁྲུལ། ཡང་ཅི་་
འདི་ནི་ཞེས་བྱ་བ་ནས་ཅི་ལྟར་ཡིན་གྱི་བར་གྱིས་འཁྲུལ་པར་བརྗོད་པའོ།
།གང་་
གིས་ཕ་རོལ་པོའི་བཞིན་དུ་འདི་པའི་ལྟར་ན་ཡང་། རུལ་བའི་འབྲས་བུ་འཁྲུལ་པ་•
སྤོང་བར་འགྱུར་བ། ཅི་ཆུ་འདི་ནི་འོ་མ་ལས་སྣང་བ་ཐ་དད་པའི་ཕྱིར་དང་།
103-1489