222°
བསྟན་འགྱུར། ཚད་མ། ༼ཅི༽ ༢༠༡pp
འདོད་པའི་སྒྲས་•བརྗོད་པར་བྱ་བ་ཉིད་ནི་དེ་ཉིད་ཡིན་ནོ་ཞེས་བརྗོད་པ་ནི། བ་
ལང་ཉིད་ལ་སོགས་པ་ཞེས་བྱ་བའོ། །དེ་བཞིན་དུ་འདི་ཡང་ཡིན་ནོ་ཞེས་བྱ་བ་ནི་
འདོད་པའི་སྒྲས་•བརྗོད་པར་བྱ་•བ་འདི་ཡང་རང་རིག་པ་ཁོ་ན་ཡིན་ནོ། །གལ་
ཏེ་ཞེས་བྱ་བ་ནི་གཞན་གྱིའོ།
།འདོད་པའི་སྒྲས་•བརྗོད་པར་བྱ་བ་ཉིད་ནི་ཚད་་
མས་གྲུབ་པ་ཡང་མ་ཡིན་ཏེ། དེས་བརྗོད་བྱ་མ་ཡིན་པའི་གནོད་པར་བྱེད་པ་ཉིད་
མ་ཡིན་ནོ་ཞེས་བྱ་བའི་དོན་ཏོ། །ཅི་ལྟར་ན་འདི་དེ་ལ་ཚད་མ་ཡིན་ཞེ་ན།
རང་རིག་པ་དེས་བརྗོད་པར་བྱ་བ་ཉིད་གྲུབ་པའི་ཕྱིར་རོ། །ཅི་ལྟ་བུར་གྱུར་པ་་་
ཞིག་ཅེ་ན། སྒྲའི་ཞེས་བྱ་བའོ། །གང་གི་ཚེ་དེ་ལས་སྒྲ་སྐྱེ་བའི་ཚེ་ནི་རྣམ་པར་་
རྟོག་པའི་རྣམ་པ་བརྗོད་པ་"བྱ་བ་ཉིད་ཉེ་བར་ལེན་པ་ཡིན་ལ། གང་གི་ཚེ་●སྒྲ་་
ལས་དེ་▪སྐྱེ་བའི་ཚེ་ནི་འབྲས་བུའི་དངོས་པོ་ཡིན་ནོ། །གལ་ཏེ་དེ་ལྟར་ན་ཞེས་བྱ་
བ་ནས་ཁས་ལེན་ཅེ་ནའི་བར་ནི་རྩོད་པའོ། །གྲུབ་པའི་མཐའ་སྨྲ་བའི་དོགས་པ་་
བསུ་བ་ནི། རྒྱུ་དང་ཞེས་བྱ་བའོ། །དེས་ན་ཕྱོགས་མངོན་སུམ་གྱིས་གནོད་པ་•
ཉིད་ནི་མ་ཡིན་ནོ་ཞེས་བསམས་•པའོ། །དེ་ཙམ་ཉིད་ཅེས་བྱ་བ་ནི་རྒྱུ་དང་
འབྲས་བུའི་དངོས་པོ་ཙམ་ཉིད་དོ། །དེས་ན་རྒྱུ་དང་འབྲས་བུའི་དངོས་པོ་མངོན་
སུམ་གྱིས་གྲུབ་ན། བརྗོད་བྱ་རྗོད་"བྱེད་ཀྱི་དངོས་པོ་ཡང་དེས་གྲུབ་པ་ཁོ་ནའོ། །
གཞན་དུ་ཞེས་བྱ་བ་གྲགས་པས་བསལ་བ་ཉིད་དུའོ། །འདིར་ནི་བསལ་•བ་ལའོ། །
དེས་ན་ཞེས་བྱ་བ་ནི་ཁྱབ་པ་དང་རྟག་པ་དག་གིས་ནའོ། །དེ་ནི་སྤྱིའོ། །འོ་ན་
ཅི་ལྟར་ཁྱབ་པ་ཉིད་དུ་རྟོགས་ཤེ་ན། འོན་ཀྱང་ཞེས་བྱ་བའོ། །དེ་ལྟའི་ཞེས་བྱ་
བ་ནི་བ་ལང་ཞེས་བྱ་བ་ལ་སོགས་པར་འདོད་པའི་ཐ་སྙད་ནི་སྟེ་•རྣམ་པར་རྟོག་པ་
ནི༑ ཡོད་ཕྱིར་ཏེ་སྐྱེ་བའི་ཕྱིར་སྤྱི་དང་རྟོག་•པ་ཡིན་། །དེ་ལྟ་བུའི་ཐ་
སྙད་ཉིད་ག་ལས་བྱུང་སྙམ་ན། ཐོག་མེད་ཅེས་བྱ་བའོ། །འདི་ག་ལས་སྙམ་ན།
103-1110