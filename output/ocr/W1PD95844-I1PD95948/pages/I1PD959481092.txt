کالاهو
བསྟན་འགྱུར། ཚད་མ། ༼ཅི༽ ༢༠༡
སྟེ་མུན་པ་ཡོད་ན་ཡང་ཞེས་རྟོགས་པར་བྱའོ∶། །དེའི་ཕྱིར་རང་ཉིད་སྨོས་པ་ནི་་
བསྟན་བཅོས་བྱེད་པའི་འདོད་པ་བསྒྲུབ་པར་བྱ་བ་ཡིན་པ་སྤངས་པ་ཡིན་ནོ། །
བསྟན་བཅོས་བྱེད་པའི་འདོད་པ་བསྒྲུབ་པར་བྱ་བ་ཡིན་ན། སློབ་དཔོན་ཕྱོགས་་
ཀྱི་གླང་པོའི་གཞུང་འཆད་པ་པོ་རྣམས་ཀྱང་ལྟར། རང་ཉིད་སྨོས་པ་དོན་མེད་་་་
པར་འགྱུར་རོ་ཞེས་སུན་འབྱིན་པ་གཞན་བརྗོད་པ་ནི། གཞན་ཡང་ཞེས་བྱ་བའོ། །
གལ་ཏེ་བསྟན་བཅོས་བྱེད་པའི་འདོད་པ་ཡང་རང་ཉིད་སྨོས་པས་སྟོན་པ་ཡིན་ན།
དེའི་ཚེ་རང་ཉིད་སྨོས་པ་ཡང་དོན་མེད་པར་འགྱུར་རོ། །ཅིའི་ཕྱིར་ཞེ་ན།
གང་གི་ཕྱིར་ཕྱོགས་ཀྱི་མཚན་ཉིད་ལས་ཕྱི་རོལ་གྱི་དོན་ཅན་ཡིན་པས་སོ། །མཚན་
ཉིད་བྱེད་པ་ནི་ལོག་པར་རྟོགས་པ་བསལ་•བའི་དོན་དུ་ཡིན་ན། བསྟན་བཅོས་
བྱེད་པའི་འདོད་པ་བསྒྲུབ་པར་བྱ་བ་ཉིད་དུ་ཁས་ལེན་ན་ནི་རང་ཉིད་སྒྲ་མ་འབྲེལ་
པར་འགྱུར་རོ། །འཆད་པ་ནི་རང་ཉིད་ཀྱི་ཞེས་བྱ་བའོ། །དེ་ཞེས་བྱ་བ་བསྟན་
བཅོས་བྱེད་པའི་འདོད་པ་བཟློག་པའི་དོན་ཉིད་དོ། །དེ་ཡང་ཞེས་བྱ་བ་ནི་བསྟན་
བཅོས་བྱེད་པའི་འདོད་པ་ཡང་ངོ་། །དེ་ཞེས་བྱ་བ་ནི་•རང་ཉིད་སྨོས་པའོ། །
ཅིའི་ཕྱིར་སྙམ་ན། དེ་ལྟར་•ཡིན་ན་ཞེས་སྨོས་ཏེ། བསྟན་བཅོས་བྱེད་པ་
འདོད་པ་ཡང་བསྒྲུབ་བྱ་ཡིན་ནའོའོ། །ཕྱོགས་ཀྱི་མཚན་ཉིད་ཀྱི་དོན་ལོག་པར་
རྟོགས་པ་བསལ་བ་སྟེ། དེ་དང་མ་འབྲེལ་པའི་ཕྱིར་རོ། །རང་ཉིད་ཀྱི་སྒྲའི་
དགོས་པ་གཞན་ཡིན་པར་དོགས་པ་བསུ་བ་ནི། གལ་ཏེ་ཞེས་བྱ་བའོ།
ལན་ནི་འོ་ན་ཞེས་བྱ་བའོ། །བསམ་•པ་ནི་འདི་ཡིན་ཏེ། གལ་ཏེ་འགའ་ཞིག་
གིས་བསྟན་བཅོས་བྱེད་པའི་འདོད་པ་བསྒྲུབ་པར་བྱ་བ་མ་ཡིན་ནོ་ཞེས་བརྗོད་ན།
དེའི་ཚེ་བསྟན་བཅོས་བྱེད་པས་འདོད་པ་བསྒྲུབ་པར་བྱ་བ་མ་ཡིན་ནོ་ཞེས་དོགས་•
པར་འགྱུར་གྱི། གང་གི་ཚེ་ཐམས་ཅད་ཀྱིས་ཀྱང་བསྟན་བཅོས་བྱེད་པའི་འདོད་་
103-1076