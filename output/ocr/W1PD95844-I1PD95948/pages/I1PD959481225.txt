ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
१२००
སོགས་པའོ། །རྡུལ་གཉིས་པ་ལ་སོགས་པ་ནས་བརྩམས་•པའི་རྫས་ཀྱི་ལྕི་•བ་
གང་ཡིན་པ་དེ་དག་གིས་●གཞལ་བའི་ཚེ་དང་འབྲེལ་པའི་ཕྱིར་འཛིན་པ་ཡིན་ནོ། །
གལ་ཏེ་རྫས་སོ་སོར་ངེས་པ་འབའ་ཞིག་གཞལ་ན་དེའི་ཚེ་དེའི་ལྗི་བ་ཉེ་བར་མཚོན་
པར་ནུས་པ་ཞིག་ན། དུ་མ་གཞལ་བ་ན་ནི། གཅིག་གིས་●ལྗིད་ངེས་པར་
གཟུང་བར་མི་ནུས་ཏེ་མེད་པའི་ཕྱིར་རོ། །འདི་ཉིད་གསུངས་པ་ནི་འདི་ལྟར་ཞེས་
བྱ་བའོ། །དེའི་ཞེས་བྱ་བ་ནི་ལྗིད་•ཅན་དེའིའོ། །འོ་ན་དེ་མེད་པ་ཁོ་ནའོ་ཞེ་ན།
མ་རྟོགས་ཀྱང་ཞེས་བྱ་བའོ། །དེའི་ཕྱིར་ཞེས་བྱ་བ་ནི་ལྕི་བ་ཉིད་ལ་སོགས་པ་དང་
འོག་ཏུ་འགྲོ་བ་མེད་པའི་ཕྱིར་རོ། །འདིའི་ལན་ནི【དེ་ནི་•ཞེས་བྱ་བའོ། །གལ་
ཏེ་ལྕི་•བ་ཉིད་བླ་ལྷག་པར་མི་རྟོགས་ན་ཡན་ལག་ཅན་བླ་ལྷག་པ་དེ་ནི་ག་ལས་
རྟོགས༑ ལྕི་བ་ཉིད་དང་འོག་ཏུ་འགྲོ་བ་ཉིད་མེད་པར་ཡང་ཡན་ལག་ཅན་
རྟོགས་པར་འགྱུར་རོ་ཞེ་ན། དེ་རིག་ཅེས་བྱ་བ་ནི་ལྕི་བ་ཉིད་ལ་སོགས་པ་རིག་
པའོ།༑ །དེ་ལ་ཡན་ལག་ཅན་གྲུབ་པ་རེ་བ་ཡིན་ནོ། །དེ་ལོག་ན་སྟེ་ལྕི་བ་ཉིད་་
ལ་སོགས་པ་རིག་•པ་ལོག་ན་ཅི་ལྟར་འགྱུར། དེ་ཞེས་བྱ་བ་སྣང་བ་ཙམ་མོ། །
བསྒྲུབ་པར་བྱ་བ་ནི་ཀུན་རྫོབ་ཏུ་ཡོད་པའི་ཡན་ལག་ཅན་ནི་གྲུབ་པ་ལ་སྒྲུབ་•པ་
ཡིན་ནོ། །དེ་སྐད་སྨྲ་བ་དེ་ནི་རྡུལ་གཉིས་པ་ལ་སོགས་པའི་རིམ་གྱིས་ལྡན་པ་དང་
ཅིག་ཅར་ལྡན་པའི་ཕྱག་དར་གྱི་ཕུང་པོ་འདི་གཉིས་ཀྱི་ལྗིད་ཐ་དད་པར་འགྱུར་རོ། །
ཅིའི་ཕྱིར་ཞེ་ན། དེ་ཕྱིར་ཞེས་གསུངས་སོ། །གཅིག་ལ་ནི་ཡན་ལག་ཅན་གྱི་
ཚོགས་མང་པོ་ཡོད་པའི་ཕྱིར་དང་། གཞན་ལ་ནི་དེ་མེད་པའི་ཕྱིར་རོ། །འོན་
ཏེ་གཉི་ག་ལ་ཡང་*ཡན་ལག་ཅན་གཅིག་ཁོ་ན་ཡིན་པ་དེས་ན་ལྗིད་•ཐ་དད་པར་་
མི་འགྱུར་རོ་ཞེ་ན། ད་•ལྟ་ན་འོ་ན་སོ་སོ་དང་ལྷན【ཅིག་ཏུ་བཅལ་བ་ལ་ལྗིད་•
ཐ་དད་པར་འགྱུར་རོ། །རྫས་སྣ་ཚོགས་ཀྱི་བདག་ཉིད་ཅན་ཕྱག་དར་གྱི་ཕུང་པོ་་
103-1209