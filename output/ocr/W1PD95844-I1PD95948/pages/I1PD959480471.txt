ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
42
བཞིན་གང་ཡིན་པ་དེ་དང་རང་གི་རང་བཞིན་འཛིན་པ་•འདྲ་བ་ཉིད་དུ་འགྱུར་ཏེ།
འདི་ནི་རང་གི་བློ་ཡིན་ནོ་ཞེས་རྟོག་པར་མི་འགྱུར་རོ། །གཞན་གྱི་•རྟོག་པ་གང་
ཡིན་པ་"དང་བདག་གི་•བློ་གང་ཡིན་པ་ཉིད་གང་ཡང་འདས་པ་དྲན་པ་•རང་་་
བཞིན་དུ་ཁྱད་པར་མེད་པའི་ཕྱིར་རོ། །འདི་ཇི་ལྟར་ཤེས་པར་བྱ་བ་ཡིན་ཞེས་བྱ་
བ་ནི། འདིའི་དོན་ཅི་ཡིན་ཞེས་བྱ་བའི་དོན་ཏོ། །འདོད་པ་ཉིད་དོ་ཞེས་བྱ་བ་
ནི་རང་རིག་པ་མེད་པར་སྨྲ་བར་རིག་པ་ཅན་ལ་སོགས་པ་ནི་ཇི་ལྟར་གཞན་གྱི་བློ་བློ་
གཞན་གྱིས་ཡོངས་སུ་གཅོད་པ་དེ་བཞིན་དུ། རང་གི་བློ་ཡང་ཡོངས་སུ་གཅོད་་
པར་འདོད་པ་ཉིད་དོ། །དེས་ན་ཇི་ལྟར་དེ་ལ་འདི་ཧ་ཅང་ཐལ་བར་འགྱུར།
རྣམ་པར་རྟོག་པ་གཉིས་པ་གསལ་བའི་དོན་དུ་སྨྲས་པ་ནི་འོན་ཏེ་ཞེས་བྱ་བའོ། །
གཞན་གྱི་བློ་གང་ཡིན་པ་དེ་ཡོངས་སུ་གཅོད་པ་དང་། རང་གི་བློ་ཡོངས་སུ་་་
མཚུངས་པ་ཉིད་ཡིན་ན། དེ་ལ་གཞན་གྱིས་སྨྲས་པ་ནི་དེ་ནི་མ་ཡིན་ཏེ་ཞེས་བྱ་་་
བའོ༑ །གཞན་གྱི་•བློ་ཡོངས་སུ་གཅོད་པ་མེད་པའི་ཕྱིར་རོ་ཞེས་བྱ་བ་ནི་གཞན་
གྱི་བློ་ཡོངས་སུ་གཅོད་པ་དང་། རང་གི་བློ་ཡོངས་སུ་གཅོད་པ་ནི་མཚུངས་པ་་་་
ཉིད་མེད་པའི་ཕྱིར་རོ་ཞེས་བྱ་བའི་དོན་ཏོ། །དེ་ཉིད་གསལ་བར་བྱེད་པ་ནི་་་
་་གྱི་བློ་ནི་ཞེས་བྱ་བའོ། །ཇི་ལྟར་ཡོངས་སུ་གཅོད་ཅེས་པ་ནི་རང་གི་བློའོ། །
དེ་ལྟ་མ་ཡིན་ན་ཞེས【བྱ་བ་•ནི། གལ་ཏེ་མངོན་སུམ་དུ་བྱས་པ་ཡང་འདས་པ་་་
ཉིད་དུ་འགྱུར【བའིའོ∶། །དེ་ཡང་ནི་རྗེས་སུ་དཔག་པའོ། །མཚུངས་པ་ཉིད་དུ་
ཞེས་བྱ་བ་ནི་གཞན་གྱི་བློ་ཡོངས་སུ་གཅོད་པ་དང་། རང་གི་བློ་ཡོངས་སུ་གཅོད་
པའོ།༑ །གཞལ་བའི་ཚད་མས་ཞེས་བྱ་བ་"ནི། དོན་གྱིས་•གོ་བ་ལ་སོགས་པའོ། །
ཡང་ཇི་ལྟར་ན་རྗེས་སུ་དཔག་པ་ཉིད་དུ་ཁྱད་པར་མེད་ན་གཞན་གྱི་བློ་བཞིན་དུ་•
རང་གི་བློ་ཡང་གཞན་འབྲེལ་•པ་ཉིད་མི་རྟོག་སྙམ་•པ་གཞན་དུ་ཞེས་བྱ་བའོ། །
103-457