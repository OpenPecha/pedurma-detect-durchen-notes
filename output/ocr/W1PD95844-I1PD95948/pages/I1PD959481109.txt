ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
१०९३
ཉིད་ཅན་ནོ། །བསྟན་བཅོས་བྱེད་པའི་འདོད་པ་དང་། གྲུབ་པ་དག་ལ་མཚན་
ཉིད་མི་འཇུག་པའི་ཕྱིར་ཕྱོགས་ཉིད་མེད་མོད། སྒྲུབ་•པར་བྱེད་པ་ཉིད་དུ་
འདོད་པ་ལ་གོ་ཅི་ལྟར་ཏེ་དེར་ཚིག་མ་སྨོས་པའི་ཕྱིར་རོ་ཞེ་ན། འདོད་པར་གྱུར་
པ་ཞེས་བྱ་བའོ། _ །བསྒྲུབ་པར་བྱ་བ་ཉིད་དུ་འདོད་པར་འགྱུར་བ་མ་གྲུབ་པའི་་་་
སྒྲུབ་པར་བྱེད་པ་དག་ལ་མི་འཇུག་པས་ན། མི་འཇུག་པ་ཉིད་དེ་ཉིད་ཀྱི་ཕྱིར་མ་
གྲུབ་པའི་སྒྲུབ་•པར་བྱེད་པ་དེ་བཟློག་པའི་ཕྱིར་རོ། །གལ་ཏེ་ཞེས་བྱ་བ་ནི་
གཞན་གྱི་ཏེ། གལ་ཏེ་བརྗོད་པའི་ཚུལ་དུ་རིགས་པའི་སྒོར་སྒྲུབ་པར་བྱེད་པ་མ་
གྲུབ་པ་ཕྱོགས་ཡིན་པར་བསལ་བ་ཡིན་ན། དེའི་ཚེ་ཚད་མ་ཀུན་ལས་བཏུས་པ་་་
འདིར་ཡང་ངོ་། །ལན་འདེབས་པ་ནི། དེ་ནི་བདེན་ཏེ་ཞེས་བྱ་བའོ། །བྱེད་
།དུས་
པའི་མཐའ་དང་ཞེས་བྱ་བ་ནི་བསྟན་བྱ་བ་ཞེས་བྱ་བའི་ཚིག་དང་ངོ་།
གཞན་དུ་འདོད་པས་ཡུལ་དུ་བྱས་པའི་སྒྲུབ་བྱེད་མ་གྲུབ་པའོ། །དེ་ཞེས་བྱ་བ་མ་
གྲུབ་པའི་སྒྲུབ་པར་བྱེད་པ་བཟློག་པའི་ཕྱིར་རོ། །ཚད་མ་ཀུན་ལས་བཏུས་པ་
འདིར་ནི་ནིཥྛ་•ཡན་ལག་ཅེས་བྱ་བ་ཁྱད་པར་ཏེ་གཙོ་བོ་མ་ཡིན་་ཏེ། བྱེད་པའི་་
རྐྱེན་གྱི་མཐའ་ཅན་གཙོ་བོ་ཡིན་པའི་ཕྱིར་རོ་ཞེས་སྦྱར་རོ། །དེས་ན་དེར་དུས་་་་
གཞན་གྱི་དབང་གིས་གཏན་ཚིགས་མ་གྲུབ་པ་བསྒྲུབ་•པར་བྱ་བ་ཉིད་དུ་འདོད་
པར་འགྱུར་བ་ཡང་ཁོ་ནའི་སྒྲ་མེད་ན་ཕྱོགས་ཉིད་དུ་ཐལ་བར་འགྱུར་བས་དེ་བཟློག་
པའི་དོན་དུ་ངེས་པར་གཟུང་བས་•འབྲས་བུ་དང་བཅས་པ་ཁོ་ནའོ། །འདོད་
པར་གྱུར་པའི་ཚིག་ལ་ནི། འདོད་རྐྱེན་ཡན་ལག་མ་ཡིན་པ་སྟེ་གཙོ་བོ་ཁོ་ན་ཡིན་
ནོ༑ །དེ་ཡིས་ནི་འདོད་རྐྱེན་གྱིས་སོ། །ཅི་ལྟར་བཟློག་པ་དང་འབྲེལ་ཞེ་•ན།
འདོད་པར་གྱུར་པའི་ཚིག་ལ་ནི་ཞེས་བྱ་བའོ། །བྱུང་●བའི་དུས་སྒྲུབ་པར་བྱེད་་་
པའི་ཡན་ལག་སྟེ་རྒྱུ་མ་ཡིན་ནོ། །དེར་ཞེས་བྱ་བ་ནི་རིགས་པའི་སྒོར་བརྗོད་པའི་
103-1093