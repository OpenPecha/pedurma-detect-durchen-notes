༧༢
བསྟན་འགྱུར། ཚད་མ། ༼མི༽ ༢༠༠
པ་མ་ཡིན་ནོ། །[སྔ་མ་ཡོད་•པ་ཡིན་ནོ། །དེས་ན་ཐེ་ཚོམ་འདི་ཡང་ངོ་ཤེས་པ་
ལ་སོགས་པ་ལྟར་རྟོགས་པ་ཙམ་ཡིན་ནོ་ཞེས་རིགས་པ་ཡིན་ནོ། །གཉི་ག་ལ་ནུས་
པ་མཚུངས་པར་འགྲུབ་པ་ཡིན་ན་འདི་རིགས་པས་ལོག་པར་རྟོགས་པ་མེད་པར་་་་
འགྱུར་བ་ཡིན་ནོ། །དེའི་ཕྱིར་ཤེས་པ་ལས་གཞན་པའི་འབྲས་བུས་ནི། སྔ་མ་་
ཡོད་པར་མི་འགྲུབ་པོ་ཞེས་བྱ་བར་གནས་སོ། །འོ་ན་ཤེས་པའི་མཚན་ཉིད་ཀྱིས་་
འགྱུར་རོ། །དེ་ཡོད་པ་ནི་འབྲས་བུ་གཞན་ལ་ངེས་པར་ལྟོས་པ་མ་ཡིན་ནོ། །ཕྱི་
རོལ་གྱི་སྐྲ་ལ་སོགས་པ་སྣང་བ་ལྟར【གསལ་བ་འབའ་•ཞིག་གི་རང་བཞིན་ཅན་ཤེས་
པའི་གསལ་•བ་ནི་ཡོད་པ་ལ་འཁྲུལ་པ་མི་སྲིད་དོ། །གལ་ཏེ་དེའི་རྣམ་པ་ཅན་གྱི་
ཤེས་པ་ཙམ་སྐྱེས་པ་ཡིན་པའི་ཕྱིར་ན་འདི་•ནི་ཕྱི་རོལ་གྱི་སྐྲ་ལ་སོགས་པ་སྣང་བ་་་
ཉིད་མ་ཡིན་པས་དེ་ཇི་ལྟར་སྐྲར་སྣང་བ་ཡོད་པ་ལས་•འཁྲུལ་བར་ཇི་ལྟར་འགྱུར།
དེས་ན་གལ་ཏེ་སྣང་བ་དེ་ཡོད་པ་ལ་འཁྲུལ་ན། དེའི་ཚེ་ཤེས་པའི་ཡོད་པ་ཉིད་ལ་
འཁྲུལ་པར་ཐལ་བར་འགྱུར་རོ་ཞེ་ན། བརྗོད་པ་སྐྲར་སྣང་བའི་ཤེས་པ་གཞན་་་་
དང་ཐུན་མོང་པ་ཉིད་ཡིན་ཡང་། འདི་སྐྲར་སྣང་བ་མ་ཡིན་ནོ་ཞེས་བྱ་བ་འདི་ཇི་
ལྟར་རྟོགས་པར་བྱ་ནུས་པ་མེད་པ་ཉིད་ལས་སོ། །དེས་ན་ལྷག་པར་ཞེན་•པས་་
བྱས་ནས། སྐྲ་སྣང་བའི་ཐ་སྙད་དང་། ཡོད་པའི་ཐ་སྙད་དུ་གྱུར་པ་དེའི་ཕྱིར་
ཉེས་པ་མེད་དོ། །ཤེས་པའི་རང་བཞིན་ཉིད་བརྟགས་ནས་ནི་གསལ་བ་ཁོ་ན་ཡོད་
པ་ཡིན་ཏེ་དེས་ན་ནུས་པ་མ་ངེས་པས་•ཀྱང་ཡོད་པ་ལ་འཁྲུལ་པ་མེད་དོ། །གལ་
ཏེ་དེའི་ཡོད་པ་ཡང་ནུས་པ་ཁོ་ན་ཡིན་པ་དེ་ལྟ་ན་ཡང་ཤེས་པའི་གསལ་བ་ཉིད་དེ་་
ལ་འཁྲུལ་པ་མེད་པ་ཡིན་ཏེ། དེས་ན་ཕྱི་རོལ་བཞིན་དུ་འབྲས་བུ་མཐོང་བ་ལ་་
ལྟོས་པ་མ་ཡིན་ནོ། །དེའི་ཕྱིར་སྔ་མའི་ཡོད་པ་ཤེས་པའི་འབྲས་བུ་•ཡིན་པ་ལ་་
ཐུག་པ་མེད་པའི་ཉེས་པ་མེད་དོ་ཞེ་•ན། འདི་ལ་བརྗོད་པ་ནི་ཤེས་པའི་འབྲས་་
103-72