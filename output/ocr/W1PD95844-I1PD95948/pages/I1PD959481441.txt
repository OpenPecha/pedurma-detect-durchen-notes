ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
724
ལྟར་གཏན་ཚིགས་མ་ཡིན་ཞེ་ན། མ་འབྲེལ་པ་ཞེས་བྱ་བའོ། །འོན་ཏེ་སྲོག་ལ་
སོགས་པ་ནི་བདག་ལ་འབྲེལ་བ་ཁོ་ནའོ་ཞེ་ན། འབྲེལ་པ་དང་ལྡན་པ་ཞེས་བྱ་བའོ། །
འོ་ན་ལྡན་པ་ཅན་ལ་སོགས་པའི་འབྲེལ་པ་ལས་ཁྱབ་པར་བྱ་བ་དང་ཁྱབ་པར་བྱེད་
པའི་དངོས་པོ་ཡིན་པ་ཁོ་ནའོ་ཞེ་ན། དེའི་བདག་ཉིད་དང་ཞེས་བྱ་བའོ། །
དོགས་པ་བསུ་བ་ནི་ལྡན་པ་ཅན་ལ་སོགས་པ་རྣམ་པ་གཞན་གྱིས་ཀྱང་ཅི་སྟེ་ཁྱབ་་་་
པར་བྱ་བ་དང་ཁྱབ་པར་བྱེད་པའི་དངོས་པོ་མ་ཡིན་ཞེ་ན། འོན་ཏེ་རྣམ་པ་་་
གཞན་གྱིས་ཁྱབ་པར་བྱ་བ་དང་ཁྱབ་པར་བྱེད་པ་མ་ཡིན་ནོ། །ཅིའི་ཕྱིར་ཞེ་ན།
དེའི་བདག་ཉིད་དང་དེ་ལས་བྱུང་བ་ལས་མ་གཏོགས་པ་ཁྱབ་པར་བྱ་བ་དང་ཁྱབ་་
པར་བྱེད་པའི་རྒྱུ་མཚན་རྣམ་པ་གཞན་མེད་པའི་ཕྱིར་རོ། །གལ་ཏེ་དེའི་བདག་་་
ཉིད་དང་དེ་ལས་བྱུང་བ་ཁོ་ནས། སྲོག་ལ་སོགས་པ་དང་ལྡན་པ་ཉིད་གོ་བར་་་་
བྱེད་པ་ཡིན་པར་འགྱུར་རོ་ཞེ་ན། རྣམ་པ་དེ་ཉིད་ཀྱང་ཞེས་བྱ་བ་སྟེ་དེའི་བདག་
ཉིད་དང་དེ་ལས་བྱུང་བའི་མཚན་ཉིད་དོ། །སྲོག་ལ་སོགས་པ་ལ་ནི་དེ་ལྟར་ཡང་
སྟེ་རྟོགས་པར་ཡང་མ་གྱུར་ཏེ། སྲོག་ལ་སོགས་པ་•བདག་ལ་དེའི་བདག་ཉིད་
དང་དེ་ལས་བྱུང་བ་ཉིད་དུ་རྟོགས་པ་མ་ཡིན་ནོ་ཞེས་བྱ་བའི་དོན་ཏོ། །དེས་ཞེས་
བྱ་བ་ནི་རང་གི་བདག་ཉིད་ལ་སོགས་པར་མ་གྲུབ་པས་ནའོ།
།དེས་ཀྱང་ནི་སློབ་
དཔོན་ཕྱོགས་ཀྱི་གླང་པོས་ཀྱང་ངོ་། །འདི་ཉིད་ཅེས་བྱ་བ་ནི་རྗེས་སུ་འགྲོ་བ་དང་
ལྡོག་•པ་དག་མེད་པའོ། །ཚིག་རྐང་བཞི་པ་འགྲེལ་པ་ནི། དེ་ལྟ་མ་ཡིན་ན་
ཞེས་བྱ་བའོ། །དེ་ལྟ་ན་ཡང་ཞེས་བྱ་བ་ནི་གོ་བར་བྱེད་པ་ཡིན་ན་ཡང་ངོ་། །
དེའི་ཕྱིར་ན་མ་ངེས་པ་ཞེས་བྱ་བ་རྣམ་པར་འགྲེལ་པ་ནི་དེའི་ཕྱིར་ཞེས་བྱ་བ་ལ་་་
སོགས་པའོ། །དེ་ཡང་ཞེས་བྱ་བ་ནི་སྲོག་ལ་སོགས་པ་མེད་པའོ། །གཏན་
ཚིགས་དེའི་ཕྱིར་གསོན་པོའི་ལུས་ལ་ཡང་། ཁྱབ་པར་བྱ་བ་བདག་ལྡོག་པ་ཡོད་ན་
103-1425