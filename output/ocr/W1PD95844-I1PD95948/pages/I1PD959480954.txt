༩༣༨
བསྟན་འགྱུར། ཚད་མ། ༼ཅི༽ ༢༠༡p-
།དེ་དག་གིས་•ཅི་ཞིག་་
གིས་རབ་ཏུ་གསལ་བར་བྱེད་པ་ཞེས་བྱ་བ་ལ་ལྟོས་∶སོ།
རབ་ཏུ་གསལ་བར་བྱེད་སྙམ་ན། རང་གིས་•མཐོང་བ་ཞེས་བྱའོ∶། །གལ་
ཏེ་གཞན་གྱི【དོན་གྱི་•རྗེས་སུ་དཔག་པ་གང་ཡིན་པ་འདི་དག་ཁོ་ན་ལ་རང་གིས་
མཐོང་བ་རབ་ཏུ་གསལ་བར་བྱེད་པ་ཡིན་ནམ་སྙམ་ན། གལ་ཏེ་ཞེས་སྨོས་སོ། །
དེའི་ཚེ་ཞེས་ཁོང་ནས་ཕྱུང་ལ། དེ་དག་རྣམས་ཀྱང་ཞེས་སྦྱར་ཏེ་དྲུག་པ་འདི་ཡང་
བྱེད་པ་ལ་སོགས་སུ་ཡིན་ནོ། །དེ་དག་འབའ་ཞིག་རང་•གིས་མཐོང་བ་གསལ་་་
བར་བྱེད་པ་ཡིན་པར་ནི་མ་ཟད་དེ། དེ་དག་གིས་མཐོང་བའོ། །གལ་ཏེ་
མཚན་ཉིད་བསྟན་པ་ནི་ལོག་པར【རྟོགས་པ་བསལ་•བའི་ཆེད་ཁོ་ནར་མ་ཡིན་ནམ།
འདིས་ནི་ལུང་ལས་གཞན་གྱིས་མཐོང་བ་ཡང་སྒྲུབ་པར་བྱེད་པ་ཡིན་ནོ་ཞེས་བྱ་བའི་
ལོག་པར་རྟོགས་•པ་བསལ་བ་མ་ཡིན་ནོ། །དེས་ན་མཚན་ཉིད་འདིས་ལོག་པར་
རྟོགས་པ་ཞེས་གསུངས་སོ། །ཤུགས་ཉིད་ལས་ཞེས་བྱ་བ་ནི་•རང་གིས་མཐོང་་་་
བའི་དོན་སྨོས་པའི་ཤུགས་ལས། ལུང་ལས་མཐོང་བ་རབ་ཏུ་གསལ་བར་བྱེད་པ་
རྗེས་སུ་དཔག་པ་ཡིན་ནོ་ཞེས་བྱ་བའི་ལོག་པར་རྟོགས་པ་བསལ་•བ་ཡིན་ནོ། །
དེ་ཡང་ཞེས་བྱ་བ། དེས་ན་རང་བཞིན་གཉིས་ཀ་ཡང་གསལ་བར་བྱེད་པ་ཡིན་ནོ༎
གང་ཞིག་གསལ་བར་བྱེད་པ་རང་གིས་མཐོང་བ་དེ་གང་ཡིན་སྙམ་ན། རང་གིས་
མཐོང་བའི་དོན་ཞེས་གསུང་ཏེ། དོན་མེད་པ་ནི་མ་ཡིན་ནོ་ཞེས་བྱ་བའི་དོན་ཏོ༎
།དོན་
འདིས་ནི་རྟོག་པས་སྒྲོ་བཏགས་པ་རྟགས་མ་ཡིན་ནོ་ཞེས་བརྗོད་པ་ཡིན་ནོ།
ཡིན་ཡང་ཐམས་ཅད་ནི་མ་ཡིན་ནོ་ཞེས་སྟོན་པ་ནི་ཚུལ་གསུམ་པའི་ཞེས་བྱ་བའོ། །
གལ་ཏེ་ཞེས་བྱ་བ་ལ་སོགས་པས་ནི་ཚུལ་གསུམ་པ་དང་། རྟགས་ཞེས་གང་བརྗོད་
པ་དེ་གཉི་ག་ཡང་ཕ་རོལ་པོ་སྤོང་•བའོ། །ཚུལ་གསུམ་པ་ཞེས་བྱ་བ་ག་ལས་ཡིན་
ལ༑ རྟགས་ཞེས་ཀྱང་ག་ལས་ཡིན་ཞེས་སོ་སོར་འབྲེལ་ཏོ། །བསྒྲུབ་པར་བྱ་བ་
103-938