༡༡༦༤
བསྟན་འགྱུར། ། ཚད་མ། ༼ཅི༽ ༢༠༡
དེ་ནི་དེ་ལྟར་མ་ཡིན་ཏེ་ཞེས་བྱ་བའོ།
།གལ་ཏེ་རེས་འགའ་སྤྱི་ལ་སོགས་པ་རང་གི་
ངོ་བོས་རྟོགས་པ་ཡིན་ན། དེའི་ཚེ་རང་གི་ངོ་བོས་རྟོགས་པ་ལ།
འཆོལ་བར་་
ཐལ༑ མེད་པ་ཉིད་ཡིན་ན། འོན་ཀྱང་འདི་ཉིད་མི་འཐད་དོ།
།རང་གི་ངོ་
བོས་མ་རྟོགས་པའི་ཕྱིར་རོ། །འདིས་•ནི་སྣང་བ་མི་དམིགས་པ་མ་ངེས་པ་ཉིད་་
མ་ཡིན་ནོ་ཞེས་བསྟན་པ་ཡིན་ནོ། །མི་སྣང་བའི་སྤྱི་ཉིད་ཐ་སྙད་མ་འཆོལ་བར་་་
བྱེད་པའི་རྒྱུ་ཡིན་ནོ་ཞེ་ན། རང་གི་ངོ་བོས་ཞེས་བྱ་བའོ། །གང་དུ་བ་ལང་ལ་་
སོགས་པའི་དོན་རྣམ་པར་དབྱེ་བས་ངེས་པར་བྱར་མེད་པ་མུན་པར་མཐོང་བ་་་
རྣམས་ལ་ཡང་མ་འཆོལ་བར་རྟོགས་པར་འགྱུར་རོ་ཞེས་བྱ་བ་ནི་ཐལ་བའོ། །དེ་
ལྟ་ཡིན་མོད་ཅི་སྐྱོན་སྙམ་ན། སྤྱི་•ནི་ཞེས་བྱ་བའོ།
།མུན་པར་གནས་པས་
གསལ་བའི་རང་བཞིན་མ་རྟོགས་པའོ། །དེས་ན་སྤྱི་རྣམ་པར་ཕྱེ་བས་●གསལ་་་་
བར་བྱེད་པ་མ་ཡིན་ནོ། །དེས་ན་ཞེས་བྱ་བ་▪སྤྱི་ལས་རྣམ་པར་ཕྱེ་ནས་རྟོགས་པ་•
མེད་པས་ནའོའོ། །འཆད་པ་ནི་ཇི་སྲིད་ཅེས་བྱ་བའོ། །ཕན་ཚུན་ཞེས་བྱ་བ་ནི།
ཁྲ་བོ་འདི་ནི་བ་ལང་ཡིན་ནོ་ཞེས་བྱ་བ་འདིར་ནི་སྤྱི་ཁྱད་པར་ཡིན་ལ། བ་ལང་་
རྣམས་ཀྱི་བ་ལང་ཉིད་ཅེས་བྱ་བ་འདིར་ནི། སྤྱི་ཁྱད་པར་ཉིད་ཡིན་ནོ། །གལ་
ཏེ་ཐམས་ཅད་ཀྱི་ཚེ་སྤྱི་ཁྱད་པར་ཉིད་ཡིན་ན་དེའི་ཚེ་གོང་བུ་རྒྱང་རིང་པོ་ན་འདུག་
ཀྱང་། ཐམས་ཅད་ཀྱི་ཚེ་འདིར་ནི་བ་ལང་ངོ་སྙམ་པའི་རྟོགས་པ་སྐྱེད་•པར་
འགྱུར་རོ་ཞེས་སྟོན་པ་ནི། དུས་ཐམས་ཅད་དུ་ཞེས་བྱ་བའོ། །ཁྱད་པར་ཉིད་་
ཡིན་ན་ཞེས་བྱ་བ་ནི་རང་གི་རྣམ་པའི་རྗེས་སུ་བྱེད་པའི་•བློའི་རྒྱུ་ཡིན་ནའོ∶། །
ཅི་སྟེ་མི་རྟོགས་ཞེས་བྱ་བ་ནི། གསལ་བ་ཅི་སྟེ་མི་ངེས། འོན་ཏེ་ཁྱད་པར་ཡིན་
ཡང་གསལ་བའི་ཡུལ་ལ་ཐེ་ཚོམ་ཟ་•ཟློག་པར་བྱེད་པ་མ་ཡིན་ནོ་ཞེས་དོགས་པ་བསུ་
ནས་བརྗོད་པ་ནི། གང་ཞིག་ཅེས་བྱ་བའོ། །ཐག་རིང་པོ་ནས་སྤྱི་མཐོང་བ་ན་
103-1164