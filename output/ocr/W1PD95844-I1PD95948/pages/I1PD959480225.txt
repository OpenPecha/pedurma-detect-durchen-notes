ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
377
ནོ་ཞེས་བྱ་བ་འདས་པ་དང་ད་ལྟར་བ་གཉི་ག་ཡིན་ལ་དེ་དག་གི་ཐུན་མོང་བ་ཉིད་་
ཡིན་ན་ནི་དངོས་པོར་ཡང་འགྱུར་ཏེ། ཡོད་པའི་ཆོས་ཡིན་པའི་ཕྱིར་རོ་ཞེས་བྱ་་་
བའི་དོནན་ཏོ། །འདས་པར་སྣང་བ་དང་ལྷན་ཅིག་ད་ལྟར་བ་ཐ་མི་དད་པར་ནི་་་
མངོན་སུམ་གྱིས་རྟོགས་•པ་མེད་དོ་ཞེས་བརྗོད་པ་ནི། དེ་ཡང་མི་འཐད་དེ་ཞེས་
བྱ་བའོ། །རྣམ་པར་རྟོག་པ་ལ་ཡང་དེའི་བྱེད་པ་ལས་མ་གཏོགས་•པར་ཐུན་མོང་
བའི་རང་བཞིན་ཡོད་པ་མ་ཡིན་ནོ་ཞེས་བརྗོད་པ་ནི་དུ་མ་ཉིད་དུ་ཞེས་བྱ་བའོ། །
དེའི་ཕྱིར་མེད་པ་ཁོ་ན་ཞེས་བྱ་བ་དོན་དམ་པ་མ་ཡིན་པ་ཉིད་དོ། །དེ་ལྟར་རྒྱུ་་
མཚན་མེད་པའི་ཕྱིར་འདས་པ་ལ་སོགས་པ་ལས་འགའ་ཡང་ཉེ་བར་བཏགས་པ་མ་
ཡིན་ནོ་ཞེས་བསྟན་པ་ཡིནན་་ནོ། །དེ་•ནི་འཇིག་རྟེན་པའི་ཉེ་བར་བཏགས་•པ་་
ཡང་མེད་དོ་ཞེས་བརྗོད་པ་ནི་འདིར་ཞེས་•བྱ་བའོ།
།བློ་ནི་འཁྲུལ་པའང་•མེད་
པ་དང་། འཁྲུལ་པའང་●གི་སྒྲ་རིམ་པ་བཞིན་དུ་ཡིན་ནོ།
།དེ་དག་ནི་གོ་་
རིམས་བཞིན་དུ་དངོས་དང་སྒྲོ་འདོགས་པ་•ནི་རྒྱུ་མཚན་ཡིན་ནོ། །དེ་སྐད་དུ་་་
ཡང་ཅིག་ཤོས་ནི་ཞེས་འཆད་པར་འགྱུར་ཏེ། འཁྲུལ་པའོ། །ཅི་འགའ་ཞིག་ཏུ་
དེ་ལྟར་གྲུབ་པ་ཡོད་དམ་སྙམ་ན་བྲམ་ཟེའི་ཁྱེའུ་ལ་ནི་ཞེས་བྱ་བའོ། །དེས་ན་ཞེས་
བྱ་བ་ནི་འཁྲུལ་པས་སོ། །དེ་ལྟར་ཞེས་•ནི་མ་འཁྲུལ་པར་རོ། །གཏན་ཚིགས་་
དེའི་ཕྱིར་ན་དེ་ནི་དངོས་ཡིན་ནོ་ཞེས་གྲུབ་པོ། །སྐབས་སུ་བབ་པ་ལ་ཡང་གཉི་ག་
དེ་ལྟ་བུ་ཉིད་དོ་ཞེས་གསུངས་པ་ནི་འདིར་ཞེས་བྱ་སྟེ། སྒྲ་ལས་བྱུང་བའི་ཤེས་པ་
ལའོ།༑ །གཉི་ག་ནི་ད་ལྟར་དང་ད་ལྟར་མ་ཡིན་པའི་ཡུལ་ཅན་དག་ལའོ། །
དེས་ན་ཞེས་བྱ་བ་ནི་མ་འཁྲུལ་པའི་བློའི་ཡུལ་ཡིན་པས་འོ། །འདི་སྙམ་དུ་་
འཁྲུལ་པའི་ཤེས་པའི་•ཡུལ་ཡིན་པས་ནི་ཉེ་བར་བཏགས་པ་མ་ཡིན་གྱི་འོན་ཀྱང་་་
དོན་མེད་པ་ཡིན་པའི་ཕྱིར་རོ་ཞེས་དོགས་པ་བསུ་བ་ནི་མེད་པའི་དོན་ཉིད་ཀྱིས་་
103-211