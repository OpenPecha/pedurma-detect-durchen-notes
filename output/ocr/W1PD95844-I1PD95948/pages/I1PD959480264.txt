२५०
བསྟན་འགྱུར། ཚད་མ། ༼མི༽ ༢༠༠
བཤད་པ་ནི། དེ་ནི་ཤེས་པ་ཉིད་ཅེས་•བྱ་བའོ། །ཉིད་ཀྱི་སྒྲས་ནི་སྤྱི་དམིགས་་
པ་ཉིད་ཡིན་པ་འགོག་པའོ། །དེ་ཉིད་བརྗོད་པ་ནི་དེ་ལ་ཞེས་བྱ་བ་སྟེ། རྣམ་་་
པར་རྟོག་•པའི་རྣམ་པར་ཤེས་པ་ལའོ།
།ཅིའི་ཕྱིར་དམིགས་པ་མེད་པ་ཡིན་ཞེ་ན།
སྤྱི་ཞེས་སྨོས་ཏེ། གཙོ་བོ་ལ་སོགས་པ་ལྟར་མཚན་མའི་ཡུལ་མ་ཡིན་པའོ།
འདི་ལྟར་ཞེས་བྱ་བ་ནི་གསལ་བར་བྱེད་པའོ། །རང་གི་མཚན་ཉིད་ཁོ་ན་ཚད་་
མའི་ཡུལ་ཡིན་པའི་ཕྱིར་གཞལ་•བྱ་ཡིན་ནོ་ཞེས་བརྗོད་པ་ནི་རང་གི་མཚན་ཉིད་་་
གཅིག་ཅེས་བྱ་བའོ། །ཅིའི་ཕྱིར་ཞེ་ན། སྤྱི་ཞེས་བྱ་བ་ནི་ཞེས་གསུངས་སོ། །
འོ་ན་གང་གཞལ་བྱ་ཡིན་སྙམ་ན། དོན་དམ་པར་ཞེས་གསུངས་སོ། །གལ་ཏེ་་
དངོས་པོ་ལ་ཤེས【པ་ཉིད་•འཇུག་པ་ཡིན་ན་•རང་གི་མཚན་ཉིད་སྣང་བ་མངོན་་་
སུམ་དང་སྤྱིའི་མཚན་ཉིད་སྣང་བ་རྗེས་སུ་དཔག་པའོ། ། །དེ་སྐད་དུ་ཡང་།
གཞལ་བྱ་གཉིས་ཕྱིར་ཚད་མ་གཉིས། །ཞེས་བཤད་པ་ཡིན་ནོ། །དེ་•ན་གཅིག་
ཁོ་ནར་ཇི་ལྟར་འགྱུར་སྙམ་ན●། དེ་ཉིད་ཡོད་པ་དང་ཞེས་གསུངས་སོ། །རྗེས་
སུ་དཔག་པ་ལ་ཡང་རང་གི་མཚན་ཉིད་ཁོ་ན་དཔྱད་པར་བྱ་བ་ཡིན་གྱི། སྤྱི་ནི་མ་
ཡིན་ནོ། །དེ་གང་ལས་ཞེས་བྱ་བས་དོགས་པ་བསུ་བ་•ནས་དེ་ལས་གྲུབ་ཕྱིར་རོ་
ཞེས་ལན་འདེབས་པ་སྟེ་རང་གི་མཚན་ཉིད་ལས་སོ། །རང་གི་མཚན་ཉིད་ཁོ་ན་་
ཐུན་མོང་དུ་མཚོན་པ་ན་སྤྱིའི་མཚན་ཉིད་ཡིན་ནོ། །དེ་ལྟ་ན་ཡང་སྣང་བ་ཐ་དད་
པའི་སྒོ་ནས་གཞལ་བྱ་གཉིས་སུ་འཐད་པ་ཡིནན་ནོ། །རང་གི་མཚན་ཉིད་ཁོ་ན་་
རྗེས་སུ་དཔག་པར་ཡོད་པ་དང་མེད་པ་ཉིད་དུ་དཔྱོད་པ་ཡིན་ཏེ། རྣམ་པར་་
དཔྱོད་པའི་བདག་ཉིད་ཡིན་པའི་ཕྱིར་རོ། །འཛིན་པ་ནི་མ་ཡིན་ནོ་ཞེས་བྱ་བའི་་
དོན་ཏོ། །རྟོག་པ་དང་ལྡན་པ་དག་ནི་རང་གི་མཚན་ཉིད་ཡོད་པ་དང་མེད་པ་་་
གཏན་ལ་དབབ་པའི་དོན་དུ་ཚད་མ་དཔྱོད་པའི་བསྟན་བཅོས་བྱེད་པ་ཡིན་ནོ་•
103-250