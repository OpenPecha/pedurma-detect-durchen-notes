ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
རོ་ཞེས་བྱ་བའི་དོན་ཏོ། །འོན་ཏེ་གཅིག་གི་ཚེ་ཉིད་མཐོང་བའི་ཁྱད་པར་ཅན་་་་
དང་། ཁྱད་པར་མེད་པ་རྟོགས་པ་དེའི་ཚེ་ཉེས་པ་འདིར་འགྱུར་བ་ཞིག་ན།
འོན་ཀྱང་དང་པོ་ནི་ཁྱད་པར་མེད་པར་རྟོགས་ལ་ཕྱིས་ནི་ཁྱད་པར་ཅན་དུ་ཡིན་ཏེ།
དཔེར་ན་དང་པོའི་སྐྱེས་བུའི་དབྱིག་•པས་ཁྱད་པར་དུ་མ་བྱས་པར་རྟོགས་ལ།
ཕྱིས་ནི་དེས་ཁྱད་པར་དུ་བྱས་ནས་འཛིན་པ་བཞིན་ནོ། །དེས་ཉེས་པ་ཅི་ཡོད་དུ་•
བསམས་ནས་ཕ་རོལ་པོ་བརྗོད་པ་ནི་འོན་ཏེ་ཕྱིས་ཞེས་བྱ་བའོ། །སུན་འབྱིན་པ་་
ནི་དེ་ཡང་ཞེས་བྱ་བའོ། །ཤེས་པ་དང་པོ་དེ་ནི་ཕྱིས་སེམས་གཞན་གྱིས་དོན་གྱི་་་
རིག་པ་ཡིན་ན། སེམས་དང་པོ་དེ་དོན་གྱི་རྣམ་པ་ཉིད་ཡིན་མོད། གཞལ་བྱ་་
དོན་གྱི་ཁྱད་པར་•ཅན་ཉིད་ནི་མ་ཡིན་ནོ། །མཐོང་བ་དེས་ནི་དོན་དེ་རང་གིས་
ཁྱད་པར་དུ་བྱས་པ་ཉིད་དུ་ནི་རིག་པ་མ་ཡིན་ནོ། །དེ་ལྟར་འགྱུར་མོད་ཅི་སྐྱོན་་
སྙམ་ན། དེ་ལྟ་མིན་པ་•ཞེས་གསུངས་སོ། །གཞན་ནི་ཤེས་པ་གཉིས་པའི་དུས་
ནའོ།༑ །དེའི་ཚེ་འདིར་བདེན་པ་གང་ཡིན་པ་“དེ་འགའ་ཡང་མ་ཡིན་ནོ།
འབའ་ཞིག་དང་འབའ་ཞིག་པ་ཉིད་དུ་གྱུར་པའི་དོན་དང་ཤེས་པ་དག་ནིའོ། །
དོན་རྟོགས་པའི་དུས་སུ་ནི། དེའི་ཤེས་པ་རྟོགས་པ་མེད་པའི་ཕྱིར་ལ།
ཤེས་པ་
རྟོགས་པ་མེད་པའི་དུས་ན་ཡང་དོན་མ་ཡིན་པའི་ཕྱིར་རོ། །དེའི་ཤེས་པའི་དུས་་
ན་དོན་སྒྲོ་བཏགས་ནས་དེ་ལྟར་རྟོགས་པ་ཡིན་ནོ་ཞེ་ན། དེ་སྒྲོ་འདོགས་ན་ནི་་་་
ཞེས་གསུངས་སོ། །དེའི་རྣམ་པ་དེ་ནི་ཤེས་པ་ཙམ་ཉིད་ཡིན་གྱི་དོན་ནི་མ་ཡིན་ཏེ།
སྒྲོ་བཏགས་པ་ཙམ་གྱིས་ནི་དོན་དུ་འགྱུར་བ་མི་སྲིད་དོ། །དེ་ལ་ཡང་ཞེས་བྱ་བ་ནི་
དོན་ཤེས་པ་ལའོ། །དེར་ཞེས་བྱ་བ་རྣམ་པ་གང་ལ་དོན་དུ་སྒྲོ་བཏགས་པ་དེ་མི་་
སྲིད་པའི་ཕྱིར་རོ། །དོན་རྟོགས་པ་ནི་མཐོང་བ་མ་ཡིན་ནམ་ཞེས་པའོ། །འདི་
ཉིད་རྣམ་པར་འགྲེལ་པ་ནི་ཀ་བ་ལ་སོགས་པ་ནི་ཞེས་བྱ་བའོ། །ལན་དེ་གང་ཡིན་
།
103-803