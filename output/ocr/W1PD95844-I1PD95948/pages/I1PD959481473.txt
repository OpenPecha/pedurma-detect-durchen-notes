ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
7042
ཉིད་དེ་གཞན་ཡོད་པ་ལ་སོགས་པའི་རྟགས་ལས་སྐྱེས་པའི་རྗེས་སུ་དཔག་པས་ཅི་་་
ལྟར་སྒྲུབ། དེས་ཀྱང་ཞེས་བྱ་བ་ནི་སྔར་གྱི་སྔོན་པོ་ངེས་པས་སོ། །གཞན་གྱིས་
ནི་སྐད་ཅིག་ཉིད་དུ་རྗེས་སུ་དཔོག་པས་སོ། _ །གལ་ཏེ་སྔོན་གྱི་རྟོགས་པ་སྔོན་པོར་
ངེས་པ་དེ་དམིགས་པ་དང་བཅས་པས་ཚད་མ་ཡིན་ནོ། ། །དེའི་ཚེ་སྔོན་པོ་ངེས་་
པའི་རང་བཞིན་ལ། ཅི་ལྟར་སྐད་ཅིག་ཉིད་གསལ་བ་མ་ཡིན་ཏེ། འོན་ཏེ་སྔོན་
པོར་ངེས་པ་སྐད་ཅིག་མ་ཉིད་བསྒྲུབས་ཀྱང་གསལ་བར་མ་བྱས་སོ།
།དེས་ན་རྗེས་
སུ་དཔག་པས་བསྒྲུབ་པར་བྱ་བ་ཡིན་ནོ་ཞེ་ན། བཤད་པ་སྐད་ཅིག་མ་ཉིད་ཀྱི་་་་
དོན་དེ་སྔོན་པོ་ངེས་པས་གསལ་བར་ནི་མ་བྱས་ལ། — བསྒྲུབས་པས་ཡང་ཡིན་ནོ་་་
ཞེས་འཐད་•པར་དཀའོ། །གང་གིས་•ཕྱིར་སྔོན་པོའི་རང་བཞིན་འཛིན་པས་་་་
ངེས་པ་•ཡིན་ཡང་དེ་དང་ཐ་མི་དད་པའི་སྐད་ཅིག་གསལ་བར་མ་བྱས་སོ་ཞེས་བྱ་
བར་ཡང་ཅི་ལྟར་འགྱུར་ཏེ་མ་ཡིན་པ་ཁོ་ནའོ། །འོ་ན་སྔོན་པོར་ངེས་པ་སྐད་ཅིག་
མ་•ཉིད་ལ་ནི་གསལ་བ་•ཡིན་ལ། སྔོན་པོ་ཉིད་ལ་ནི་ངེས་པར【བྱེད་པ་•ཡིན་ནོ། །
དེས་ན་སྐད་ཅིག་མ་ཉིད་ངེས་པའི་དོན་དུ་རྗེས་སུ་དཔག་པ་འཇུག་པ་ཡིན་ནོ་ཞེ་ན།
སྐད་ཅིག་འདིར་ནི་ངེས་པ་གསལ་བ་ཡིན་ལ། _ གཞན་སྔོན་པོ་ཉིད་ལ་ནི་ངེས་པ་་
ཡིན་པར་ནི་འཐད་པ་དང་འབྲེལ་པ་མ་ཡིན་ནོ། །ངེས་པ་སྔོན་པོའི་རང་བཞིན་་
འཛིན་པ་ཡིན་ན།
འགའ་ཞིག་ནི་ངེས【པ་ལ་•འགའ་ཞིག་ནི་མ་ངེས་སོ་ཞེས་མི་
འཐད་དོ། །དེའི་ཕྱིར་ཞེས་བྱ་བ་དངོས་པོ་འཛིན་པའི་ཕྱིར་སྔོན་པོ་ངེས་པ་སྔ་མ་
གང་ཡིན་པ་དེ་ཉིད་མ་འཁྲུལ་པར་འགྱུར་བའམ། ཡང་ན་ཕྱི་མ་སྐད་ཅིག་མ་ཉིད་
དུ་རྗེས་སུ་དཔོག་པ་མ་འཁྲུལ་པར་འགྱུར་གྱི། གཉི་ག་མ་འཁྲུལ་པ་ནི་མ་ཡིན་ནོ། །
ཅིའི་ཕྱིར་ཞེ་ན། ཡུལ་གཅིག་གི་ཞེས་བྱ་བའོ། །གང་གི་ཕྱིར་ཡུལ་གཅིག་ལ་
ཕན་ཚུན་འགལ་བའི་ཤེས་པ་མི་འབྱུང་བ་དེས་ནའོའོ། །འོན་ཏེ་ཞེས་བྱ་བ་ནི།
103-1457