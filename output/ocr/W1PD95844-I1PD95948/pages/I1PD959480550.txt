५३७
བསྟན་འགྱུར། ཚད་མ། ༼མི༽
མོད།༑ དོན་གོ་ཅི་ལྟར་མི་འཛིན་སྙམ་ན། ཚད་མའང་མ་ཡིན་པས་ནི་ཞེས་་
གསུངས་སོ།
།གལ་ཏེ་སྒྲ་ལས་བྱུང་བའི་རྟོགས་པས་དངོས་པོ་མི་འཛིན་ན་དེའི་ཚེ་
ཁྱེར་ནས་འོངས་པ་ལ་སོགས་པ་ལ་མི་འཁྲུལ་སྙམ་ན་ལན་ནི་འཁྲུལ་པ་ཞེས་བྱ་བ་སྟེ།
སྐྱེས་བུ་འགའ་∶ཡང་ཁྱེར་ཏེ་འོང་བ་མ་བྱས་པའི་ཕྱིར་རོ། །རྣམ་པར་རྟོག་པ་་
དང་པོ་ལ་བརྗོད་པ་ནི་བྱེད་པ་པོ་ཡིན་ན་ཞེས་བྱ་བའོ། ___ །གལ་ཏེ་འབྲས་བུའི་བྱེད་
པ་པོ་མ་ཡིན་ན་ནི། དེའི་ཚེ་ཐོབ་པ་ཉིད་དུ་མི་འགྱུར་རོ་ཞེ་ན། ཐོབ་པ་ནི་་
ཞེས་བྱ་བའོ། །བྱེད་པ་པོས་དབང་•པོ་བྱས་པ་ནའོ། །རྣམ་པར་རྟོག་པ་གཉིས་
པ་སེལ་བ་ནི། ཤེས་པར་བྱེད་པ་ཉིད་ནི་ཞེས་བྱ་བའོ།
།འབྱུང་བར་འགྱུར་་
བའི་བྱ་བའི་རང་གི་ངོ་བོ་གང་ཡིན་པ་དེ་མེད་པས་སོ། །འོན་ཏེ་དེའི་ངོ་བོ་ཡོད་
པ་ཉིད་དེ་དེས་ནི་འཛིན་པ་ཡིན་ནོ་སྙམ་ན་རང་གི་ངོ་བོ་ཡོད་ན་ནི་ཞེས་གསུངས་སོ། །
དེ་ལྟར་ན་ཐུན་མོང་མ་ཡིན་པའི་རངགི་ངོ་བོ་འཛིན་པའི་མངོན་སུམ་གྱིས་མ་རྟོགས་
པའི་ཕྱིར་དང་། རྗེས་སུ་དཔག་པས་རྟོགས་ན་ཡང་ཐུག་པ་མེད་པར་འགྱུར་བའི་
ཕྱིར༑ ཆོས་ཅན་རྟོགས་པ་ཉིད་དུ་མི་འགྱུར་རོ་ཞེས་བྱ་བའི་བསམ་“པས་རྩོད་་
པ་སྔ་མ་ཉིད་རྗེས་སུ་བརྗོད་པ་གསུངས་པ་ནི་འོ་ན་ཆོས་ཅན་གྱི་ཞེས་བྱ་བའོ། །
གལ་ཏེ་གང་གིས་བརྟགས་པ་ཞེས་བརྗོད་པ་ཆོས་ལ་སོགས་པའི་ཐ་སྙད་དོན་དམ་པ་
པའི་●ཉིད་དུ་ཅིའི་ཕྱིར་ཁས་མི་ལེན་སྙམ་ན། འདི་ལྟར་ཞེས་བྱ་བའོ། །དེ་དག་
ཀྱང་ཞེས་བྱ་བ་ནི་ཁ་དོག་“ལ་སོགས་པའོ། །དེ་ལས་ཞེས་བྱ་བ་ནི་བུམ་པ་ལས་སོ། །
དམིགས་ཀྱིས་བསལ་ཏེ་བཏགས་པ་ཉིད་བརྗོད་པ་ནི་གལ་ཏེ་ཞེས་བྱ་བའོ། །དེ་ལྟར་
ཐལ་བ་བརྗོད་ནས་བཟློག་པ་བརྗོད་པ་ནི། དབྱིབས་ལ་སོགས་པ་ཞེས་བྱ་བའོ། །
དེ་དག་ནི་སྔོན་པོ་དང་དབྱིབས་དག་གོ།
།འོ་ན་ཇི་ལྟར་དོན་དམ་པར་འགྱུར་་་་
སྙམ་ན་གལ་ཏེ་ཞེས་བྱ་བའོ། །ཡན་ལག་ཅན་གྱི་དོན་གཅིག་ལ་སྔོན་པོ་དང་་་
103-536