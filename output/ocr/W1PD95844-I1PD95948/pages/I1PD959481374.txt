༡༣༥༨
བསྟན་འགྱུར། ཚད་མ། ༽༢༠༡
པར་གཅོད་པ་ཁོ་ནས་ཁྱད་པར་ཡིན་ནོ། །དེས་ཆོས་ཅན་དེའི་ཁྱད་པར་ཅན་གྱི་་
ཆོས་བྱས་པ་ཉིད་ལ་སོགས་པ་རྗེས་འགྲོ་བ་•མེད་པ་ཞེས་བྱ་བ་ལ། དཔེ་ལ་རྗེས་
སུ་འགྲོ་བ་མེད་པའམ། ཕྱོགས་ཀྱི་ཕྱོགས་གཅིག་ལ་རྗེས་སུ་འགྲོ་བ་མེད་པའི་སྐྱོན་
དེ་ལ་བརྟེན་པ་མ་ཡིན་ནོ། །ཐུན་མོང་མ་ཡིན་པ་དང་ཕྱོགས་ཀྱི་ཕྱོགས་གཅིག་ལ་
མ་གྲུབ་པའི་ཉེས་པ་དག་ལ་བརྟེན་པ་མ་ཡིན་ནོ་ཞེས་བྱ་བའི་དོན་ཏོ། །གང་གིས་
རྗེས་སུ་འགྲོ་བ་མེད་པའི་ཉེས་པར་མི་འགྱུར་བ། ཅི་ལྟར་ན་གཞན་དང་ལྡན་པ་་
ལ་སོགས་པ་རྣམ་པར་གཅོད་པ་མ་ཡིན་ཞེ་ན། ཆོས་དེ་ཞེས་གསུངས་སོ། །
གཞན་དང་ནི་དཔེའི་ཆོས་ཅན་དང་ངོ་། །དེས་ན་ཞེས་བྱ་བ་ནི་དོགས་པས་ནའོ། །
དེ་ཞེས་བྱ་བ་ནི་མི་ལྡན་པ་རྣམ་པར་གཅོད་པ་བསྟན་པས། གཞན་དང་ལྡན་པ་་
དང་། གཏན་མི་ལྡན་པ་རྣམ་པར་གཅོད་པ་མ་ཡིན་པ་དེའི་ཕྱིར་རྗེས་སུ་འགྲོ་བ་
མེད་པའི་སྐྱོན་མེད་དོ་ཞེས་བྱ་བ་སྔ་མ་བཞིན་བཤད་པར་བྱའོ། །གལ་ཏེ་ཕྱོགས་་
ཀྱི་ཆོས་ཉིད་ཅེས་བརྗོད་ཀྱང་། ཅི་ལྟར་མ་འབྲེལ་པ་རྣམ་པར་གཅོད་པ་ཉིད་
རྟོགས་ཞེས་དོགས་པ་བཟློག་པ་ནི་དེ་ལྟར་གྲགས་དང་ཞེས་བྱ་བ་ལ་སོགས་པ་རྣམ་་
པར་འགྲེལ་པ་ནི། འདི་ལྟར་ཞེས་བྱ་བའོ། །གཞན་དང་ལྡན་པ་ནི་ཞེས་ནིའི་་
སྒྲས་གཏན་མི་ལྡན་པ་ཡང་བསྡུའོ∶། །བཟློག་པའི་ཕྱིར་ཞེས་བྱ་བ་ནི་བཟློག་ཟླ་མ་
ཡིན་པའི་ཕྱིར་རོ། །དོན་འདི་ཞེས་བྱ་བ་ནི་མ་འབྲེལ་པ་རྣམ་པར་གཅོད་པའོ། །
ཅི་ལྟར་ཞེ་ན། གཞན་དང་ཞེས་བྱ་བ་སྟེ་དཔེའི་ཆོས་ཅན་དང་ལྡན་པའོ།
དེར་ཞེས་བྱ་བ་ནི་ཁྱད་པར་དུའོ། །དེ་ཉིད་ལ་ཞེས་བྱ་བ་ནི་གཞན་དང་ལྡན་པ་་
རྣམ་པར་གཅོད་པ་ཉིད་ལའོ། །ཅི་ལྟར་འགལ་སྙམ་ན་ཐེ་ཚོམ་དུ་ཞེས་བྱ་བའོ། །
སྒྲུབ་●པར་བྱེད་པ་ཉིད་དཔེ་དང་ལྡན་པར་གྲུབ་པ་ཁོ་ན་ཡིན་པས་• ཅི་ལྟར་གསལ་
བར་ནུས་ཞེས་བྱ་བའི་དོན་ཏོ། །གྲུབ་པ་ནི་སེལ་བའམ་བཀག་པ་ནི་སྒྲུབ་པ་མ་་་
།
103-1358