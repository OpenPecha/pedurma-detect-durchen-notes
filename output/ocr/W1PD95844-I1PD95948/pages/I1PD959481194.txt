ククかく
བསྟན་འགྱུར།། ཚད་མ། ༼ཅི༽ ༢༠༡
པའི་ཕྱིར་འབྲས་བུ་མཐའ་དག་ཡིན་པ་ཁོ་ནའོ། །དེས་ན་ཞེས་བྱ་བ་ནི་ཡོད་པའི་
ཕྱིར་རོ། །དེ་ནི་བློའོ། །མིང་ཡིན་ན་ཞེས་བྱ་བ་ནི་བདག་ཡིན་ནའོ། །རྟག་་་
པའི་ཕྱིར་བསྐྱེད་པར་བྱ་བ་མ་ཡིན་པའི་བདག་དེ་ཅི་ལྟར་སྐྱེ།
དེས་ན་ཞེས་བྱ་བ་
ནི་གསལ་བ་བསྐྱེད་བྱ་མ་ཡིན【པས་ན་•རང་གི་རྒྱུ་རྣམས་ཀྱི་འབྲས་བུ་ཚད་མ་དང་
ལྡན་པ་དེ་ནི་གསལ་བ་མ་ཡིན་ནོ། །གལ་ཏེ་ཡོད་པ་མངོན་པར་མི་གསལ་བ་ཉིད་
མངོན་པར་གསལ་བ་གཞན་གྱིས་ཀྱང་ཁས་བླང་བར་བྱ་བ་མ་ཡིན་ནམ། དེ་ལྟ་མ་
ཡིན་ན། མུན་ཁུང་ན་བུམ་པ་མེད་པའི་ཕྱིར་ཅི་ཞིག་མངོན་པར་གསལ་སྙམ་ན།
མུན་པ་ཞེས་བྱ་བའོ། །རིག་པ་ནི་ཤེས་པ་སྟེ། རྗེས་སུ་དཔག་པའམ་རྟགས【ཀྱི་
རིགས་• ཀྱིས་རིག་པ་ཡིན་ནོ། །མུན་ཁུང་ན་ནི་བུམ་པ་ཡོད་དོ་ཞེས་རེག་པའི་
དབང་པོ་ལས་སྐྱེས་པའི་ཤེས་པ་ཉེ་བར་བསྟན་པའི་རེག་པ། གཟུགས་ལ་མི་
འཁྲུལ་པའི་རྟོགས་པ་ཡོད་པའི་ཕྱིར་རོ། །གལ་ཏེ་ཅི་ལྟར་མུན་ཁུང་ན་གནས་པའི་
བུམ་པ་རྗེས་སུ་དཔག་པར་བྱ་བ་དེ་བཞིན་དུ་འཇིམ་གོང་ལ་ཡང་མངོན་པར་མི་
གསལ་བའི་བུམ་པ་ཡོད་པར་རྗེས་སུ་དཔག་པར་བྱ་བ་མ་ཡིན་ནམ་སྙམ་ན། བུམ་
སོགས་ཞེས་བྱ་བའོ། །བུམ་པ་ལ་སོགས་པ་མངོན་པར་མི་གསལ་བའོ།
།གང་་
གི་ཕྱིར་གསལ་བར་●མི་རིགས་པ་དེས་ན། ཐམས་ཅད་མི་རྟག་པ་ཉིད་ཅེས་བྱ་
བ་ནི་རྗེས་སུ་དཔག་པའི་སྦྱོར་བ་སྟོན་པ་སྟེ། གང་བྱས་པ་དེ་ནི་མི་རྟག་སྟེ།
དཔེར་ན་གསལ་བ་བཞིན་ནོ། །བུམ་པ་ཡང་བྱས་པ་ཡིན་ནོ་ཞེས་བྱ་བའོ། །
དེས་ན་ནི་མི་རྟག་པས་ནའོ།
།དེ་ལྟར་ཕྱོགས་ཀྱི་གནོད་པ【རྣམ་པ་“བཞི་བཤད་
ནས༑ རང་གི་ཆོས་ཅན་ལ་ཞེས་སློབ་དཔོན་གྱི་ཐུགས་ལ་གནས་པ་ལ་བརྩད་པ་
བརྗོད་པ་ནི་འོ་ན་ཞེས་བྱ་བའོ།
།ཅི་ལྟར་དོན་མེད་སྙམ་ན། འདི་ལྟར་ཞེས་བྱ་
བའོ།༑ །དོན་འདི་ཡིན་ཏེ།
གང་ཞིག་ཚད་མས་གནོད་པ་དེ་ནི་ཕྱོགས་མ་ཡིན་
103-1178