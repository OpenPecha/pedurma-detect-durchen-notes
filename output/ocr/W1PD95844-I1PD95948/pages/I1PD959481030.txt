1070
______བསྟན་འགྱུར། ཚད་མ། ༼ཅི༽ ༢༠༡
ཕ་རོལ་པོ་ཞེས་བྱ་བ་རྟོགས་•པར་བྱ་བ་ལ་ཡང་ངོ་། །ཚུལ་གསུམ་ལས་ཞེས་བྱ་བ་
ནི་ཚུལ་གསུམ་པའི་ཕྱོགས་བརྗོད་པའི་འོག་རོལ་ཏུ་ཚུལ་གསུམ་པའི་རྟགས་མཐོང་་
བ་ལ་རྟོགས་པ་ཉེ་བར་སྐྱེ་བའི་ཚེའོ། །དེའི་ཚེ་རྟོགས་པ་དེ་རང་གི་དོན་གྱི་རྗེས་སུ་
དཔག་པ་དང་ཁྱད་པར་ཅི་ཡོད་དེ་ཅི་ཡང་མེད་པ་ཁོ་ནའོ། །གཞན་གྱི་•རྟོགས་་
པ་ཡང་རང་ལ་གྲུབ་པའི་རྟགས་ཀྱིས་●རྗེས་སུ་འབྲང་བ་ཁོ་ནའོ་ཞེས་བྱ་བའི་དོན་ཏོ༎
འོ་ན་ཉེ་བར་གཏོད་པ་ནི་བརྗོད་པར་བྱའོ་སྙམ་ན། ཉེ་བར་གཏོད་པ་ཡང་ཞེས་་
བྱ་བའོ། །མཐོང་བའི་ནུས་པ་ཅན་གྱི་གཏན་ཚིགས་གང་ཡིན་པ་དེ་སྟོན་པ་དོན་་
དུ་གཉེར་བ་ཡིན་པའི་ཕྱིར་རོ། །གཏན་ཚིགས་གང་ཞིག་བསྒྲུབ་པར་བྱ་བ་རྟོགས་
པ་ལ་ནུས་པ་མཐོང་བ་དེ་ཉིད་ཉེ་བར་བསྟོད་•པས་སྟོན་པར་ཟད་ཀྱིས་ལྷག་པ་ནི་
མ་ཡིན་ནོ། །དེས་ན་གལ་ཏེ་དང་པོ་བསྒྲུབ་པར་བྱ་བ་རྟོགས་པ་སྐྱེས་ན། དེའི་
ཚེ་ཉེ་བར་གཏད་པས་ཅི་བྱབྱ། འོན་ཏེ་མ་སྐྱེས་ན་དེའི་ཚེ་ནུས་པ་མཐོང་བའི་
གཏན་ཚིགས་ཡང་བརྗོད་པ་ནི་ཉེ་བར་གཏོད་པའོ་ཞེས་བྱ་བ་ཉེ་བར་གཏོད་པའི་་་
མཚན་ཉིད་ཉམས་སོ། །དེས་ན་ནུས་པ་མཐོང་བ་སྟོན་པ་ཙམ་ལྷུར་ལེན་པའི་ཕྱིར་
ན་ཉེ་བར་གཏོད་•པ་ནི་བརྗོད་པར་བྱ་བ་མ་ཡིན་ནོ། །རྣམ་པ་གཞན་གྱི་●སྒོ་་་་་
ནས་ཀྱང་ཉེ་བར་སྡུད་པ་བརྗོད་པ་ནི་དོན་མེད་དོ་ཞེས་བརྗོད་པ་ན་•དེ་དེ་ན་
ཞེས་བྱ་བའོ། །གཏན་ཚིགས【དེ་རི་•ལ་སོགས་པའི་ཆོས་ཅན་དེ་ནའོ། །ཕྱོགས་
ཀྱི་ཆོས་ཉིད་ལས་ཞེས་བྱ་བ་ནི། བྱས་པའི་ཕྱིར་ཞེས་བྱ་བ་དེ་ལྟ་བུའི་རང་བཞིན་
ལས་སོ། །ཚད་མ་ཞེས་བྱ་བ་ནས་ཞེ་ནའི་བར་ནི་གཞན་གྱིས་བརྗོད་པའོ། །
གང་ཡིན་པ་ཞེས་བྱ་བ་ནི་གང་གི་ཕྱིར་ཏེ། གང་གི་ཕྱིར་ཚད་མ་ཐམས་ཅད་ཀྱི་་་
བྱེད་པ་འཇུག་པ་དེས་•ནའོ། །རྒྱུའི་དབང་ཞེས་བྱ་བ་ནི་ཚད་མ་ཐམས་ཅད་ཀྱི་་
བྱེད་པ་འཇུག་པ་ནི་•རང་གི་རྒྱུའི་དབང་གིས་བྱུང་བའི་ཕྱིར་རོ། །དེ་ལྟར་ཞེས་་
103-1014