ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
༡༢༧༣
པ་ཅི་ལྟ་•བ་བཞིན་འབྲེལ་ཏོ། །དེ་ལྟར་འགྱུར་མོད་•ཅི་སྐྱོན་སྙམ་ན། མཐོང་
དང་ཞེས་བྱ་བའོ། །མཐོང་དུ་རུང་བ་དང་མི་རུང་བ་དག་ནི་མཚན་ཉིད་ཀྱིས་•
འགལ་བ་ཡིན་པའི་ཕྱིར་དེའི་བདག་ཉིད་དུ་མི་རུང་ངོ་ཞེས་བྱ་བའི་དོན་ཏོ། །ཅི་
ལྟར་ཡ་མཚན་ཆེ་སྙམ་ན། འདི་ལྟར་ཞེས་བྱ་བའོ། །མཐོང་བ་དང་མ་མཐོང་་
བ་ཕན་ཚུན་སྤངས་▪པའི་མཚན་ཉིད་ཅན་རྟགས་སུ་གྱུར་པ་ལས་དངོས་པོ་ཡོད་་་་
དང་མེད་པར་ནི་རིགས་པས་འགྲུབ་•པའི་ཕྱིར་ན། སྤྱིའི་དངོས་པོ་ནི་གཅིག་
ཉིད་དུ་འགྱུར་རོ། །དེ་ལྟར་ཁས་བླངས་པ་ན་ཡང་སྲོག་ཆགས་ཤི་བ་ཡང་མ་ཤི་་་
བའི་བདག་ཉིད་དང་གཅིག་ཏུ་འགྱུར་རོ་ཞེས་སྦྱར་རོ། །དེས་ནི་སྤྱི་ནི་བལྟར་•
རུང་བ་དང་མི་•རུང་བར་འདོད་པར་མི་བྱའོ། །ཐ་དད་པ་དང་ཐ་•མི་དད་པར་
ཁས་ལེན་ན་ནི་རིགས་པའི་སྟོབས་ཀྱིས་བལྟར་རུང་བ་དང་མི་རུང་བར་ཡང
རོ༑ །བལྟར་རུང་བ་ཉིད་ནི་བལྟར་མི་རུང་བ་མེད་པ་ཡིན་ལ་བལྟར་མི་རུང་•
ཡང་བལྟར་མེད་པ་ཡིན་ཏེ། དེས་ན་འདི་དག་ནི་གཞི་•གཅིག་པ་ཉིད་མ་ཡིན་ནོ། །
དེས་ན་སྤྱི་གཉི་གའི་རང་བཞིན་དུ་སྨྲ་བ་ནི་མ་ཡིན་ནོ། །དེ་ལྟར་དོན་དམ་པ་པའི་
སྤྱི་རྣམ་པ་ཐམས་ཅད་དུ་བཟློག་ནས། འགལ་བ་མེད་པའི་ཕྱིར་བརྟགས་པ་པ་ཁོ་
ན་ཡིན་ནོ་ཞེས་བརྗོད་པ་ནི། དེ་• ཕྱིར་ཞེས་བྱ་བ་སྟེ་དོན་དམ་པའི་སྤྱི་མེད་པའི་
ཕྱིར་རོ། །དེས་ན་ཞེས་བྱ་བ་ནི་དོན་དམ་པ་•པའི་ཐ་དད་པ་མེད་པས་ནའོ། །
དེ་ཞེས་བྱ་བ་ལྡོག་པ་•བརྟགས་པའི་ཐ་དད་པ་མེད་པར་རོ། །འདིས་ནི་དུ་མ་་་་
གཅིག་ལས་ལོག་པ་ནི། རང་བཞིན་གཅིག་གིས་རྟོགས་པས། ཡུལ་དུ་བྱེད་
པར་འགྱུར་བྱ་བའི་མཇུག་བསྡུས་པ་ཡིན་ནོ། །གལ་ཏེ་དེ་ལྟར་ཆོས་དང་ཆོས་ཅན་
དག་ཐ་དད་ན། ཅི་ལྟར་དེ་ཉིད་དང་གཞན་ཉིད་འགོག་སྙམ་ན། དོན་དམ་་་
པར་ནི་ཞེས་བྱ་བའོ། །རྣམ་པར་བཤད་པ་མཛད་པའི་བཞེད་•པས་དོན་འདི་་་་
103-1273