१३८०
___བསྟན་འགྱུར། ཚད་མ། ༼ཅི༽ ༢༠༡
དེའི་གནོད་པས་གནོད་པར་འགྱུར་གྱི།
འབྲེལ་པ་མེད་པའི་ཕྱིར་རོ་ཞེ་ན། དེ་དང་ཡང་ཞེས་བྱ་བ་སྟེ་དགྲ་དང་ངོ་༌། །
དགྲའི་གནོད་པས་ནི་མ་ཡིན་ཏེ།
དེས་ན་འབྲེལ་པ་ཡོད་ཀྱང་ཅི་ལྟར་དགྲ་ལ་གནོད་པས་མི་གནོད་པ་དེ་བཞིན་དུ་བུ་
ལ་གནོད་པས་ཀྱང་གནོད་པར་མི་འགྱུར་རོ། །འགྱུར་བ་ཡང་ཡིན་ཏེ། དེས་ན་
བུ་སྡུག་བསྔལ་བར་མཐོང་བས་ཕའི་རྒྱུད་ལ་གནོད་པ་གཞན་ཁོ་ན་ཞིག་སྐྱེ་བ་ཡིན་ནོ། །
གལ་ཏེ་ཕ་ལ་གནོད་པ་གཞན་ཡོད་པར་མ་གྱུར་ན། དེའི་ཚེ་ནི་"བུའི་གནོད་པས་
གནོད་པར་མི་འགྱུར་རོ་ཞེས་བརྗོད་པ་ནི། གལ་ཏེ་ཞེས་བྱ་བའོ། །གང་གི་
ཕྱིར་དེ་ལྟར་གཞན་གྱི་གནོད་པས་གནོད་པ་མ་ཡིན་པ་དེས་ནའོ།
།དེའི་ཕྱིར་ཞེས་
བྱ་བ་ནི་རེས་འགའ་གནོད་པའི་རང་བཞིན་གྱི་ཕྱིར་རོ། །རྒྱུན་ལས་ཞེས་བྱ་བ་ནི་
སྐད་ཅིག་བརྒྱུད་•མ་ལས་སོ། །དེས་ན་ཞེས་བྱ་བ་ནི་རྒྱུན་ཙམ་ཡིན་པས་ནའོ། །
དེ་ཉིད་ཅེས་བྱ་བ་ནི་འཆད་པའོ། །དེས་ན་ཞེས་བྱ་བ་ནི། དེ་ཉིད་འདི་ཡིན་ནོ་
ཞེས་བྱ་བ་ནི་ཐ་སྙད་ཀྱིས་ནའོ། ། །འདི་ནི་དགྲའོ∶། །དེའི་སྟེ་སྐྱེ་བའི་མཚན་
ཉིད་ཅེས་བྱ་བའི་རྐྱེན་གྱི་བྱེ་བྲག་གིས་ཐ་དད་པའི་རྟགས་ཏེ། དེ་དང་ལྡན་པའི་་
ཕྱིར་རོ། །རྐྱེན་གྱི་བྱེ་བྲག་གིས་ཐ་དད་པ་ཉིད་ལས། འབྲས་བུ་ཉིད་དུ་གྲུབ་
པས་ན་●རྗེས་སུ་དཔག་པའི་ཚད་མའི་ཡུལ་ཡིན་ནོ་ཞེས་བྱ་བའི་དོན་ཏོ། །དེ་
ཉིད་བརྗོད་པ་ནི་རྐྱེན་གྱི་ཞེས་བྱ་བའོ། _ །གསལ་བྱེད་ཀྱི་དབྱེ་བས་ཀྱང་ཐ་དད་
པར་དོགས་པ་བསུ་བ་ནི། ཅི་སྟེ་ཞེས་བྱ་བའོ། །དེ་ལས་གཞན་པའི་རང་
བཞིན་ཉིད་ཀྱི་འབྲས་བུ་གསལ་བར་བྱེད་པ་གང་ལ་ཡོད་པ་དེའི་དངོས་པོ་ཉིད་དེའི་
ཕྱིར་རོ། །དེའི་རང་བཞིན་ལས་ནི་བུམ་པའི་རང་བཞིན་ལས་སོ། །རང་གི་
རང་བཞིན་ཉམས་པའི་ཕྱོགས་ལ་སུན་འབྱིན་པ་བརྗོད་པ་ནི། དེ་ལ་མེད་པའི་
ཞེས་བྱ་བའོ། །གཞན་དུ་ཞེས་བྱ་བ་ནི་མེད་པ་ཡང་གསལ་བར་བྱ་བ་ཡིན་ནོ། །
103-1380