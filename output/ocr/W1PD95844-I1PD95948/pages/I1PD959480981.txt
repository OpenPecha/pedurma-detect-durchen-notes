ཚད་མ་རྣམ་འགྲེལ་རྒྱན་གྱི་འགྲེལ་བཤད་ཤིན་ཏུ་ཡོངས་སུ་དག་པ་ཞེས་བྱ་བ།
عام
སྐབས་ཉེ་བར་སྡུད་•པ་ནི་དེས་ན་ཞེས་བྱ་བའོ། །ལུང་ལས་གྲུབ་པ་ཉིད་ཡིན་
གྱིས་•ཚད་མས་གྲུབ་པ་ནི་གཞན་ལ་གྲུབ་པ་མ་ཡིན་པའོ། །ཚད་མས་གྲུབ་པ་མ་
ཡིན་པས་ནི་གཞན་ཡང་རྟོགས་པ་མ་ཡིན་ནོ་ཞེས་དགོངས་པའོ། །གཞན་གྱིས་ནི་
ཕྱིར་རྒོལ་གྱིས་སོ། །དེ་ལ་རབ་ཏུ་གྲུབ་པ་ནི་ལུང་ལས་རབ་ཏུ་གྲུབ་པའོ། །ལན་•
ནི་མ་ཡིན་ཏེ་ཞེས་བྱ་བའོ། །ཕྱོགས་གཅིག་གནོད་པར་གྱུར་པ་ཅན་གྱི་ལུང་ནིའོ། །
བདེ་བ་ལ་སོགས་པ་སེམས་པ་ཡོད་པའི་སངས་རྒྱས་ཀྱི་●ལུང་གི་ནི།
གྲངས་ཅན་
གྱི་རྗེས་སུ་དཔག་པས་གནོད་པ་ཡིན་ནོ། །གལ་ཏེ་ལུང་དེ་དང་ལྡན་པའི་སངས་་
རྒྱས་པ་ལ་མི་རྟག་པ་ཉིད་ལ་སོགས་པའི་སྒྲུབ་པར་བྱེད་པ་གྲུབ་པ་ཡིན་ན་•དེའི་ཚེ་
གང་གི་ལུང་གང་ཡིན། གཞན་གྱིས་ཞེས་བྱ་བ་ནི་སངས་རྒྱས་པས་སོ། །ལུང་
དེ་དང་ལྡན་པ་ཡིན་ན་ཞེས་བྱ་བ་ནི་སངས་རྒྱས་པའོ། །དེའི་ཚེ་གྲངས་ཅན་ཡང་
ལུང་དེ་དང་ལྡན་པ་ཡིན་པས། མི་རྟག་པ་ཉིད་ལ་སོགས་པའི་སྒྲུབ་པར་བྱེད་པ་་
ནི་གཉི་ག་ལ་གྲུབ་པ་ཡིན་ནོ། །ཅི་སྟེ་གྲངས་ཅན་གྱིས་སངས་རྒྱས་པའི་ལུང་ཁས་
མ་བླངས་པའི་ཕྱིར་དེ་ལྟར་ཞེས་བྱ་བ་གཉི་ག་ལ་གྲུབ་•པ་ཉིད་མ་ཡིན་ན་དེའི་ཚེ་་་
འགའ་ཡང་ཞེས་བྱ་བ་སངས་རྒྱས་པ་ཡང་། ལུང་དེ་དང་ལྡན་པ་ཞེས་བྱ་བ་མི་་་
རྟག་པ་ཉིད་ལ་སོགས་པ་སྟོན་པར་བྱེད་པའི་ལུང་དང་ལྡན་པ་མ་ཡིན་ཏེ། དེ་་་་
བས་ན་འགའ་ལ་ཡང་སྒྲུབ་པར་བྱེད་པ་མ་གྲུབ་པོ། །དེས་ན་ཅི་ལྟར་གཞན་ལ་་་
གྲུབ་པའི་རྟགས་ཀྱིས་གཞན་ཉིད་རྟོགས་པར་བྱེད་ཅེས་བརྗོད། ཕྱེད་ཕྱི་མ་འཆད་
པ་ནི་དེ་ནི་ཞེས་བྱ་བའོ། །ཚད་མ་ལྟར་སྣང་བའི་ལུང་ལས་སྒྲུབ་པར་བྱེད་པ་
རྟོགས་པར་ཁས་ལེན་ན་ནི་སངས་རྒྱས་པ་དེ་རྨོངས་པ་ཉིད་ཡིན་པས་རྒོལ་བ་གྲངས་
ཅན་དེ་●གཞན་སངས་རྒྱས་པའི་རྨོངས་པ་དེ་•མ་བཟློག་པའི་ཕྱིར་རོ། །འོན་ཏེ་
ཕྱིར་རྒོལ་རྨོངས་པ་མ་ཡིན་ནོ་སྙམ་ན། ལུང་ཚད་མ་ལྟར་སྣང་བ་མི་ཤེས་པའི་་་་
103-965