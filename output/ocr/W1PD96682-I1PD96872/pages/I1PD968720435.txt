འཕགས་པ་གསེར་འོད་དམ་པ་མཆོག་ཏུ་རྣམ་པར་རྒྱལ་བའི་མདོ་སྡེའི་རྒྱལ་པོ་ཐེག་པ་ཆེན་པོའི་མདོ།
74
མཚན་ཉིད་རྣམ་པ་མེད་གཟིགས་ཀྱང་། །སྡུག་བསྔལ་དག་གིས་གཟིར་བ་ལ། །རྟག་པར་ཡོངས་སུ་སྐྱོབ་པར་
མཛད། །སྡུག་བསྔལ་བདེ་དང་རྟག་མི་རྟག །བདག་དང་བདག་མེད་ལ་སོགས་དང་། །གཅིག་མིན་ཐ་དད་
མིན་པ་དང་། །སྐྱེ་མེད་འགག་པ་མེད་པ་ཡི། །དེ་འདྲའི་དོན་ནི་མང་པོ་རྣམས། །བཤད་ཕྱིར་བྱེ་བྲག་མཆིས་
ཀྱང་ནི། །དཔེར་ན་ལུང་སྟོང་བྲག་ཆ་( ཅ་) ལྟར། །བཅོམ་ལྡན་ཉག་གཅིག་རབ་ཏུ་མཁྱེན། །ཆོས་དབྱིངས་རྟོག་
པ་མ་མཆིས་པས། །ཐེག་པ་ཐ་དད་མ་མཆིས་ཀྱང་། །སེམས་ཅན་ཡོངས་སུ་བསྒྲལ་བའི་སླད་དུ(–དུ)། །རྣམ་
པར་ཕྱེ་ནས་གསུམ་དུ་གསུངས། །དེ་ནས་ཚངས་པའི་རྒྱལ་པོ་དབང་ཕྱུག་ཆེན་པོ་( ཆེན་པོ་འདུག་པའི་སྟན་ལས་
ལངས་ཏེ)། །བླ་གོས་ཕྲག་པ་གཅིག་ལ་གཟར་ནས། །པུས་མོ་གཡས་པའི་ལྷ་ང་ས་ལ་བཙུགས་ཏེ། གུས་པས
ཐལ་མོ་སྦྱར་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བྱས་ཏེ། བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་གསེར་འོད་དམ་པ་མཆོག་ཏུ་རྣམ་པར་རྒྱལ་བའི་མདོ་སྡེའི་རྒྱལ་པོ་འདི་ནི། ཤིན་
ཏུ་དཀོན་ཞིང་དཔག་པར་དཀའ་བ་ཐོག་མར་དགེ་བ། བར་དུ་དགེ་བ། ཐ་མར་དགེ་བ། ཚིག་འབྲུ་དང་དོན་
ཡོངས་སུ་རྫོགས་པ། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བགྱིད་པ་ལགས་པས། གང་གིས་
ཡོངས་སུ་འཛིན་པར་བགྱིད་པའི་གང་ཟག་དེ་ནི། སངས་རྒྱས་རྣམས་ཀྱི་དྲིན་བསབ་པར་བགྱིད་པ་ལགས་སོ། །
བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་དེ་བཞིན་ནོ། །དེ་དེ་བཞིན་ཏེ། ཁྱོད་ཀྱིས་ཇི་སྐད་སྨྲས་
པས་དེ་བཞིན་ནོ། །རིགས་ཀྱི་བུ་གང་གིས་མདོ་སྡེ་འདི་ཉན་པར་བྱེད་པ་དེ་དག་ནི། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ལས་ཕྱིར་ལྡོག་པར་མི་འགྱུར་རོ། །དེ་ཅིའི་ཕྱིར་ཞེ་ན། རིགས་ཀྱི་བུ་( +མདོ་སྡེ་) འདིས་་་་
ནི༑ ཕྱིར་མི་ལྡོག་པའི་སའི་བྱང་ཆུབ་སེམས་དཔའི་ཁྱད་པར་དུ་འཕགས་པའི་དགེ་བའི་རྩ་བ་ཡོངས་སུ་སྨིན་པར་བྱེད་
ཅིང་། ཆོས་ཀྱི་ཕྱག་རྒྱ་མཆོག་དངང་། མདོ་སྡེ་མང་པོའི་རྒྱལ་པོ་ཡིན་པའི་ཕྱིར། མཉན་པར་བྱ། ཡོངས་སུ་
གཟུང་བར་བྱ། ཀླག་( བཀླག་)པར་བྱ། ཁ་ཏོན་དུ་འདོན་པར་བྱའོ། །དེ་ཅིའི་ཕྱིར་ཞེ་ན། རིགས་ཀྱི་བུ་
སེམས་ཅན་གང་དགེ་བའི་རྩ་བ་མ་བསྐྱེད་པ་དང༌་། དགེ་བའི་རྩ་བ་ཡོངས་སུ་མ་སྨིན་པ་དངང་། དེ་བཞིན་
གཤེགས་པ་རྣམས་ལ་བསྙེན་བཀུར་མ་བྱས་པ་དེ་དག་ཐམས་ཅད་ཀྱིས་ནི། ཤིན་ཏུ་གྱ་ནོམ་པའི་ཆོས་འདི་མཉན་
པར་མི་ནུས་སོ། །རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་མཉན་ནས་ཡོངས་སུ་འཛིན་པར་བྱེད་ན།
ཁ་ན་མ་ཐོ་བའི་སྒྲིབ་པ་ཐམས་ཅད་ཡོངས་སུ་བྱང་ནས། མཆོག་ཏུ་རྣམ་པར་དག་པ་ཐོབ་པར་འགྱུར། རྟག་པར་
སངས་རྒྱས་མཐོང་ཞིང་། སངས་རྒྱས་དང་། དགེ་བའི་བཤེས་གཉེན་དང་། ཡོན་ཏན་མཆོག་དང་ལྡན་པའི་
གང་ཟག་རྣམས་དང་། ཡོངས་སུ་འབྲལ་བར་མི་འགྱུར། རྟག་པར་ཆོས་གྱ་ནོམ་པ་ཐོས་ཤིང་། ཕྱིར་མི་ལྡོག་
པའི་ས་ལ་གནས་པར་འགྱུར། གཟུངས་ཀྱི་སྒོ་མཆོག་དམ་པ་ཟད་པ་མེད་ཅིང་འགྲིབ་པ་མེད་པ། འདི་ལྟ་སྟེ།
རྒྱ་མཚོའི་ཕྱག་རྒྱ་ཡོན་ཏན་མཆོག་འབྱུང་བའི་གཟུངས་ཟད་པ་མེད་ཅིང་འགྲིབ་པ་མེད་པ་དང་། སེམས་ཅན་གྱི་
བསམ་པ་དང་། སྤྱོད་པ་དང་། ཚིག་མངོན་པར་རྟོགས་པའི་གཟུངས་ཟད་པ་མེད་ཅིང་འགྲིབ་པ་མེད་པ་དང་།
ཉི་མའི་དཀྱིལ་འཁོར་དྲི་མ་མེད་པའི་མཚན་ཉིད་ཀྱི་འོད་ཟེར་གྱི་གཟུངས་ཟད་པར་མེད་ཅིང་། འགྲིབ་པ་མེད་པ་
དང་། ཟླ་བ་ཡོངས་སུ་རྒྱས་པའི་མཚན་ཉིད་ཀྱི་འོད་ཟེར་གྱི་གཟུངས་ཟད་པ་མེད་ཅིང་འགྲིབ་པ་མེད་པ་དང་།
རྨོངས་པ་རྣམས་ཡོངས་སུ་བརྟུལ་(བཏུལ་)ནས། ཡོན་ཏན་གྱི་སྐུ་ཡང་དག་པར་སྟོན་པའི་གཟུངས་ཟད་པ་མེད་
89-415