བཀའ་འགྱུར། རྒྱུད་འབུམ། ༼པ༽ ༨༩
ཡི་དགས་( དྭགས་) འགྲོ་བ་དང་། །ལྷ་མ་ཡིན་དང་མི་ཡི་འགྲོ་བ་ཀུན། །དེ་དག་སྡུག་བསྔལ་མང་པོ་ཞི་མཛད་
པས།༑ །རྟག་ཏུ་རང་བྱུང་བདེ་བ་མྱོང་བར་འགྱུར། །སྐུ་ཡི་འོད་ཀྱིས་རྟག་ཏུ་གསལ་མཛད་པས། །རབ་སྦྱངས་
གསེར་འདྲ་གྱ་ནོམ་ཟླ་མ་མཆིས། །ཞལ་མདོག་རྒྱས་གསལ་ཟླ་བ་ཉ་བ་འདྲ། །སྒྲོས་དམར་མདོག་མཛེས་བུང་བའི་
འབྲས་བུ་མཚུངས། །གཤེགས་སྟོབས་སྤྱོད་ལམ་སེང་གེ་(གེའི་)རྒྱལ་པོ་བཞིན། །སྐུ་མདོག་རབ་གསལ་གདུགས་
ནི་འཆར་བ་འདྲ། །ཕྱག་ངར་རིང་བ་པུས་མོ་འདས་པས་ནི། དབྱིབས་ནི་ས་( སཱ་) ལའི་ལྕུག་མ་འཕྱང་དང་
མཚུངས༑ །འོད་ནི་འདོམ་གང་མཐའ་ཡས་གསལ་མཛད་པས། །རབ་གསལ་གདུགས་ནི་བརྒྱ་སྟོང་ཇི་ལྟ་བཞིན།། །
སངས་རྒྱས་ཞིང་ནི་ཀུན་ཏུ་ཁྱབ་པས་ན། །རྐྱེན་ནི་ཇི་བཞིན་སྐྱེ་དགུ་སད་པར་མཛད། །རྣམ་དག་འོད་ཟེར་དྲ་
བས་ཟླ་མ་མཆིས། །འོད་ཀྱི་( ཀྱིས་) འཇིག་རྟེན་བརྒྱ་སྟོང་རྒྱས་མཛད་པས། །ཕྱོགས་བཅུ་ཀུན་གསལ་མཛད་ལ་
ཐོགས་མི་མངའ། །མུན་ནག་ཐམས་ཅད་རབ་ཏུ་སེལ་མཛད་པ། །བདེ་གཤེགས་བྱམས་འོད་བདེ་བ་རབ་སྩོལ་
བས།༑ །ཁ་དོག་གྱ་ནོམ་གསེར་གྱི་རི་བོ་འདྲ། །འོད་ཀྱི་ཞིང་ནི་བརྒྱ་སྟོང་ཁྱབ་མཛད་པས། །སེམས་ཅན་གང་
རེག་ཐམས་ཅད་ངེས་པར་འབྱུང་། །བཅོམ་ལྡན་སྐུ་ནི་བསོད་ནམས་ཚད་མེད་ལྡན།
།ཡོན་ཏན་ཐམས་ཅད་ཀུན་
གྱིས་རབ་ཏུ་རྒྱན( བརྒྱན)། །ཁམས་གསུམ་ལྡན་པས་ཉག་ཅིག་གཙོར་གསུངས་པས། །འཇིག་རྟེན་ཁྱད་འཕགས་
དཔེ་ཟླ་ཡོད་མ་མཆིས། །འདས་པའི་སངས་རྒྱས་ཐམས་ཅད་ཇི་སྙེད་པ། །གྲངས་ནི་ས་ཆེན་རྡུལ་ཕྲན་དག་དང་
མཚུངས།༑ །མ་བྱོན་ད་ལྟར་ཕྱོགས་བཅུར་བཞུགས་པའི་གཙོ། །ས་ཆེན་རྡུལ་ཕྲན་ཇི་བཞིན་མང་པོ་ལ། །བདག་
ནི་རྩེ་གཅིག་ལུས་དང་ངག་ཡིད་ཀྱིས། །དུས་གསུམ་སངས་རྒྱས་སྤྱི་བཏུད་སྐྱབས་སུ་མཆིཆི། །ཡོན་ཏན་རྒྱ་མཚོ་
མཐའ་ཡས་རབ་བསྔགས་ནས། །སྤོས་དང་མེ་ཏོག་སྣ་ཚོགས་ཀུན་གྱིས་མཆོད། །བདག་ནི་ལྕེ་ནི་བརྒྱ་སྟོང་མཆིས་
འགྱུར་ཏེ། །བསྐལ་པ་ཚད་མེད་རབ་ཏུ་བསྔགས་བརྗོད་ཀྱང་། །བཅོམ་ལྡན་ཡོན་ཏན་བསམ་གྱིས་མི་ཁྱབ་ཅིང་། །
མཆོག་ཏུ་ཟབ་པས་ཤིན་ཏུ་བརྗོད་པར་དཀའ། །བདག་གི་ལྕེ་ནི་བརྒྱ་སྟོང་མཆིས་པ་ཡིས། །སངས་རྒྱས་ཅིག་(
གཅིག་) གི་ཡོན་ཏན་ཀུན་བསྔགས་ཀྱང་། །དེ་ལ་ཆ་ཤས་ཙམ་ཡང་རྟོགས་དཀའ་ན། །སངས་རྒྱས་མཐའ་དག་
ཡོན་ཏན་སྨོས་ཅི་འཚལ། །གལ་ཏེ་ས་ཆེན་དང་ནི་ལྷ་རྣམས་ནས། །སྲིད་རྩེའི་བར་དག་རྒྱ་མཚོའི་ཆབ་གྱུར་ཀྱང་།
སྤུ་ཡིས་རྩེ་མོས་གྲངས་ནི་རྟོགས་རུང་གི། །སངས་རྒྱས་ཡོན་ཏན་ཐམས་ཅད་གཞལ་བར་དཀའ། །བདག་གིས་
ལུས་དང་ངག་ཡིད་རྩེ་གཅིག་ཏུ། །སངས་རྒྱས་ཡོན་ཏན་མཐའ་ཡས་བསྔགས་བརྗོད་པའི། །བསོད་ནམས་འབྲས་
བུ་བསམ་དཀའ་ཅི་མཆིས་པ། །སེམས་ཅན་ཡོངས་བསྔོ་སངས་རྒྱས་མྱུར་འགྲུབ་སྨོན། །རྒྱལ་པོ་དེ་ཡིས་སངས་
རྒྱས་བསྔགས་བརྗོད་ནས། །གཞན་ཡང་རང་སེམས་སྨོན་ལམ་ཆེར་བཏབ་པ། །བདག་ནི་མ་འོངས་པ་ཡི་དུས་ཀྱི་
ཚེ། །ཚེ་རབས་བསྐལ་པ་ཚད་མེད་གྲངས་མེད་སྙེད། །རྨི་ལམ་རྟག་པར་གསེར་རྔ་ཆེར་མཐོང་ནས།
ཚངས་བསྟན་པའི་སྒྲ་ནི་ཐོས་པར་ཤོག །སངས་རྒྱས་ཡོན་ཏན་པདྨའི་དཔེས་སྔགས་(བསྔགས་)པས། །སྐྱེ་མེད་
རྟོགས་ནས་ཡང་དག་སངས་རྒྱས་ཤོག །སངས་རྒྱས་བརྒྱ་ལམ་ལན་ཅིག་འཇིག་རྟེན་འབྱུང་། །བསྐལ་པ་བརྒྱ་
སྟོང་ཤིན་ཏུ་ཕྲད་པར་དཀའ། །རྨི་ལམ་རྟག་པར་གསེར་རྔ་སྒྲ་མཆོག་ཐོབ( ཐོས)། །ཉིན་མཚན་ཅི་རིགས་འགྱོད་
ཚངས་བགྱིད་པར་ཤོག །བདག་གིས་ཕ་རོལ་ཕྱིན་དྲུག་ཚོགས་བསྒོམས་ནས། །སེམས་ཅན་སྡུག་བསྔལ་མཚོ་ལས་
རབ་དྲངས་ཏེ། །དེ་འོག་བླ་མེད་མངོན་པར་སངས་རྒྱས་ནས། །ཞིང་ནི་རྣམ་དག་བསམ་གྱིས་མི་ཁྱབ་ཤོག །
89-418
།འགྱོད་