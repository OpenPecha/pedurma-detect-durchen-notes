२२०
བཀའ་འགྱུར། རྒྱུད་འབུམ། ༼ ༨༩
མཚན་ཉིད་གང་ཡིན་པ་དེ་དག་ནི་●མིང་ཙམ་ཞིག་ཡོད་པས་ཡང་དག་པའི་ངོ་བོ་་་
ཉིད་ཅི་ཡང་མེད་དོ་སྙམ་དུ་རིག་ཅིང་ཁོང་དུ་ཆུད་པར་གྱུར་ཀྱང་འཕགས་པའི་གང་
ཟག་དེ་དག་ཀུན་རྫོབ་ཀྱི་རྗེས་སུ་གཞན་དག་ཡང་དག་པའི་དོན་རྟོགས་པར་བྱ་བར་
འདོད་པའི་ཕྱིར་ཡང་དག་པར་སྟོན་པར་བྱེད་པ་ཡིན་ནོ། །དེ་བཞིན་དུ་ཚངས་
པའི་རྒྱལ་པོ་འཕགས་པའི་གང་ཟག་དེ་དག་ཀྱང་འཕགས་པའི་ཤེས་པ་དང་མཐོང་་་
བས་ཆོས་རྣམས་ཀྱི་དེ་བཞིན་ཉིད་བརྗོད་དུ་མེད་པར་རྟོགས་པར་གྱུར་ཀྱང་འདུ་་་
བྱེད་དངང་། འདུ་བྱེད་མ་ཡིན་པའི་ཆོས་འདི་ལྟར་གཞན་དག་རྟོགས་པར་བྱ་བའི་
ཕྱིར་ཀུན་རྫོབ་ཀྱི་མིང་དང་ཐ་སྙད་རྣམ་པ་སྣ་ཚོགས་སྟོན་པར་བྱེད་པ་ཡིན་ནོ། །
དེ་ནས་ཚངས་པའི་རྒྱལ་པོ་ཆེན་པོས་བྱང་ཆུབ་སེམས་དཔའ་ཡིད་བཞིན་རིན་ཆེན་་་
འོད་འཕྲོ་ལ་འདི་སྐད་ཅེས་སྨྲས་སོ། །སེམས་ཅན་ཇི་སྙེད་ཅིག་གིས་ཡང་དག་པའི་
ཆོས་ཟབ་མོ་འདི་ལྟ་བུ་ཁོང་དུ་ཆུད་པར་འགྱུར། སྨྲས་པ། ཀྱེ་ཚངས་པའི་རྒྱལ་
པོ་སྒྱུ་མའི་སྐྱེས་བུ་མང་པོའི་སེམས་དང་སེམས་ལས་བྱུང་བའི་ཆོས་ཀྱིས་ཡང་དག་་་
པའི་ཆོས་ཟབ་མོ་འདི་ལྟ་བུ་ཁོང་དུ་ཆུད་པར་འགྱུར་རོ●། །ཚངས་པའི་རྒྱལ་པོས་
སྨྲས་པ། སྒྱུ་མས་སྤྲུལ་པའི་སྐྱེས་བུ་གང་ཡིན་པ་དེ་དག་ནི་ངོ་བོ་ཉིད་ཀྱིས་ཡོད་པ་
མ་ཡིན་ན∶། འདི་དག་གི【སེམས་དང་•སེམས་ལས་བྱུང་བ་གང་ལས་ྋསྐྱེས་པར་
འགྱུར༑ སྨྲས་པ། གང་གིས་ཆོས་ཀྱི་དབྱིངས་ཡོད་པ་ཡང་●མ་ཡིན། མེད་་
པ་ཡང་མ་ཡིན་པར་ཤེས་པའི་སེམས་ཅན་དེ་དག་གིས་དོན་ཟབ་མོ་འདི་ཤེས་པར་་་
འགྱུར་རོ། །དེ་ནས་བཅོམ་ལྡན་འདས་ལ་ཚངས་པའི་རྒྱལ་པོས་འདི་སྐད་ཅེས་་
གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་ཡིད་བཞིན་རིན་ཆེན་འོད་
འཕྲོ་འདི་ནི་བསམ་གྱིས་མི་ཁྱབ་པས་དོན་ཟབ་མོ་འདི་ལྟ་བུ་མངོན་པར་རྟོགས་པར་
འགྱུར་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དེ་དེ་བཞིན་ནོ། །
89-224
1