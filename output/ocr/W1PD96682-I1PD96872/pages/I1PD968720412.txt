༣༩༢
བཀའ་འགྱུར། རྒྱུད་འབུམ། ༼༽ ༨༩
སྦྱིན་ཁྲོ་གཉེར་ཅན་དང་། གནོད་སྦྱིན་འཇིགས་ཆེན་སྟོན་དངང་། གནོད་སྦྱིན་ས་སྒུལ་དངང་། གནོད་སྦྱིན་ཟས་
ཟིལ་( རིལ་) མིད་ལ་སོགས་པ་གནོད་སྦྱིན་དེ་དག་ཐམས་ཅད་ཀྱང་དེ་བཞིན་གཤེགས་པའི་ཡང་དག་པའི་ཆོས་ལ་མོས་་
ཤིང་གུས་པའི་སེམས་ཀྱིས་ཡོངས་སུ་སྐྱོ་བ་མི་བསྐྱེད་པས། སོ་སོ་ནས་ཕྱི་དྲོའི་དུས་ཀྱི་ཚེ། བཅོམ་ལྡན་འདས་ག་ལ་
བ་དེ་ལོགས་སུ་དོང་སྟེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བྱས་ནས།
གཡས་ཕྱོགས་སུ་ལན་གསུམ་
བསྐོར་བ་བྱས་ཏེ། ཕྱོགས་གཅིག་ཏུ་འཁོད་པར་གྱུར་ཏོ། །གཞན་ཡང་ནམ་མཁའ་ལྡིང་གི་རྒྱལ་པོ་བཞི་ཁྲི་དགུ་སྟོང་
(+ཡང་) འདུས་པར་གྱུར་ཏོ་(པ་ལས)། །ནམ་མཁའ་ལྡིང་གི་རྒྱལ་པོ་སྤོས་ཀྱི་གླང་པོ་ཆེའི་མཐུ་དང་ལྡན་པ་ནི་གཙོ་
བོར་གྱུར་ཏོ། །གཞན་ཡང་འདི་ལྟ་སྟེ། དྲི་ཟ་དང་། ལྷ་མ་ཡིན་དང་། མི་འམ་ཅི་དང་། (+གྲུལ་བུམ་དང་།)
ལྟོ་ཕྱེ་( འཕྱེ་) ཆེན་པོ་ལ་སོགས་པ་དང་། རི་དང་ནགས་ཚལ་དང་། (+ཆུ་བོ་དང་།) རྒྱ་མཚོ་ཐམས་ཅད་ཀྱི་ལྷ་
དང་༑
དྲང་སྲོང་དང་། ཡུལ་ཁམས་ཆེན་པོའི་( པོ་ཐམས་ཅད་ཀྱི་) རྒྱལ་པོ་དང་། ཕོ་བྲང་འཁོར་དང་། བཙུན་
མོ་དང་། སྲས་དང་། ཤིན་ཏུ་དང་བ་དང་ལྡན་པའི་ཁྱེའུ་དང་། བུ་མོ་དང་ལྷ་དང་མིའི་ཚོགས་ཆེན་པོ་འདུས་
ཤིང་ལྷགས་པ་ཐམས་ཅད་ཀྱང་། བླ་ན་མེད་པའི་ཐེག་པ་ཆེན་པོ་ཡོངས་སུ་སྲུང་ཞིང་། གློག་(ཀློག་)པ་དང་། ཁ་
ཏོན་ཏུ་འདོན་པ་དང་། ལེན་པ་དང་། འཛིན་པ་དང་། ཡི་གེར་འདྲི་བ་དང་། ཀུན་ཏུ་སྤེལ་བར་( ཞིང་བསྐྱེད་
པ་དང་། ཡོངས་སུ་འཚོ་བ་དང་། སྐྱོང་བའི་དམ་ཚིག་བཅས་ཏེ།) མོས་པར་གྱུར་པས། སོ་སོ་ནས་ཕྱི་དྲོའི་དུས་
ཀྱི་ཚེ།
བཅོམ་ལྡན་འདས་ག་ལ་བ་དེ་ལོགས་སུ་དོང་སྟེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བྱས་ནས།
གཡས་ཕྱོགས་སུ་ལན་གསུམ་བསྐོར་བར་བྱས་ཏེ་ཕྱོགས་གཅིག་ཏུ་འཁོད་པར་གྱུར་ཏོ། །དེ་ལྟར་ཉན་ཐོས་དང་།
བྱང་ཆུབ་སེམས་དཔའ་དང་། ལྷ་དང་མིའི་འཁོར་འདུས་པ་ཆེན་པོ་དང་། ཀླུ་དང་གནོད་སྦྱིན་ལ་སོགས་པ་སྡེ་
བརྒྱད་པོ་རྣམས་འདུས་པར་གྱུར་ནས། སོ་སོ་ནས་སེམས་རྩེ་གཅིག་ཏུ་ཐལ་མོ་སྦྱར་ཏེ། གུས་པས་མིག་མི་འཛུམས་
པར། བཅོམ་ལྡན་འདས་ཀྱི་ཞལ་དུ་བལྟས་ནས། ཤིན་ཏུ་གྱ་ནོམ་ཞིང་ཁྱད་པར་དུ་འཕགས་པའི་ཆོས་ཐོས་པར་
གྱུར་ཏོ་སྙམ་མོ། །དེ་ནས་དེའི་ཚེ་བཅོམ་ལྡན་འདས་ཕྱི་དྲོའི་དུས་ཀྱི་ཚེ། ཏིང་ངེ་འཛིན་ལས་བཞེངས་ནས།
འཁོར་གྱི་དཀྱིལ་འཁོར་ལ་རྣམ་པར་གཟིགས་ནས་( ཏེ)། ཚིགས་སུ་བཅད་དེ་( པ་འདི་དག་) བཀའ་སྩལ་པ།
གསེར་འོད་དམ་པ་གྱ་ནོམ་ཆོས། །མདོ་སྡེ་རྒྱལ་པོ་ཀུན་གྱི་མཆོག །སངས་རྒྱས་སྤྱོད་ཡུལ་ཟབ་མོ་འདི། །ཤིན་ཏུ་
ཐོས་པར་དཀའ་བས་ན། །ངས་དེང་འཁོར་འདུས་ཆེན་པོ་ལ། །འདི་ལྟར་མདོ་འདི་བསྟན་པ་ན། །ཕྱོགས་བཞིའི་
སངས་རྒྱས་བཞི་པོ་དག( རྣམས་ཀྱིས་ཀྱང་)། །བྱིན་གྱི་བརླབས་( རླབས་) ཀྱིས་རློབ་པར་མཛད། །ཤར་ཕྱོགས་ན་
ནི་མི་འཁྲུགས་གཙོ། །ལྷོ་ཕྱོགས་སངས་རྒྱས་རིན་ཆེན་མཚན། །ནུབ་ཕྱོགས་ན་ནི་ཚེ་དཔག་མེད། །བྱང་ཕྱོགས་ན་
ནི་རྔ་སྒྲ་དབྱངས། །ངས་དེང་ཡང་དག་དམ་པའི་ཆོས། །བཀྲ་ཤིས་གཤེགས་པའི་མཆོག་གྱུར་པ། །སྡིག་པ་ཐམས་
ཅད་ཞི་བ་དང་། །ལས་ངན་རྣམས་ནི་སྦྱོང་སེལ་དང་། །སྡུག་བསྔལ་མང་པོ་ནད་འབྱང་ཞིང་། །བདེ་བ་ཚད་མེད་
རྟག་སྦྱིན་དང་།
།ཡེ་ཤེས་ཐམས་ཅད་རྩ་བ་དང་། །ཡོན་ཏན་ཀུན་བརྒྱན་བཤད་པར་བྱ། །སེམས་ཅན་དབང་པོ་
མ་ཚང་དང་། །ཚེ་ཟད་དང་ནི་ཚེ་ཉམས་དང༌་། །སྡིག་པའི་མཚན་མ་མངོན་སྣང་དང་། །ལྷ་རྣམས་ཀྱིས་ནི་སྤངས་
པ་དང་། །གཉེན་གཤེན་( བ ཤེས་) ཀུན་གྱིས་སྡང་བ་དང་། །འཁོར་རྣམས་དང་ནི་འབྲལ་བ་དང་། །ཕན་ཚུན་མི་
མཐུན་རྩོད་པ་དང་། །གཟའ་སྐར་མ་( མི་) རུངས་གནོད་བྱས་ཤིང་། །བྱད་སྟེམ་( སྟེམས་) ལོག་པས་ཟིན་པ་དང་། །
89-392