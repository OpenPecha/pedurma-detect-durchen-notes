کاره
བཀའ་འགྱུར། རྒྱུད་འབུམ། ༨༩
ཅིང་འགྲིབ་པ་མེད་པ་དང་། རྡོ་རྗེའི་རི་རྣམ་པར་འཇོམས་པའི་གཟུངས་ཟད་པ་མེད་ཅིང་འགྲིབ་པ་མེད་པ་དང་།
བརྗོད་དུ་མེད་པའི་དོན་གྱི་རྒྱུ་དང་རྐྱེན་གྱི་མཛོད་ཡང་དག་པར་སྟོན་པའི་གཟུངས་ཟད་པ་མེད་ཅིང་འགྲིབ་པ་མེད་་
པ་དང་། ཡང་དག་པའི་བདེན་པའི་ཚིག་གི་ཆོ་གའི་སྒྲ་དབྱངས་མངོན་པར་རྟགས་( རྟོགས་) པའི་གཟུངས་ཟད་པ་
མེད་ཅིང་འགྲིབ་པ་མེད་པ་དང་། ནམ་མཁའ་ལྟར་དྲི་མ་མེད་པའི་སེམས་ཀྱི་སྤྱོད་པའི་ཕྱག་རྒྱའི་གཟུངས་ཟད་པ་
མེད་ཅིང་འགྲིབ་པ་མེད་པ་དང་།
སངས་རྒྱས་ཀྱི་སྐུ་མཐའ་མེད་པ་རྣམས་ཡང་དག་པར་སྟོན་པའི་གཟུངས་ཟད་
པ་མེད་ཅིང་འགྲིབ་པ་མེད་པ་དེ་ལྟ་བུ་ཐམས་ཅད་ཀྱང་རབ་ཏུ་འཐོབ་པར་འགྱུར་རིགས་ཀྱི་བུ་དེ་ལྟ་བུ་ལ་སོགས་པ་་
ཟད་པ་མེད་ཅིང་འགྲིབ་པ་མེད་པའི་གཟུངས་ཀྱི་སྒོ་རྣམས་ཡོངས་སུ་རྫོགས་པའི་ཕྱིར།
བྱང་ཆུབ་སེམས་དཔའ་
སངས་རྒྱས་ཀྱི་སྐུ་( སྐུར་) མངོན་པར་
སེསམ་དཔའ་ཆེན་པོ་དེ་ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་དུ།
སྤྲུལ་ནསས། ཡང་དག་པའི་ཆོས་བླ་ན་མེད་པ་རྣམ་པ་སྣ་ཚོགས་སྟོན་པར་བྱེད་ཀྱང་ཆོས་ཀྱི་དེ་བཞིན་ཉིད་ལས་གཡོ་
བ་ཡང་(བའང་)མེད། གནས་པ་ཡང(་པའང་)མེད། འོང་བ་ཡང( ་བའང་)མེད། འགྲོ་བ་ཡང( ་བའང་)
མེད་དོ། །སེམས་ཅན་ཐམས་ཅད་ཀྱི་དགེ་བའི་རྩ་བ་ལེགས་པར་ཡོངས་སུ་སྨིན་པར་བྱས་ཀྱང་། ཡོངས་སུ་སྨིན་
པར་བྱས་པའི་སེམས་ཅན་གཅིག་ཙམ་ཡང་ཡང་དག་པར་རྗེས་སུ་མི་མཐོང་ངོ༌་། །ཆོས་རྣམ་པ་སྣ་ཚོགས་ཡང་དག་
པར་སྟོན་པར་བྱེད་ཀྱང་། ཚིག་ལས་གཡོས་པ་ཡང་(པའང་) མེད། གནས་པ་ཡང་( པའང་) མེད། འགྲོ་བ་
ཡང་( བའང་) མེད། འོང་བ་ཡང(་བའང་)མེད་ཅིང་། སྐྱེ་འགག་མེད་ཅིང་(པར་) མངོན་དུ་བྱེད་པར་འགྱུར་
རོ།
།རྒྱུ་དང་རྐྱེན་གང་གི་ཕྱིར། འདུ་བྱེད་ཀྱི་ཆོས་རྣམས་ལ་འགྲོ་བ་དང་༌། འོང་བ་མེད་པར་བསྟན་ཅེ་ན།
ཆོས་ཐམས་ཅད་ཀྱི་ངོ་བོ་ཉིད་ཐ་དད་མེད་པའི་ཕྱིར་རོ། །ཆོས་འདི་བསྟན་པ་ན་བྱང་ཆུབ་སེམས་དཔའ་སེམས་
དཔའ་ཆེན་པོ་འབུམ་ཕྲག་སུམ་ཁྲི་ནི་མི་སྐྱེ་བའི་ཆོས་ཀྱི་བཟོད་པ་ཐོབ་པར་གྱུར་ཏོ། །བྱང་ཆུབ་སེསམ་དཔའ་ཚད་
མེད་པ་སྙེད་ནི། བྱང་ཆུབ་ཀྱི་ས་ལས་ཕྱིར་མི་ལྡོག་པར་གྱུར་ཏོ། །དགེ་སློང་དང་དགེ་སློང་མ་ཚད་མེད་དཔག་ཏུ་
མེད་པ་སྙེད་ནི་ཆོས་ཀྱི་མིག་རྣམ་པར་དག་པ་ཐོབ་པར་གྱུར་ཏོ། །སྲོག་ཆགས་ཚད་མེད་པ་སྙེད་ནི། བྱང་ཆུབ་ཏུ་
སེམས་བསྐྱེད་པར་གྱུར་ཏོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། ཆོས་
མཆོག་འཁོར་བའི་རྒྱུན་ལས་བཟློག་མཛད་པ། །ཤིན་ཏུ་ཟབ་ཅིང་གྱ་ནོམ་མཐོང་བར་དཀའ།
།སེམས་ཅན་
དམུས་ལོང་འདོད་པས་རབ་གཡོགས་ནས། །མ་མཐོང་ཕྱིར་ནི་སྡུག་བསྔལ་སྣ་ཚོགས་མྱོང་། །དེ་ནས་འཁོར་མང་
པོ་རྣམས་ཅིག་ཆར་( ཅར་) སྟན་ལས་ལངས་ཏེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བྱས་ནས། བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གང་དུ་གསེར་འོད་དམ་པ་མཆོག་ཏུ་རྣམ་པར་
རྒྱལ་བ་མདོ་སྡེའི་རྒྱལ་པོ་འདི།
།ཀློག་ཅིང་འདོན་པའི་གནས་དེར་བདག་ཅག་འཁོར་མང་པོ་རྣམས་དེར་མཆིས་ཏེ།
ཉན་པའི་འཁོར་བགྱིས་ནས། འདི་སྟོན་པའི་མཁན་པོ་དེ་ལ་སྨན་པ་དང་། བདེ་བ་དང་། སྒྲིབ་པ་མ་མཆིས་
ཤིང་ལུས་དང་སེམས་བག་ཡངས་སུ་འགྱུར་བ་འཐོབ་པར་བགྱིད་དོ། །བདག་ཅག་བསམ་པ་ཐག་པ་ནས་མཆོད་
ཅིང་རིམ་གྲོ་བགྱིད་དོ། །ཉན་པའི་འཁོར་རྣམས་ཀྱང་རབ་ཏུ་བདེ་ཞིང་སྐྱིད་པར་བགྱིད་དོ། །དེ་དག་གནས་པའི་
ཡུལ་དེར་ཡང་ཕྱིར་རྒོལ་བའི་དགྲ་དང་། འཇིགས་ཤིང་སྐྲག་པ་དང༌་། གདོན་བགེགས་དང་༌་། མུ་གེའི་སྡུག་
བསྔལ་རྣམས་མ་མཆིས་པར་བགྱིས་ནས། མི་རྣམས་རབ་ཏུ་དར་ཞིང་རྒྱས་པར་བགྱིད་དོ།
89-416
།ཆོས་འདི་སྟོན་པའི་