7006
བསྟན་འགྱུར། རྒྱུད། ༼ཧི༽
७०
ཡིན་པས་ན་ཀུན་གྱི་•དོན་ཏེ་ནོར་བུའི་རིགས་ལ་སོགས་པ་ཐམས་ཅད་ཀྱི་དོན་ཉིད་
ཀྱི་རང་བཞིན་དུ་གྱུར་པས་ཀྱང་ཀུན་གྱི་དོན་ཏོ། །ཀུན་དབང་ཞེས་བྱ་བ་ནི་ནམ་
མཁའ་མཛོད་ཀྱི་ཏིང་ངེ་འཛིན་གྱི་•མཐུས་འཇིག་རྟེན་དང་འཇིག་རྟེན་ལས་འདས་
པའི་ཕུན་སུམ་ཚོགས་པ་ཐམས་ཅད་ལ་དབང་ཐོབ【པས་ན་•ཀུན་དབང་ངོ་། །
རིན【པོ་ཆེ་•ཐམས་ཅད་འཛིན་ཞེས་བྱ་བ་ལ་རིན་པོ་ཆེ་ཐམས་ཅད་ནི་རིན་པོ་ཆེའི་་་
རིགས་ཏེ་དེ་ཐུགས་སུ་ཆུད་པའི་ཚུལ་གྱིས་དེའི་བདག་ཉིད་ཀྱི་རང་བཞིན་གྱིས་་་་
འཛིན་པར་མཛད་པས་ན་རིན་ཆེན་ཐམས་ཅད་འཛིན་ནོ། །དེ་ལྟ་བུས་ནི་རྡོ་རྗེ་
འཆང་དབང་•བ་ནམ་མཁའ་ཉིད་དུ་གྱུར་ཏོ་ཞེས་བྱ་བར་སྦྱར་རོ། །ཅི་ཞིག་
མཛད་ནས་ཤེ་ན་ཏིང་ངེ་འཛིན་གྱིས་ཞེས་བྱ་བ་ལ་སོགས་པ་གསུངས་ཏེ། ཇི་ལྟར་
པདྨ་དམར་པོའི་འོད། །འདམ་གྱི་ཉེས་པས་མི་གོས་པ། །དེ་བཞིན་ཁམས་
གསུམ་དག་པ་ནི། །གནས་ཀྱི་•ཉེས་པས་མི་གོས་སོ། །ཞེས་བྱ་བ【ནི་བསྒོམ་•
པའི་སྙིང་པོ་འདིའི་དོན་ཆོས་ཐམས་ཅད་རང་བཞིན་གྱིས་རྣམ་པར་དག་པའི་ཏིང་
ངེ་འཛིན་གྱིས་ཤིན་ཏུ་ལྷག་པར་ཡང་བྱིན་གྱིས་བརླབས【པས་ན། རང་བྱིན་
རླབས་•ཞེས་བྱ་བ་སྟེ་•བརྟན་པར་བྱ་བའོ། །དག་པ་ཆེན་པོས་རབ་སད་མཛད། །
ཅེས་བྱ་བ་ནི་པདྨའི་འདབ་མ་དབྱེ་བ་སྒོམ་པའི་རང་བཞིན་▪གྱི་བདག་པོ་ཆེན་པོས་
རབ་ཏུ་སད་པར་མཛད་པས་སོ། །ཆོས་རྣམས་ལ་ནི་རྣམ་གཟིགས་པས། །ཞེས་
བྱ་བ་ནི་པདྨའི་རིགས་ཀྱི་རང་བཞིན་དང་ཤེས་རབ་ཀྱི་ཕ་རོལ་ཏུ་ཕྱིན་པའི་རང་་་་་
བཞིན་ཅན་གྱི་སེམས་དང་སེམས་ལས་བྱུང་བའི་ཆོས་རྣམས་ལ་རྣམ་པར་གཟིགས་་
ཤིང་སོ་སོར་རྟོག་པར་•མཛད་པས་སོ། །ཅིའི་ཕྱིར་ནམ་མཁའ་ཉིད་དུ་གྱུར་པ་་་
ཡིན་ཞེ་•ན་ཀུན་གྱི་དབང་དོན་ཞེས་བྱ་བ་གསུངས་ཏེ། སེམས་ཅན་གྱི་ཁམས་་་་
ཐམས་ཅད་དང་བདག་ཉིད་དང་འཇིག་རྟེན་དང་འཇིག་རྟེན་ལས་འདས་པའི་རྒྱལ་
30-1446