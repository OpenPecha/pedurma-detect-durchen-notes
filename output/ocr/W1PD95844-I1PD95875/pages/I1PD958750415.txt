༣ ༩ ༢
བསྟན་འགྱུར། རྒྱུད། [སི༽ ༥༩
ཁམས་གསུམ་ཐམས་ཅད་ན་སྤྱོད་པའི་དབང་ཕྱུག་ཆེན་པོ་ལ་སོགས་པ་ཡང་ཧཱུྃ་ཞེས་་
བྱ་བ་ཙམ་གྱིས་ཚར་གཅོད་པར་ནུས་པ་དང་། ཕན་འདོགས་པར་ནུས་པ་སྟེ།
་ལ་བདེ་བ་དང་ཡིད་བདེ་བ་སྟེར་བས་ན་ཕན་འདོགས་པ་དང་།
དཔལ་རྡོ་རྗེ་ཧཱུྃ་མཛད་དང་འདྲ་བར་ཐམས་ཅད་ལས་རྒྱལ་བ་དང་། འཇིག་་་
རྟེན་གསུམ་པོ་ཐམས་ཅད་ལས་རྣམ་པར་རྒྱལ་བར་འགྱུར་ཞིང་། ཧཱུཾ་ཞེས་བྱ་བ་ཙམ་
གྱིས་●དབང་ཕྱུག་ཆེན་པོ་ལ་སོགས་པ་རང་དབང་དུ་བྱེད་པའི་ཕྱིར་རོ། །དངོས་
གྲུབ་ཐམས་ཅད་འགྲུབ་པར་འགྱུར་རོ་ཞེས་བྱ་བ་ནི་ཕྱག་རྒྱ་ཆེན་པོའི་དངོས་གྲུབ་་་
ཐོབ་པར་འགྱུར་བའོ། །སློབ་དཔོན་གྱི་ལས་ཀྱི་ཆོ་གའོ། །་་མདོག
དེ་ནས་སློབ་མ་དེ་བཞིན་དུ་བཅུག་སྟེ་ཞེས་བྱ་བ་ནི་སློབ་དཔོན་གྱི་ལས་ཀྱི་ཆོ་
གའི་འོག་ཏུ་རང་གི་འཇུག་པའི་ཚུལ་གྱིས་●སློབ་མ་གཞུག་པར་བྱ་སྟེ། བཅུག་ནས་
དེའི་འོག་ཏུ་དེ་རྣམས་ལ་ཧཱུྃ་ཞེས་བྱ་བ་སྦྱིན་ནོ། །ཇི་ལྟར་འདིར་སྙིང་པོ་སྦྱིན་པར་་་
བཤད་པ་དེ་བཞིན་དུ་རྡོ་རྗེ་སེམས་དཔའ་ལ་སོགས་པའི་རིགས་ཀྱི་དཀྱིལ་འཁོར་་་་
ཐམས་ཅད་དུ་ཡང་ཤེས་པར་བྱའོ། །དེ་ནས་རྡོ་རྗེ་རྣོན་པོ་རྩེ་བཞི་པ་འབར་བ་་་
སྦྱིན་ལ་ཞེས་བྱ་བ་ནི་དབུ་རྒྱན་གྱི་དབང་བསྐུར་བའི་འོག་ཏུ་རྡོ་རྗེ་རྣོན་པོ་རྩེ་བཞི་པ་
འབར་བ་ཧཱུྃ་ཞེས་བྱ་བས་སྦྱིན་པར་བྱ་སྟེ། ཧཱུྃཧཱུཾ་ཞེས་བྱ་བ་ཟློས་ཤིང་། རྡོ་རྗེ་མིང་གི་
དབང་བསྐུར་བས་དབང་བསྐུར་བར་བྱའོ། །དེ་ལྟར་དབང་བསྐུར་ནས་དངོས་གྲུབ་
ཀྱི་རྡོ་རྗེ་བརྟུལ་ཞུགས་སྦྱིན་པར་བྱ་སྟེ་ཞེས་བྱ་བ་ནི། འདི་ནི་ཞེས་བྱ་བ་ལ་སོགས་་་
པས་སྦྱིན་པར་བྱའོ། །དེ་ནས་དེ་བཞིན་དུ་དབྱུང་•བར་བྱའོ་ཞེས་བྱ་བ་ནི་རྡོ་རྗེ་་་་
སེམས་དཔའི་དཀྱིལ་འཁོར་ཆེན་པོ་ལས་•བཤད་པ་བཞིན་དུ་ཆོ་ག་རྣམས་རྗེས་སུ་་
སྤྱད་ལ། དཀྱིལ་འཁོར་ཉེ་བར་བསྡུ་བ་ཇི་ལྟ་བ་བཞིན་དུ་བྱ་སྟེ་དབྱུང་•བར་བྱའོ་
ཞེས་བྱ་བའི་དོན་ཏོ། །འདི་དག་གི་དོན་སླར་ཡང་བཤད་པར་བྱ་སྟེ། དེ་ལྟར་
30-392