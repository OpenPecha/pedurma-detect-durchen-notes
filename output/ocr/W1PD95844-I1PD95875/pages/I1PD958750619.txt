کام 4
བསྟན་འགྱུར། རྒྱུད། 』སི་ ༥༩
།སྲིད་གསུམ་ཞེས་བྱ་བ་
བར་སྣང་གི་འཇིག་རྟེན་དང་།
སའི་“འཇིག་རྟེན་ནོ།
ནི་འདོད་པའི་སྲིད་པ་དང་། གཟུགས་ཀྱི་སྲིད་པ་དང་༌། གཟུགས་མེད་པའི་་་
སྲིད་པའོ། །ངན་སོང་གསུམ་ནི། དམྱལ་བ་དང་། དུད་འགྲོ་དང་། ཡི་་་
དྭགས་སོ། །མཆོད་གསུམ་ནི་སྤུན་གསུམ་གྱིས་མཆོད་པའོ། །རྣམ་གསུམ་ནི་་་་
འདོད་ཆགས་དང་། ཞེ་སྡང་དངང་༌་། གཏི་མུག་གི་མཆོད་པའི་དབྱེ་བས་རྣམ་པ་
གསུམ་མོ། །སྦས་པ་ནི་སྐྱེས་བུ་གསུམ་གྱི་གཟུགས་སུ་བྱིན་གྱིས་བརླབས་པས་སོ། །
དེ་ནས་ཞེས་བྱ་བ་ལ་སོགས་པ་ལ་དེ་ལྟར་བདག་གིས་ལས་རྣམས་བྱས་ནས་སོ་ཞེས་
བྱ་བ་དང་། རྩེ་གསུམ་པས་མཚན་པའི་ཕྱག་རྒྱས་གཡས་པའི་མཛུབ་མོའི་ལྕགས་
ཀྱུས་དགུག་པར་བྱའོ། །དེ་ནས་དྲིལ་བུ་དང་བཅས་པའི་ཕྲེང་བས་འདི་སྐད་དུ་་་
བཤད་པའི་མིང་པོ་གསུམ་འོངས་པས་ཐམས་ཅད་གཡོ་བར་འགྱུར་རོ། །ཐམས་་
ཅད་ཕབ་ནས་དེ་བཞིན་དུ་གཞུག་པར་བྱའོ་ཞེས་བྱ་བ་ནི་སློབ་མ་ཐམས་ཅད་ལ་་་་་
ཕབ་ལ། སློབ་དཔོན་གྱི་འཇུག་པས་གཞུག་པར་བྱའོ། །དེ་ནས་ཞེས་བྱ་བ་ལ་་
སོགས་པ་ནི་གོ་སླའོ། །གཞན་ལ་དེ་ཉིད་བསྟན་མི་བྱ། །ཞེས་བྱ་བ་ནི་དཀྱིལ་་་
འཁོར་དུ་མ་ཞུགས་པ་རྣམས་ནི་གཞན་དག་སྟེ། དེ་རྣམས་ལ་ནི། འཇིག་རྟེན་
གསུམ་པོ་སྲིད་གསུམ་མཆོག །ཅེས་བྱ་བ་ལ་སོགས་པ་དེ་ཁོ་ན་ཉིད་བཤད་པར་མི་
བྱའོ༑
།དེ་ནས་ཞེས་བྱ་བ་ལ་སོགས་པ་ལ། གླུ་དང་། གར་དང༌། རོལ་
མོ་དང་། དགོད་པ་དང་། ཞེས་བྱ་བ་ལ་སོགས་པ་ནི་གོ་བར་ཟད་དོ། །
དགའ་བ་ནི་རྩེ་བ་སྟེ། དེ་ལྟར་ན་གླུ་དང་། གར་དང་། རོལ་མོ་དང་།
དགོད་པ་དང་། དགའ་བ་དང་། ཟ་བ་སྟེ། དེ་དག་ལས་བྱུང་བའི་མགུ་བ་
ཞེས་བྱ་བ་ཡིད་བདེ་བའི་ཤུགས་ཀྱིས་མེལ་ཚེ་ཞེས་བྱའོ། །ཕྱག་རྒྱ་དང༌་། གར་
གྱི་རོལ་མོའི་• མཆོད་པ་ཡང་བྱས་ལ་ཞེས་བྱ་བ་ནི། མིང་པོ་གསུམ་གྱི་ལས་ཀྱི་་་་་
30-596