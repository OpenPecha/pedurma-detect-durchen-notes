༡༣༤༢
བསྟན་འགྱུར། རྒྱུད། ༼རྟ༽ ༦༠
ཡི་གེ་ཧཱུཾ་ཉིད་དང་ཀ་ལ་སོགས་པ་གསལ་བྱའི་•ཡི་གེ་དང་བཅས་པ་ལས་ཟླ་བའི་་་་
དཀྱིལ་འཁོར་གཉིས་པ་ཡང་དེ་ཧཱུཾ་དང་བཅས་པ་ལས་རྡོ་རྗེ་འབར་བ་དེའི་དབུས་སུ་
ཡི་གེ་ཧཱུཾ་བསམས་ལ་གཉིས་སུ་མེད་པའི་ཐུགས་རྡོ་རྗེ་ཆེན་པོའི་མཚན་ཉིད་ལྟར་རྡོ་་
རྗེ་དེ་བཞིན་ནོ་ཞེས་རྡོ་རྗེའི་ང་རྒྱལ་བསྒོམས་ལ།
རྡོ་རྗེ་དེ་ལས་རྡོ་རྗེ་རིགས་་་་
རྣམས་སྤྲུལ་ཏེ། དེས་གདུག་པ་ཐམས་ཅད་བཏུལ་ནས། དེ་ཡང་རྡོ་རྗེ་དེར་
ཡིད་ཀྱིས་ཞུགས་པར་བྱའོ། །དེ་ནས་རྡོ་རྗེ་•སེམས་དཔར་བྱིན་གྱིས་བརླབ་པའི་
སྦྱོར་བས་རྡོ་རྗེ་སེམས་དཔར་བདག་ཉིད་བསམས་ལ། ཡི་གེ་ཧཱུཾ་གིས་རྡོ་རྗེ་མེ་ལྟར་
འབར་བར་•བསམ་མོ། །དེ་ནས་མ་ཧཱ་ས་མ་ཡ་•སཏྭ་ཧཾ། ཞེས་ཟློས་ཤིང་དམ་
ཚིག་ཆེན【པོའི་སེམས་དཔར་•བདག་ཉིད་བསྒོམ་མོ། །དེ་ནས་རྡོ་རྗེ་མེ་ལྟར་་་
འབར་བའི་དམ་ཚིག་གི་ཕྱག་རྒྱ་བཅིངས་ལ་མ་ཧཱ་ས་མ་ཡོ྅‧ཧཾ། ཞེས་ཟློས་ཤིང་
རྡོ་རྗེ་མེ་ལྟར་འབར་བའི་སྐུ་དང་གསུང་དང་། ཐུགས་རྡོ་རྗེའི་ངོ་བོར་བདག་ཉིད་
བསམས་ལ་ཕྱག་རྒྱ་དེ་ཉིད་དང་། ས་མ་ཡ་སཏྭ་ཨ་དྷི་ཏིཥྛ་སྭ་མཱཾ་•ཞེས་ཟློས་ཤིང་།
སྙིང་ག་དང་དཔྲལ་བ་དང་། ལྐོགག་མ་དང་སྤྱི་བོར་བྱིན་གྱིས་བརླབ་པར་བྱའོ། །
དེ་ནས་བཅོམ་ལྡན་འདས་ཀྱི་• ཕྱག་རྒྱ་ཆེན་པོ་བཅིངས་ལ།
ཧཱུཾ་ཨཿཞེས་ཟློས་ཤིང་
སྣ་ཚོགས་པདྨའི་སྟེང་དུ་རྡོ་རྗེ་འབར་བ་བསྐྱེད་པར་བྱའོ། །དེ་ནས་རྡོ་རྗེའི་དབུས་
སུ་ཧཱུཾ་བསམས་ལ། བཛྫེ྅‧ཧཾ་ཞེས་བསྒོམས་ནས།
དེ་ཉིད་བཛྲ་ཛྭ་ལ་ཨ་ན་་
ལཱརྐ་ཧཱུཾ་ཞེས་བྱ་བས་རྡོ་རྗེ་མེ་ལྟར་འབར་བ་•བདག་ཉིད་བསམས་ལ། དེ་ནས་དེ་
ཉིད་དུ་རྡོ་རྗེ་ལྕགས་ཀྱུ་ལ་སོགས་པ་བཅོམ་ལྡན་འདས་མེ་ལྟར་འབར་བར་དགུག་པ་
དང་། གཞུག་པ་དང་བཅིང་བ་དང་། དབང་དུ་བྱས་ལ་རང་གི་དམ་ཚིག་གི་
ཕྱག་རྒྱ་བཅིངས་ཏེ། ཧཱུཾ་དྲྀ་ཤྱ་ཞེས་བྱ་བས་བལྟ་བར་•བྱས་ལ་རྡོ་རྗེ་འབར་བའི་་
ལྕགས་ཀྱུ་ཆེན་པོའི་ཧཱུཾ་གིས་རང་གི་ལུས་ལ་བཅོམ་ལྡན་འདས་གཞུག་པར་བྱའོ། །
30-1342