བསྟན་འགྱུར། གསོ་བ་རིག་པ། ༼རྐ༽ ༢༡༥
སེམས་ཅན་བདག །འདུས་པ་བཞི་ཡིས་●འཚོ་བ་སྟེ། །རྟག་པར་འགྲོ་ཞིང་་་
རྗེས་འབྲེལ་བ། །ཚེ་ཡི་རྣམ་གྲངས་ཡིན་པར་བཤད། །ཅེས་བྱ་བ་ཡིན་ལ། ཚེ་
དེ་རིག་པར་བྱེད་པས་ན་ཚེའི་རིག་བྱེད【དོ། །ཇི་ལྟ་•ཞེ་ན། ཕན་པ་དང་།
ཕན་པ་མ་ཡིན་པ་དང་། བདེ་བ་དང་། སྡུག་བསྔལ་བ་དངང་། ཚད་མ་དང་།
ཚད་མ་མ་ཡིན་པ་ཉིད་ལས་ཤེས་སོ། །●དེ་ཡང་ལུང་ལས། ཕན་དང་མི་ཕན་་་
བདེ་སྡུག་བསྔལ། ། དེ་ཡི་ཚེ་ཡིན་ཕན་མི་ཕན། །གང་དུ་ཚད་དུ་བཤད་པ་ནི། །
ཚེ་ཡི་རིག་བྱེད་ཡིན་པར་བཤད། །ཅེས་སྨོས་པ་ཡིན་ནོ། །ཡང་ན་གང་གིས་་་་
གང་ལ་ཚེ་ཡོད་པར་འགྱུར་བ་དེ་ནི་ཚེའི་རིག་བྱེད་དེ། དེ་ཡོད་པར་ཤེས་པ་ཐོབ་
ཅིང༌་། རྣམ་པར་དཔྱོད་པར་འགྱུར་རོ།
།དེའི་ལུང་བཤད་པ་ནི་ཚེའི་རིག་བྱེད་
སྟོན་པར་བྱེད་པའི་བསྟན་བཅོས་ཏེ།
དེ་ལྟར་ན་ཚེའི་རིག་བྱེད་སྟོན་པར་བྱེད་་་་
པའི་བསྟན་བཅོས་ལ་རབ་ཏུ་གུས་ཤིང་འབད་པས་གོ་བར་གྱིས་ཤིག་ཅེས་བྱ་བའི་་་
དོན་ཏོ། །དེ་ཅིའི་ཕྱིར་ཞེ་ན། ཚེ་དེ་ནི་ཆོས་ལ་སོགས་པ་སྒྲུབ་པར་བྱེད་པ་ཡིན་ནོ༎
དེ་ལ་ཆོས་ཞེས་བྱ་བ་ནི་འཇིག་རྟེན་པ་རྣམས་འཛིན་ཅིང་འཚོ་བར་བྱེད་པས་ན་་་
ཆོས་སོ། །བླང་ཞིང་དོན་དུ་གཉེར་བར་བྱ་བ་ཡིན་པས་ནོར་རོ། །བདེ་བ་ནི་་་
སྡུག་བསྔལ་དང་བྲལ་བའོ། །དེ་རྣམས་བསྒྲུབ་པ་ནི་སྒྲུབ་●པའི་ཐབས་སུ་གྱུར་་་་
པའོ།༑ །ད་ནི་བསྟན་བཅོས་གཅིག་ལས་གཅིག་ཏུ་བརྒྱུད་པ་ཡིན་པར་བསྟན་པའི་
ཕྱིར༑ ཚངས་པས་ཚེ་ཡི་རིག་བྱེད་དྲན། །སྐྱེ་དགུའི་བདག་ལ་བཤད་པ་ཡིན། །
དེ་ཡིས་ཐ་སྐར་དེས་བརྒྱ་བྱིན། །དེས་རྒྱུན་ཤེས་སོགས་དྲང་སྲོང་ལའོ། །དེ་་་
ཡིས་མེ་བཞིན་འཇུག་ལ་སོགས། །དེ་རྣམས་ཀྱིས་རྒྱུད་●སོ་སོར་བྱས། །ཞེས་་་
སྨོས་པ་ཡིན་ནོ། །དེ་ལ་ཚངས་པ་ནི་མེས་པོ་ཆེན་པོ་སྟེ། དེས་ནི་ཚེའི་རིག་བྱེད་་
དྲན་པ་ཡིན་ཏེ། ཚེའི་རིག་བྱེད་ནི་རྟག་པ་ཉིད་ཡིན་པའི་ཕྱིར་རོ། །སྐྱེ་དགུའི་
113-8