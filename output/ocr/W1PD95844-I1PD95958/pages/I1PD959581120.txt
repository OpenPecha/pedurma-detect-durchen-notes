༡༡༠༠ nga བསྟན་འགྱུར། གསོ་བ་རིག་པ། ༼ཁ༽ ༢༡༦ popu727
ཡིས ༑ །ནད་ལ་ཤུགས་ཡོད་གྱུར་ཀྱང་ནི། །རང་ཉིད་ཞི་བར་འགྱུར་བ་ཡིན། །
ཀུན་ཞུགས་སྨན་མེད་པར་མི་ཞི། །ཞེས་བྱ་བ་ལ། ལུས་ཅན་ཏེ་མི་རྣམས་ལ་་་
མྱོས་པ་དང་བརྒྱལ་བའི་རླུང་ནད་ལ་སོགས་པའི་ཤུགས་དྲག་པོ་ཡོད་དུ་ཟིན་ཀྱང་།
རང་ཉིད་སྨན་གྱིས་བཅོས་མི་དགོས་པར་རང་ཉིད་ཞི་ཞིང་ལྡོག་པར་འགྱུར་གྱི།
ཀུན་དུ་ཞུགས་པའམ་ཀུན་དུ་སོང་བ་ཞེས་བྱ་བའི་བརྒྱལ་བའི་ནད་ནི་སྨན་གྱིས་མ་་
བཅོས་པར་ཞི་ཞིང་ལྡོག་པར་མི་འགྱུར་རོ། །ཀུན་དུ་ཞུགས་པ་ཞེས་གང་ཞིག་ལ་་
བྱ་ཞེ་ན། དེའི་ཕྱིར་སྨྲས་པ་ནི། ནད་ནི་ཤིན་ཏུ་སྟོབས་ཆེ་བ། །འདུས་པ་་་
ལས་གྱུར་ཀུན་ཞུགས་པ། །སྲོག་གི་གནས་ལ་བརྟེན་པ་ཡིས∶། །ལུས་དང་ངག་
ཡིད་སྤྱོད་པ་འཕྲོག །དེ་ཡིས་•སྐྱེས་བུ་རོ་དང་ནི།
།ཤིང་དང་རྩིག་པ་འདྲ་བར་
བྱེད།༑ །རིངས་པར་གསོ་བར་•མ་བྱས་ན། །མྱུར་དུ་འཆི་བར་བྱེད་པ་ཡིན●། །
ཞེས་བྱ་བ་ལ། རླུང་ལ་སོགས་པའི་ནད་ཤིན་ཏུ་སྟོབས་ཆེ་ཞིང་དཀྱེལ་ཆེར་སོགས་
པ་•རང་གི་རྒྱུའི་ཁྱད་པར་གྱི་ཚོགས་པས་ནུས་པ་ཐམས་ཅད་འདུས་པར་གྱུར་ཅིང་
གསུམ་ཆར་བྱ་བའི་རྩོམ་པ་གཅིག་ལ་ཞུགས་ཤིང་འབྲས་བུ་གཅིག་འབྱེད་•པར་བྱེད་
པའི་ཀུན་དུ་ཞུགས་པའི་ནད་སྲོག་གི་གནས་•སྙིང་གའི་གནད་ལ་བརྟེན་ཅིང་འདུག་
པར་གྱུར་པ་ན་ཀུན་དུ་ཞུགས་པ་ཞེས་བྱ་བའི་བརྒྱལ་བའི་ནད་དུ་འགྱུར་ཏེ། ལུས་
དང་ངག་དང་ཡིད་ཀྱི་སྤྱོད་པ་འཕྲོག་ཅིང་བསྡུས་ནས་ཀུན་དུ་ཞུགས་པ་དེས་སྐྱེས་བུ་
ཤི་བའི་རོ་དང་འདྲ་བར་འགྱུར་གྱི∶། ཤིང་དང་རྩིག་པ་ལྟར་སེམས་མེད་པར་་
བྱེད་པ་ཡིན་ལ། དེས་ན་●གལ་ཏེ་ནད་དེ【དག་གསོ་བ་མྱུར་དུ་•མ་བྱས་ན་མྱུར་
ཞིང་རིངས་པ་ཉིད་དུ་སྲོག་དང་བྲལ་བར་བྱེད་པ་ཡིན་་ནོ། །མཚོ་ཟབ་ཆུ་སྲིན་
མང་པོ་ཅན། །ཆུ་འཇིང་འཇུག་ངོགས་མེད་པར་ནི། །ཀུན་ཞུགས་པ་ནི་•ནུབ་
བྱེད་ལས། །མི་ནི་མྱུར་དུ་གདོན་པར་བྱ། །ཞེས་བྱ་བ་ལ། དེ་བས་ན་སྨན་་་
113-1100