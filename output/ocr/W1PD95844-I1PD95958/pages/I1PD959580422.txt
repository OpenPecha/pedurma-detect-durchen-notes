བསྟན་འགྱུར། གསོ་བ་རིག་པ། ༼རྐ》 ༢༡༥
རེ་ཞིག་དབྱེ་བ་དེ་དག་ཤེས་པའི་འབྲས་བུ་ནི་གང་སྨན་རྣམས་དང་ནད་རྣམས་གསོ་
བ་དེ་ཤེས་པས་ནད【གསལ་བར་●དག་པར་ནུས་པ་▪ཉིད་ཡིན་པས། དེའི་འོག་
ཏུ་ནད་གསོ་བའི་ཐབས་ཀྱི་ལེའུའི་དབང་དུ་བྱས་ནས། དེ་དྲན་པར་བྱ་བའི་ཕྱིར།
འདིར་ནད་གསོ་བའི་ཐབས་ལ་དགོས་པའི་སྣུམ་ལ་སོགས་པའི་མིང་གང་ཡིན་པ་•
སྟོན་པ་དེ་བཤད་པར་བྱའོ།
།དེ་ལ་རླུང་ནི་ཐམས་ཅད་ཀྱི་གཙོ་བོ་ཡིན་པས།
རླུང་ནད་གསོ་བ་•སྣུམ་དང་ནི། །ཞེས་བྱ་བ་ལ་སོགས་པའི་ཚིགས་སུ་བཅད་པ་་
གསུམ་གྱིས། རླུང་ནད་གསོ་བའི་ཐབས་སྨྲས་པ་ཡིན་་ཏེ། རླུང་འཁྲུགས་ཤིང་་
ལྡང་བར་གྱུར་ན། སྣུམ་ནས་འཇམ་རྩི་བཏང་བའི་བར་གསོ་བའི་ཐབས་ཡིན་ཏེ།
རླུང་དེ་ལ་●གསོ་བ་ཐམས་ཅད་ཀྱི་ནང་ན་གསོ་བའི་མཆོག་ནི་སྣུམ་ཡིན་ལ། དེ་་
ཡང་རྣམ་པ་དུ་མ་ཡོད་དོ། །དེའི་འོག་ཏུ་དུགས་བྱའོ། །དེ་ཡང་གང་གི་ཕྱིར་་་
རླུང་ནི་ཟས་●དང་སྐོམ་དང་སྨན་རྩུབ་པ་དང༌་། གྲང་བས་ཅི་ལྟར་མྱུར་དུ་་་
འཁྲུགས་པར་འགྱུར་བ་དེ་ལྟར་ཡང་བ་ལ་སོགས་པའི་ཡོན་ཏན་དང་ལྡན་པའམ།
ཡོན་ཏན་མཉམ་པས་འཁྲུགས་པར་མི་འགྱུར་རོ། །དེ་བས་ན་རླུང་འཁྲུགས་པར་
གྱུར་པ་ལ་ནི་གསོ་བའི་ཐབས་གཞན་དག་ལས་དང་པོར་སྣུམ་པ་དང་། དུགས་ཀྱི་
རྣམ་པ་དུ་མས་དེ་ཞི་བར་བྱ་བའི་དོན་དུ་བྱ། གསོ་བ་གཞན་དག་ནི་དེ་ལྟ་མ་་
ཡིན་ནོ། །རླུང་ནད་གསོ་བ་སྣུམ་དང་ནི། །དུགས་དང་སྦྱང་བ་འཇམ་རྩི་•དང་། །
མངར་སྐྱུར་ལན་ཚྭ་བྲོ་བ་ཡི། །ཟས་དང་བསྐུ་ཞིང་མཉེ་བ་དང་། །དཀྲི་སྣུམ་སྨན་•
ཆུ་བླུགས་པ་དང་། །གྲོ་ཆང་འབྲས་ཆང་བུ་རམ་ཆང་། །ཞེས་བྱ་བ་ལ། དེ་་
ལ་རླུང་ནད་གསོ་བ་ལ་•ནི་སྣུམ་ཆོས་དང་། དུགས་བྱས་ནས་སྦྱང་བ་●བྱ་ལ།
དེ་ཡང་འཇམ་པས་བྱའི། རྣོ་ཞིང་དྲག་པས་ནི་མི་བྱ་སྟེ། རྣོ་བ་ནི་རླུང་སྐྱེད་་་
པར་བྱེད་པ་ཡིན་པས་•བཀག་པ་ཡིན་ནོ། །དེ་བཞིན་དུ་བཟའ་བར་བྱ་བའི་ཟས་
113-404