736
བསྟན་འགྱུར། གསོ་བ་རིག་པ། ༼རྐ༽ ༢༡༥
བརྟན་པར་བྱེད་པ་ཡིན་ཏེ། ལུས་ཤིན་ཏུ་བརྟན་པར་བྱེད་པ་ཡིན་ནོ། །རྨིག་་
པ་གཅིག་པའི་འོ་མ་ཚ། །ཡན་ལག་རླུང་སེལ་སྐྱུར་བཅས་ཤིང་། །ལན་ཚྭ་བྲོ་་་
ཞིང་རྨོངས་པར་བྱེད། །ཅེས་བྱ་བ་ལ། རྨིག་པ་གཅིག་པ་ནི། རྨིག་སྦུབས་་་
གཅིག་ཡོད་པ་སྟེ། རྨིག་པ་ལ་ཁ་བྲག་•ཏུ་མ་གྱུར་པ། རྟ་དང་བོང་བུ་ལ་་་
སོགས་པ་རྣམས་ལ་རྨིག་པ་གཅིག་པ་ཞེས་བྱ་བ་▪སྟེ།
དེ་དག་གི་འོ་མ་ནི་ཚ་ཞིང་
དྲོ་བའི་ནུས་པ་དང་ལྡན་པ་ཡིན་ནོ།
།ཡན་ལག་ནི་•ཁྲག་ལ་སོགས་པའི་ལུས་་་
ཟུངས་●རྣམས་ཏེ། དེ་ལ་གནས་པའི་རླུང་སེལ་ཞིང་འཇོམས་པར་བྱེད་པ་དང་།
སྐྱུར་དང་བཅས་པ་དང་། ལན་ཚྭ་བྲོ་བ་ནི་ཅུང་ཟད་སྐྱུར་བ་དང་། ཅུང་ཟད་
ལན་ཚྭ་བྲོ་བའོ། །རྨོངས་པར་བྱེད་ཅེས་བྱ་བ་ནི【རྨོངས་རྨོངས་•པོར་བྱེད་ཅིང་།
ལུས་མི་གསལ་བ་བེམས་པོ་ཉིད་དུ་བྱེད་པའམ། ཤེས་རབ་ལ་གནོད་པར་བྱེད་་་་
པའོ༑ །ཡང་ན་རྨོངས་པ་ནི་བླུན་པ་•ཉིད་དུ་གྱུར་པའོ། །ཞེས་ལ་●ལས་་་
བཤད་དོ། །འོ་རློན་བད་ཀན་སྐྱེད་ཅིང་ལྕི། །རིགས་པར་བསྐོལ་བས་དེ་ལས་་
གཞན༑
།ཤིན་ཏུ་བསྐོལ་ན་འཇུ་དཀའ་ལྕི།
།བཞོས་མ་ཐག་དྲོ་བདུད་རྩིར་་་
མཚུངས༑ ཞེས་བྱ་བ་ལ། འོ་མ་ཐམས་ཅད་མ་བསྐོལ་བ་ནི་བད་ཀན་སྐྱེད་་
ཅིང་འཕེལ་བར་བྱེད་པ་ཡིན་ཏེ། དྲི་མ་དང་ལྡན་པས་ལུས་ཀྱི་●མི་རྒྱུ་བ་ཡིན་་་
པར་•རོ། །ལྕི་བ་ནི་ཡུན་རིང་ཞིག་ན་འཇུ་བ་སྟེ།
ས་ནི་ཟླ་བའི་ཡོན་ཏན་གྱི་•
ཤས་ཆེ་བ་ཡིན་པས་དེ་ལས་འབྱུང་བའི་ཕྱིར་རོ། །རིགས་པར་བསྐོལ་ན་ཞེས་བྱ་་
བ་ནི་འོ་མ་▪དེ་ཉིད་རློན་པ་ལས་གོ་བཟློག་པར་བསྟན་•ན་དེ་ལས་གཞན་•པ་སྟེ།
བད་ཀན་སྐྱེད་པ་མ་ཡིན་▪ལྕི་བ་ཡང་མ་ཡིན་ཏེ། བད་ཀན་སེལ་ཞིང་ཡང་བར་་
གྱུར་པའོ། །དེ་ལ་ལེགས་པ་ནི་སྦྱོར་བའི་ཐབས་ཏེ། ཇི་ལྟར་འོ་མའི་ཕྱེད་ཀྱི་་་་
ཆུས་བསྣན་ལ་བསྐོལ་བ་ནི། འོ་མ་རློན་པ་བས་ཤིན་ཏུ་ཡང་བ་ཡིན་ནོ། །
113-136