ཡན་ལག་བརྒྱད་པའི་སྙིང་པོའི་རྣམ་པར་འགྲེལ་པའི་ཚིག་གི་དོན་གྱི་ཟླ་ཟེར་ཞེས་བྱ་བ།
७८५
དེ་ལྟ་བུ་•མི་མཐུན་པ་གཞན་དང་གཞན་དག་ཏུ་གཞག་•པར་བྱ་སྟེ། དེ་ཁ་ཆུ་་་
དང་རུལ་བག་སྤང་བའི་ཕྱིར་ཡིནན་ནོ། །དེ་ལྟར་མ་བྱས་ན་ནི་རྒྱུ་དེས་དུག་ཅན་དུ་
འགྱུར་རོ། །མ་དག་པ་•འམ་ཁྲག་མ་དབྱུང་●།
།སྐྱེར་པ་བུ་རམ་སྦྲང་རྩིས་བསྐུ༎
ཞེས་བྱ་བ་ལ། ཁྲག་མ་དག་པར་གྱུར་ན་སྲིན་བུ་དེ་བསྐྱེད་ལ། སྐྱེར་པ་ལ་་་
སོགས་པས་བསྐུ་བར་བྱའོ། །ལན་བརྒྱར་དཀྲུགས་མར་རས་བལ་གྱི། །ཡེའུས་
བྱུགས་ལ་སྨན་བསིལ་བསྐུ །ཞེས་བྱ་བ་ལ། ཁྲག་གཞིབས་ཟིན་ནས་མར་ལན་
བརྒྱར་དཀྲུགས་ཤིང【བཞུས་པ། །རས་བལ་གྱི་ཡེའུས་•བསྐུ་བ་དང་། སྨན་་
བསིལ་བག་གིས་བསྐུ་བར་བྱའོ། །ནད་ཀྱི་ཁྲག་དང་བྲལ་གྱུར་ན། །འཕྲལ་དུ་་
རྩ་དམར་ནད་མེད་འགྱུར། །ཞེས་བྱ་བ་ལ། ནད་ཁྲག་མ་ལུས་པར་ཕྱིན་པར་་
གྱུར་པ་དང་། དེའི་མོད་ལ་རྩ་དམར་བ་དང་།
ནད་དུ་གྱུར་པ་•ཞི་བར་་་
འགྱུར་རོ། །མ་དག་གནས་ནས་བསྐྱོད་གྱུར་པ། །རྨ་ཡི་གནས་སུ་འདུག་པའི་་
ཁྲག །ཞག་ལོན་ན་ནི་རྣག་•པར་འགྱུར།
།དེ་བས་དེ་ནི་སླར་དབྱུང་ངོ་། །
ཞེས་བྱ་བ་ལ། ཁྲག་མ་དག་ཅིང་ནད་དང་བཅས【པ་རང་•རང་གི་གནས་ནས་་
བསྐྱོད་ཅིང་འཕོས་ཏེ་རྨའི་གནས་སུ་འདུག་པ་ནི་མཚན་•མོ་འདས་ཤིང་ཞག་ལོན་་
ན་རྣག་•པར་འགྱུར་རོ། །དེ་བས་ན་ཁྲག་དེ་སླར་དབྱུང་བར་བྱ་ཞིང་བསལ་བར་
བྱའོ།༑ །མཁྲིས་རྒྱས་ཁྲག་གི་ནད་ལ་ནི། །ཀུ་•བ་བུམ་པ་སྦྱར་མི་བྱ། །དེ་་་
གཉིས་མེ་དང་བཅས་པ་ཡིན། །རླུང་དང་བད་ཀན་ལ་སྦྱར་བྱ། །ཞེས་བྱ་བ་ལ།
མཁྲིས་པ་རྒྱས་ཤིང་ཤས་ཆེ་བ་ལས་བྱུང་བའི་ཁྲག་གི་•ནད་ལ་ནི།
ཁྲག་དེ་དབྱུང་
བའི་ཕྱིར་སྔར་བཤད་པའི་ཀུ་བ་དང་། བུམ་པ་གླན་ཅིང་སྦྱར་བས་ཁྲག་དབྱུང་་་
བར་མི་བྱ་སྟེ། གང་གི་ཕྱིར་གཉིས་•པ་དེ་དག་ནི་ནང་ན་མེ་དང་བཅས་པ་ཡིན་
པའི་ཕྱིར∶།
ཁྲག་གི་སྐྱེ་གནས་མཁྲིས་པ་དང་། ནུས་པ་མཐུན་པས་གནོད་པ་
113-645