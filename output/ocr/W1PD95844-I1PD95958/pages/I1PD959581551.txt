སྨན་དཔྱད་ཡན་ལག་བརྒྱད་པའི་སྙིང་པོའི་རྣམ་པར་འགྲེལ་པ་ཚིག་གི་དོན་གྱི་ཟླ་ཟེར་ཞེས་བྱ་བའི་བར་དུམ་བཞུགས་སོ།། ༡༥ ༣ ༡
མནན་ཆང་བླུད་གྱུར་ན།
།འདི་ཡིས་ཕོ་བའི་དྲོད་སྐྱེད་ཅིང་།
།ཉམས་བརྟས་་
ཁྲག་མཁྲིས་སེལ་བར་བྱེད། །སྐེམ་དང་མཛེ་དང་ཤ་བཀྲ་དང་། །གཅིན་སྙི་བ་
ཡི་ནད་རྣམས་འཇོམས།
།ཞེས་བྱ་བ་ལ། མ་དུ་ཀའི་མེ་ཏོག་བྲེ་བཅུ་དྲུག་བྱི་དང་
ག་དེའི་ཕྱེད་དེ་བྲེ་བརྒྱད། ཙི་ཏྲ་ཀ་དེའི་ཕྱེད་དེ་བྲེ་བཞི། བསེ་•ཤིང་གི་འབྲས་
བུ་བྲེ་བཞི། བཙོད་སྲང་བཞི་སྟེ་འདི་དག་ཐམས་ཅད་ཆུ་བྲེ་སུམ་ཅུ་རྩ་གཉིས་ཀྱི་་
ནང་དུ་བསྐོལ་ལ་བསྐོལ་བའི་ཁུ་བ་བྲེ་བཅུ་དྲུག་ལུས་པ་དེ་བཙགས་ཏེ་བསྒྲངས་པར་•
སྦྲང་རྩི་བྲེ་དོ་བཅུག་ནས་དེའི་འོག་ཏུ་སུག་སྨེལ་ལ་སོགས་པའི་ལྡེ་གུས་དེའི་སྣོད་ཀྱི་
བུམ་པར་བྱུགས་ལ་ཟླ་བ་གཅིག་བཞག་སྟེ་ལངས་པར་གྱུར་པའི་མནན་པའི་ཆང་དེ་
བླུད་པར་གྱུར་ན་ཕོ་བའི་མེ་དྲོད་སྐྱེད་པ་ལ་སོགས་པ་ཡོན་ཏན་འབྱུང་བར་འགྱུར་རོ། །
མ་དུ་ཀ་ཡི་མེ་ཏོག་ནི། །ཁུ་བ་བསྐོལ་བ་ཕྱེད་དུ་•བ། །བསྒྲངས་པར་སྦྲང་རྩི་་་
བཞི་ཆ་བཏབ། །སྔ་མ་བཞིན་དུ་བྱས་པའི་ཆང་། །ཕན་པའི་ཟས་དང་བཅས་
བསྟེན་ན། །ཕོ་བའི་ནད་ནི་ཐམས་ཅད་སེལ། །ཞེས་བྱ་བ་ལ། མ་དུ་ཀའི་མེ་
ཏོག་གི་ཁུ་བ་བསྐོལ་བ་ནས་སྦྲང་རྩི་བཏབ་པའི་བར་དུ་བྱས་ལ་སྔ་མ་བཞིན་དུ་སུག་
སྨེལ་ལ་སོགས་པས་བྱུགས་པའི་སྣོད་དུ་བཅུག་སྟེ་ཟླ་བ་གཅིག་མནན་པའི་ཆང་ཡང་
ཡོན་ཏན་སྔ་མ་དང་འདྲ་ཞིང་འཕྲོད་ཅིང་ཕན་པའི་ཟས་དང་བསྟེན་ན་ཕོ་བའི་ནད་
ཐམས་ཅད་སེལ་ཞིང་•འཇོམས་པར་བྱེད་དོ། །དེ་བཞིན་རྒུན་འབྲུ་བུ་རམ་ཤིང་། །
འབྲ་གོའི་ཁུ་བ་མནན་པ་བླུད། །ཅེས་བྱ་བ་ལ། མ་དུ་ཀའི་མེ་ཏོག་གི་ཁུ་བ་ཇི་
ལྟ་བ་བཞིན་དུ་རྒུན་འབྲུ་•ལ་སོགས་པའི་•ཁུ་བ་ཕྱེད་དུ་བའི་བར་དུ་བསྐོལ་ལ་སྦྲང་
རྩི་བཞི་ཆ་བཅུག་ལ་•སུག་སྨེལ་ལ་སོགས་པས་•བསྐུས་པའི་བུམ་པའི་ནང་དུ་ཟླ་བ་
གཅིག་བཞག་ནས་ལངས་པ་བླུད་ན་ཡང་ཕོ་བའི་ནད་ཐམས་ཅད་སེལ་བར་བྱེད་དོ༎
ཤིང་ཀུན་ཤུ་དག་པུ་ཙེ་•ཤེལ། །བོང་ང་པ་ཐ་དུག་མོ་ཡུངས། །གཟེ་མ་ཚ་བ་
113-1531