१०२
p བསྟན་འགྱུར། ཚད་མ། ༼ ༢༠༨
ཅི་གང་སྣང་བ་ཞེས་པ་འདིས་གཟུགས་ལ་སོགས་པའི་རྡུལ་ཕྲ་རབ་རྣམས་སོ་སོར་་་
རང་གི་ངོ་བོས་སྣང་བ་མེད་པའི་ཕྱིར་དང་། ཚོགས་པའི་རྣམ་པར་ཡང་དེ་རྣམས་
ཞེས་པ་སྔོན་པོ་ལ་སོགས་པའི་རང་གི་མཚན་ཉིད་དུའོ།
།གཞན་སྣང་བའི་ཡང་་་
ལ་རྣམ་པར་ཤེས་པ་སོ་སོར་སྣང་བའི་ཕྱིར་ན་སྣང་བའི་དོན་དམིགས་པའི་དོན་དུ་་
སྟོནན་ཏོ། །ཅི་སྟེ་ཇི་ལྟར་ཞེས་པ་ལ་སོགས་པས་རྒྱུའི་དོན་ཏོ། །ཇི་ལྟར་ཡོད་པ་
ཞེས་པ་ཚོགས་པ་སྣང་བའི་ཡང་ངོ་། །གལ་ཏེ་ཡང་རང་སྣང་བའི་རྣམ་པར་ཤེས་
པ་སྐྱེད་པར་བྱེད་པ་མ་ཡིན་པ་དེ་ལྟ་•ནའང་ཞེས་པ་ཡང་གི་སྒྲའི་དོན་ཏོ། །
བསགས་པ་ལ་དམིགས་པ་ཉིད་ཀྱི་ཕྱིར་ཞེས་པ། ཚོགས་པ་ལ་དམིགས་པ་ཉིད་ཀྱི་
ཕྱིར་བསགས་པ་སྟེ་སོགས་པའོ་ཞེས་བྱས་ནས་སོ། །སོགས་པ་ཡང་ཚོགས་པའོ། །
བསགས་པ་ལ་དམིགས་པ་ཉིད་ནི་དེ་རྣམས་ནི་ཚོགས་པར་སྣང་བ་ཉིད་ཀྱི་ཕྱིར་རོ། །
ཡང་ན་བསགས་པ་ཉིད་དུ་དམིགས་པ་ཉིད་ཀྱི་ཕྱིར་ཞེས་པ་སྟེ།
ཚོགས་པར་སྣང་
བ་ཉིད་ཀྱི་ཕྱིར་རོ་ཞེས་པའི་དོན་ཏོ། །འདིས་དམིགས་པའོ་ཞེས་བྱེད་པའི་བྱེད་
པར་བྱས་ནས་སྣང་བ་དམིགས་པའི་སྒྲས་བརྗོད་དོ། །ཀུན་རྫོབ་ཏུ་ཡོད་པ་ཁོ་ན་་
ལ་དམིགས་པ་ཞེས་པ་མངོན་སུམ་མ་ཡིན་པ་ཉིད་དོ་ཞེས་པ་ལྷག་མའོ། །ཀུན་་་་
རྫོབ་ཏུ་ཡོད་པ་ལ་དམིགས་པ་ཉིད་ནི་ཚོགས་པ་རྫས་སུ་ཡོད་པ་མ་ཡིན་པ་ཉིད་ཀྱི་་་
ཕྱིར་རོ། །འདིས་ནི་གང་ཀུན་རྫོབ་ཏུ་ཡོད་པ་ལ་དམིགས་པ་དེ་མངོན་སུམ་མ་་་་
ཡིན་ཏེ།
དྲན་པ་ལ་སོགས་པ་བཞིན། དབང་པོའི་ཤེས་པ་ཡང་དེ་ལྟ་བུའོ་ཞེས་
ཁྱབ་བྱེད་དང་འགལ་བའི་ཐལ་འགྱུར་གསུངས་སོ།
།འོ་ན་དེ་ནི་རྫས་སུ་ཡོད་པ་་
ཁོ་ནའི་རྡུལ་ཕྲ་རབ་རྣམས་ཀྱི་རྣམ་པ་མ་ཡིན་ནམ། དེ་རྣམས་ཁོ་ན་ནི་ཕན་ཚུན་
ཕན་བཏགས་པ་རྣམས་དེ་ལྟར་སོ་སོར་སྣང་ངོ་ཞེས་པས། རྣམ་པ་དུ་མའི་དོན་དུ་
སྨྲ་བ་ལ། ནམ་ཡང་མ་གྲུབ་པ་ཉིད་བརྗོད་པའོ་ཞེས་དོགས་པ་ལ་གསུངས་པ།
108-102