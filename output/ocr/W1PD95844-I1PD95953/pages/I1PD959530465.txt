བསྟན་འགྱུར། ཚད་མ། ༼ཡི༢༨
ཡང་ལྡོག་པ་ཁོ་ན་རྗེས་འགྲོ་མེད་པ་དེས་ཐམས་ཅད་ལས་གཅོད་པར་བྱེད་ཅིང་།
ལྡོག་པའི་ཤེས་པའི་གཏན་ཚིགས་ཁོ་ནར་འགྱུར་ཏེ།
རྟག་པ་མ་ཡིན་ཞིང་མི་རྟག་
པ་མ་ཡིན་ཞེས་པར་རོ། །དཔེར་ན་གཉིས་ཀ་ལ་བརྟེན་པ་ཞེས་པ། རྗེས་སུ་
འགྲོ་བ་དང་ལྡོག་པ་ལ་བརྟེན་པ་བྱས་པ་ཉིད་ལ་སོགས་པ་སྟེ། བྱས་པ་ཉིད་ནི་
རྟག་པ་ལས་ལྡོག་གོ་ཞེས་པས་རང་གི་རྟེན་ལ་རྟག་པ་རྣམ་པར་གཅོད་པའི་ཤེས་་་
པའི་གཏན་ཚིགས་ཡིན་ཞིང་། མི་རྟག་པ་བུམ་པ་ལ་སོགས་པ་ལ་ཡང་འཇུག་གོ་་
ཞེས་པས་མི་རྟག་པ་ཉིད་ཀྱི་ཤེས་པའི་རྒྱུ་ཡང་ངོ་། །ཀུན་ལ་ཡོད་པ་ཡང་མ་ཡིན། །
ཞེས་པ་ལ་སོགས་པ་སྟེ། ཡང་གི་སྒྲ་ནི་ངེས་པར【གཟུང་བ་ལའོ།
།རྟག་དང་
མི་རྟག་པ་དག་ནི་ཕན་ཚུན་སྤངས་ཏེ་གནས་པའི་མཚན་ཉིད་ཅན་གྱི་ཕྱིར།
དངོས་པོ་གཅིག་གཉིས་ཀའི་ངོ་བོ་མ་ཡིན་ལ། དེ་གཉིས་ཀ་རྣམ་པར་གཅོད་པའི་
ངོ་བོ་ཡང་མི་སྲིད་དོ་ཞེས་པའི་དོན་ཏོ།
།གཞན་ཡང་གཅིག་ཐམས་ཅད་ཀྱི་རང་་
བཞིན་ཉིད་ན། དངོས་པོ་གཅིག་གི་འགལ་བ་དུ་མའི་རང་བཞིན་དུ་འགྱུར་ཞིང་།
ཐམས་ཅད་མ་ཡིན་པ་ཉིད་ན་ཡང་། ཐམས་ཅད་ཀྱི་རང་བཞིན་དང་བྲལ་བའི་་་
ཕྱིར་དེ་དངོས་པོ་ཉིད་དུ་འགྱུར་བ་མ་ཡིན་ནོ། །འོ་ན་ཅི་ལྟར་ཞེས་པ་ལ་སོགས་པ་
སྟེ༑ འགལ་བའི་དོན་ལ་འཇུག་པ་ཉིད་ནི་བྱས་པ་ཉིད་དང་གཞལ་བྱ་ཉིད་ལ་
མཚུངས་ཏེ། དེ་གལ་ཏེ་གཞལ་བྱ་ཉིད་སྒྲ་ལ་ཐེ་ཚོམ་གྱི་རྒྱུ་ཡིན་ན། ཅི་ལྟར་
གཉིས་ཀ་ལ་བརྟེན་པ་བྱས་པ་ཉིད་ལ་སོགས་པ་ཕན་ཚུན་དུ་འགལ་བ་རྩོལ་མ་ཐག་
ཏུ་བྱུང་བ་དང་། རྩོལ་མ་ཐག་ཏུ་མ་བྱུང་བ་ལ་འཇུག་བཞིན་པ་ནི་རྗེས་སུ་འཇུག་
པའི་ཤེས་པའི་གཏན་ཚིགས་ཅི་ལྟར་ཡིན། དེ་ལས་ནི་གློག་དང་བུམ་པ་ལ་སོགས་
པ་ལ་མི་རྟག་ཅེས་ངེས་པ་རྗེས་སུ་འཇུག་པའི་ཤེས་པ་སྐྱེའོ། །འདི་ཡང་ནི་ཡང་་་
དག་པར་རྟོགས་པར་བྱེད་པའི་གཏན་ཚིགས་གསལ་བར་བྱེད་པའི་ཆེད་དུ་ཉེ་བར་
108-440