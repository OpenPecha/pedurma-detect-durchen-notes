१३७
pampa Sa བསྟན་འགྱུར། ཚད་མ། ༼ཡི༽ ༢༠༨
དང་ཆེས་ཤིན་ཏུ་ལ་སོགས་པའི་བྱེ་བྲག་ལས་སྔ་ཕྱི་ཉིད་དུ་སྟེ། དཔེར་ན་སྐྱེད་
པར་བྱེད་པ་དང་ཀློག་ཏུ་འཇུག་པར་བྱེད་པ་པོ་ཉིད་དུ་ཁྱད་པར་མེད་ཀྱང་ཕ་འོང་
བ་མཐོང་ནས། བདག་གི་• ཕ་འོང་ངོ་ཞེས་སྔོན་ལ་ངེས་པར་འགྱུར་གྱི།
མཁན་པོ་འོང་ངོ་ཞེས་མ་ཡིན་པ་བཞིན་ནོ། །འགྱུར་བའི་ངེས་པ་དེ་ཡང་འཁྲུལ་་
པའི་རྒྱུ་མེད་ན་འགྱུར་རོ། །དེའི་ཕྱིར་ཉམས་སུ་མྱོང་ངོ་ཞེས་པ་ཁོ་ནས་ནི་རྣམ་པ་
ཐམས་ཅད་ངེས་པ་མ་ཡིན་ནོ། །གལ་ཏེ་དེ་ལྟ་•ན་ཕ་རོལ་པོས་མངོན་སུམ་རྟོག་པ་
དང་བཅས་པར་འདོད་ན། ཅི་ལྟར་ཡུལ་ལ་•ལྟ་བ་ཙམ་གྱི་དོན་ཅན་ནི་བཞི་པོ་་
ཕྲད་པ་ལས་སྐྱེས་པའོ་ཞེས་པ་དེ་བརྗོད་ཅེ་ན། དབང་པོའི་ཤེས་པ་རྟོག་པ་མེད་་
པ་ཉིད་དུ་ཚད་མས་གྲུབ་བོ་ཞེས་དངོས་པོའི་སྟོབས་ལས་སློབ་དཔོན་གྱིས་“དེ་སྐད་
དུ་གསུངས་ལ། ཁོ་བོ་ཅག་གིས་ནི་ཕ་རོལ་པོས་ཁས་བླངས་པའི་དབང་ལས་འདི་
སྐད་དུ་བཤད་དོ་ཞེས་པས་མི་འགལ་ལོ།
།གལ་ཏེ་ཕ་རོལ་པོས་མངོན་སུམ་ངེས་་
པའི་བདག་ཉིད་དོ་ཞེས་ཁས་བླངས་ན། མངོན་སུམ་དང་གཏན་ལ་ཕེབས་པར་་
མཚུངས་པར་སྐྱེ་བའོ་ཞེས་པ་འདི་ཅི་ལྟར་རིགས་ཏེ། དེ་ཁོ་ན་དང་དེ་མཚུངས་་་
པར་སྐྱེའོ་ཞེས་ཁས【བླངས་པར་•རིགས་པ་ནི་མ་ཡིན་ནོ་ཞེ་ན། འདི་ནི་དེའི་སྐྱོན་
གཞན་དུ་འགྱུར་ཏེ། གང་འདི་ལྟར་འདོད་པ་ལའོ་ཞེས་པ་ཤིན་ཏུ་ཐལ་ཆེས་པས་
ཆོག་●གོགོ། །ཡུལ་ཐ་དད་པ་ཡང་ཞེས་པ། ཚད་མའི་ཡུལ་བདག་●དང་ཡིད་
ཡིན་པ་ཉིད་ཀྱི་ཕྱིར་དང་། འབྲས་བུའི་ཡུལ་དོན་ཡིན་པ་ཉིད་ཀྱི་ཕྱིར་རོ། །འོ་
ན་ཤེས་པ་ཡང་བདག་ལ་འདུ་བའི་ཕྱིར་དེའི་ཡུལ་ཅན་ཁོ་ན་མ་ཡིན་ནམ་ཞེ་ན།
འདི་ཡོད་པ་མ་ཡིན་ཏེ། གང་ཕྱིར་ཤེས་པའི་ཤེས་པར་བྱ་བ་ནི་ཡུལ་ཉིད་དུ་་
མངོན་པར་འདོད་ཀྱི་འདུ་བ་ཅན་གྱི་རྒྱུ་ནི་མ་ཡིན་པས་སོ། །གཞན་དུ་ན་ཤེས་པ་
ཐམས་ཅད་ཡུལ་གཅིག་པ་ཉིད་དུ་འགྱུར་རོ། །བདག་དང་ཡིད་ཕྲད་པ་ནི་་
108-136