१२
བསྟན་འགྱུར། ཚད་མ། ༼ཡི༽ ༢༠༨27
ཆེད་དུ་གསུངས་པ། ཅི་སྟེ་ཞེས་པ་ལ་སོགས་པའོ། །བརྗོད་པར་བྱ་བ་ཁོ་ན་ལ་
དེ་མ་ཡིན་ཞེས་པ་ནི། དེལྟར་གྱུར་པའི་དོན་ལ་མེད་པ་ན། ངག་ཀྱང་དེའི་་་་
དོན་རྟོགས་པར་བྱེད་པའི་འབྲས་བུ་"ཅན་མ་ཡིན་ནོ། །གསུངས་པ། མ་ཡིན་
ཞེས་པ་ལ་སོགས་པའོ། །ཉེ་བར་སྦྱར་མི་རིགས་ཞེས་པ་བསྒྲུབ་བྱ་དང་དཔེ་དག་་
གཅིག་ཏུ་བྱ་བ་ཞེས་པ་ཉེ་བར་སྦྱར་བའི་མཚན་ཉིད་དེ། དེ་དག་གི་དཔེ་ཉིད་ལ་
འཐད་པ་མ་ཡིན་ཏེ། དཔེར་ན་དུམ་ཞོགས་དང་ཐོད་པ་དང་སྣོད་སྤྱད་“དང་
རྒྱན་ལ་སོགས་པ་ཞེས་པའི་ངག་འདི་ལྟ་བུ་ནི་མ་ཡིན་ནོ། །དེ་ལྟར་གཙོ་བོ་ལ་་་
སོགས་པ་བསྒྲུབ་པར་བྱ་བའོ། །དེ་ལྟར་ཡན་ལག་གི་མཚན་ཉིད་ནི་དངོས་སུ་གཙོ་
བོ་ཡོད་པ་ཉིད་ཅེས་པ་གཙོ་བོ་ཡོད་དོ་ཞེས་བར་མ་ཆད་པར་གཙོ་བོ་བསྒྲུབ་པར་བྱ་
བ་ལ་ནི་དཔེ་དང་ཉེ་བར་བསྡུ་བའི་མཚན་ཉིད་རྣམ་པ་ཐམས་ཅད་དུ་འབྲེལ་པ་མ་
ཡིན་ནོ། །དེ་ལྟར་ནི་བསྒྲུབ་"བྱ་ངེས་པར་འཛིན་པ་དམ་བཅའོ་ཞེས་པ་དམ་་
བཅའི་མཚན་ཉིད་དེ། གཙོ་བོ་ཟླ་བོའི་ངོ་བོ་བསྒྲུབ་པར་བྱ་བར་བརྟགས་“པ་
ཡང་མ་ཡིན་ནོ། །དེ་སྟོན་པ་ དཔེའོ་ཞེས་པ་དཔེའི་མཚན་ཉིད་ཡིན་ཞིང་། དེ་
དག་གཅིག་ཏུ་བྱ་བ་ཞེས་པ་ཉེ་བར་སྦྱར་བའི་མཚན་ཉིད་དེ། དེ་གཉིས་ཀ་ཡང་་
འདིར་ཡོད་པ་མ་ཡིན་ནོ་ཞེས་རྟོགས་པར་བྱས་ཟིན་ཏོ། །འོ་ན་རིགས་པའི་སྒོར་་
འདི་སྒྲུབ་"བྱེད་དུ་ཉེ་བར་སྒྲུབ་པ་མ་ཡིན་ནམམ། དེ་ཅི་ལྟར་སྔ་མའི་སྐྱོན་འབྱུང་་
ཞེ་ན་གསུངས་པ། རིགས་པའི་སྒོའི་ཕྱོགས་ཀྱིས་ནི་ཞེས་པ་སྟེ། དེས་ནི་གཙོ་བོ་
དོན་གྱིས་སྒྲུབ་ཀྱི་●དངོས་སུ་མ་ཡིན་ཏེ། དངོས་སུ་ནི་ཁྱད་པར་རྣམས་ཁོ་ན་
བསྒྲུབ་བྱའོ། །ཁྱད་པར་རྣམས་ཁོ་ན་དེར་རྒྱུ་གཅིག་པ་ཉིད་དུ་བསྒྲུབ་པར་བྱ་བ་་
ཉིད་ཀྱི་ཕྱིར་ཕྱོགས་སོ་ཞེས་པའི་ཚིག་ལས་སོ། །དེ་རྣམས་བསྒྲུབ་པར་བྱ་བ་ཉིད་་
ན་ཇི་སྐད་བཤད་པའི་ཡན་ལག་གི་སྦྱོར་བ་འབྲེལ་པར་འགྱུར་ཏེ། འབྲེལ་པ་ཙམ་
108-482