عام 3
བསྟན་འགྱུར། ཚད་མ། ༼ཡི༽ ༢༠༨
གི་ཞེས་པ་སྟེ། ཡང་ཅི་ལྟར་འདི་སུན་འབྱིན་ནོ་ཞེས་ཤེས་པར་བྱ་ཞེ་ན་གསུངས་པ།
སྐྱོན་བརྗོད་པས་ཞེས་པ་སྟེ་སྐྱོན་བསལ་བར་བྱེད་པས་ཞེས་པའི་དོན་ཏོ། །བརྗོད་
པའི་སྒྲ་འདིར་དངོས་པོ་སྒྲུབ་པའོ། །སྐྱོན་བརྗོད་པ་དེ་ཡང་སྔ་མ་ཁས་བླངས་པ་་
ཡོད་ན་འགྱུར་རོ་ཞེས་པ་འདི་བཤད་པ་ནི།
སྔ་མར་ཁས་བླངས་པ་ཡོད་ན་ཞེས་་
པའོ།༑ །འདི་སྐད་བཤད་པར་འགྱུར་ཏེ། སུན་འབྱིན་ཞེས་བྱ་བ་ནི་གང་གི་
ཕྱོགས་སྔ་མ་རྒོལ་བས་ཁས་བླངས་པའི་དོན་འགའ་ཞིག་སུན་འབྱིན་པར་བྱ་བ་སྟེ།
དེའི་ཚིག་ནི་སུན་འབྱིན་ནོ། །སྔ་མས་ཁས་བླངས་པའི་སྐྱོན་བསལ་བར་བྱེད་པ་ནི་
དེའི་འབྲས་བུ་སྟེ། དེའི་ཕྱིར་འབྲས་བུ་དེས་འདི་སུན་འབྱིན་ནོ་ཞེས་ངེས་པར་་་་
བྱའོ་ཞེས་པའོ། །གཏན་ཚིགས་ཅི་ཞིག་གིས་འདི་སུན་འབྱིན་ཡིན་ཞེ་ན་གསུངས་
པ༑ འདིར་ནི་ཞེས་པ་ལ་སོགས་པའོའོ། །གཙོ་བོ་ཡོད་པ་ཉིད་ཀྱི་གཏན་ཚིགས་
ནི་ཡོན་ཏན་རྗེས་སུ་འགྲོ་བ་སྟེ། གཙོ་བོ་ཡོད་དེ། ཁྱད་པར་རྣམས་ལ་རྗེས་སུ་
འགྲོ་བ་མཐོང་བའི་ཕྱིར་ཞེས་པའོ། །དེ་ཡང་གཞན་གྱི་ངོར་མ་གྲུབ་སྟེ། སངས་
རྒྱས་པ་ལ་སོགས་པ་རྣམས་ནི་སྙིང་སྟོབས་ལ་སོགས་པའི་ཡོན་ཏན་རྣམས་ཀྱི་▪རྗེས་
སུ་སོང་བ་ཉིད་དུ་ཁྱད་པར་རྣམས་ཡིད་ཆེས་པ་མ་ཡིན་ནོ། །དེའི་ཕྱིར་དེ་རབ་ཏུ་
བསྒྲུབ་པའི་ཆེད་དུ་གྲངས་ཅན་པས་འབྲས་བུ་གཅིག་པ་ཉིད་གཏན་ཚིགས་སུ་•
བཤད་དོ། །སྒྲ་དང་རེག་པ་དང་གཟུགས་དང་རོ་དང་དྲི་སྟེ་ལྔ་རྣམས་ནི་བདེ་བ་
དང་སྡུག་བསྔལ་བ་དང་རྨོངས་པ་སྟེ་གསུམ་པོ་རྣམས་ཀྱི་བཀོད་པའི་ཁྱད་པར་རོ། །
ཅིའི་ཕྱིར་ཞེ་ན། ལྔ་པོ་རྣམས་ཀྱི་དང་ལྔ་པོ་རྣམས་ཀྱི་འབྲས་བུ་གཅིག་པ་ཉིད་་
ཡོད་པའི་ཕྱིར་རོ། །སྒྲ་དང་རེག་བྱ་དང་གཟུགས་དང་རོ་དང་དྲི་བདེ་བ་རྣམས་་
ཀྱི་འབྲས་བུ་ནི་རབ་ཏུ་དང་བ་དང་ཡང་བ་ཉིད་དང་རབ་ཏུ་དག་པ་དང་མངོན་་
པར་ཆགས་པ་དང་མཆོག་ཏུ་རངས་པ་དང་དགའ་བ་རྣམས་སོ། །སྡུག་བསྔལ་་
108-396