R
བསྟན་འགྱུར། ཚད་མ། ༼ཡི༽ ༢༠༨7
མི་རྟག་པ་ཁོ་ན་ལ་འཇུག་གོ་ཞེས་པ་འདི་ནི་ཐེ་ཚོམ་མེད་དེ། དེས་ན་ཅི་ལྟར་རྗེས་
སུ་འཇུག་པ་དང་ལྡོག་པ་དག་མ་ངེས་པའི་ཕྱིར་རོ་ཞེས་བརྗོད་ཅེ་ན། སྐྱོན་འདི་
མེད་དེ། ཕ་རོལ་པོའི་རྟག་པ་ཡང་དངོས་པོར་ཁས་ལེན་ཏེ། དེས་ན་དེའི་་་
འདོད་པ་ལ་ལྟོས་པས་དེ་སྐད་བཤད་དོ།
།རང་གི་ལུགས་ཀྱིས་ནི་མཉན་བྱ་ཉིད་་
མི་རྟག་པ་ཉིད་ལ་གཏན་ཚིགས་ཁོ་ནའོ།
།ཁ་ཅིག་ནི་གཉིས་ཀ་ལ་མི་བསྟེན་
པའི་གཞལ་བྱ་ཉིད་ཀྱང་འདུས་མ་བྱས་ལ་སྐུར་པ་འདེབས་པ་ལས་མེད་པ་ལ་རྗེས་་
སུ་འགྲོ་བ་མི་རིགས་པའི་ཕྱིར་རྗེས་སུ་འགྲོ་བ་མི་འཁྲུལ་བ་ཅན་མཐུན་ཕྱོགས་ཁོ་ན་
ལ་ཡོད་དོ་ཞེས་པས་རྗེས་སུ་འགྲོ་བ་ཅན་ཁོ་ནའི་གཏན་ཚིགས་སུ་སྨྲའོ། །དེ་མི་་་
རིགས་ཏེ་ཅི་ལྟར་མི་མཐུན་པའི་ཕྱོགས་ལས་ལྡོག་པ་མེད་པའམ།
ཅི་ལྟར་མཐུན་
པའི་ཕྱོགས་ཁོ་ན་ལ་ཡོད་པ་ཡིན་ཞེས་པའོ། །གལ་ཏེ་•མཐུན་པའི་ཕྱོགས་ལ་ཡོད་
པ་ཉིད་རྣམ་པར་མི་གཅོད་ན་ངེས་པར་གཟུང་བ་འདིའི་འབྲས་བུ་ཅི་ཡིན་རྣམ་པར་
གཅོད་ནའང་ཅི་ལྟར་མི་ལྡོག་སྟེ། ལྡོག་པ་ནི་ཡོད་པ་རྣམ་པར་གཅོད་པ་ལས་་
གཞན་མ་ཡིན་པའི་ཕྱིར་རོ། །རྗེས་སུ་འགྲོ་བ་ཡང་མ་ཡིན་ཞིང་ལྡོག་པ་ཡང་མ་
ཡིན་ཞེས་པ་འདི་ནི་འགལ་བ་སྟེ།
གང་མེད་དོ་ཞེས་རྗེས་སུ་འགྲོ་བ་བཀག་པ་དེ་
ཉིད་ལྡོག་∶པ་ཡིན་པའི་ཕྱིར་རོ། །དེའི་ཕྱིར་རྗེས་སུ་འགྲོ་བ་ཅན་ཞེས་བྱ་བའི་
གཏན་ཚིགས་ནི་འགའ་ཡང་མེད་དོ། །གཞལ་བྱ་ཉིད་མི་མཐུན་ཕྱོགས་ལ་རྗེས་སུ་
འགྲོ་བ་དང་མི་ལྡན་པ་ཡང་མ་ཡིན་ཏེ། གང་གི་ཕྱིར་ཆོས་རྣམ་པ་གསུམ་སྟེ།
དངོས་པོའི་ཆོས་སྐྱེ་བ་ལ་སོགས་པ་རྣམས་དངང༌་། དངོས་པོ་མེད་པའི་ཆོས་སྐྱེ་བ་་
མེད་པ་ལ་སོགས་པ་རྣམས་དང༌་། གཉི་གའི་ཆོས་གཞལ་བྱ་"ཉིད་ལ་སོགས་པ་་་
རྣམས་ཡིན་པའི་ཕྱིར་རོ། །མེད་པ་ནི་ཆོས་འགའ་ཡང་མ་ཡིན་པ་ཁོ་ནའོ་ཞེ་ན།
ཆོས་ཐམས་ཅད་དང་བྲལ་བ་ཞེས་བྱ་བ་འདི་ཁོ་ན་དེའི་ཆོས་མ་ཡིན་ནམ། བློས་་
108-424