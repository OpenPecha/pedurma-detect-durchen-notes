སངས་རྒྱས་ཕལ་པོ་ཆེ་ཞེས་བྱ་བ་ཤིན་ཏུ་རྒྱས་པ་ཆེན་པོའི་མདོ།
१९
ཆོས་ཀྱི་ཚུལ་གྱི་དཀྱིལ་འཁོར་ཐམས་ཅད་ལ་ཞུགས་པས། ཐམས་ཅད་མཁྱེན་པ་
ཉིད་ཡོངས་སུ་བཟུང་●བ་དང་། ཆོས་ཀྱི་སྣང་བ་ཐམས་ཅད་ཀྱི་ཚུལ་རྣམ་པར་་་་
བལྟ་“བ་དང་།
སེམས་ཅན་གྱི་དབང་པོ་རྒྱ་མཚོ་ཐམས་ཅད་ཡོངས་སུ་ཤེས་པར་
བྱ་བ་དང་། དེ་བཞིན་གཤེགས་པ་ཐམས་ཅད་ཀྱི་གསུང་གི་ཡན་ལག་རྒྱ་མཚོའི་་་་
དབྱངས་ ཡོངས་སུ་བཟུང་●བའི་ཕྱིར་བྱིན་གྱིས་རློབ་པ་མཛད་དོ། །དེ་ནས་་་
སངས་རྒྱས་བཅོམ་ལྡན་འདས་དེ་དག་གིས། བྱང་ཆུབ་སེམས་དཔའ་སེམས་་་་
དཔའ་ཆེན་པོ་ཀུན་ཏུ་བཟང་པོ་ལ་ཐམས་ཅད་མཁྱེན་པ་ཉིད་ཀྱི་སྟོབས་ལ་རབ་ཏུ་་་་
འཇུག་པའི་ཡེ་ཤེས་ཀྱང་ཉེ་བར་བསྒྲུབས་སོ། །ཆོས་ཀྱི་དབྱིངས་མཐའ་དང་་་་
དབུས་“མེད་པ་ལ་རབ་ཏུ་འཇུག་པའི་ཡེ་ཤེས་ཀྱང་ཉེ་བར་བསྒྲུབས་ སོ། །དུས་
གསུམ་གྱི་སངས་རྒྱས་ཀྱི་དཀྱིལ་འཁོར་ཐམས་ཅད་ཡང་དག་པར་འབྱུང་བའི་ཡེ་་་་
ཤེས་ཀྱང་ཉེ་བར་བསྒྲུབས་སོ། །འཇིག་རྟེན་གྱི་ཁམས་རྒྱ་མཚོ་ཐམས་ཅད་འཇིག་
པ་དང་། འདུ་བའི་ཡེ་ཤེས་ཀྱང་ཉེ་བར་བསྒྲུབས་སོ། །ཆོས་ཀྱི་དབྱིངས་འབྱམ་
ཀླས་པ་མཐའ་དང་དབུས་མྱེད་“པའི་ཡེ་ཤེས་ཀྱང་ཉེ་བར་བསྒྲུབས་སོ། །སངས་
རྒྱས་ཀྱི་རྣམ་པར་ཐར་པ་ཟབ་མོ་ཐ་མྱི་དད་པ་དང་། ཏིང་ངེ་འཛིན་ཐམས་ཅད་
ལ་རྣམ་པར་གནས་པའི་ཡེ་ཤེས་ཀྱང་ཉེ་བར་བསྒྲུབས་སོ། །བྱང་ཆུབ་སེམས་་་་
དཔའ་ཐམས་ཅད་ཀྱི་དབང་པོ་རྒྱ་མཚོ་ལ་རབ་ཏུ་འཇུག་པའི་ཡེ་ཤེས་ཀྱང་ཉེ་བར་་་་
བསྒྲུབས་སོ། །སེམས་ཅན་ཐམས་ཅད་ཀྱི་སྐད་རྒྱ་མཚོ་དང་ཆོས་ཀྱི་འཁོར་ལོ་●
ངེས་པའི་ཚིག་གི་ཡེ་ཤེས་ཀྱང་ཉེ་བར་བསྒྲུབས་སོ། །འཇིག་རྟེན་གྱི་ཁམས་མང་པོ་
ཐམས་ཅད་ཀྱི་རྗེས་སུ་སོང་ཞིང་ཆོས་ཀྱི་དབྱིངས་ཐམས་ཅད་དུ་ལུས་ཡང་དག་པར་་
གཞོལ་བའི་སེམས་“ཀྱང་ཉེ་བར་བསྒྲུབས་སོ། །སངས་རྒྱས་ཀྱི་གསུང་གི་ཡན་ལག་
དང་སྒྲ་དང་“དབྱངས་ཀྱང་ཉེ་བར་བསྒྲུབས་སོ། །ཇི་ལྟར་འཇིག་རྟེན་གྱི་ཁམས་
35-189