བཀའ་འགྱུར། ཕལ་པོ་ཆེ། ༼རྐ༽ ༣༥
རྣམས་ཀྱི་བྱང་ཆུབ་སེམས་དཔའི་གཏེར་བཅུ་པོ་དེ་དག་ནི། འདས་པ་དང་།
མ་བྱོན་པ་དང་།
ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱིས་་་
གསུངས་སོ ། །གསུང་ངོ་། །གསུང་བར་འགྱུར་རོ། །ཀྱེ་རྒྱལ་བའི་སྲས་དག །
དེ་ལ་དད་པའི་གཏེར་གང་ཞེ་ན། ཀྱེ་རྒྱལ་བའི་སྲས་དགག །འདི་ལ་བྱང་ཆུབ་
སེམས་ དཔའ་ ཆོས་ ཐམས་ ཅད་ སྟོང་ པ་ ཞེས་ བྱ་བར་ དད་པར་ བྱེད་ དོ། ། ཆོས་ ་
ཐམས་ཅད་མཚན་མ་མེད་པ་ཞེས་བྱ་བར་དད་པར་བྱེད་དོ།
།ཆོས་ཐམས་ཅད་
སྨོན་པ་མེད་པ་ཞེས་བྱ་བར་དད་པར་བྱེད་དོ།
།ཆོས་ཐམས་ཅད་མ་བྱས་པ་ཞེས་
བྱ་བར་དད་པར་བྱེད་དོ།
།ཆོས་ཐམས་ཅད་མ་བརྟགས་“པ་ཞེས་བྱ་བར་དད་
པར་བྱེད་དོ། །ཆོས་ཐམས་ཅད་གནས་“མེད་པ་ཞེས་བྱ་བར་དད་པར་བྱེད་དོ། །
ཆོས་ཐམས་ཅད་ཚད་མེད་པ་ཞེས་བྱ་བར་དད་པར་བྱེད་དོ།
།ཆོས་ཐམས་ཅད་བླ་
ན་མེད་པ་ཞེས་བྱ་བར་དད་པར་བྱེད་དོ། །ཆོས་ཐམས་ཅད་འདར་མི་རུང་བ་ཞེས་
བྱ་བར་དད་པར་བྱེད་དོ། །ཆོས་ཐམས་ཅད་འབྱུང་བ་མེད་པ་ཞེས་བྱ་བར་དད་
པར་བྱེད་དོ། །དེ་ནི་ཆོས་དང་མཐུན་“པའི་དད་པ་དང་ལྡན་པ་ཡིན་ཏེ། ཆོས་
།སངས་
ཐམས་ཅད་བསམ་གྱིས་མི་ཁྱབ【པོ་ཞེས་བྱ་•བས་ཞུམ་པར་མི་འགྱུར་རོ།
རྒྱས་ཐམས་ཅད་བསམ་གྱིས་མི་ཁྱབ་པོ་ཞེས་བྱ་བས་【ཞུམ་པར་མི་འགྱུར་རོ། །
སེམས་ཅན་གྱི་ཁམས་ཐམས་ཅད་བསམ་གྱིས་མི་ཁྱབ་པོ་ཞེས་བྱ་བས་ཞུམ་པར་མི་་་་་
འགྱུར་རོ། ། ཆོས་ཀྱི་དབྱིངས་བསམ་གྱིས་མི་ཁྱབ་པོ་ཞེས་བྱ་ བས་ཞུམ་ པར་ མི་
འགྱུར་རོ། །ནམ་མཁའི་དབྱིངས་བསམ་གྱིས་མི་ཁྱབ་པོ་ཞེས་བྱ་བས་ཞུམ་པར་མི་
འགྱུར་རོ།
།མྱ་ངན་ལས་འདའ་བའི་དབྱིངས་བསམ་གྱིས་མི་ཁྱབ་པོ་ཞེས་བྱ་བས་
ཞུམ་པར་མི་འགྱུར་རོ། །འདས་པའི་དུས་བསམ་གྱིས་མི་ཁྱབ་པོ་ཞེས་བྱ་བས་ཞུམ་
པར་མི་འགྱུར་རོ། །མ་འོངས་པའི་དུས་བསམ་གྱིས་མི་ཁྱབ་པོ་ཞེས་བྱ་བས་ཞུམ་
35-740