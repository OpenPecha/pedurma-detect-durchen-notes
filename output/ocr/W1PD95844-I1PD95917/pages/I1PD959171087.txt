१०७५
བསྟན་འགྱུར། སེམས་ཙམ།
ཆོས་ནི་གཉིས་ཏེ། གཞན་གྱིས་གནོད་པར་•བྱས་པ་བཟོད་པ་དང་། བདག་
ཉིད་ཀྱང་གཞན་ལ་གནོད་པར་མི་བྱེད་པའོ།
།ཚངས་པ་མཚུངས་པར་སྤྱོད་པ་
རྣམས་དང་ལྷན་ཅིག་ཏུ་འཁོད་པ་ན། རྩོད་པ་མ་བྱུང་བ་རྣམས་འབྱུང་བར་མི་
འགྱུར་བ་དང་བྱུང་བ་རྣམས་ཞི་བར་བྱ་བ་དང་།
འཐབ་པ་མེད་པ་དང་།
མཚང་འབྲུ་བ་མེད་པ་དང། འགྱེད་•པ་མེད་པ་དང་། རྩོད་•པ་མེད་པར་
འགྱུར་བའི་ཆོས་ནི་གཉིས་ཏེ། གཅིག་ལ་གཅིག་བྱམས་པའི་སེམས་དང་ལྡན་པ་
དང་། ཆོས་དང་ཟང་ཟིང་ཐུན་མོང་དུ་ལོངས་སྤྱོད་ཅིང་གནས་པའོ། །མྱུར་བ་
མྱུར་བར་སེམས་གནས་པར་འགྱུར་བ་དང་། 【ཏིང་ངེ་འཛིན་ཐོབ་པར་འགྱུར་བ་
དང་།‧ ཚངས་པར་སྤྱོད་པ་ཡོངས་སུ་དག་པར་གནས་པར་འགྱུར་བའི་ཆོས་་་་་
འདི་ནི་གཉིས་ཏེ། སྔོན་བྱས་པ་དང་། སྔོན་སྨྲས་པ་རྣམས་དྲན་པའི་དབང་དུ་
བྱས་ནས∶། ཉེས་པའི་གཉེན་པོ་ཆོས་བཞིན་དུ་བྱེད་ཅིང་། ཉེས་པ་མེད་པ་ལ་་
ཡང་དགའ་བ་དང་། མཆོག་ཏུ་དགའ་བ་དེ་ཉིད་ཀྱི་●རྗེས་སུ་སློབ་ཅིང་ཉིན་
མཚན་འདའ་བར་བྱེད་པ་དང་། ལུས་དང་ངག་དང་ཡིད་ཀྱི【ལས་ཀྱི་•མཐའ་
ཐམས་ཅད་སོ་སོ་●ཡང་དག་པར་རྟོག་པའི་དབང་དུ་བྱས་ནས། ཉེས་པ་མི་བྱེད་
དེ༑ རྒྱུ་དེས་•འགྱོད་པ་མེད་ཅིང་། མཆོག་ཏུ་དགའ་ལ། དགའ་བ་ནས་
རྣམ་པར་གྲོལ་བའི་●ཡེ་ཤེས་མཐོང་བའི་བར་དུ་རྒྱས་པར་སྦྱར་བའོ།
།སྡུག་
བསྔལ་ཐམས་ཅད་ལས་ཡང་དག་པར་འདའ་བར་འགྱུར་བ་འདི་ལྟ་སྟེ། ངན་
སོང་གི་སྡུག་བསྔལ་ལས་ཡང་དག་པར་འདའ་བར་འགྱུར་བ་དང་། འཁོར་བའི་
སྡུག་བསྔལ་ལས་ཡང་དག་པར་འདའ་བར་འགྱུར་བའི་ཆོས་ནི་གཉིས་ཏེ། ཚེ་
འདི་དང་ཚེ་• ཕྱི་མའི་ཉེས་དམིགས་མཐོང་ནས་ཉེས་པར་སྤྱོད་པ་སྤོང་བ་དང་།
མཉམ་པར་གཞག་པའི་སེམས་ཀྱིས་བྱང་ཆུབ་ཀྱི་ཕྱོགས་ཀྱི་ཆོས་རྣམས་གོམས་པར་་
72-1068