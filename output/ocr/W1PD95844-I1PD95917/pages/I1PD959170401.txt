१८
བསྟན་འགྱུར། སེམས་ཙམ། ༼ཙི༽ ༡༤༡
དབང་གིས་ཀྱང་ས་གཞན་དུ་འགྱུར་ཏེ། ས་བསྲེགས་ན་ཁ་དོག་སྔོན་པོ་དང་།
དམར་པོར་འགྱུར་བ་དང་། རླུང་གིས་བདས་ནས་•མཐོ་བ་ལས་དམའ་བར་
འགྱུར་བ་དང་། ཆུར་བཅུག་ན་གཤེར་བ་དང་༌། ཞིག་པར་འགྱུར་བ་སྟེ།
འདི་ནི་འགྱུར་བ་རྣམ་པ་གསུམ་མོ། །དུས་གཞན་དུ་འཕོ་བའི་ཕྱིར་དུས་ཀྱིས་བྱས་
པའོ་ཞེས་བྱ་བ་ལ། སའི་དུས་ཀྱིས་བྱས་ནས་གཞན་དུ་འགྱུར་བ་ཡོད་དེ། དུས་
བཟང་པོའི་ཚེ་ལ་●འབྲུ་ལ་སོགས་པ་བཟང་དུ་འཁྲུངས་པའི་གཞི་བྱེད་པ་ལས་དུས་
ངན་པའི་ཚེ་ན་འབྲུ་ལ་སོགས་པ་ངན་དུ་འཁྲུངས་པའི་རྒྱུ་བྱེད་པ་དང་། དབྱར་་
གྱི་ཚེ་ན་རྩྭ་ལ་སོགས་པ་སྔོན་པོ་སྐྱེད་པར་བྱེད་ལ། དགུན་གྱི་དུས་ན་ནི་སྐྱ་བོར་
འགྱུར་ཞིང་འཁྱགས་པ་ལ་སོགས་པའི་རང་བཞིན་དུ་འགྱུར་བ་དང་། ས་ཕྱོགས་
ཁ་ཅིག་ན་སྔོན་དགོན་པར་གནས་པ་ལས་ཕྱིས་གྲོང་དང་འགྲོ་བ་ལང་ལོང་
གནས་པར【གྱུར་པ་•དང་། སྔོན་གྲོང་ན་གནས་པར་གྱུར་པ་ལས། _ ཕྱིས་
དགོན་པར་གྱུར་པ་དག་སྣང་སྟེ་འདི་ནི་འགྱུར་བ་རྣམ་པ་བཞིའོ། །དེའང་སྐད་་
ཅིག་མ་རེ་རེ་ལ་འཇུག་པའི་རྒྱུ་མེད་ན་དེ་སྐྱེ་བར་མི་རུང་ངོ་ཞེས་བྱ་བ་ལ། དེ་
ལྟར་འགྱུར་བ་རྣམ་པ་བཞི་པོ་དེ་ཡང་སྐད་ཅིག་མ་རེ་རེ་ལ་སྐྱེ་ཞིང་འཇིག་པར་་་་
འགྱུར་བ་མེད་དེ། རྟག་པའི་དངོས་པོ་ལ་ནི་གཞན་ནས་གཞན་དུ་འགྱུར་བ་རྣམ་
པ་བཞི་འབྱུང་བར་མི་རུང་སྟེ། དེ་ལྟ་•ན་ནི་མ་ཡིན་གྱི། འགྱུར་བ་རྣམ་པ་
བཞི་དམིགས་པས་ན། ས་ཡང་སྐད་ཅིག་མ་ཡིན་པ་•རིག་པར་བྱའོ།
།ཁ་དོག་
དང་དྲི་དང་རོ་དང་རེག་པ་རྣམས་ནི་ས་ལ་སོགས་པ་དང་མཚུངས་པའི་ཕྱིར། དེ་
བཞིན་དུ་སྐད་ཅིག་མར་རིག་པར་བྱའོ་ཞེས་བྱ་བ་ལ། ཁ་དོག་དང་དྲི་དང་རོ་
དང་རེག་པ་སྟེ། དོན་རྣམ་པ་བཞི་ཡང་ས་དང་ཆུ་དང་མེ་དང་རླུང་དང་རང་
བཞིན་གཅིག་ཅིང་རྒྱུར་བྱས་པའི་གཟུགས་དེ་དག་འབྱུང་བ་ཆེན་པོ་བཞི་ལ་བརྟེན་
72-384