१०३
བསྟན་འགྱུར། སེམས་ཙམ།
72
སྙོམས་པར་འཇུག་པར་འགྱུར་བ་དེ་དག་ལེགས་པར་བཟུང་སྟེ། དེ་དག་ལེགས་
པར་བཟུང་བས་ཇི་སྲིད་དུ་འདོད་པ་དེ་སྲིད་དུ་སྙོམས་པར་ཞུགས་ཏེ་འདུག་ལ།
ཏིང་ངེ་འཛིན་དེ་ལས་ཀྱང་ཡོངས་སུ་ཉམས་པར་མི་འགྱུར་བ་སྟེ། སྙོམས་པར་
ཞུགས་པའི་གནས་པ་གང་ཡིན་པ་དང་། ཡོངས་སུ་མི་ཉམས་པ་གང་ཡིན་པ་དང་།
རྣམ་པ་འདི་གཉིས་ནི་གནས་པ་ཞེས་བྱའོ། །ལྡང་བ་གང་ཞེ་ན། འདི་ལྟར་
འདི་ན་རྣམ་པ་དང་། རྟགས་དང་། མཚན་མ་གང་དག་གིས་སྙོམས་པར་འཇུག་
པར་འགྱུར་བ་དེ་དག་ཡིད་ལ་མ་བྱས་པར་མཉམ་པར་མ་བཞག་●པའི་ས་པའི་རྣམ་
པར་རྟོག་པའི་ལུས་སུ་གཏོགས་པ་མ་ཡིན་པ་མཉམ་པར་བཞག་•པའི་ས་དང་མི་་་
མཐུན་པའི་ཆོས་ཡིད་ལ་བྱེད་པའམ། འདི་ལྟ་བུ་བྱ་བའི་ཕྱིར་རམ། ངེས་པར་
བྱ་བའི་ཕྱིར་རམ། བྱ་བར་ཁས་བླངས་པའི་ཕྱིར། ཏིང་ངེ་འཛིན་དེ་ལས་ལྡང་
བ་ལྟ་བུའོ།
།དེ་ལ་འདི་ལྟ་བུའི་བྱ་བ་ནི་•འདི་ལྟ་སྟེ། ཆོས་གོས་དང་། ལྷུང་
བཟེད་དང་། ཡོ་བྱད་ཀྱི་ལས་སོ། །དེ་ལ་ངེས་པར་བྱ་བ་ནི། བཤང་བ་དང་།
གཅི་བ་དང་། བསོད་སྙོམས་ལ་སོགས་པ་སྤྱད་པ་དང་། བླ་མ་ལ་རིམ་གྲོ་བྱ་བའོ། །
དེ་ལ་བྱ་བར་ཁས་བླངས་པ་ནི་འདི་ལྟར་འགའ་ཞིག་གི་ཕྱིར་དམ་བཅས་པ་སྟེ།
དེས་ཕ་རོལ་ལ་ཁས་བླངས་པས། འགའ་ཞིག་ཏུ་ཉམས་སུ་ལེན་པར་བྱེད་པ་ལྟ་
བུའོ༑ །ཡང་ན་སྙོམས་པར་འཇུག་པ་གཞན་ལ་སྙོམས་པར་འཇུག་པར་འདོད་
པའི་ཕྱིར་ཡང་དེ་ལས་ལྡང་བར་འགྱུར་རོ།
།དེ་ལ་རྣམ་པ་རྣམས་གང་ཞེ་ན།
རགས་པ་དང་།
དམིགས་པ་ཇི་ལྟ་བ་བཞིན་དུ་རྟོག་ཅིང་སྙོམས་པར་འཇུག་པ་སྟེ།
ཞི་བ་དང་། ནད་དང་། འབྲས་དང་། ཟུག་རྔུ་དང་། མི་རྟག་པ་ལ་
སོགས་པའི་རྣམ་པ་ཞེས་བྱ་བ། ཏིང་ངེ་འཛིན་དེ་དང་དེ་ལས་རྣམ་པ་གང་དག་
ཡོད་པ་རྣམས་སོ། ། རྟགས་རྣམས་གང་ཞེ་ན། གང་གི་ཚེ་སྙོམས་པར་འཇུག་པ་
72-1034