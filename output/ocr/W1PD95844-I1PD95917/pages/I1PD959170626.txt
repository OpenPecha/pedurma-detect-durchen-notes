མདོ་སྡེའི་རྒྱན་གྱི་འགྲེལ་བཤད།
مه
ངེ་འཛིན་མཆོག་མངོན་དུ་འགྱུར་བའི་འབྲས་བུ་འཐོབ་བོ། །ས་བཞི་པ་ལ་ནི་བྱང་
ཆུབ་ཀྱི་ཕྱོགས་ཀྱི་•ཡང་དག་པར་ཟིན་པའི་ཤེས་རབ་པོ་ཞེས་བྱ་བ་ལ། ས་བཞི་་
པའི་དུས་ན་བྱང་ཆུབ་ཀྱི་ཕྱོགས་སུམ་ཅུ་རྩ་བདུན་ལ་སྒོམ་པར་བྱེད་པས།
ལྷག་་་
པའི་ཤེས་རབ་ལ་སློབ་པར་བཤད་དོ། །ས་གཉིས་ལ་ཡང་སྤྱོད་ཡུལ་གཉིས་ཏེ་ཞེས་
བྱ་བ་ལ། ས་ལྔ་པ་དང་དྲུག་པ་གཉིས་ལ་ལྷག་པའི་ཤེས་རབ་དེ་སྤྱོད་ཡུལ་རྣམ་པ་
གཉིས་ལ་དམིགས་ཏེ། ས་ལྔ་པའི་ཚེ་ན་ནི་ཆོས་ཀྱི་དེ་ཁོ་ན་ཉིད་དང་སྡུག་བསྔལ་
ལ་སོགས་པའི་བདེན་པ་བཞི་ལ་དམིགས་སོ།
།ས་དྲུག་པའི་ཚེ་ན་ནི་མི་ཤེས་པ་
སྟེ་རྟེན་ཅིང་འབྲེལ་བར་འབྱུང་བ་ལུགས་བཞིན་པ་དང་། ཤེས་པ་སྟེ་རྟེན་་་
ཅིང་འབྲེལ་པར་འབྱུང་བ་ལུགས་ལས་བཟློག་པ་ལ་དམིགས་སོ། །འདི་ཡན་་་
ཆད་བསླབ་པའི་འབྲས་བུ་རྣམ་པ་བཞི་སྟེ་ཞེས་བྱ་བ་ལ། ས་བདུན་པ་དང་།
བརྒྱད་པ་དང་དགུ་པ་དང་བཅུ་པ་མན་ཆད་བསླབས་•པའི་འབྲས་བུ་རྣམ་པ་བཞི་
རིམ་བཞིན་འཐོབ་སྟེ། ས་བདུན་པ་ལ་ནི་མཚན་མ་མེད་པ་ལ་མངོན་པར་འདུ་་
བྱེད་པ་དང་བཅས་པར་གནས་པའི་འབྲས་བུ་འཐོབ་བོ། །དེ་ལ་འབྲས་བུ་གཉིས་
པ་ནི་མཚན་མ་མེད་པ་ལ་གནས་པ་ནི། དེ་ཉིད་མངོན་པར་འདུ་མི་བྱེད་པ་དང་
ཞིང་ཡོངས་སུ་དག་པར་བྱའོ་ཞེས་བྱ་བ་ལ་ས་བརྒྱད་པ་ལ་འབྲས་བུ་གཉིས་པ་སྟེ།
མཚན་མ་མེད་པ་ལ་མངོན་པར་འདུ་མི་བྱེད་པར་གནས་པ་དང་ཞིང་ཡོངས་སུ་དག་
པའི་འབྲས་བུ་འཐོབ་བོ། །ས་དགུ་པ་ལ་ནི་སོ་སོ་ཡང་དག་པར་རིག་པ་བཞིས་
སེམས་ཅན་ཡོངས་སུ་སྨིན་པར་བྱེད་པའི་འབྲས་བུ་འཐོབ་བོ། །ས་བཅུ་པ་ལ་ནི་
གཟུངས་དང་ཏིང་ངེ་འཛིན་དཔག་ཏུ་མེད་པའི་འབྲས་བུ་འཐོབ་བོ།།
ཕུང་པོ་རྣམ་པར་གཞག་པ་ལས་བརྩམས་ཏེ་ཚིགས་སུ་བཅད་པ་གཉིས་སོ་
ཞེས་བྱ་བ་ལ། རྣམ་པར་གྲོལ་བའི་ཕུང་པོ་ལྔ་རྣམ་པ་ལྔ་སྟེ། ཚུལ་ཁྲིམས་ཀྱི་ཕུང་པོ་
72-609