_ མདོ་སྡེའི་རྒྱན་གྱི་འགྲེལ་བཤད།
74
དམ་པའི་དངོས་པོ་རྣམ་པར་དབྱེ་བའི་ཚིགས་སུ་བཅད་པ་རྩ་བ་དྲུག་པའོ་
ཞེས་བྱ་བ་ལ། _ དེ་ལྟར་མི་བྱར་མི་རུང་བའི་ཆོས་དང༌་། རྒྱུ རྒྱུན་དུ་བྱ་བའི་ཆོས་་
ལ་གནས་པའི་བྱང་ཆུབ་སེམས་དཔའ་དེ་ཡོན་ཏན་དམ་པ་དང་ལྡན་པར་་
འགྱུར་ཏེ། ཡོན་ཏན་དམ་པ་དང་ལྡན་པས་ན་བྱང་ཆུབ་སེམས་དཔའ་ཉིད་ཀྱང་
སེམས་ཅན་ཐམས་ཅད་ཀྱི་མཆོག་དང་དམ་པར་འགྱུར་ཏེ།
དེ་བས་ན་དམ་པའི་
དངོས་པོ་གང་ཡིན་པ་ཚིགས་སུ་བཅད་པ་རྩ་བ་དྲུག་པ་གཅིག་•གིས་བསྟན་ཏོ། །
ཆོས་སྦྱིན་པ་དང་ཞེས་བྱ་བ་ལ། སྦྱིན་པ་རྣམ་པ་གསུམ་སྟེ། ཟང་ཟིང་སྦྱིན་པ་
དང་མི་འཇིགས་པ་སྦྱིན་པ་དང་། ཆོས་སྦྱིན་པའོ། །དེ་ལ་སྦྱིན་པ་རྣམ་པ་་
གསུམ་ལས་ཆོས་ཀྱི་སྦྱིན་པ་ནི་སྦྱིན་པའི་དམ་པ་ཡིན་ཏེ།
ཅིའི་ཕྱིར་ཞེ་ན། ཆོས་
སྦྱིན་པས་ནི་འཇིག་རྟེན་ལས་འདས་པའི་ཕུན་སུམ་ཚོགས་པ་འགྲུབ་ལ་མི་་་་
འཇིགས་པ་དང་། ཟང་ཟིང་སྦྱིན་པས་ནི་འཇིག་རྟེན་གྱི་ཕུན་སུམ་ཚོགས་པ་་
འགྲུབ་པར་འགྱུར་བའི་ཕྱིར་ཆོས་སྦྱིན་པ་དམ་པ་སྟེ། དེ་བས་ན་རྡོ་རྗེ་གཅོད་པ་
ལ་སོགས་པའི་མདོ་ལས་ཀྱང་། གང་གིས་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་རིན་པོ་ཆེ་སྣ་བདུན་གྱིས་བཀང་སྟེ་བྱིན་པ་བས། གང་གིས་མདོ་་
འདི་ལས་ཚིག་བཞི་པའི་ཚིགས་སུ་བཅད་པ་གཅིག་ཙམ་བསྟན་ཅིང་བཤད་ན་་་
བསོད་ནམས་དཔག་ཏུ་མེད་པ་འཕེལ་བར་འགྱུར་•ཞེས་གསུངས་པ་ལྟ་བུའོ། _ །
ཚུལ་ཁྲིམས་དག་ཅེས་བྱ་བ་ལ། ཚུལ་ཁྲིམས་ལ་རྣམ་པ་གསུམ་། སོ་སོར་ཐར་
པའི་སྡོམ་པ་དང་། བསམ་གཏན་གྱི་སྡོམ་པ་དངང་། ཟག་པ་མེད་པའི་སྡོམ་པ་
ལས་གང་འཕགས་པ་རྣམས་དགྱེས་པའི་ཚུལ་ཁྲིམས་རྣམ་པར་དག་པའི་རང་བཞིན་
ཟག་པ་མེད་པའི་སྡོམ་པ་ནི་སྡོམ་པ་རྣམ་པ་གསུམ་གྱི་ནང་ན་དམ་པ་ཡིན་ནོ། །
ཡང་ན་ཚུལ་ཁྲིམས་རྣམ་པ་གསུམ་སྟེ། སྡོམ་པའི་ཚུལ་ཁྲིམས་དང་། དགེ་བ་་
72-485