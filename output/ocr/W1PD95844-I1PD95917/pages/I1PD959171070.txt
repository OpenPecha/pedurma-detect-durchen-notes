རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
7047
ལེགས་པར་མ་ཆོམས་པའི་སེམས་དང་སེམས་ལས་བྱུང་བ་རྣམས་ལྟ་བུའོ། __ །རྣམ་
པར་ལངས་པའི་ཕྱིར་མཉམ་པར་མ་བཞག་པའི་ས་ཡང་ཡོད་དེ། འདི་ལྟ་སྟེ།
ཏིང་ངེ་འཛིན་ཐོབ་པ་ལས་ལངས་ལ་ཡོངས་སུ་ཉམས་པ་ནི་མ་ཡིན་པའི་ལྟ་བུའོ། །
ཡོངས་སུ་ཉམས་པའི་ཕྱིར་མཉམ་པར་མ་བཞག་པའི་ས་ཡང་ཡོད་དེ། འདི་ལྟ་སྟེ།
ཏིང་ངེ་འཛིན་ཐོབ་པ་ལས་ཡོངས་སུ་ཉམས་པའི་ལྟ་བུའོ། །རྣལ་འབྱོར་སྤྱོད་པའི་
ས་ལས་མཉམ་པར་མ་བཞག་པའི་ས་རྫོགས་སོ།།
སེམས་ཡོད་པ་དང་སེམས་མེད་པའི་ས་གང་ཞེ་ན། རྣམ་པ་དེ་གཉིས་ལ་
ཡངང་། རྣམ་པ་ལྔ་ཡོད་པར་རིག་པར་བྱ་སྟེ། སར་གདགས་པ་•རྣམ་པར་
གཞག་པ་དང་། སེམས་འཁྲུལ་པ་དང་། མ་འཁྲུལ་པ་རྣམ་པར་གཞག་པ་དང་།
འབྱུང་བ་དང་མི་འབྱུང་བ་རྣམ་པར་གཞག་པ་དང་། གནས་སྐབས་རྣམ་པར་་་་
གཞག་པ་དང་། དོན་དམ་པ་རྣམ་པར་གཞག་པའོ།
དེ་ལ་སར་གདགས་པ་རྣམ་པར་གཞག་པ་ནི།
རྣམ་པར་ཤེས་པ་ལྔ་དང་་
མཚུངས་པར་ལྡན་པའི་ས་དང་། ཡིད་ཀྱི་ས་དང་། རྟོག་པ་དང་བཅས་དཔྱོད་
པ་དང་བཅས་པ་དང་། རྟོག་པ་མེད་ལ་དཔྱོད་པ་ཙམ་གྱི་ས་རྣམས་ནི་གཅིག་ཏུ་
ངེས་པར་སེམས་ཡོད་པའོ། །རྟོག་པ་མེད་ཅིང་དཔྱོད་པ་མེད་པའི་ས་ལས་ནི་་་་་
སྙོམས་པར་འཇུག་པ་དང་།
སྐྱེ་བ་ཡོད་པ་འདུ་ཤེས་མེད་པ་པ་“དང་། འགོག་
པའི་སྙོམས་པར་འཇུག་པ་མ་གཏོགས་པ་དེ་ལས་གཞན་པ་རྣམས་ཀྱི་སེམས་ཡོད་པ་
ཁོ་ནའི་སའོ། །སྙོམས་པར་འཇུག་པ་དང་། སྐྱེ་བ་ཡོད་པ་འདུ་ཤེས་མེད་པ་པ་•
དང་། འགོག་པའི་སྙོམས་པར་འཇུག་པ་ནི་སེམས་མེད་པའི་སའོ། །
དེ་ལ་སེམས་འཁྲུལ་པ་དང་། མ་འཁྲུལ་པ་རྣམ་པར་གཞག་པ་ནི།
72-1051