རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
१२०५
སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་འབྱུང་ངོ་སྙམ་
པ་ལྟ་བུའོ། །བདག་མེད་པའི་ཕྱིར་འདུ་བྱེད་ཇི་ལྟར་ཐ་ཆད་མཐོང་ཞེ་ན།
འདི་ལྟར་འདི་ན་ལ་ལ་འདི་སྙམ་དུ་སེམས་ཏེ། བདག་གི་ལུས་དང་བདག་གི་
གཟུགས་འདི་དང་། བུད་མེད་ཀྱི་ལུས་དང་། བུད་མེད་ཀྱི་གཟུགས་དེ་ལ་
བདག་གམ། སེམས་ཅན་ནམ། ལོངས་སྤྱོད་པར་བྱེད་པའམ། ལོངས་སྤྱད་
པར་བྱ་བ་དེ་གང་ཡང་མེད་དེ། འདི་ནི་འདུ་བྱེད་ཙམ་དུ་ཟད་དོ། །འདི་ནི་
ཆོས་ཙམ་དུ་ཟད་དོ།
།འདི་ནི་རྟེན་ཅིང་འབྲེལ་པར་འབྱུང་བ་ཡིན་ནོ་སྙམ་པ་ལྟ་
བུའོ༑ །ལུས་ལ་དྲན་པ་གནས་པར་བྱས་ནས་ཤས་ཆེར་སྐྱོ་བར་བྱེད་པ་ཇི་ལྟ་བུ་
ཞེ་ན། འདི་ལྟར་འདི་ན་ལ་ལ་རང་བཞིན་གྱིས་འདོད་ཆགས་ཤས་ཆེ་བའི་ངང་
ཅན་ཡིན་ཏེ། དེ་●འདོད་ཆགས་ཤས་ཆེ་བའི་ངང་ཅན་དེས་དབང་པོ་རྣམས་
གཡེངས་ཀྱང་། འདོད་ཆགས་ཀྱིས་•སེམས་མ་རུང་བར་བྱེད་ལ། མི་སྡུག་པ་•
ཡིད་ལ་བྱེད་ཅིང་། སྡུག་བསྔལ་བ་དང་བདག་མེད་པར་ཡིད་ལ་བྱེད་དུ་ཟིན་ཀྱང་།
འདོད་ཆགས་ཀྱིས་སེམས་མ་རུང་བར་བྱེད་དེ། དེས་མི་སྡུག་པ་ཡིད་ལ་བྱེད་
པའམ༑ སྡུག་བསྔལ་བ་དང་། བདག་མེད་པ་ཡིད་ལ་བྱེད་པ་ལ་བརྟེན་ནས།
རེ་ཞིག་སྐྱོ་བ་དང་། སྨོད་པ་དང་། ལྡོག་པ་དང་། ཞེ་འགྲས་པ་དེ་ཐོབ་ནས་
དྲན་པ་དེ་ཉིད་ལུས་དྲན་པ་ཉེ་བར་གནས་པ་ལས་●གཞག་སྟེ། ཀུན་དུ་རྟེན་ཅིང་
བསྒོམ་པ་ལེན་མང་དུ་བྱེད་ན། དེ་དེ་ལྟར་ཞུགས་ཤིང་དེ་ལ་ཤས་ཆེར་གནས་་
པས་འདོད་ཆགས་ཤས་ཆེ་བ་གང་ཡིན་པ་དེ་འབྲི་བར་འགྱུར་ཏེ། དེའི་དབང་པོ་་
རྣམས་གཡེངས་པས་ཀྱང་། འདོད་ཆགས་ཀྱིས་སེམས་མ་རུང་བར་མི་བྱེད་ལ།
མི་སྡུག་པ་དང་། སྡུག་བསྔལ་བ་དང་། བདག་མེད་པ་ཡིད་ལ་བྱེད་པས་ཀྱང་།
འདོད་ཆགས་ཀྱིས་•སེམས་མ་རུང་བར་མི་བྱེད་དོ། །དེ་ལྟར་རྣམ་པ་དེ་དག་གིས་
72-1205