བསྟན་འགྱུར། སེམས་ཙམ། ༼ཚི༽ ༡༤༢
པས་ནི། ས་འོག་མ་མ་གཏོགས་པ་ཐམས་ཅད་འདོད་པའི་ཁམས་ཀྱི་བཞིན་དུ་་་་
མངོན་དུ་བྱེད་དོ། །ཀུན་ནས་ཉོན་མོངས་པ་རྣམ་པ་གསུམ་པོ། ཉོན་མོངས་་
པའི་ཀུན་ནས་ཉོན་མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་།
སྐྱེ་བའི་ཀུན་ནས་ཉོན་མོངས་པ་འདི་སྤང་བའི་ཕྱིར། མངོན་པར་རྟོགས་པ་དྲུག་
ཡོད་པར་རིག་པར་བྱ་སྟེ། འདི་ལྟ་སྟེ། བསམ་པའི་མངོན་པར་རྟོགས་པ་
དང་། དད་པའི་མངོན་པར་རྟོགས་པ་དང་། ཚུལ་ཁྲིམས་ཀྱི་མངོན་པར་
རྟོགས་པ་དང་། མངོན་པར་རྟོགས་པའི་ཤེས་པས་བདེན་པ་མངོན་པར་རྟོགས་
པ་དང་།
མངོན་པར་རྟོགས་པའི་མཐའ་ལས་བྱུང་བའི་ཤེས་པ་བདེན་པ་
མངོན་པར་རྟོགས་པ་དང་།
མཐར་•ཐུག་པའི་མངོན་པར་རྟོགས་པའོ། །
རྣལ་འབྱོར་སྤྱོད་པའི་ས་ལས། རྟོག་པ་དང་བཅས་དཔྱོད་པ་དང་བཅས་པ་དང་།
རྟོག་པ་མེད་ལ་དཔྱོད་པ་ཙམ་དང་། རྟོག་པ་ཡང་མེད་དཔྱོད་པ་ཡང་མེད་པའི་
ས་སྟེ་ལྔ་པ་རྫོགས་སོ།།
མཉམ་པར་གཞག་པའི་ས་གང་ཞེ་ན། སྡོམ་ལ། བསྟན་དང་དེ་ཡི་་་་
རྣམ་•གཞག་དང་། །ཡིད་ལ་བྱེད་དང་མཚན་མ་དང་། །མདོ་སྡེ་རྣམ་པ་སྣ་་་་
ཚོགས་ལས། །བསྡུས་པ་ཐ་མར་གྱུར་པ་ཡིན། །མཉམ་པར་གཞག་པའི་ས་ནི་་
མདོར་བསྡུ་ན། བསྟན་པ་དང་། དེའི་རྣམ་པར་གཞག་པ་དང་། ཡིད་ལ་་་
བྱེད་པའི་རབ་ཏུ་དབྱེ་བ་དང་། མཚན་མའི་རབ་ཏུ་དབྱེ་བ་དང་།
བསྡུ་བ་ཡིན་པར་རིག་པར་བྱའོ། །
མདོ་སྡེའི་
བསྟན་པ་གང་ཞེ་ན། མདོར་བསྡུ་ན་མཉམ་པར་གཞག་པའི་ས་ནི་རྣམ་པ་
བཞི་སྟེ། འདི་ལྟ་སྟེ། བསམ་གཏན་དང་། རྣམ་པར་ཐར་པ་དང་། ཏིང་་
72-958