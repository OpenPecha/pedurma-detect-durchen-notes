7000
བསྟན་འགྱུར། སེམས་ཙམ། ༼ཚི༽ ༡༤༢
བསྒོམ་པ་ཆུང་ངུ་དང་། འབྲིང་དང་། ཆེན་པོ་དང་། ཤིན་ཏུ་ཆེ་བ་དང་།
རབ་ཏུ་ཆེ་བར་བསྒོམས་∶པས་གནས་གཙང་མའི་ས་ལྔ་གྲུབ་པོ། །དེ་ལ་དག་པའི་
བསམ་གཏན་ལ་སྙོམས་པར་ཞུགས་པས་ན∶།བསམ་གཏན་གྱི་ས་རྣམས་སུ་སྐྱེ་་
བར་རིག་པར་བྱའོ།
།རོ་མྱང་བ་དང་མཚུངས་པར་ལྡན་པས་ནི་སྐྱེ་བར་མི་འགྱུར་
རོ༑ །གལ་ཏེ་སྐྱེས་ནས་རོ་མྱང་བར་བྱེད་ན་ཡང་༌་།
དེ་ལས་འཆི་འཕོ་བར་་་་་
འགྱུར་རོ། །ཇི་སྟེ་དག་པ་བསྒོམ་ན་དེ་ཉིད་དུ་སྐྱེ་བའམ།
ཡང་ན་འོག་མར་སྐྱེ་་་
བར་འགྱུར་རོ། །གོང་མ་ལ་སྙོམས་པར་འཇུག་ན་ནི་སྟེང་དུ་འཕར་བར་འགྱུར་ཏེ།
སྔར་འདི་སྙོམས་པར་ཞུགས་ནས་"དེའི་འོག་ཏུ་དེར་▪སྐྱེ་བར་འགྱུར་རོ། །དེ་་་་་
ཅིའི་ཕྱིར་ཞེ་ན། སོ་སོའི་སྐྱེ་བོ་འདོད་ཆགས་དང་མ་བྲལ་བ་ནི། དེར་སྐྱེ་བར་
མི་འགྱུར་ལ། སྙོམས་པར་མ་ཞུགས་པ་ཡང་འདོད་ཆགས་དང་བྲལ་བར་མི་
འགྱུར་བའི་ཕྱིར་རོ།
།འདི་དང་དེར་སྙོམས་པར་ཞུགས་པ་གཉིས་ལ་ཡང་བདེ་
བའི་བྱེ་བྲག་ནི་མེད་ལ། ལུས་ཀྱི་བྱེ་བྲག་ནི་ཡོད་དོ། །ཡིད་ལ་བྱེད་པ་དང་མཚན་
མ་བསྒོམ་པ་རྫོགས་སོ།།
མདོ་སྡེ་བསྡུ་བ་གང་ཞེ་ན། རྣམ་པར་ཐར་པ་བརྒྱད་ནི། གཟུགས་ཅན་
གཟུགས་རྣམས་ལ་ལྟ་བ་ཞེས་བྱ་བ་ལ་སོགས་པ་•སྟེ་སྔ་མ་བཞིན་ནོ།
།རྣམ་པར་
གྲོལ་བ་ནི་མོས་པར་འགྱུར་ཏེ། དེ་བས་ན་རྣམ་པར་ཐར་པ་བདུན་ནོ། །འདུ་
ཤེས་དང་ཚོར་བ་ལ་མི་ཕྱོགས་པས་རྣམ་པར་ཐར་པ་བརྒྱད་དེ། དེ་ལྟར་ན་རྣམ་་
པར་ཐར་པ་བརྒྱད་ཅེས་བྱའོ། །གཟུགས་ཅན་གཟུགས་རྣམས་ལ་ཇི་ལྟར་ལྟ་ཞེ་ན།
འདོད་པའི་ཁམས་སུ་སྐྱེས་པར་འགྱུར་ཏེ། འདོད་པའི་འདོད་ཆགས་དང་བྲལ་བ་
ནི་ཐོབ་ལ། གགཟུགས་ཀྱི་འདོད་ཆགས་དང་ནི་མ་བྲལ་ཏེ། དེ་དེ་ལྟར་གྲོལ་བར་
72-1004