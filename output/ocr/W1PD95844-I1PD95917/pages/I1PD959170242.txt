\ མདོ་སྡེའི་རྒྱན་གྱི་འགྲེལ་བཤད། __
२२५
ཡོད་མོད་ཀྱི་བརྟན་པ་བྱང་ཆུབ་སེམས་དཔའ་རྣམས་ཀྱི་གཙུག་ལག་ཤེས་པ་ནི་་་
དངོས་པོས་ཀྱང་གཞན་ལས་འཕགས། 【ཆེད་དུ་བྱ་བས་ཀྱང་གཞན་ལས་འཕགས།•
ལས་ཀྱིས་ཀྱང་གཞན་ལས་འཕགས།
མཚན་ཉིད་ཀྱིས་ཀྱང་གཞན་ལས་
འཕགས༑ མི་ཟད་པས་ཀྱང་གཞན་ལས་འཕགས། _ འབྲས་བུ་ཐོབ་པས་ཀྱང་
གཞན་ལས་འཕགས་སོ་ཞེས་བྱ་བའི་དོན་ཏོ། །ཏིང་འཛིན་གཟུངས་ཀྱི་ར
བཞིན་ནི། །སེམས་ཅན་རྣམ་པར་སྨིན་པ་དང༌་། །དམ་པའི་ཆོས་ཀྱང་འཛིན་
པའི་ཕྱིར། །ཞེས་བྱ་བ་ལ། བྱང་ཆུབ་སེམས་དཔའི་རིག་པའི་གནས་ལྔ་ལ་
མཁས་པ་ཡང་། ཁ་ཅིག་ནི་ཏིང་ངེ་འཛིན་གྱི་རང་བཞིན་ཡིན་ལ། ཏིང་ངེ་་
འཛིན་གྱིས་ཟིན་ཅིང་ཏིང་ངེ་འཛིན་དང་འབྲེལ་པ་དང་། ཁ་ཅིག་ནི་གཟུངས་ཀྱི་
ང་བཞིན་ཡིན་ལ། གཟུངས་ཀྱིས་ཟིན་ཅིང་གཟུངས་དང་འབྲེལ་པའོ། །དེ་་
ལ་ཏིང་ངེ་འཛིན་ནི་དཔའ་བར་འགྲོ་བའི་ཏིང་ངེ་འཛིན་ལ་སོགས་པ་སྟེ། ཏིང་ངེ་
འཛིན་གྱི་རང་བཞིན་གྱི་•རིག་པའི་གནས་ལྔ་ལ་མཁས་པས་ནི་སེམས་ཅན་ཡོངས་་
སུ་སྨིན་པར་བྱེད་དོ། །གཟུངས་ཀྱི་རང་བཞིན་གྱི་རིག་པའི་གནས་ལྔ་ལ་མཁས་་་
པས་ནི་དམ་པའི་ཆོས་ཀྱི་དོན་དང་ཚིག་ཐམས་ཅད་འཛིན་པར་བྱེད་དོ། །དེ་ལ།
གཙུག་ལག་ཤེས་པའི་དངོས་པོ་ནི། །ཞེས་བྱ་བ་ལ། དངོས་པོ་དང་ཡུལ་ཞེས་་
བྱ་བ་དོན་གཅིག་སྟེ། གཙུག་ལག་ཤེས་པས་ཤེས་པར་བྱ་བའི་ཡུལ་ནི་རྣམ་པ་ལྔ་་
ཡོད་དོ་ཞེས་བྱ་བའི་དོན་ཏོ། །དེ་བཞིན་གཤེགས་པའི་གསུང་རབ་ལ་མཁས་པས་
ནི་ནང་ཤེས་པ་ཞེས་བྱའོ། །ཏར་ཀའི་ཕྱོགས་ལ་མཁས་པ་ནི། གཏན་ཚིགས་་་
ཤེས་པ་ཞེས་བྱའོ། །བྱཱ་ཀ་ར་ཎའི་གཙུག་ལག་ལ་མཁས་པ་ནི་སྒྲ་ཤེས་པ་ཞེས་བྱའོ།།
ཙ་ར་ཀ་ལ་སོགས་པ་སྨན་དཔྱད་ཀྱི་གཙུག་ལག་ལ་མཁས་པ་ནི་སྨན་དཔྱད་ཤེས་པ་
ཞེས་བྱའོ། །བྷ་ར་ཏའི་གཙུག་ལག་ལ་སོགས་པ་གླུ་དང་གར་དང་མཚོན་ཆ་འཛིན་
72-225