७३२
བསྟན་འགྱུར། སེམས་ཙམ། ༼ཙི༽ ༡༤༡
པ་ནི་གནོད་སེམས་ཀྱི་གཉེན་པོ་སྟེ། བདེ་བ་བསྒྲུབ་•པའི་བསམ་པའོ། །
ཞེས【བྱ་བའོ∶། །སེམས་ཅན་རྣམས་ལ་བརྡེག་པ་དང་བཅིང་བ་ལ་སོགས་པའི་་་
གནོད་པ་སྣ་ཚོགས་པ་བྱ་བར་སེམས་པ་ནི་གནོད་སེམས་ཞེས་བྱའོ། །སེམས་ཅན་
རྣམས་འཇིག་རྟེན་དང་འཇིག་རྟེན་ལས་འདས་པའི་བདེ་བ་ལ་གཞག་པར་སེམས་་
པ་ནི། བདེ་བ་བསྒྲུབ་པའི་བསམ་པ་ཞེས་བྱའོ། །བྱམས་པའི་སེམས་བྱུང་ན་ནི་
གནོད་སེམས་མེད་པར་འགྱུར་བས། བྱམས་པ་ནི་གནོད་སེམས་ཀྱི་གཉེན་པོ་སྟེ།
དངོས་སུ་བྱམས་པའི་རང་བཞིན་ཇི་ལྟ་བུ་ཞེ་ན། སེམས་ཅན་རྣམས་བདེ་བ་ལ་་་
གཞག་པར་སེམས་པའོ། །།སྙིང་རྗེ་ནི་འཚེ་བའི་གཉེན་པོ་སྟེ། སྡུག་བསྔལ་མེད་
པར་བྱེད་པའི་བསམ་པའོ་ཞེས་བྱ་བ་ལ། སེམས་ཅན་རྣམས་ལ་བརྡེག་•པ་དང་
འཆིང་བ་ལ་སོགས་པ་བྱེད་པ་ནི་འཚེ་བའོ། །སེམས་ཅན་རྣམས་ཀྱི་སྐྱེ་རྒ་ན་འཆི་•
ལ་སོགས་པའི་སྡུག་བསྔལ་མེད་པར་བྱེད་པའི་བསམ་པ་ཞེས་བྱའོ། །སྙིང་རྗེ་བྱུང་
ན་སེམས་ཅན་ལ་འཚེ་བ་མི་འབྱུང་བས་སྙིང་རྗེ་ནི་འཚེ་བའི་གཉེན་པོ་སྟེ། དངོས་
སུ་ནི་•སྙིང་རྗེའི་རང་བཞིན་ཇི་ལྟ་བུ་ཡིན་ཞེ་ན། སེམས་ཅན་གྱི་སྡུག་བསྔལ་མེད་
པར་བྱེད་པའི་བསམ་པའོ། །རང་བཞིན་དུ་རྟོག་པ་ནི་རྟོག་པའོ་ཞེས་བྱ་བ་ལ།
ས་ནི་སྲ་བའི་རང་བཞིན་ནོ། །ཆུ་ནི་གཤེར་བའི་རང་བཞིན་ནོ། །ཞེས་རྟོག་པ་
ལ་●རྟོག་པ་ཞེས་བྱའོ། །བྱེ་བྲག་ཏུ་རྟོག་པ་ནི་རྣམ་པར་རྟོག་པར་རིག་པར་བྱའོ་
ཞེས་བྱ་བ་ལ། ས་འཇིག་གོ། །ས་མི་རྟག་གོ། །སྡུག་བསྔལ་བའོ། །ཞེས་བྱེ་
བྲག་ཏུ་རྟོག་པ་ལ་རྣམ་པར་རྟོག་པ་ཞེས་བྱའོ། །དེ་ཉིད་ཀྱི་རྗེས་སུ་བསྔགས་པ་་་
རྣམ་པར་དབྱེ་བ་ལ་ཚིགས་སུ་བཅད་པ་ཞེས་བྱ་བ་ལ། ད་ནི་ས་བཅུ་རྣམས་སུ་ཕ་
རོལ་ཏུ་ཕྱིན་པ་བཅུ་བསྒྲུབས་པའི་ཡོན་ཏན་དང་ལེགས་པ་ཇི་སྙེད་ཡོད་པ་རྣམ་པར་
དབྱེ་བ་ལ་ཚིགས་སུ་བཅད་པ་གཅིག་གིས་•སྟོན་ཏོ། །༽ཞི་གནས་དང་ནི་ལྷག་
72-632