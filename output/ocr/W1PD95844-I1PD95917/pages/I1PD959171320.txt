རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
१३०१
གྱི་གནས་ནས་མངོན་པར་འབྱུང་བ་ཡང་རྟོག་པའི་ཀུན་དུ་འཁྲུག་པའི་•མངོན་པར་
དགའ་བའི་གེགས་•བྱེད་དེ། དེ་ལྟར་མི་མཐུན་པའི་ཕྱོགས་འདི་གཉིས་ཀྱི་•
གཉེན་པོ་བསྒོམ་•པ་ནི་གོ་རིམས་བཞིན་དུ།
མི་སྡུག་པའི་འདུ་ཤེས་བསྒོམ་པ་
མདོར་བསྡུ་ན།
དང་། མི་རྟག་པའི་འདུ་ཤེས་བསྒོམ་པ་ཡིན་པར་རིག་པར་བྱའོ། །རབ་ཏུ་
བྱུང་བ་•ནི་རབ་ཏུ་བྱུང་བའི་གནས་སྐབས་ལ་གནས་པ་ན།
དུས་དུས་སུ་བྱ་བ་རྣམ་པ་བཞི་ཡོད་དེ། ཅི་བདག་དགེ་བའི་ཆོས་བསྒོམ་པ་ལ་
རྟག་ཏུ་བརྩོན་པ་ལ་བརྟེན་ནས། རྣམ་པར་ཤེས་པ་བདེ་བའི་རོ་མྱང་བ་རྗེས་སུ་
འབྲང་བའི་ལས་ལྡོག་ཅིང་། སྡུག་བསྔལ་ཉིད་ཡང་དག་པ་ཇི་ལྟ་བ་བཞིན་དུ་
མངོན་པར་རྟོགས་པར་འགྱུར་རམ་ཞེས་དགེ་བའི་ཆོས་བསྒོམ་པ་ལ་རྟག་ཏུ་བརྩོན་
པར་བྱ་བ་དང་། ཅི་བདག་ཡོངས་སུ་ཡི་ཆད་པའི་ཕྱིར་མྱ་ངན་ལས་འདས་པ་
སྤྲོས་པ་མེད་པ་ལས་བདག་གི་ཡིད་ཕྱིར་ལྡོག་པར་མི་འགྱུར་ཞིང་། བདག་གི་
བདག་གང་•ཡང་མེད་དོ་ཞེས་མྱ་ངན་ལས་འདས་པ་སྤྲོས་པ་མེད་པ་ལ་མོས་ཤིང་
མངོན་པར་དགའ་བར་བྱ་བ་དང་། ཅི་ནས་ཀྱང་བདག་བསོད་སྙོམས་ཡོངས་སུ་
སྤྱོད་●པ་ལ་བརྟེན་•ནས་ལུས་གནས་པ་དང༌་། ཉམས་སྟོབས་སྐྱེ་བ་དང་།
དགེ་བའི་ཆོས་བསྒོམ་པ་ལ་རྟག་ཏུ་བརྩོན་པར་བྱ་བ་ལ་ཉམས་བདེ་བར【འགྱུར་
བར་•བྱའོ་ཞེས་དུས་དུས་སུ་གྲོང་དང་གྲོང་རྡལ་དག་ཏུ་བསོད་སྙོམས་ཀྱི་ཕྱིར་རྒྱུ་
བར་བྱ་བ་དང་། ཅི་ནས་ཀྱང་བདག་ཁྱིམ་པ་དང་། རབ་ཏུ་བྱུང་བའི་འདུ་
འཛི་སྣ་ཚོགས་ལ་མངོན་པར་དགའ་བ་དང་། འཇིག་རྟེན་སྣ་ཚོགས་དང་ལྡན་
པའི་ཉན་པ་དང་། ལྟ་བ་དང་། བཀུར་སྟི་བྱ་བ་རྣམས་ཀྱིས་ཡང་དག་པར་
ངེས་པར་རྟོག་པའི་སེམས་རྩེ་གཅིག་གི་གནས་སྐབས་ཀྱི་བར་ཆད་བྱེད་པར་མི་
འགྱུར་བར་བྱའོ་ཞེས་རབ་ཏུ་དབེན་པའི་གནས་སུ་གནས་པ་ནི་དེའི་བྱ་བ་བཞི་པ་
72-1301