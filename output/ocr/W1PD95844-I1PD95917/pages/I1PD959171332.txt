རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
クタクタ
སྣད་མ་སྨས་•པར་ཡོངས་སུ་འདྲེན་པར་བྱེད་དོ། །རྣམ་པ་ལྔ་པོ་འདི་དག་གིས་་
ནི་གནས་གཉིས་པ་ལ་སོ་སོར་རྟོག་གོ། ། །དེ་དེ་ལྟར་ཚུལ་ཁྲིམས་དང་ལྡན་པར་་་་
གྱུར་ན། དགེ་བའི་ཕྱོགས་ཀྱི་སྦྱོར་བ་རྣམ་པ་ལྔ་ཁོ་ན་ལ་བརྩོན་པར་རིག་པར་བྱ་སྟེ།
དུས་དུས་སུ་མན་ངག་ནོད་པ་དང་། ཁ་ཐོན་བྱེད་པ་དང་། འབེལ་བའི་
གཏམ་གཏན་ལ་འབེབས་པའི་དགེ་བའི་ཕྱོགས་ལ་བརྩོན་པས་ཕ་རོལ་དད་པས་
བྱིན་པ་ལ་ལོངས་སྤྱོད་པར་བྱེད་པ་དང་། རབ་ཏུ་དབེན་པ་ལ་མངོན་པར་དགའ་
ཞིང་རྣལ་འབྱོར་ཡིད་ལ་བྱེད་པ་ལ་གོམས་པ་དང་•ཉིན་མཚན་དུ་ཉམས་པར་
འགྱུར་བའི་ཆ་དང་མཐུན་པ་དང་། ཁྱད་པར་དུ་འགྱུར་བའི་ཆ་དང་མཐུན་པའི་
ཆོས་གཉིས་ཡོངས་སུ་ཤེས་ནས་སྤོང་ཞིང་སོ་སོར་བསྟེན་•པ་དང་།
འཁོར་བ་ལ་
ཉེས་པར་ལྟ་བ་དང་། མྱ་ངན་ལས་འདས་པ་ལ་ཡོན་ཏན་དུ་ལྟ་བ་སྟེ། རྣམ་པ་
ལྔ་པོ་འདི་དག་གིས་ནི་གནས་གསུམ་པ་ལ་སོ་སོར་རྟོག་གོ། །གལ་ཏེ་དེ་ལྟར་བརྩོན་་
དུ་ཟིན་ཀྱང༌་། མདོར་བསྡུ་ན། སྡུག་བསྔལ་རྣམ་པ་བཞི་དང་འབྲེལ་ཏེ།
དགེ་སྦྱོང་གི་འབྲས་བུ་བཞི་ལས་གང་ཡང་རུང་བ་མ་ཐོབ་པས་ངན་སོང་གི་སྡུག་
བསྔལ་དང་འབྲེལ་པ་དང་། སྐྱེ་བ་དང་། རྒ་བ་དང་། ན་བ་དང་། འཆི་
བའི་ཆོས་ཅན་ཡིན་པས། ནད་རྣམ་པར【འགྱུར་བའི་•སྡུག་བསྔལ་དང་འབྲེལ་པ་་
དང་། སྡུག་པ་ཐམས་ཅད་དང་བྲལ་བའི་ཆོས་ཅན་ཡིན་པས་སྡུག་པ་རྣམ་པར་་་
འགྱུར་བའི་སྡུག་བསྔལ་དང་འབྲེལ་པ་དང་། ལས་བདག་གིར་བྱ་བ་ཡིན་པར་་་་
སྡུག་བསྔལ་ཐམས་ཅད་ཀྱི་རྒྱུ་དང་འབྲེལ་པ་སྟེ། དེ་དེ་ལྟར་སྡུག་བསྔལ་རྣམ་པ་་་
བཞི་དང་འབྲེལ་པ་ལ། རྣམ་པ་བདུན་གྱིས་སོ་སོར་རྟོག་སྟེ། རྣམ་པ་བདུན་
པོ་འདི་དག་གིས་གནས་བཞི་པ་དེ་ལ་སོ་སོར་རྟོག་གོ། །དེ་གནས་བཞི་པོ་དེ་དག་
ལ་རྣམ་པ་ཉི་ཤུ་རྩ་གཉིས་པོ་དེ་དག་གིས་སོ་སོར་རྟོག་པ་ན། ། ཚུལ་བཞིན་ཡིད་ལ་
72-1313