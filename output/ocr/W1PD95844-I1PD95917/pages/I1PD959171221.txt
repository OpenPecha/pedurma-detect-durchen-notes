१२०२
བསྟན་འགྱུར། སེམས་ཙམ། ༼ཚི༽ ༡༤༢
པ་ལ་གནས་པ་ཡོངས་སུ་དག་པ་ལ་ཀླན་ཀ་ཚོལ་བ་མི་རིགས་པའི་ངོ་བོ་ཡིན་པ་དང་།
འདོད་པ་རྣམས་ཉིད་དུས་གཞན་གྱི་•ཡིན་པར་བསྟན་ཏོ། །གཉིས་པ་ཇི་ལྟ་བ་་
བཞིན་དུ། གསུམ་པའང་དེ་དང་འདྲའོ། །ཚིགས་སུ་བཅད་པ་བཞི་པས་ནི།
བཅོམ་ལྡན་འདས་ཀྱིས་ཆོས་ཚེ་འདི་དང་།
ནད་མེད་པ་ནས། མཁས་པ་
རྣམས་ཀྱིས་སོ་སོ་རང་གིས་རིག་པའི་བར་བསྟན་ཏོ། །དེ་ལ་འདོད་པ་རྣམས་
གཞན་ན་འགྲུབ་པ་ནི། ཚིགས་སུ་བཅད་པ་དང་པོ་ལས། འདོད་པ་རྣམས་ཀྱི་
བརྗོད་པར་བྱ་བའི་མཚན་ཉིད་ཀྱི་སྒོ་ནས་བསྟན་པ་ཡིན་ཏེ། དེ་དག་ཀྱང་འདོད་
པ་ཙམ་གྱིས་འགྲུབ་པ་ནི་མ་ཡིན་ཏེ། ཡོངས་སུ་ཚོལ་བ་དང་ལོངས་སྤྱད་པ་ཡང་་
བརྗོད་པ་སྔོན་དུ་འགྲོ་བ་ཡིན་པའི་ཕྱིར་རོ། །འདུ་ཤེས་དང་། གནས་པ་དང་།
ཡོངས་སུ་མ་ཤེས་པས་ནི་དེ་དག་ལ་ལོག་པར་བསྒྲུབ་པ་བསྟན་ཏོ།
།འཆི་བ་དང་
ཕྲད་པས་ནི་ལོག་པར་བསྒྲུབས་•པའི་འབྲས་བུ་བསྟན་ཏོ། །འདོད་པ་ཡོངས་སུ་
ཤེས་པ་དང་། ལོག་པར་སྨོན་པ་རྣམ་པར་སྤངས་པ་དང་། ཚངས་པར་སྤྱོད་པ་
ལ་གནས་པ་དང་། ལྟ་བབ་རྣམ་པར་སྤངས་པ་དང་། ལྟ་བའི་རྩ་བ་ལས་བྱུང་་་
བའི་●ང་རྒྱལ་རྣམ་པར་སྤངས་པ་དང་། རྙེད་པ་དང་བཀུར་སྟི་ལ་ཞེན་པ་རྣམ་་
པར་སྤངས་པ་ནི། འདོད་པ་ཡོངས་སུ་སྤངས་པའི་•རིགས་པའི་ངོ་བོ་ཡིན་པར་
བསྟན་ཏེ། དེས་ཀྱང་ཕ་རོལ་གྱི་ཀླན་ཀ་བཙལ་བར་མི་རིགས་པའི་ངོ་བོ་ཡིན་པ་་
དང་།
འདོད་པ་རྣམས་དུས་གཞན་ན་འབྱུང་བ་བསྟན་ཏེ། འདི་ལྟར་སྔོན་་་་
བསོད་ནམས་མ་བྱས་པ་ལ་ནི་སྐྱེས་བུའི་རྩལ་དང་ལྡན་དུ་ཟིན་ཀྱང་འདོད་པ་འགྲུབ་
པར་མི་འགྱུར་རོ། །ཚེ་འདི་ཉིད་ལ་བསོད་ནམས་བྱས་ན་ཡང་། ཚེ་འདི་ཉིད་་
ལ【འདོད་པ་•འགྲུབ་པར་མི་འགྱུར་ཏེ། དེའི་གཞི་ལས་ཕྱི་མ་ལ་འགྲུབ་པར་
འགྱུར་རོ། །རྣམ་གྲངས་དེས་ན་འདོད་པ་རྣམས་དུས་གཞན་ན་འགྲུབ་པར་
72-1202