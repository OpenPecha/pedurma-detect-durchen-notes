人。
བསྟན་འགྱུར། སེམས་ཙམ། ༼ཅི༽ ༡༤༡
དྲུག་སྒྲུབ་པ་ན། ཕ་རོལ་ཏུ་ཕྱིན་པ་དྲུག་གི་འབྲས་བུ་རྣམ་པ་དྲུག་ངེས་པར་
འཐོབ་པར་འགྱུར་ཏེ། འབྲས་བུ་ངེས་པར་ཐོབ་པ་རྣམ་པ་དྲུག་ནི་ཕུན་སུམ་
ཚོགས་པ་ངེས་པར་འཐོབ་པར་འགྱུར་བ་དང་།
སྐྱེ་བ་ངེས་པར་འཐོབ་པར་
འགྱུར་བ་དང་། མི་སྐྱེ་བ་ངེས་པར་འཐོབ་པར་འགྱུར་བ་དང་། རྟག་ཏུ་
བསྒོམ་•པ་ངེས་པར་འཐོབ་པར་འགྱུར་བ་དང་། མཉམ་པར་གཞག་པ་ལས་མི་
ཉམས་པ་ངེས་པར་འཐོབ་པར་འགྱུར་བ་དང་། བྱ་བ་བསྒྲུབ་པ་ངེས་པར་འཐོབ་
པར་འགྱུར་བ་དང་། ལྷུན་གྱིས་གྲུབ་ཅིང་མི་སྐྱེ་བའི་ཆོས་ལ་བཟོད་པ་ཐོབ་པ་་
ངེས་པར་འཐོབ་པར་འགྱུར་བའོ། །རྟག་ཏུ་རྒྱ་ཆེན་པོའི་ལོངས་སྤྱོད་ཕུན་སུམ་་
ཚོགས་པ་ཐོབ་པའི་ཕྱིར་རོ་ཞེས་བྱ་བ་ལ་སྦྱིན་པའི་ཕ་རོལ་ཏུ་ཕྱིན་པ་བསྒྲུབས་པས་
ན་•ཕུན་སུམ་ཚོགས་པ་ངེས་པར་ཐོབ་པར་འགྱུར་ཏེ། སྦྱིན་པའི་མཐུས་བྱང་
ཆུབ་སེམས་དཔའ་གང་ནས་གང་དུ་སྐྱེས་པ་སྟེ་དེ་དག་ཐམས་ཅད་དུ་བརྒྱ་བྱིན་དང་
ཚངས་པ་དང་། འཁོར་ལོས་སྒྱུར་བ་ལ་སོགས་པའི་ལོངས་སྤྱོད་འཐོབ་པར་
གདོན་མི་ཟ་བའི་ཕྱིར་རོ། །རྟག་ཏུ་ཇི་ལྟར་འདོད་པ་བཞིན་དུ། སྐྱེ་བ་ཡོངས་
སུ་འཛིན་པའི་ཕྱིར་རོ་ཞེས་བྱ་བ་ལ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒྲུབས་པས་
ནི་སྐྱེ་བ་ངེས་པར་འཐོབ་པར་འགྱུར་ཏེ། ཚུལ་ཁྲིམས་དང་ལྡན་པ་བྱང་ཆུབ་
སེམས་དཔའ་སེམས་ཅན་ལ་ཕན་པ་བཞིན་དུ་ལས་དང་ཉོན་མོངས་པའི་དབང་་་
གིས་འཁོར་བར་སྐྱེ་བ་ལྟ་བུ་ནི་མ་ཡིན་གྱི། ལྷ་དང་མི་ལ་སོགས་པའི་གནས་དེ་་
དང་། དེ་དག་ཏུ་ཇི་དགར་སྐྱེ་བར་འགྱུར་བར་གདོན་མི་ཟ་བའི་ཕྱིར་རོ། །རྟག་ཏུ་
འཁོར་བའི་སྡུག་བསྔལ་གྱིས་མི་སྐྱོ་བའི་ཕྱིར་རོ་ཞེས་བྱ་བ་ལ་བཟོད་པའི་ཕ་རོལ་ཏུ་
ཕྱིན་པ་བསྒྲུབས་པས་ནི་མི་སྐྱོ་བའི་ངེས་པ་འཐོབ་པར་འགྱུར་ཏེ། བཟོད་པ་ལ་
གནས་པ་རྣམས་དུས་ཐམས་ཅད་དུ་ཡང་བདག་དང་། སེམས་ཅན་གྱི་དོན་དུ་
72-480