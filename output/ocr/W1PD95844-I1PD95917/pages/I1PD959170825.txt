२०७
བསྟན་འགྱུར། སེམས་ཙམ། ༼ཚི༽ ༡༤༢
མི་མཐུན་པ་མེད་པའི་རྒྱུ་འདོགས་པར་བྱེད་དེ། དེ་ཅིའི་ཕྱིར་ཞེ་ན། འདི་ལྟར་
འདོད་པ་དང་ལྡན་པའི་ཆོས་རྣམས་སྐྱེ་བ་ལ། གལ་ཏེ་བར་དུ་གཅོད་པ་མ་ཡིན་་
པ་ཉེ་བར་གནས་པར་གྱུར་ན། དེ་དག་སྐྱེ་བར་འགྱུར་བའི་ཕྱིར་རོ། །འདོད་་
པ་དང་ལྡན་པ་རྣམས་ཇི་ལྟ་བ་བཞིན་དུ། གཟུགས་དང་ལྡན་པ་རྣམས་དང་།
གཟུགས་མེད་པ་དང་ལྡན་པ་རྣམས་དང་། ལྡན་པ་མ་ཡིན་པ་རྣམས་ཀྱང་དེ་དང་
འདྲའོ༑ །སྐྱེ་བ་ཇི་ལྟ་བ་བཞིན་དུ་ཐོབ་པ་དང་། གྲུབ་པར་འགྱུར་བ་དང་།
འགྲུབ་པ་དང་། གནས་པ་དང་། བྱེད་པ་ཡང་དེ་དང་འདྲ་སྟེ། དེ་བས་ན་
བར་དུ་གཅོད་པ་མ་ཡིན་པ་ལ་བརྟེན་ནས། མི་མཐུན་པ་མེད་པའི་རྒྱུ་འདོགས་སོ༎
དེ་ལ་རྐྱེན་གྱི་གནས་ས་བོན་ལ་བརྟེན་ནས། རྒྱུའི་རྐྱེན་འདོགས་སོ། །རྐྱེན་གྱི་་
གནས་ཕྲད་ནས་འགག་པ་ལ་བརྟེན་•ནས་དེ་མ་ཐག་པའི་རྐྱེན་འདོགས་སོ།
།དེ་
ལ་རྐྱེན་གྱི་གནས་ཡུལ་ལ་བརྟེན་ནསས། དམིགས་པའི་རྐྱེན་འདོགས་སོ།
།རྐྱེན་
གྱི་གནས་དེ་ལས་གཞན་པ་རྣམས་ལ་བརྟེན་ནས། བདག་པོའི་རྐྱེན་འདོགས་སོ། །
དེ་ལ་རྒྱུའི་གནས་དང་། རྐྱེན་གྱི་གནས་བག་ཆགས་དང་། མཐུན་པ་ལ་བརྟེན་
ནས༑
རྣམ་པར་སྨིན་པའི་འབྲས་བུ་དང་། རྒྱུ་མཐུན་པའི་འབྲས་བུ་འདོགས་
སོ༑ །རྒྱུའི་གནས་དང་། རྐྱེན་གྱི་གནས་དེ་ཁོ་ན་ལ་ལྟ་བ་ལ་•བརྟེན་ནས་བྲལ་
བའི་འབྲས་བུ་འདོགས་སོ། །རྒྱུའི་གནས་དང་རྐྱེན་གྱི་གནས་སྐྱེས་བུའི་བྱེད་པ་ལ་་
བརྟེན་ནས། སྐྱེས་བུ་བྱེད་པའི་འབྲས་བུ་འདོགས་སོ། ། རྒྱུའི་གནས་དང་།
རྐྱེན་གྱི་གནས་ལྷག་མ་རྣམས་ལ་བརྟེན་ནས། བདག་པོའི་འབྲས་བུ་འདོགས་སོ། །
དེ་ལ་རྒྱུ་ནི་ཕན་པའི་དོན་ཏོ། །རྐྱེན་ནི་གནས་པར་བྱེད་པའི་དོན་ཏོ།
།【འབྲས་
བུ་ནི་གྲུབ་པའི་དོན་ཏོ། །●ཡང་རྒྱུ་ནི་རྣམ་པ་ལྔར་གཞག་པ་ཡིན་ཏེ།
འདི་ལྟ་
སྟེ༑ སྐྱེད་པའི་རྒྱུ་དང་། ཐབས་ཀྱི་རྒྱུ་དང་། ལྷན་ཅིག་བྱུང་བའི་རྒྱུ་དང་།
72-806