७२०
བསྟན་འགྱུར། སེམས་ཙམ། ༼རྩི༽ ༡༤༡
པ་དང་། ས་དང་པོའི་སྤང་བ་དང【བླང་བ་དང་●། བསྒོམ་པའི་ཆོས་རྣམས་་
ནི་སེམས་ལ་གསལ་བར་སྣང་ལ། _ མ་ཐོབ་པའི་•ས་གཉིས་པ་ཐོབ་པར་བྱ་བའི་་་
ཕྱིར་ནི་མོས་པ་དང་དད་པ་དང་འདོད་པ་སྐྱེ་སྟེ། དེ་ལྟ་བུའི་མཚན་མ་བྱུང་ནས་
དང་པོ་ཐོབ་ཟིན་པར་རིག་པར་བྱ་སྟེ། ས་གཉིས་པ་ལ་སོགས་པ་གོང་མ་ལ་ཡང་
དེ་བཞིན་དུ་སྦྱར་རོ། །མ་ཞུམ་པ་དང་ཞེས་བྱ་བ་ལ། ནམ་ས་ཐོབ་པར་གྱུར་ན་
ས་དང་ཕ་རོལ་ཏུ་ཕྱིན་པ་དང་ཡང་དག་པར་ལྡན་པའི་ཐེག་པ་ཆེན་པོའི་ཆོས་ཟབ་
རྒྱ་ཆེ་བ་རྣམས་ལ་སྐྲག་པ་དང་ཞུམ་པའི་སེམས་མི་སྐྱེ་སྟེ། _ འདི་ནི་མཚན་མ་
གཉིས་པའོ། །དེ་ལ་གང་ཟག་དང་ཆོས་ལ་བདག་མེད་པ་བསྒོམ་པ་ཟབ་པ་ཞེས་་
བྱའོ།༑ །ས་དང་ཕ་རོལ་ཏུ་ཕྱིན་པ་དང་། སྟོབས་དང་མི་འཇིགས་པ་ལ་སོགས་
པའི་ཆོས་སྟོན་པས་རྒྱ་ཆེ་བ་ཞེས་བྱའོ། །སྐྱེ་•བ་མེད་ཅེས་བྱ་བ་ལ། སར་
ཞུགས་པ་དང་བདག་དང་གཞན་གྱི་དོན་དུ་གྲང་བ་དང་ཚ་བ་དང་།
བཀྲེས་པ་
དང་སྐོམ་པ་དང་། མགོ་དང་རྐང་ལག་ལ་སོགས་པ་གཏོང་བའི་དཀའ་བར་སྤྱོད་
པ་སྡུག་བསྔལ་སྣ་ཚོགས【འབྱུང་ཡང་▪སྐྱོ་བའི་སེམས་མི་སྐྱེ་ཞིང་སེམས་ལྡོག་པར་
མི【བྱེད་པར་•འགྱུར་ཏེ། \ འདི་ནི་མཚན་མ་གསུམ་པའོ། །གཞན་དྲིང་མི་
འཇོག་བདག་ཉིད་དོ། །།ཞེས་བྱ་བ་ལ། བདག་ཉིད་ཅེས་བྱ་བ་ནི་རང་གི་
བསོད་ནམས་དང་ཡེ་ཤེས་ཀྱི་སྟོབས་ཀྱིས་•མངོན་སུམ་དུ་བྱས་ཤིང་། རྟོགས་
པར་བྱས་ཟིན་པའི་ས་ལ་བྱ་སྟེ། རང་གིས་ཐོབ་ཟིན་པའི་ས་ལ་ནི་གཞན་གྱི་དྲིང་•
མི་འཇོག་གི། ཅིའི་ཕྱིར་ཞེ་ན། ས་དེ་བདག་གིས་མངོན་སུམ་དུ་བྱས་མ་ཟིན་
པས༑ ད་དེ་མངོན་སུམ་དུ་བྱ་བའི་ཕྱིར་དགེ་བའི་བཤེས་གཉེན་ལ་བརྟེན་མི་
དགོས་ཏེ་འདི་ནི་མཚན་མ་བཞི་པའོ། །རབ་ཏུ་རྟོགས་པ་ཐམས་ཅད་དུ། །
ཞེས་བྱ་བ་ལ། ས་ལ་ཞུགས་ཀྱང་ས་གང་མ་ཐོབ་པ་རྣམས་ཐོབ་པར་བྱ་བའི་ཕྱིར།
72-620