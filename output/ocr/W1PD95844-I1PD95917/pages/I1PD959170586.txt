_ མདོ་སྡེའི་རྒྱན་གྱི་འགྲེལ་བཤད།
م کا
བསམ་པ་རྣམ་པ་ལྔ་ཞིག་འབྱུང་སྟེ།
སེམས་ཅན་གྱི་དབང་དུ་བྱས་ནས་ནི།
ཕན་པའི་ལྷག་པའི་བསམ་པ་དང་། བདེ་བའི་ལྷག་པའི་བསམ་པ་གཉིས་འབྱུང་
ངོ་། །བདག་གི་དབང་དུ་བྱས་ནས་ནི། མ་དག་པའི་ལྷག་པའི་བསམ་པ་དང་།
རྣམ་པར་དག་པའི་ལྷག་པའི་བསམ་པ་དང་། ཤིན་ཏུ་དག་པའི་ལྷག་པའི་བསམ་
པ་སྟེ། ལྷག་པའི་བསམ་པ་རྣམ་པ་གསུམ་འབྱུང་ངོ་།
ཡོངས་སུ་བསྡུ་བ་རྣམ་པར་དབྱེ་བ་ལ་ཚིགས་སུ་བཅད་པ་ཞེས་བྱ་བ་ལ།
དེ་ལྟར་སེམས་ཅན་གྱི་དོན་དང་བདག་གི་དོན་བྱའོ་སྙམ་དུ་སེམས་པའི་བྱང་ཆུབ་
སེམས་དཔའ་དེ་དག་ནི་ཉན་ཐོས་བཞིན་དུ་འཁོར་བ་ལ་ཞེ་སྡང་བ་མ་ཡིན་གྱི།
སྙིང་རྗེ་ཆེན་པོས་སེམས་ཅན་རྣམས་སྡུད་ཅིང་མི་གཏོང་བར་བྱེད་དེ། དེ་བས་ན་
ལྷག་པའི་བསམ་པའི་རྗེས་ལ། ཡོངས་སུ་བསྡུ་བའི་རྣམ་པར་དབྱེ་བའི་ཚིགས་སུ་
བཅད་པ་གཅིག་གིས་བསྟན་ཏོ། །སྨོན་ལམ་དང་ནི་སེམས་མཉམ་པ། །བདག་
པོ་བྱེད་པས་ཡོངས་སུ་བསྡུས། །ཚོགས་རྣམ་•དྲང་བར་བྱ་བའི་ཕྱིར། །བློ་ལྡན་
རྣམས་ཀྱིས་ས་ཀུན་ལ། །ཞེས་བྱ་བ་ལ། བྱང་ཆུབ་སེམས་དཔའ་རྣམས་ཀྱིས་་་
སེམས་ཅན་ཡོངས་སུ་སྡུད་པ་ནི་རྣམ་པ་བཞི་སྟེ། སྨོན་ལམ་གྱིས་•ཡོངས་སུ་སྡུད་
པ་དང་། སེམས་མཉམ་པ་འཐོབ་པས་•ཡོངས་སུ་སྡུད་པ་དང་། བདག་པོ་་
བྱེད་པས་ཡོངས་སུ་སྡུད་པ་དང་། ཚོགས་རྣམ་པར་འདྲེན་པས་ཡོངས་སུ་སྡུད་པ་
སྟེ༑ བློ་ལྡན་བྱང་ཆུབ་སེམས་དཔའ་རྣམས་མོས་པ་སྤྱོད་པའི་ས་ཡན་ཆད་ས་་་
བཅུ་གཅིག་པོ་ཀུན་ལ། རྣམ་པ་བཞི་ལྟ་བུས་•སེམས་ཅན་ཡོངས་སུ་སྡུད་པར་
བྱེད་དོ། །དེ་ལ་སྨོན་ལམ་གྱིས་ཡོངས་སུ་སྡུད་པ་ནི་དང་པོ་བྱང་ཆུབ་ཏུ་སེམས་་
བསྐྱེད་པ་ནས། སྙིང་རྗེ་ཆེན་པོ་དང་ལྡན་པའི་བྱང་ཆུབ་ཀྱི་སེམས་ཀྱིས་སེམས་་
ཅན་ཐམས་ཅད་མྱ་ངན་ལས་འདས་པའི་དབྱིངས་སུ་དགོད་པར་བྱའོ་ཞེས་ཁས་་་་་
72-569