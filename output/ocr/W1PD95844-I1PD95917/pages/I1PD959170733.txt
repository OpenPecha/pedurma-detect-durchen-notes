བསྟན་འགྱུར། སེམས་ཙམ། ༼༽ ༡༤༢
འདུད་ལ་སོགས་པ་ནས་མུ་ཁྱུད་འཛིན་ལ་ཐུག་པ་རྣམས་ཀྱི་ཚད་ནི། ཕྱི་མ་ཕྱི་མ་
དེ་ལས་ཕྱེད་ཕྱེད་འབྲི་●བའི་ཚད་དུ་རིག་པར་བྱའོ། །རི་དེ་དག་གི་མིང་དེ་
རྣམས་ནི། དེ་དག་●རྩེ་མོའི་རྣམ་པ་འདྲ་བའི་བྱེ་བྲག་ལས་བལྟ་བར་བྱའོ། །
ཁམས་ངན་པ་རྣམས་ལས་ནི་རི་རབ་ཀྱི་ངོས་བཞི་དང་། གསེར་གྱི་རི་རྣམས་ཀྱི་་
ཕྱི་རོལ་གྱི་གླིང་བཞི་དང་། གླིང་ཕྲན་བརྒྱད་དང་། རི་ཁོར་ཡུག་འབྱུང་བར་་
འགྱུར་རོ། །●ཁོར་ཡུག་གི་ཚད་ནི་རི་མུ་ཁྱུད་འཛིན་གྱི་ཕྱེད་ཡིན་ཏེ། དེས་གླིང་
བཞི་པ་འཁོར་ལོ་བཞིན་དུ་བསྐོར་ཏོ། །ལྷ་མ་ཡིན་གྱི་གནས་རྣམས་ནི་རི་རབ་་་་
ཆུའི་འོག་ཏུ་ནུབ་པའི་ནང་ན་ཡོདད་དོ།
།གངས་རི་ནི་མཚོ་མ་དྲོས་པའི་ཉེ་འཁོར་་
ན་ཡོད་དོ། །དེའི་འོག་ན་ནི་སེམས་ཅན་དམྱལ་བ་ཆེན་པོ་རྣམས་ཀྱི་གནས།
སེམས་ཅན་དམྱལ་བ་བརྒྱད་དང་། ཉི་ཚེའི་•སེམས་ཅན་དམྱལ་བ་རྣམས་དང་།
གྲང་བའི་སེམས་ཅན་དམྱལ་བ་རྣམས་དང་། ཉེན་ཀོར་གྱི་སེམས་ཅན་དམྱལ་བ་
རྣམས་དང་། དུད་འགྲོ་དང་། ཡི་དྭགས་ཁ་ཅིག་གནས་སོ། །གླིང་བཞི་པོ་་
འདི་དག་ནི་འདི་ལྟ་སྟེ། འཛམ་བུའི་གླིང་དང་། ཤར་གྱི་ལུས་འཕགས་དང་།
ནུབ་ཀྱི་བ་ལང་སྤྱོད་དང་། བྱང་གི་སྒྲ་མི་སྙན་ཏོ། །དེ་ལ་འཛམ་བུ་གླིང་ནི་་་་་
ཤིང་རྟ་འདྲའོ། །ཤར་གྱི་●ལུས་འཕགས་ནི་ཟླ་གམ་འདྲའོ། །ནུབ་བ་ལང་སྤྱོད་
ནི་ཟླུམ་པའོ∶། །བྱང་གི་●སྒྲ་མི་སྙན་ནི་གྲུ་བཞིའོ། །འཛམ་བུའི་གླིང་གི་ཚད་ནི་
དཔག་ཚད་དྲུག་སྟོང་ལྔ་བརྒྱའོ། །ཤར་གྱི་ལུས་འཕགས་ཀྱི་ཚད་ནི་དཔག་ཚད་་་་
བདུན་སྟོང་ངོ་། །ནུབ་ཀྱི་བ་ལང་སྤྱོད་ཀྱི་ཚད་ནི་དཔག་ཚད་བདུན་སྟོང་ལྔ་བརྒྱའོ། །
བྱང་གི་སྒྲ་མི་སྙན་གྱི་ཚད་ནི་དཔག་ཚད་བརྒྱད་སྟོང་ངོ་།
།གསེར་གྱི་རི་བདུན་པོ་
དེ་དག་གི་བར་གྱི་ཆུ་གང་ཡིན་པ་དེ་དག་ནི་ཡན་ལག་བརྒྱད་དང་ལྡན་པ་སྟེ། དེ་
དག་ནི་ནང་གི་རྒྱ་མཚོ་ཡིན་ནོ། །དེ་ན་ཀླུ་རྣམས་ཀྱི་གནས་ཡོདད་དོ། །ཀླུའི་ནང་་
72-714