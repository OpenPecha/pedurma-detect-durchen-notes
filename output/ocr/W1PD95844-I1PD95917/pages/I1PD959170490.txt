མདོ་སྡེའི་རྒྱན་གྱི་འགྲེལ་བཤད།
미국
གནས་པ་ཞེས་བྱའོ། །བསྒྲུབ་པ་རབ་ཏུ་སྤངས་པ་སྟེ། །ཡང་དག་མ་ཡིན་པར་
ཡང་བཤད། །ཅེས་བྱ་བ་ལ་སྟོབས་པ་ཙམ་ལ་གནས་ནས་ཚིག་སྙན་པ་ཕུན་སུམ་་
ཚོགས་པ་ལ་གནས་པར་ཟད་ཀྱི་སྦྱིན་པ་སྒྲུབ་པ་ནས་ཆོས་ཀྱི་རང་དང་སྤྱིའི་མཚན་་
ཉིད་རྟོགས་པའི་སྒྲུབ་པ་མེད་ན། བྱང་ཆུབ་སེམས་དཔའ་དེ་ཡང་དག་པའི་བྱང་
ཆུབ་སེམས་དཔའ་མ་ཡིན་པར་བཤད་དེ།
ཕ་རོལ་ཏུ་ཕྱིན་པའི་གཟུགས་བརྙན་་
ཙམ་ལ་གནས་པའི་བྱང་ཆུབ་སེམས་དཔའ་ཡིན་པར་བཤད་དོ། །བཟློག་པ་རབ་
ཏུ་སྦྱོར་བ་ནི། །ཡང་དག་པར་ནི་དེ་བཤད་དོ། །ཞེས་བྱ་བ་ལ་གོང་དུ་བཤད་
པའི་སྟོབས་པ་•ནས་ཚིག་སྙན་པ་ཕུན་སུམ་ཚོགས་པ་སྤྱོད་པ་ལས་བཟློག་སྟེ།
སྦྱིན་པ་ལ་སོགས་པ་ནས་ཆོས་ཀྱི་མཚན་ཉིད་རྟོགས་པའི་ཤེས་རབ་ལ་སྤྱོད་པ་ན་་
བྱང་ཆུབ་སེམས་དཔའ་དེ་ཡང་དག་པའི་ཡོན་ཏན་ལ་གནས་པར་བཤད་དོ། ་ །
འདུལ་བ་རྣམ་པར་དབྱེ་བ་ལ་ཚིགས་སུ་བཅད་པ་ཞེས་བྱ་བ་ལ། དེ་ལྟར་
ཡང་དག་པའི་ཡོན་ཏན་ལ་གནས་པའི་བྱང་ཆུབ་སེམས་དཔའ་དེས་ནི་སེམས་ཅན་
གྱི་སེམས་ཀྱི་རྒྱུད་ལ་ཕ་རོལ་ཏུ་ཕྱིན་པ་དྲུག་དང་། མི་མཐུན་པ་ཡོད་པའི་ཕྱོགས་
རྣམས་འདུལ་བར་བྱེད་པར་•ནུས་ཏེ། དེ་བས་ན་འདུལ་བ་རྣམ་པར་དབྱེ་བ་ལ་•
ཚིགས་སུ་བཅད་པ་གཅིག་གིས་བསྟན་ཏོ། །དེའང་མདོར་ན། གང་གིས་་
འདུལ་བ་དང་། ས་གང་ལ་གནས་པ་ན་འདུལ་བ་དང་། ཆོས་གང་བསྒྲུབས་•
པས་འདུལ་བ་དང་། གང་གིས་འདུལ་བ་དང་། གང་འདུལ་བས་འདུལ་བ་་་
རྣམ་པར་དབྱེ་བ་བསྟན་ཏོ། །བློ་ལྡན་ཞེས་བྱ་བ་ལས་ཀུན་ནི་ས་བཅུ་ཀུན་ལ་བྱ་སྟེ།
ས་གང་ལ་གནས་པའི་ཚེ་འདུལ་ཞེ་ན། ས་བཅུ་ལ་གནས་པའི་ཚེ་འདུལ་ལོ། །
སྦྱིན་པ་ལ་སོགས་ཉེར་བསྒྲུབས་པས། །ཞེས་བྱ་བ་ལ་ཆོས་གང་བསྒྲུབས་•ཤེ་ན།
ས་བཅུ་རྣམས་སུ་ཕ་རོལ་ཏུ་ཕྱིན་པ་དྲུག་གི་ཆོས་རྣམས་•བསྒྲུབས་པས་འདུལ་ལོ། །
72-473