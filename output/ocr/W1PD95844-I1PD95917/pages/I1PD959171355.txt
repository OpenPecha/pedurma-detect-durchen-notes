༡༣ ༣ ༦
བསྟན་འགྱུར། སེམས་ཙམ།
སྟོན་པར་བྱེད་དོ། །དེ་དག་ཐམས་ཅད་ནི་ཉོན་མོངས་པ་ཞི་བར་བྱེད་པའི་བགྲོད་
པ་གཅིག་པུ་པ་ཡིན་པར་རིག་པར་བྱའོ། རྣལ་འབྱོར་སྤྱོད་པའི་ས་ལས་རང་
སངས་རྒྱས་ཀྱི་ས་རྫོགས་སོ།།
དེའི་འོག་མ་བྱང་ཆུབ་སེམས་དཔའི་ས་ནི་གླེགས་བམ་ལོགས་ཤིག་ན་ཡོད་དོ༎
ཕུང་པོ་དང་བཅས་པའི་ས་གང་ཞེ་ན། དེ་ནི་རྣམ་པ་གསུམ་དུ་བལྟ་•བར་
བྱ་སྟེ། སར་གདགས་པ་རྣམ་པར་གཞག་པ་དང་། ཉེ་བར་ཞི་བར【གདགས་པ་་
རྣམ་•པར་གཞག་པ་དང་། ཕུང་པོར་གདགས་པ་རྣམ་པར་གཞག་པའོ། །
སར་གདགས་པ་རྣམ་པར་གཞག་པ་གང་ཞེ་ན། ཕུང་པོ་དང་བཅས་པའི་
ས་ནི་ས་ལྔ་པོ་འདི་ལྟ་སྟེ། སེམས་མེད་པའི་ས་དང་བསྒོམས་པ་ལས་བྱུང་བའི་ས་
དང་། ཉན་ཐོས་ཀྱི་ས་དང་། ‧བྱང་ཆུབ་སེམས་དཔའི་ས་རྣམས་ལས་ཕྱོགས་
གཅིག་མ་གཏོགས་པ་དང་འདི་ལྟ་སྟེ། ཕུང་པོ་མེད་པའི་ས་གཅིག་རིལ་གྱིས་མ་་་
གཏོགས་པའི་ས་ལྷག་མ་རྣམས་ནི་ཕུང་པོ་དང་བཅས་པའི་ས་•ཞེས་བྱ་སྟེ། འདི་
ནི་སར་•གདགས་པ་རྣམ་པར་གཞག་པ་ཞེས་བྱའོ། །
ཉེ་བར་ཞི་བར་གདགས་པ་རྣམ་པར་གཞག་པ་གང་ཞེ་ན།
ཕུང་པོ་དང་
བཅས་པའི་ས་ནི་ཉེ་བར་ཞི་བ་རྣམ་པ་བཞིས་རྣམ་པར་གཞག་སྟེ། སྡུག་བསྔལ་ཉེ་
བར་ཞི་བ་དང་། ཉོན་མོངས་པ་ཉེ་བར་ཞི་བ་དང་། སེམས་ཅན་རྣམས་ལ་
རྣམ་པར་འཚེ་བ་ཉེ་བར་ཞི་བ་དང་། བཏང་སྙོམས་ཉེ་བར་ཞི་བའོ། །དེ་ལ་
དགེ་སློང་དགྲ་བཅོམ་པ་ཟག་པ་ཟད་པའི་ཕྱི་མ་ལ་▪སྲིད་པ་འབྱུང་བར་བྱེད་པའི་
སྡུག་བསྔལ་གང་ཡིན་པ་དེ་ཏ་ལའི་མགོ་བཅད་པ་བཞིན་དུ་ཡོངས་སུ་ཤེས་ནས་
སྤངས་ཤིང་རྩ་་ནས་བཅད་དེ་ཕྱི་མ་ལ་མི་སྐྱེ་བའི་ཆོས་ཉིད་ཀྱིས་མི་སྣང་བར་གྱུར་པ་
72-1336