1
བསྟན་འགྱུར། སེམས་ཙམ། ༼རྩི༽ ༡༤༡
སློབ་པ་དང་མི་སློབ་པས་ཆོས་གཟིགས་སོ་ཞེས་གསུངས་སོ། །གལ་ཏེ་གང་ཟག་་་
ཡོད་ན་ནི་ཐམས་ཅད་མཁྱེན་པ་དེས་གང་ཟག་དེ་གཟིགས་པར་འགྱུར་རོ། །གལ་
ཏེ་གང་ཟག་གཟིགས་ཤིང་མཁྱེན་པར་གྱུར་•ན་ནི་ཆོས་རྣམ་པ་གསུམ་མངོན་
བྱང་ཆུབ་ཅིང་ཐུགས་སུ་ཆུད་པ་ལ་•སངས་རྒྱས་དང་●འགྱུར་རོ་ཞེས་བྱ་བ་ནི་
མངོན་•པར་འགྱུར་ཏེ། དེ་བས་ན། རྫོགས་པར་•བྱང་ཆུབ་གསུམ་ལ་གནོད།།
ཅེས་བྱ་སྟེ། གནོད་ཅེས་བྱ་བའི་ཆོས་གསུམ་ཐུགས་སུ་ཆུད་པ་མེད་པར་ཞེས་བྱ་་་
བའི་དོན་ཏོ། །ཆོས་གསུམ་གང་ཞེ་ན་དེའི་ཕྱིར། ཟབ་མོ་མངོན་པར་རྫོགས་་་
པར་བྱང་ཆུབ་པ་དང་། ཐུན་མོང་མ་ཡིན་པར་མངོན་པར་བྱང་ཆུབ་པ་དང་།
འཇིག་རྟེན་ལས་འདས་པ་མངོན་པར་བྱང་ཆུབ་པའོ་ཞེས་བྱ་བ་སྨོས་ཏེ། དེ་ལ་་་
ཆོས་ལ་བདག་མེད་པར་ཐུགས་སུ་ཆུད་པས་ན། ཟབ་མོ་མངོན་པར་བྱང་ཆུབ་་
པའོ།༑ །གང་ཟག་ལ་བདག་མེད་པར་ཐུགས་སུ་ཆུད་པས་ན། ཐུན་མོང་མ་་་
ཡིན་པའི་མངོན་པར་བྱང་ཆུབ་པ་ཞེས་བྱ་སྟེ། སུ་དང་ཐུན་མོང་མ་ཡིན་ཞེ་ན།
མུ་སྟེགས་པ་དག་●དང་ཐུན་མོང་མ་ཡིན་པ་སྟེ། ཅིའི་ཕྱིར་ཞེ་ན། མུ་སྟེགས་པ་
རྣམས་ནི་བདག་ཡོད་པར་ལྟའི། གང་ཟག་ལ་བདག་མེད་པར་མི་ལྟ་བའི་ཕྱིར་རོ༎
དེ་ལྟར་ཆོས་ལ་བདག་མེད་པ་དང་། གང་ཟག་ལ་བདག་མེད་པར་ཐུགས་སུ་ཆུད་
པ་ཉིད་●འཇིག་རྟེན་ལས་འདས་པར་བྱང་ཆུབ་པ་ཞེས་བྱའོ།
།འཇིག་རྟེན་པ་་
རྣམས་ཀྱིས་ནི་ཆོས་དང་གང་ཟག་ལ་བདག་མེད་པར་མ་རྟོགས་པའི་ཕྱིར་རོ། །
ཡང་ན་ཀུན་བརྟགས་རང་བཞིན་མེད་པར་མཁྱེན་པས་ན། ཟབ་མོ་མངོན་པར་་
བྱང་ཆུབ་པ་ཞེས་བྱའོ། །གཞན་གྱི་དབང་ཀུན་བརྟགས་ཀྱི་ཆོས་དང་། ཀུན་་་
བརྟགས་ཀྱི་གང་ཟག་གི་•རང་བཞིན་གཉིས་བྲལ་བ། སེམས་དང་སེམས་ལས་་་
བྱུང་བ་ཙམ་དུ་མེད་པ་མ་ཡིན་ཞིངང་། ཡོད་པ་ཙམ་དུ་ཐུགས་སུ་ཆུད་པས་ན།
72-414