རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
7736
ལས་ལས་རྗེས་སུ་དཔག་པར་སྔ་མ་བཞིན་དུ་བལྟ་བར་བྱའོ། །ཆོས་ལས་རྗེས་སུ་
དཔག་པ་གང་ཞེ་ན། མི་འབྲལ་བའི་ཆོས་དང་། འབྲེལ་པ་ལས་དེ་དང་འབྲེལ་
པའི་ཆོས་ཉིད་བརྟག་●པ་གང་ཡིན་པ་སྟེ། དཔེར་ན་མི་རྟག་པ་དང་འབྲེལ་པ་
ལས་སྡུག་བསྔལ་བ་རྗེས་སུ་དཔག་པ་དང་། སྡུག་བསྔལ་བ་དང་འབྲེལ་པ་ལས་
སྟོང་པ་དང་བདག་མེད་པ་དང་། སྐྱེ་བ་དང་འབྲེལ་པ་ལས་རྒ་བའི་ཆོས་ཉིད་
དང་། རྒ་བ་དང་འབྲེལ་པ་ལས་འཆི་བའི་ཆོས་ཉིད་དང་། གཟུགས་ཅན་
བསྟན་དུ་ཡོད་པ་དང་། ཐོགས་པ་ཡོད་པ་དང་འབྲེལ་པ་ལས་ཕྱོགས་དང་།
ལུས་ཡོད་པར་རྗེས་སུ་དཔག་པ་དང་། ཟག་པ་དང་བཅས་པ་དང་འབྲེལ【པ་ལས∶།
སྡུག་བསྔལ་བ་དང་། ཟག་པ་མེད་པ་དང་འབྲེལ་པ་ལས།
སྡུག་བསྔལ་བ་མེད་
པ་དང་། འདུས་བྱས་དང་འབྲེལ་པ་ལས་སྐྱེ་བ་དང་འཇིག་པ་དང་། གནས་་
པ་གཞན་དུ་འགྱུར་བའི་ཆོས་ཉིད་དང་། འདུས་མ་བྱས་དང【འབྲེལ་པ་•ལས་སྐྱེ་
བ་མེད་པ་དང་། འཇིག་པ་མེད་པ་དང་། གནས་པ་གཞན་དུ་འགྱུར་བ་མེད་
པའི་ཆོས་ཉིད་དང་། དེ་ལྟ་བུ་དང་མཐུན་པ་ནི་ཆོས་ལས་རྗེས་སུ་དཔག་པ་ཡིན་
པར་རིག་པར་བྱའོ། །རྒྱུ་དང་འབྲས་བུ་ལས་རྗེས་སུ་དཔག་པ་གང་ཞེ་ན། རྒྱུ་
ལས་འབྲས་བུའམ། འབྲས་བུ་ལས་རྒྱུ་བརྟག་•པ་གང་ཡིན་པ་སྟེ། དཔེར་ན་་
འགྲོ་བ་ལས་ཡུལ་གཞན་དུ་ཕྱིན་པར་རྗེས་སུ་དཔག་པ་དང་།
ཡུལ་གཞན་དུ་ཕྱིན་
པ་ལས་འགྲོ་བ་རྗེས་སུ་དཔག་པ་དང་། རྒྱལ་པོ་མཉེས་པར་བྱས་པ་ལས། བྱ་
དགའ་ཆེན་པོ་འཐོབ་པ་དང་། བྱ་དགའ་ཆེན་པོ་འཐོབ་པ་ལས་རྒྱལ་པོ་མཉེས་་་
པར་བྱས་པ་དང་། ལས་ལེགས་པར་བྱས་པ་གྲུབ་པ་ལས་ནོར་དང་། འབྲུ་་་་་
མང་པོ་འཐོབ་པ་དང་། ནོར་དང་འབྲུ་མང་པོ་ཐོབ་པ་ལས་ལས་ལེགས་པར་•
བྱས་པ་གྲུབ་པ་དང་། སྔོན་གྱི་ལེགས་པར་སྤྱོད་པ་དང་། ཉེས་པར་སྤྱོད་པ་་་་
72-1129