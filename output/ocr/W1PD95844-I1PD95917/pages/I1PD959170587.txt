420
བསྟན་འགྱུར། སེམས་ཙམ། ༼ཙི༽[ ༡༤༡
ལེན་པ་ནི་སྨོན་ལམ་གྱིས་ཡོངས་སུ་སྡུད་པ་ཞེས་བྱ་སྟེ། དེའང་དཔེར་ན་འཕགས་
པ་རྡོ་རྗེ་གཅོད་པའི་མདོ་ལས། ཇི་སྙེད་•དུ་སེམས་ཅན་གྱི་བསྡུ་བས་བསྡུས་པ་་
མངལ་ནས་སྐྱེས་པ་དང་། སྒོ་ང་ལས་སྐྱེས་པ་དང་། རྫུས་•ཏེ་སྐྱེས་པ་དང་།
གཟུགས་ཡོད་པ་དང༌་།
གཟུགས་མེད་པ་དང་།
འདུ་ཤེས་ཡོད་པ་དང་།
འདུ་ཤེས་མེད་པ་ལ་སོགས་པ་སེམས་ཅན་གྱི་གྲངས་སུ་འགྲོ་བར་•བགྲང་བའི་རྣམས།
ཕུང་པོ་•ལྷག་མ་མ་ལུས་པར་སྤངས་པའི་དབྱིངས་སུ་དགོད་པར་བྱའོ་ཞེས་གསུངས་
པ་ལྟ་བུའོ། །སེམས་མཉམ་པ་ཉིད་ཐོབ་པས་སེམས་ཅན་ཡོངས་སུ་སྡུད་པ་ནི་
ས་དང་པོ་ལ་ཆོས་ཀྱི་དབྱིངས་•ཀུན་དུ་འགྲོ་བའི་མཚན་ཉིད་རྟོགས་པའི་དུས་ན།
བདག་དང་ཕ་རོལ་མི་འབྱེད་པའི་སེམས་ཐོབ་པས། སེམས་ཅན་རྣམས་མི་གཏོང་
ཞིང་སྡུད་པར་བྱེད་པ་སྟེ། དེའང་ས་བཅུའི་•ས་དང་པོའི་མདོ་ལས། འདི་
ལྟར་དེ་ནི་བདག་གི་འདུ་ཤེས་དང་བྲལ་བས། བདག་ལ་ཕངས་པར་སེམས་པ་
ཡང་མེད་ན། ཡོ་བྱད་ཐམས་ཅད་ལ་ཕངས་པར་སེམས་པ་ལྟ་ག་ལ་ཡོད་དེ།
དེ་ནི་སུ་ལས་ཀྱང་རིམ་གྲོ་བྱ་བ་ཅུང་ཟད་ཙམ་ཡང་རེ་བ་མེད་ལ་གཞན་དུ་ན་བདག་
ཉིད་ཀྱིས་སེམས་ཅན་དེ་དག་ལ་ཡོ་བྱད་མང་པོ་ཐམས་ཅད་ཀྱིས་བསྡུ་བར་བྱའོ་སྙམ་
དུ་སེམས་སོ་ཞེས་བྱ་བ་ལ་སོགས་པ་རྒྱ་ཆེར་གསུངས་པ་ལྟ་བུའོ། །བདག་པོ་་
བྱེད་པས་སེམས་ཅན་ཡོངས་སུ་སྡུད་པ་ནི་གང་གི་ཕྱིར། བྱང་ཆུབ་སེམས་་
དཔའ་རྒྱལ་པོའམ། བློན་པོའམ། རྗེ་བོའམ་དཔོན་པོ་ལ་སོགས་པ་དབང་་
དང་ལྡན་པར་གྱུར་ན∶། མཐུ་དང་དབང་གིས་སེམས་ཅན་མི་དགེ་བ་ལས་་
ཟློག་ཅིང་དགེ་བ་ལ་འཇོག་པར་བྱེད་པ་སྟེ། དེའང་དཔེར་ན་ས་བཅུ་པའི་ས་
དང་པོ་ལས་དེ་ལ་●གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་་
ཕལ་ཆེར་འཛམ་བུའི་གླིང་དུ་རྒྱལ་པོར་འགྱུར་•ཏེ། སྲིད་ཆེན་པོ་ལ་དབང་་
72-570