_ མདོ་སྡེའི་རྒྱན་གྱི་འགྲེལ་བཤད། _
༡༧༥
སྐྱེ་བར་འགྱུར་ཏེ། དགའ་བ་དང་བདེ་བ་དེ་ལ་ནི་ཁམས་གསུམ་པའི་ལྷ་དང་མིའི་
བདེ་བ་གང་གིས་ཀྱང་བརྒྱའི་ཆའམ་སྟོང་གི་ཆའམ་བྱེ་བའི་ཆ་འམ་བྱེ་བ་བརྒྱ་སྟོང་
གི་ཆར་ཡང་མི་ཕོད་དོ་ཞེས་བྱ་བའི་དོན་ཏོ། །།སྙིང་རྗེ་དག་དང་ལྡན་པའི་སྦྱིན་
པས་ནི། །བསྟན་•པ་རྣམས་ལ་བདེ་བ་▪བྱེད་པ་ཞེས་བྱ་བའི་ཚིགས་སུ་བཅད་
པ་ཕྱེད་ཀྱི་དོན་སླ་བས་མ་བཤད་ཀྱི། ཁམས་གསུམ་པ་ཡི་ལོངས་སྤྱོད་དག་གིས་•
ནི༑ །ཞེས་བྱ་བ་ཡན་ཆད་ཀྱི་ཚིགས་སུ་བཅད་པ་ཕྱེད་ཀྱི་དོན་འགྲེལ་པས་བཀྲོལ་ཏེ་
བཤད་དོ་ཞེས་བྱ་བའི་དོན་ཏོ། །
སྙིང་རྗེས་སྡུག་བསྔལ་ཁས་ལེན་པ་ལ་ཚིགས་སུ་བཅད་པ་ཞེས་བྱ་བ་ལ། ཁ་
ཅིག་འདི་སྙམ་དུ་བྱང་ཆུབ་སེམས་དཔའ་སེམས་ཅན་གྱི་དོན་དུ་འཁོར་བ་ཁས་
བླངས་ཀྱང་འཁོར་བའི་སྡུག་བསྔལ་ཁས་མ་བླངས་སོ་སྙམ་པ་ལ། བྱང་ཆུབ་
སེམས་དཔའ་རྣམས་ཀྱིས་འཁོར་བ་ཁས་བླངས་པས་ན། འཁོར་བའི་སྡུག་བསྔལ་
རྣམས་ཀྱང་ཁས་བླངས་པ་བསྟན་པའི་ཕྱིར། ཚིགས་སུ་བཅད་པ་རྩོམ་མོ་ཞེས་བྱ་
བའི་དོན་ཏོ། །འཁོར་བ་དག་ནི་སྡུག་བསྔལ་རང་བཞིན་ཏེ། །སེམས་ཅན་དོན་
དུ་སྙིང་རྗེ་གང་མི་གཏོང་། །གཞན་དག་ལ་ནི་ཕན་ཕྱིར་སྡུག་བསྔལ་ནི། །
སྙིང་རྗེ་ཅན་གྱིས་ཁས་ཀྱང་མ་བླངས་སམ། །ཞེས་བྱ་བ་ལ། བཅོམ་ལྡན་འདས་
ཀྱིས་•མདོ་དག་ལས། སྐྱེ་བ་སྡུག་བསྔལ་བ་དང༌། རྒ་བ་དང་། ན་བ་དང་།
འཆི་བ་སྡུག་བསྔལ་བ་དང༌་། འདོད་པ་ཇི་སྙེད་པ་སྡུག་བསྔལ་བ་དང་། མི་་་་
མཛའ་བ་དང་ཕྲད་པ་སྡུག་བསྔལ་བ་དང་། མཛའ་བ་དང་བྲལ་བ་སྡུག་བསྔལ་བ་
དང་། མདོར་ན་ཉེ་བར་ལེན་པའི་ཕུང་པོ་ལྔ་སྡུག་བསྔལ་བའོ་ཞེས་འཁོར་བ་ཡང་
སྡུག་བསྔལ་གྱི་རང་བཞིན་དུ་བཤད་ལ། སྡུག་བསྔལ་ཐམས་ཅད་ཀྱང་འཁོར་བར་
མ་འདུས་པ་གང་ཡང་མེད་དེ་དེ་བས་ན་བྱང་ཆུབ་སེམས་དཔའ་སེམས་ཅན་གྱི་དོན་
72-175