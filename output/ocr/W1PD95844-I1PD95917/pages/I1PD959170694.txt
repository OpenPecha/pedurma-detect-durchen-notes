རྣལ་འབྱོར་སྤྱོད་པའི་ས་ལས་དངོས་གཞིའི་ས་མང་པོ།
624
ལས་གང་ཞེ་ན། དེ་ནི་རྣམ་པ་དྲུག་ཏུ་བལྟ་བར་བྱ་སྟེ།
ཐོག་མ་ཁོ་ནར་དེ་རང་་
གི་ཡུལ་ལ་དམིགས་པ་རྣམ་པར་རིག་པའི་ཡུལ་ལས་དང་། ཡང་རང་གི་མཚན་ཉིད་
རྣམ་པར་རིག་པ་དང་། ཡང་ད་ལྟར་གྱི་དུས་རྣམ་པར་རིག་པ་དང་། ཡང་སྐད་
ཅིག་གཅིག་རྣམ་པར་རིག་པ་དང་།
ཡང་རྣམ་པ་གཉིས་ཀྱིས་ཡིད་ཀྱི་རྣམ་པར་་་
ཤེས་པའི་རྗེས་སུ་འཇུག་པ་སྟེ། དགེ་བ་ཉོན་མོངས་པ་ཅན་གྱི་རྗེས་སུ་འཇུག་པ་་
དང་། ལས་ཀུན་ལས་སློང་བའི་རྗེས་སུ་འཇུག་པ་དང་། ཡང་སྡུག་པ་དང་མི་
སྡུག་པའི་འབྲས་བུ་ཡོངས་སུ་འཛིན་པ་སྟེ་ལས་དྲུག་པའོ།
1
རྣ་བའི་རྣམ་པར་ཤེས་པ་གང་ཞེ་ན། གང་རྣ་བ་ལ་བརྟེན་ནས་སྒྲ་སོ་སོར་
རྣམ་པར་རིག་པའོ། །གནས་གང་ཞེ་ན། རྣ་བ་ནི་ལྷན་ཅིག་འབྱུང་བའི་གནས་
སོ༑ །ཡིད་ནི་དེ་མ་ཐག་པའི་གནས་སོ། །ས་བོན་ཐམས་ཅད་པ་ཀུན་གཞི་་་་་
རྣམ་པར་ཤེས་པ་དེ་ཉིད་ནི་ས་བོན་གྱི་གནས་སོ། །རྣ་བ་གང་ཞེ་ན། གང་་་
འབྱུང་བ་ཆེན་པོ་བཞི་པོ་དག་རྒྱུར་བྱས་པ། རྣ་བའི་རྣམ་པར་ཤེས་པའི་རྟེན་པོ་་
གཟུགས་དང་བ་སྟེ། བསྟན་དུ་མེད་ལ་ཐོགས་པ་དང་བཅས་པའོ།
།ཡིད་དང་
ས་བོན་གྱི་རྣམ་པར་དབྱེ་བ་ནི་སྔ་མ་བཞིན་ནོ། །དམིགས་པ་གང་ཞེ་ན། སྒྲ་་
རྣམ་པ་དུ་མ་བསྟན་དུ་མེད་ལ་ཐོགས་པ་དང་བཅས་པ་དག་སྟེ། འདི་ལྟ་སྟེ།
དུང་གི་སྒྲ་དང་། རྔ་བོ་ཆེའི་སྒྲ་དང་། རྫ་རྔའི་སྒྲ་དང༌། གར་བྱེད་པའི་སྒྲ་་
དང༌་། གླུའི་སྒྲ་དང༌་། རོལ་མོའི་སྒྲ་དང་། རྔ་བོ་ཆེའི་སྒྲ་དང་། བུད་མེད་
ཀྱི་སྒྲ་དང༌་། སྐྱེས་པའི་སྒྲ་དང་། རླུང་དང་ཤིང་གི་སྒྲ་དང་། གསལ་བ་དང་།
མི་གསལ་བ་དང་། དོན་དང་ལྡན་པ་དང་། དོན་མེད་པ་དང་། ཆུང་ངུ་་་་
དང་། འབྲིང་དང་། ཆེན་པོ་དང་། ཆུ་ཀླུང་གི་སྒྲ་དང་། ཅ་ཅོའི་སྒྲ་དང་།
ལུང་ནོད་པའི་སྒྲ་དང༌་། ཁ་ཏོན་བྱེད་པའི་སྒྲ་དང་། འཆད་པའི་སྒྲ་དང་།
72-675