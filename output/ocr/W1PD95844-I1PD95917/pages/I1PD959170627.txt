७१०
བསྟན་འགྱུར། སེམས་ཙམ། ༼ཅི༽ ༡༤༡
དང་། ཏིང་ངེ་འཛིན་གྱི་ཕུང་པོ་དང་། ཤེས་རབ་ཀྱི་ཕུང་པོ་དང་། རྣམ་པར་
གྲོལ་བའི་ཕུང་པོ་དང་། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོའོ། །
དེ་ལ་ས་བཅུ་དང་སངས་རྒྱས་ཀྱི་ས་སྟེ། ས་བཅུ་གཅིག་པ་རྣམས་ལ། ས་གང་ལ་
ཕུང་པོ་གང་ཐོབ་པར་བསྟན་པ་ནི་ཕུང་པོ་རྣམ་པར་གཞག་པ་ལས་བརྩམས་ཏེ་ཞེས་
བྱ་སྟེ། དེ་ཚིགས་སུ་བཅད་པ་གཉིས་ཀྱིས་བསྟན་ཏོ་ཞེས་བྱ་བའི་དོན་ཏོ། །
ཆོས་ཉིད་རབ་ཏུ་རྟོགས་ན་●འདིར། །ཚུལ་ཁྲིམས་ཀྱི་ནི་•ཕུང་པོ་སྦྱོང་། །ཞེས་་
བྱ་བ་ལ། ས་དང་པོར་གང་ཟག་དང་ཆོས་ལ་བདག་མེད་པའི་མཚན་ཉིད་ཀྱི་ཆོས་
ཉིད་རབ་ཏུ་རྟོགས་ནས་ས་གཉིས་པ་འདིར་ཚུལ་ཁྲིམས་ཀྱི་ཕུང་པོ་རབ་ཏུ་སྦྱོང་སྟེ།
ས་དང་པོ་ལ་ཚུལ་ཁྲིམས་ཀྱི་ཕུང་པོ་ཐོབ་པ་ཡོད་མོད་ཀྱི་མ་བསམས་པར་ཉེས་པ་ཕྲ་
མོ་དག་འབྱུང་བས་ཚུལ་ཁྲིམས་རྣམ་པར་དག་པ་མ་ཡིན་་གྱི། ས་གཉིས་པའི་དུས་
ན་ནི་རྨི་ལམ་དུ་ཡང་ཁ་ན་མ་ཐོ་བ་དང་བཅས་པའི་ལས་བྱེད་པ་མི་རྨི་བས་ཚུལ་་་
ཁྲིམས་ཀྱི་ཕུང་པོ་རྣམ་པར་སྦྱོང་བར་བཤད་དོ། །ཏིང་●འཛིན་ཤེས་རབ་ཕུང་པོ་
ནི༑ །དེ་དག་ཕན་ཆད་རྣམ་སྦྱོང་ངོ་། །ཞེས་བྱ་བ་ལ་དེ་དག་ཕན་ཆད་ཅེས་བྱ་
བ་ནི་ས་དང་པོ་དང་གཉིས་པ་ཕན་ཆད་ས་གསུམ་པ་དང་བཞི་པ་དང་ལྔ་པ་དང་་་
དྲུག་པ་རྣམས་ལ་ཏིང་ངེ་འཛིན་གྱི་ཕུང་པོ་དང་། ཤེས་རབ་ཀྱི་ཕུང་པོ་གཉིས་་་
རྣམ་པར་སྦྱོང་ངོ་།
། དེ་ལ་ཡང་ས་གསུམ་པ་ལ་ནི་ཏིང་ངེ་འཛིན་གྱི་ཕུང་པོ་རྣམ་
པར་སྦྱོང་སྟེ། བསམ་གཏན་དང་ཏིང་ངེ་འཛིན་ཉམས་པ་མེད་པས་ཐོབ་པའི་་་
ཕྱིར་རོ།
།ས་བཞི་པ་དང་ལྔ་པ་དང་དྲུག་པ་ལ་ནི་ཤེས་རབ་ཀྱི་ཕུང་པོ་རྣམ་པར་
སྦྱོང་སྟེ། ས་བཞི་པ་ལ་ནི་བྱང་ཆུབ་ཀྱི་ཕྱོགས་བསྒོམ་•པའི་ཤེས་རབ་དང་ལྡན་པ་
དང་། ས་ལྔ་པ་ལ་ནི་བདེན་པ་བཞི་བསྒོམ་པའི་ཤེས་རབ་དང་ལྡན་པ་དང་།
ས་དྲུག་པ་ལ་རྟེན་ཅིང་འབྲེལ་ཏེ་འབྱུང་བ་ལུགས་བཞིན་པ་དང་ལུགས་ལས་བཟློག་
72-610