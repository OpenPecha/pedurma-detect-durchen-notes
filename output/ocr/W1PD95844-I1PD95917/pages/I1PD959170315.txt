བསྟན་འགྱུར། སེམས་ཙམ། ༼ཅི༽ ༡༤༡
དབྱིངས་མཐོང་བའི་སྒོ་ནས་དགའ་བ་དེ་སེམས་ལ་དགའ་བའི་ཁྱད་པར་སྐྱེད་པའི་
ཕྱིར་རོ། །ཤིན་ཏུ་སྦྱངས་པ་དང་། ཏིང་ངེ་འཛིན་དངང་། བཏང་སྙོམས་ནི་
ཞེས་བྱ་བ་ལ་སོགས་པ་ལ། _ ཆོས་དེ་གསུམ་ནི་ཉོན་མོངས་པ་མེད་པའི་ཡན་ལག་་
ཅེས་བྱ་སྟེ། ཇི་ལྟར་ཉོན་མོངས་པ་མེད་པའི་ཡན་ལག་ཅེ་ན། གང་གིས་ཉོན་་
མོངས་པ་མེད་པར་•བྱེད་པ་དངང་། གང་ལ་གནས་ན་ཉོན་མོངས་པ་མེད་པར་་་
བྱེད་པ་དང་། ཉོན་མོངས་པ་མེད་པ་གང་ཡིན་པའོ། །དེ་ལ་གང་གིས་ཉོན་་
མོངས་པ་མེད་པར་བྱེད་ཅེ་ན། ཤིན་ཏུ་སྦྱངས་པས་ཉོན་མོངས་པ་མེད་པར་བྱེད་
དེ༑ ལུས་དང་སེམས་ལས་སུ་རུང་བར་གྱུར་ན་དེས་ལུས་དང་སེམས་ལས་སུ་མི་
རུང་བའི་གནས་ངན་ལེན་དང་ཉོན་མོངས་པ་དང་ཤེས་བྱའི་སྒྲིབ་པའི་གནས་ངན་
ལེན་སྤྱོད་པ་མེད་པའི་ཕྱིར་རོ།
།གང་ལ་གནས་ནས་ཉོན་མོངས་པ་མེད་པར་བྱེད་
ཅེ་ན། ཏིང་ངེ་འཛིན་ལ་གནས་ནས་ཉོན་མོངས་པ་མེད་པར་བྱེད་དེ། ཏིང་ངེ་
འཛིན་ལ་གནས་པའི་དུས་ན་ཞུམ་རྒོད་ཀྱི་ཉེ་བའི་ཉོན་མོངས་པ་སེལ་བར་བྱེད་པའི་
ཕྱིར་རོ། །གང་ཉོན་མོངས་པ་མེད་པ་ནི་བཏང་སྙོམས་ཏེ། ཉོན་མོངས་པ་དང་
བཏང་སྙོམས་གཉིས་སུ་འགལ་བས་བཏང་སྙོམས་ལ་གནས་པའི་དུས་ན་ཉོན་མོངས་
པ་སྐྱེ་བའི་སྐབས་ཅུང་ཟད་ཀྱང་མེད་པའི་ཕྱིར་རོ། །
ལམ་གྱི་ཡན་ལག་དབྱེ་བ་ཚིགས་སུ་བཅད་པ་གཉིས་ཏེ་ཞེས་བྱ་བ་ལ། བྱང་
ཆུབ་ཀྱི་ཡན་ལག་བདུན་གྱི་འོག་ཏུ་འཕགས་པའི་ལམ་ཡན་ལག་བརྒྱད་པ་བཤད་་
པར་འབྲེལ་པ་ཅི་ཡོད་ཅེ་ན། ས་དང་པོ་མཐོང་བའི་ལམ་དུ་བྱང་ཆུབ་ཀྱི་ཡན་ལག་
བདུན་བསྒོམས་པས་མཐོང་བས【སྤོང་བར་•བྱ་བའི་ཉོན་མོངས་པ་སྤངས་ནས། དེ་
བསྒོམ་པས་སྤང་བར་བྱ་བའི་ཉོན་མོངས་པ་དང་ཤེས་བྱའི་སྒྲིབ་པ་སྤང་བར་བྱ་བའི་
ཕྱིར༑ ས་གཉིས་པ་ཡན་ཆད་ས་བཅུ་པ་མན་ཆད་བསྒོམ་པའི་ལམ་ན་འཕགས་་
72-298