བསྟན་འགྱུར། སེམས་ཙམ། ༼རྩི༽ ༡༤༡
རྟེན་གྱི་ཆོས་མཆོག་འདས་ནས་ས་དང་པོ་ཡན་ཆད་སངས་རྒྱས་ཀྱི་ས་མན་ཆད་ལ་་
འཕགས་པའི་ས་ཞེས་བྱ་སྟེ། འདི་ལྟར་མས་བུ་མ་ཤི་བ་དང་། མི་གནོད་པར་
ལྟོ་ནས་འབྱིན་ཅིང་སྐྱེད་པ་དེ་བཞིན་དུ་བྱང་ཆུབ་སེམས་དཔའ་རྣམས་ཀྱང་སེམས་
ཅན་རྣམས་འཕགས་པའི་ས་དེ་དག་ཏུ་འབྱིན་ཅིང་འཇོག་ལ་སྐྱེད་པར་བྱེད་པས་ན་
མ་ལྟ་བུར་གྱུར་པའོ། །དགེ་བ་ཡང་ནི་འཕེལ་བར་བྱེད། །ཅེས་བྱ་བ་ལ་ཇི་ལྟར་
མས་བུ་སྐྱེས་ནས་ནུ་མ【ནུ་བར་•བྱེད་པ་དང་། ཁ་ཟས་ཀྱིས་གསོས་པར་བྱེད་པ་
དང་། ཆུས་བཀྲུས་པ་དང་། མར་གྱིས་མཉེ་བ་ལ་སོགས་པའི་སྒོ་ནས་བུའི་་་་་
ལུས་ཆེར་བསྐྱེད་པ་ལ་སོགས་པ་དེ་བཞིན་དུ་བྱང་ཆུབ་སེམས་དཔའ་རྣམས་ཀྱིས་་་་
ཀྱང་།སེམས་ཅན་རྣམས་འཇིག་རྟེན་གྱི་དགེ་བ་དང་། འཇིག་རྟེན་ལས་
འདས་པའི་དགེ་བ་ཐམས་ཅད་འཕེལ་ཞིང་སྐྱེད་པར་བྱེད་པས་ན་མ་དང་འདྲའོ། །
དེ་ལ་འཇིག་རྟེན་གྱི་དགེ་བ་ནི་སོ་སོའི་སྐྱེ་བོའི་དུས་ན་ཕ་རོལ་ཏུ་ཕྱིན་པ་དྲུག་སྤྱོད་་
པའོ༑ །འཇིག་རྟེན་ལས་འདས་པའི་དགེ་བ་ནི་ས་དང་པོ་ཡན་ཆད་ཕ་རོལ་ཏུ་་་
ཕྱིན་པ་དྲུག་དང་།
བྱང་ཆུབ་ཀྱི་ཕྱོགས་ཀྱི་ཆོས་རྣམས་བསྒྲུབ་པའོ། །ཉེས་བྱས་
ཡོངས་སུ་བསྲུང་བ་དང་། །ཞེས་བྱ་བ་ལ། ཇི་ལྟར་མས་བུ་ལ་གཡང་ས་དང་།
ངམ་གྲོག་ལ་སོགས་པར་མི་ལྟུང་བར་འགྱུར་བ་སྲུང་བར་བྱེད་པ་དེ་བཞིན་དུ་བྱང་་
ཆུབ་སེམས་དཔའ་རྣམས་ཀྱིས་ཀྱང་སེམས་ཅན་རྣམས་ངན་སོང་གསུམ་དུ་ལྟུང་བར་
འགྱུར་བའི་ལུས་ཀྱི་ཉེས་པ་བྱེད་པ་དང་། ངག་གི་ཉེས་པ་བྱེད་པ་དང་། ཡིད་ཀྱི་་
ཉེས་པ་བྱེད་པ་ལས་བསྲུང་ཞིང་བཟློག་པར་བྱེད་པས་ན་མ་དང་འདྲ་བ་ཡིན་ནོ། །
ཉན་ཅིང་ཤེས་པར་བྱེད་པ་སྟེ། །ཞེས་བྱ་བ་ལ།
ཇི་ལྟར་མས་བུ་ལ་འཇིག་རྟེན་གྱི་
མིང་དང་། ཚིག་དང་། བརྡ་དང་། ཐ་སྙད་རྣམས་ལོབས་པ་དང་མཁས་པར་གྱུར་
པ་སློབ་པར་བྱེད་པ་དེ་བཞིན་དུ་བྱང་ཆུབ་སེམས་དཔས་ཀྱང་སངས་རྒྱས་དང་བྱང་
72-448