7
བསྟན་འགྱུར། སེམས་ཙམ། ༼ཅི༽ ༡༤༡
དམིགས་སུ་འགྱུར་བ་•སྟོན་ཏོ། །དེ་ལ་གནོད་སེམས་དང་འཚེ་བ་ལ་སོགས་པ་ལ་
གནས་པ་རྣམས་ནི་མི་མཐུན་པའི་•ཕྱོགས་མཐུ་ཆེ་ཞིང་། གཉེན་པོའི་སྟོབས་
ཆུང་བས་གནོད་སེམས་དང་འཚེ་བ་ལ་སོགས་པ་སྤྱད་པས་ཚུལ་ཁྲིམས་ཡང་དག་་
པར་བླངས་པ་དེ་མི་དགེ་བའི་ཆོས་ལ་ཞུགས་པས་ཚུལ་ཁྲིམས་ཉམས་ཏེ།
དེ་བས་
ན་ཚུལ་ཁྲིམས་བཅོམ་མོ། །བདག་བཅོམ་པས་ནི་བདག་ལ་གནོད་པར་སྟོན་ཏོ། །
ཇི་ལྟ་ཞེ་ན། སྲོག་གཅོད་པ་དང་། མ་བྱིན་པར་ལེན་པ་ལ་སོགས་པ་བྱས【པ་་
དེའི་▪རྐྱེན་གྱིས་ཚེ་འདིར་ཡང་བསད་•པ་དང་། བཅིང་བ་ལ་སོགས་པ་གནོད་
པ་རྣམ་པ་སྣ་ཚོགས་འབྱུང་བར་འགྱུར་ལ། ཚེ་རབས་གཞན་དུ་ཡང་ངན་སོང་
གསུམ་ལ་སོགས་པའི་སྡུག་བསྔལ་མྱོང་བས་བདག་ལ་གནོད་དོ། །སེམས་ཅན་
བཅོམ་པས་གཞན་ལ་གནོད་པར་•སྟོན་ཏེ། ཚུལ་ཁྲིམས་འཁྲུགས་པར་•གྱུར་ན་
ནི་སྡིག་པའི་ལས་ལ་འཛེམ་པ་མེད་པར་འཇུག་སྟེ། གཞན་གྱི་སྲོག་གཅོད་པ་དང་།
ནོར་ལས་•མ་བྱིན་པར་ལེན་པས་ན་གཞན་ལ་གནོད་དོ། །དེ་ལྟར་•བདག་ལ་་
ཡང་སྡུག་བསྔལ་བསྐྱེད། གཞན་ལ་ཡང་སྡུག་བསྔལ་བསྐྱེད་པས་ན། གཉི་ག་་
ལ་གནོད་དོ། །འགྱོད་པ་དང་བཅས་པ་ལ་སོགས་པ་ཚིག་རྣམ་པ་དྲུག་གིས་སོ་་་་
ཞེས་བྱ་བ་ལ་སོགས་པ་ལ། འགྱོད་པ་དང་བཅས་པ་དང་། རྙེད་པ་དང་བྲལ་
བ་དང་། བསྲུང་བ་དང་བྲལ་བ་དང་། སྟོན་པས་སྨད་པ་དང་། རྩོད་པའི་
གཞིར་བཅས་པ་དང་། གྲགས་ལྡན་མེད་པ་དང་དྲུག་གིས་ཚེ་འདི་ལ་ཁ་ན་མ་ཐོ་
བ་འཕེལ་བར་འགྱུར་བ་སྟོན་ཏེ། ཇི་ལྟར་འཕེལ་བར་འགྱུར་ཞེ་ན། དེའི་ཕྱིར་་
ཇི་ལྟར་འབྱུང་•ཞེ་ན། དེ་བདག་དང་ཕ་རོལ་རྣམས་ལྷ་དང་སྟོན་པ་•ཡང་སླུ་
འཕྱ་བར་▪བྱེད་ཅེས་བྱ་བ་ལ་སོགས་པ་སྨོས་ཏེ། འགྱོད་པ་དང་བཅས་པས་ནི་
བདག་གིས་བདག་བསླུས་པ་དང་། བདག་ལ་བདག་སྨོད་པར་བྱེད་པ་སྟོན་ཏེ།
72-148