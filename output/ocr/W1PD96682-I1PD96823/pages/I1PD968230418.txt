བཀའ་འགྱུར། དཀོན་བརྩེགས། ༼༽
པར་རྟོགས་པ་“མེད། རྣམ་པར་གྲོལ་བ་“མེད་དོ་ཞེས་སྨྲས་སོ། །དེ་ནས་སྤྲུལ་
པའི་དགེ་སློང་དེས་བསྟན་པ་འདི་བཤད་པ་ན་དགེ་སློང་དེ་དག【ལེན་པ་“མེད་པར་
ཟག་པ་རྣམས་ལས་སེམས་རྣམ་པར་གྲོལ་ལོ། །དེ་དག་སེམས་རྣམ་པར་གྲོལ་ནས་
འཇམ་དཔལ་གཞོན་ནུར་གྱུར་པ་ག་ལ་བ་དེར་དོང་སྟེ་ཕྱིན་པ་དང་། རང་རང་གི་
བླ་གོས་འཇམ་དཔལ་གཞོན་ནུར་གྱུར་པ་ལ་མངོན་པར་བཀབ་ནས་ཚིག་འདི་སྐད་་་
ཅེས་ཀྱང་སྨྲས་སོ། །འཇམ་དཔལ་ཁྱོད་ཀྱིས་ནི་ཁོ་བོ་ཅག་ཡོངས་སུ་བསྐྱབས་སོ། །
འདི་ལྟར་ཁོ་བོ་ཅག་ཀྱང་དམ་པའི་ཆོས་སྤོང་བར་མ་ཞུགས་པས་ད་“ཕྱིན་ཅད་
ཆོས་འདུལ་བ་ཟབ་མོ་ལ་འཇུག་པ་ལས་ཕྱི་རོལ་དུ་གྱུར་པ་མ་ཡིན་ནོ། །དེ་ནས་ཚེ་
དང་ལྡན་པ་རབ་འབྱོར་གྱིས་དགེ་སློང་དེ་དག་ལ་འདི་སྐད་ཅེས་སྨྲས་སོ། །ཚེ་དང་
ལྡན་པ་དག་གིས་ཅི་ཞིག་●ཐོབ་ཅིང་ཅི་ཞིག་མངོན་པར་རྟོགས་“ན་རང་རང་གི་
བླ་གོས་འཇམ་དཔལ་གཞོན་ནུར་གྱུར་པ་ལ་མངོན་པར་བཀབ། དེ་དག་གིས་སྨྲས་
པ༑ བཙུན་པ་རབ་འབྱོར●ཁོ་བོ་ཅག་གིས་ནི་ཅི་ཡང་ཐོབ་པ་མེད་ཅིང་མངོན་
པར་རྟོགས་པ་མེད་པས་དེའི་ཕྱིར་ཁོ་བོ་ཅག་གིས་རང་རང་གི་བླ་གོས་འཇམ་དཔལ་
གཞོན་ནུར་གྱུར་པ་ལ་མངོན་པར་བཀབ་བོ། །བཙུན་པ་རབ་འབྱོར་གང་གི་ཚེ་ཁོ་
བོ་ཅག་●ཐོབ་པའི་འདུ་ཤེས་ཡོད་པར་གྱུར་པ་དེའི་ཚེ་ནི་●ཁོ་བོ་ཅག་སྟན་ལས་་་་
ལངས་ཏེ་འཁོར་དེ་ནས་དོང་ངོ་། །གང་གི་ཚེ་ཁོ་བོ་ཅག་ཐོབ་པའི་འདུ་ཤེས་དེ་
དང་བྲལ་བར་གྱུར་པ་●དེའི་ཚེ་སླར་ལྷགས་སོ། །རབ་འབྱོར་གྱིས་སྨྲས་པ། ཚེ་
དང་ལྡན་པ་དག་ཁྱེད་●ཅི་ལས【བསམས་ཏེ་●དེ་སྐད་སྨྲ། དེ་དག་གིས་སྨྲས་པ།
བཙུན་པ་རབ་འབྱོར་ཐོབ་པ་ཞེས་བྱ་བ་དེ་ནི་གཡོ་བ་ཡིན་ནོ། །དེ་ནི་རློམ་སེམས་
ཡིན་ཏེ། གང་ལ་གཡོ་བ་ཡོད་པ་དང་། རློམ་སེམས་ཡོད་པ་དེ་ལ་ནི་ཐོབ་པ་
ཡང་“མེད་ཅིང་མངོན་པར་རྟོགས་པ་མེད་དོ།
།བཙུན་པ་རབ་འབྱོར་གང་ལ་་་
40-400