༣༧༠
བསྟན་འགྱུར། མདོ་སྡེ། ༼རྟ༽ ༡༣༣
གསུམ་མདོར་བསྡུས་པ་འདི་ནི་དེ་བཞིན་གཤེགས་པའི་ཚིག་རབ་ཏུ་མཁྱེན་པས་སོ། །
ཡང་ན་མདོར་བསྡུས་པ་རྣམ་པར་གཞག་པའི་ཕྱིར་རོ། །དཔེ་གཞན་གཉིས་ལས་
ཚངས་པ་སྨོས་པ་ནི་ལོ་ཙཱ་བ་དག་གི་●བསམ་པ་ཐ་དད་པའི་ཕྱིར་རོ། །ཡང་ན་རྒྱ་
གར་གྱི་དཔེ་ཉིད་ལས་མི་མཐུན་པ་ཡོད་པའི་ཕྱིར་རོ། །དེ་ལ་ཡུན་རིང་པོ་•ཞེས་
བྱ་བ་ནི་འདི་ལྟ་སྟེ། འཁོར་བར་ཡུན་རིང་པོར་གྱུར་པ། །འདོད་པའི་འདོད་
ཆགས་ཞེས་བྱ་བ་ནི་འདོད་པ་ལ་མོས་པའི་ངོ་བོ་ཉིད་དོ། །མོས་པ་ཞེས་བྱ་བ་ནི་
ལྔ་སོ་སོར་ངེས་པ་ལས་མོས་པའི་ངོ་བོ་ཉིད་དོ། །འདིར་འདོད་པ་སྨོས་པ་ནི་དོན་
གྱིས་མོས་པ་གཟུང་ངོ་། །འདོད་པའི་ཡོངས་སུ་གདུང་བ་དག་གིས་ཡོངས་སུ་་
གདུང་བ་ཞེས་བྱ་བ་ལ། བཤད་པ་རྣམ་པ་གཉིས་ཡོད་དེ། ཁ་ཅིག་ན་རེ་་
འདོད་པ་རྣམས་ཞེས་བྱ་བ་ནི་གཟུགས་ལ་སོགས་པའི་ཡུལ་ལྔ་པོ་རྣམས་སོ། །ཡུལ་
ལྔ་པོ་དེ་དག་ཀྱང་གཅིག་ཁོ་ན་མ་ཡིནན་ཏེ། འདོད་པའི་འདོད་ཆགས་བསྐྱེད་•
པའི་ཕྱིར་ཡུལ་ལྔ་པོ་དེ་●དག་ལ་འདོད་པ་རྣམས་ཞེས་བཤད་དོ། །ཡོངས་སུ་་་
གདུང་བའི་མེ་ནི་ཡུལ་ལྔ་པོ་དག་ལ་ཡོད་པའི་འདོད་ཆགས་ཉིད་དེ་རབ་ཏུ་བྱུང་བ་
ལ་གནོད་པའི་ཕྱིར་ཡོངས་སུ་གདུང་བའི་མེ་ཞེས་བྱ་སྟེ། དེའི་ཕྱིར་ཤེས་རབ་ཀྱི་ཕ་
རོལ་ཏུ་ཕྱིན་པའི་འགྲེལ་པ་ལས། གང་ལ་ལ་ཞིག་ཡུལ་ལྔ་པོ་དག་ལ་མངོན་པར་
ཆགས་པར་གྱུར་ན་ཀུན་དུ་སྦྱོར་བའི་ཉོན་མོངས་པའི་མེས་ཐམས་ཅད་རབ་ཏུ་
གདུང་ཞིང་ལུས་ལ་གནོད་པ་དང་སྲེག་•པར་བྱེད་པས་ཇི་ལྟར་མེས་ལུས་སྲེག་པར་
བྱེད་པ་བཞིན་ནོ་ཞེས་བཤད་དོ། །གཞན་ཡང་དེ་ཉིད་ལས་ཉ་པ་ཏུ་པ་ཀ་ཞེས་བྱ་
བ་ཞིག་འདོད་པ་ཡོངས་སུ་བཙལ་བས་བསམ་•པ་བཞིན་དུ་མ་གྲུབ་པས་ཤིན་ཏུ་མྱ་
ངན་གྱིས་ནོན་ཅིང་ཡིད་ལ་གཅགས་པར་གྱུར་ཏེ། འདོད་ཆགས་ཀྱི་མེའི་གདུང་་
བས་རང་ཉིད་བསྲེགས་ནས་འཆི་བའི་དུས་བྱས་སོ་ཞེས་རྒྱ་ཆེར་དེ་ཉིད་ལས་བཤད་
68-370