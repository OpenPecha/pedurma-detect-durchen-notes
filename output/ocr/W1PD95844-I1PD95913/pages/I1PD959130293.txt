१७०
བསྟན་འགྱུར། མདོ་སྡེ།། ༼རྟ༽ ༡༣༣pp
ལན་བཏབ་པ་བསྟན་ཏོ། །འདི་ཡང་རྣམ་པ་གཉིས་ཏེ། སྔར་ནི་ཆོས་ཐམས་་་
ཅད་ཅེས་བྱ་བའི་ལན་བཏབ་ལ།
དེའི་འོག་ཏུ་གཉིས་སུ་མེད་པའི་མཚན་ཉིད་•
བཤད་པའོ། །ཐམས་ཅད་ཅེས་བྱ་བའི་ལན་བཏབ་པ་ལ་ཡང་རྣམ་པ་གཉིས་ཏེ།
དང་པོ་ཆོས་ཐམས་ཅད་ཅེས་བྱ་བ་ནི་མདོར་བསྡུ་ན་རྣམ་པ་གཉིས་སོ་ཞེས་བྱ་བ་ནི་
སྒོ་བསྟན་ཅིང་གྲངས་སྨོས་པའོ། །གཉིས་པ་འདུས་བྱས་དང་འདུས་མ་བྱས་སོ་་་་
ཞེས་བྱ་བ་ནི་གྲངས་བཞིན་དུ་མིང་སྨོས་པའོ། །ཡང་ཐམས་ཅད་ཅེས་བྱ་བ་བརྗོད་
ན་རྣམ་པ་གསུམ་ཡོད་དེ། དང་པོ་ནི་མདོར་བསྟན་ན་གཉིས་ཁོ་ན་སྟེ། འདུས་
བྱས་དང་འདུས་མ་བྱས་སོ། །གཉིས་པ་ནི་རྒྱས་པ་ཡང་མ་ཡིན། བསྡུས་པ་
ཡང་མ་ཡིན་པར་བསྟན་ན་ལྔ་ཁོ་ན་སྟེ། སེམས་ཀྱི་ཆོས་དང་། སེམས་ལས་
བྱུང་བའི་ཆོས་དང་། གཟུགས་ཀྱི་ཆོས་དང་། སེམས་དང་མཚུངས་པར་ལྡན་
པ་མ་ཡིན་པའི་འདུ་བྱེད་ཀྱི་ཆོས་དང་། འདུས་མ་བྱས་ཀྱི་ཆོས་སོ། །ཤེས་རབ་
ཀྱི་ཕ་རོལ་ཏུ་ཕྱིན་པའི་འགྲེལ་པ་དང་། འཕགས་པ་སྟུག་པོ་བཀོད་པའི་མདོ་ལས་
ལྔ་ཁོ་ནའི་མིང་སྨོས་ཀྱི། གཞན་དུ་བཤད་པ་ནི་མེད་དོ། །གསུམ་པ་ནི་རྒྱས་
པར་བསྟན་ན་ཆོས་བརྒྱད་•ཁོ་ནའོ། །འདིར་ནི་བར་མ་དང་རྒྱས་པ་ལས།
རྣམ་པར་དབྱེ་བའི་ཕྱིར་མདོར་བསྡུ་ན་ཞེས་གསུངས་པ་ཡིན་ནོ། །དེ་ལ་འདུས་་་
བྱས་དང་འདུས་མ་བྱས་ཞེས་པ་ཡངང་། བསྟན་པ་རྣམས་ལས་སོ་སོ་ནས་མི་མཐུན་
ཏེ༑ བསྟན་བཅོས་ཡང་དག་པར་རིག་པ་དང༌་། རྗེས་སུ་མཐུན་པ་ལས་རྐྱེན་
མང་པོ་བསགས་པ་ལས་སྐྱེས་པའི་ཕྱིར་འདུས་བྱས་ཞེས་པའོ། །དེ་ལས་བཟློག་་་་
པས་ནི་འདུས་མ་བྱས་སུ་རིག་པར་བྱའོ་ཞེས་བཤད་དོ། །བྱེ་བྲག་ཏུ་བཤད་པ་་
ཆེན་པོ་ལས། ཆོས་གང་རྒྱུ་དང་རྐྱེན་གྱིས་•འདུས་པའི་བྱ་བ་ལ་གནས་ཤིང་དེ་་
དང་འབྲེལ་པར་གྱུར་པ་ནི་འདུས་བྱས་ཞེས་བྱའོ། །ཆོས་གང་རྒྱུ་དང་རྐྱེན་གྱིས་་་
68-260