47
བསྟན་འགྱུར། མདོ་སྡེ། ༼རྟ༽ ༡༣༣ PA
འགྱུར་ལས།
རྣམ་ཤེས་དོན་དང་སེམས་ཅན་དང་། །བདག་དང་རྣམ་རིག་ལྟ་
བུར་སྣང་།
།ཡུལ་འདི་ངེས་པར་ཡོད་•མ་ཡིན།
།ཡུལ་མེད་ཕྱིར་ནི་རྣམ་ཤེས་་
མེད༑ །ཅེས་འབྱུང་སྟེ། འདི་ཉིད་ཀྱི་འགྲེལ་པ་ལས་དེ་ལ་དོན་ལྟ་བུར་སྣང་བ་
འདི་ལྟ་སྟེ། གཟུགས་ལ་སོགས་པའི་ཡུལ་གྱི་དངོས་པོར་སྣང་བ་གང་ཡིན་པའོ། །
སེམས་ཅན་ལྟ་བུར་སྣང་བ་ནི་འདི་ལྟ་སྟེ།
བདག་དང་གཞན་གྱི་ཡུལ་ལྟ་བུར་་་་་
དབང་པོ་ལྔའི་ངོ་བོར་སྣང་བ་གང་ཡིན་པའོ། །བདག་ལྟ་བུར་སྣང་བ་ནི་འདི་ལྟ་
སྟེ། ༑ ཉོན་མོངས་པ་ཅན་གྱི་ཡིད་བདག་ཏུ་རྨོངས་པ་ལ་སོགས་པ་དང་། རྟག་
པར་མཚུངས་པར་ལྡན་པའི་ཕྱིར་རོ།
།རྣམ་པར་རིག་པ་ལྟ་བུར་སྣང་བ་ནི་འདི་་
ལྟ་སྟེ།
རྣམ་པར་ཤེས་པ་གཞན་དྲུག་པོ་དག་མཚན་ཉིད་རྣམ་པར་རིག་པ་རགས་
པའི་ཕྱིར་རོ་ཞེས་བཤད་དེ། ཞིབ་ཏུ་དེ་ཉིད་ལས་བསྟན་པ་ཡིན་•ནོ།
།དེའི་་་
ཕྱིར་བརྒྱད་པ་ནི་སེམས་པ་ལ་སོགས་པ་ལ་མི་དམིགས་པར་རིག་པར་བྱ་སྟེ།
ཞིབ་
ཏུ་རྣམ་པར་འབྱེད་པ་ནི། རྣམ་པར་རིག་པ་ཙམ་དུ་གྲུབ་པའི་བསྟན་བཅོས་ལས་
བཤད་པ་བཞིན་ནོ། །གཞན་ཡང་སློབ་དཔོན་ཡང་དག་བདེན་པས་དྲི་མ་མེད་་
པའི་རྣམ་པར་ཤེས་པ་ནི་བདག་ཉིད་ལ་དམིགས་པར་བྱེད་དོ་ཞེས་བཤད་པ་ཡང་།
ལུང་གི་ཁུངས་ཀྱང་གཏན་ཚིགས་ཡིད་བརྟན་དུ་རུང་བ་ཡང་མེད་ལ། གཞན་་
ཡང་བསྟན་བཅོས་དེ་བཞིན་གཤེགས་པའི་ཡོན་ཏན་གྱི་རྒྱན་ལས།
བསྟན་པ་དག་
དང་ཡང་འགལ་བར་འགྱུར་ཏེ་དེ་ཉིད་ལས། དེ་བཞིན་གཤེགས་པའི་དྲི་མེད་
རྣམ་ཤེས་ནི། །ཤིན་ཏུ་དག་ཅིང་ཟག་མེད་དབྱིངས་ཡིན་པས། །སྒྲིབ་པ་ཐམས་
ཅད་ལས་ནི་རྣམ་པར་གྲོལ། _ །མེ་ལོང་ལྟ་བུའི་ཡེ་ཤེས་མཚུངས་པར་ལྡན། །
ཞེས་འབྱུང་བ་ནི་མདོ་སྡེ་ལས་གསུངས་པ་བཞིན་དུ་ཤེས་པར་བྱ་སྟེ། དེ་ལ་དྲི་མ་
མེད་པའི་རྣམ་པར་ཤེས་པ་ཞེས་བྱ་བ་ནི། རྣམ་པར་བྱང་བའི་ཕྱོགས་ཀྱི་ཀུན་གཞི་
68-514