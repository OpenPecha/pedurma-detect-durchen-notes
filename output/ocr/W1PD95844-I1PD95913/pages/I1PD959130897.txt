१७२
བསྟན་འགྱུར། མདོ་སྡེ།སྡེ། ༼ཟི༽ ༡༣༤
རྒྱལ་པོས་མཐོང་ནས་རི་དྭགས་ཀྱི་རྒྱལ་པོ་དེ་གཏོང་●ངོ་། །དེས་ཀྱང་བྱང་ཆུབ་
སེམས་དཔའི་ལམ་རྣམས་བསྟན་པས་རྒྱལ་པོས་ཐོས་ཏེ་གོ་བར་གྱུར་ནས་ཤ་བ་་་་
གཞན་རྣམས་ཀྱང་བཏང་སྟེ། རྒྱ་ཆེར་ནི་རི་དྭགས་ཀྱི་རྒྱལ་པོས་ཤ་བ་སྦྲུམ་མའི་་་
ཕྱིར་སྲོག་བཏང་བར་བྱས་པ་བསྟན་པ་དང་།
བསྟན་བཅོས་བྱེ་བྲག་ཏུ་བཤད་པ་
ཆེན་པོ་ལས་འབྱུང་བ་བཞིན་དུ་རིག་པར་བྱའོ། །གཉིས་པ་ནི་ཆོས་ཀྱི་འཁོར་ལོ་་
བསྐོར་བ་ན་རི་དྭགས་ཤ་བ་གསུམ་རྟག་པར་བཅོམ་ལྡན་འདས་ལས་•ཆོས་ཉན་དུ་་
འོང་བས་སོ། །དེ་ལ་གང་ཟག་གསུམ་ཞེས་བྱ་བ་ཡང་དང་པོ་ནི་སངས་རྒྱས་་
འཇིག་རྟེན་དུ་མ་བྱུང་བའི་ཚེ། དྲང་སྲོང་རྣམས་གནས་འདིར་འདུས་ནས།
དྲང་སྲོང་གི་ལམ་བསྒྲུབས་●པས་སོ། །གཉིས་པ་ནི་སངས་རྒྱས་འཇིག་རྟེན་དུ་མ་
བྱུང་བ་ན་རང་སངས་རྒྱས་ཐམས་ཅད་གནས་འདིར་འདུས་ནས་རང་སངས་རྒྱས་་
ཀྱི་ལམ་བསྒོམས་•པས་སོ། །གསུམ་པ་ནི་སངས་རྒྱས་འཇིག་རྟེན་དུ་བྱུང་ནས་་་་
ཉན་ཐོས་རྣམས་དང་ཐབས་ཅིག་ཏུ་གནས་འདིར་བཞུགས་པས་སོ་ཞེས་བཤད་དོ། །
བཀོད་པ་ཆེན་པོ་བསྟན་པའི་མདོ་ལས་ནི་དྲང་སྲོང་ལྷུང་བ་རི་དྭགས་བྱིན་པའི་ཚལ་
ཞེས་བཤད་དེ། དེའི་ཕྱིར་དེ་ཉིད་ལས་ཚེ་གཅིག་གིས་ཐོགས་པའི་བྱང་ཆུབ་་
སེམས་དཔའ་ནམ་ལྷུམས་སུ་འཇུག་པར་དགོངས་པ་ན། ལྷའི་བུ་དག་འཛམ་བུའི་
གླིང་དུ་བབས་ནས་རང་སངས་རྒྱས་རྣམས་ལ་འཕགས་པ་དག་ཞིང་འདི་ཡོངས་སུ་
སྤང་བའི་རིགས་སོ། །དེ་ཅིའི་ཕྱིར་ཞེ་ན། ལོ་བཅུ་གཉིས་འདས་ན་བྱང་ཆུབ་་
སེམས་དཔའ་ཡུམ་གྱི་ལྷུམས་སུ་འཇུག་པར་འགྱུར་རོ་ཞེས་སྨྲས་པ་དང་། དེའི་ཚེ་
ཡུལ【བཱ་རཱ་ཎ་སཱིར་རང་•སངས་རྒྱས་ལྔ་བརྒྱས་●ལྷའི་བུའི་ཚིག་ཐོས་པས་འདུག་་་་
པའི་སྟན་ལས་ལངས་ནས་ནམ་མཁའ་ལ་ཏཱ་ལ་བདུན་ཙམ་དུ་འཕགས་ཏེ། མེས་
རང་གི་ཕུང་པོ་བསྲེགས་ནས་ཡོངས་སུ་མྱ་ངན་ལས་འདས་ཀྱི་ཤཱ་རིའི་བུ་འབའ་ཞིག་
68-862