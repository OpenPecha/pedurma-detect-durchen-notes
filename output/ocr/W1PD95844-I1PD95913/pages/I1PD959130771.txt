کا ولد
བསྟན་འགྱུར། མདོ་སྡེ། ༼ཟི༽ ༡༣༤BEIAN
དེ་བཞིན་གཤེགས་པས་དེ་དག་ལ་ཡང་ཆོས་སྟོན་པར་མཛད་པ་འདི་ལྟ་སྟེ།
མཚན་ཉིད་ངོ་བོ་ཉིད་མེད་པ་ཉིད་དང་དོན་དམ་པ་ངོ་བོ་ཉིད་མེད་པ་ཉིད་དོ་•
ཞེས་བྱ་བ་མན་ཆད་ནི་གཉིས་པ་མོས་པ་ཇི་ལྟ་བ་བཞིན་དུ་ཡང་དག་པར་བཤད་པ་
སྟོན་ཏོ། །འདི་ཡང་རྣམ་པ་གཉིས་ཏེ་བསྟན་པ་ཉིད་ཡང་དག་པར་བཤད་པ་་་་་
བསྟན་པ་དང་། བསྟན་པ་གསུངས་པའི་དགོངས་པ་བསྟན་པའོ། །འདི་ནི་་་་
དང་པོ་སྟེ། འདི་ལྟར་ཡོངས་སུ་བསྔོ་བ་བཅུ་ལ་གནས་པ་དག་སྦྱོར་བ་ལ་སོགས་་
པ་བསྒོམ་•པ་རྣམས་བསྟན་པ་འདི་ཐོས་པར་འོས་པའི་ཕྱིར་གསུངས་པ་ཡིན་ནོ་་་་
ཞེས་བྱ་བའི་ཐ་ཚིག་གོ། །འདི་ལྟར་དེ་དག་འདུ་བྱེད་ཐམས་ཅད་ལས་ཡང་དག་་
པར་སྐྱོ་བར་བྱ་བའི་ཕྱིར་དང་། ཡང་དག་པར་འདོད་ཆགས་དང་བྲལ་བའི་ཕྱིར་
དང་། ཡང་དག་པར་རྣམ་པར་གྲོལ་བར་བྱ་བའི་ཕྱིར་དང་།
ཉོན་མོངས་པའི་
ཀུན་ནས་ཉོན་མོངས་པ་ཐམས་ཅད་ལས་འདའ་•བའི་ཕྱིར་དང་། ལས་ཀྱི་ཀུན་
ནས་ཉོན་མོངས་པ་ཐམས་ཅད་ལས་འདའ་•བའི་ཕྱིར་དང་། སྐྱེ་བའི་ཀུན་ནས་
ཉོན་མོངས་པ་ཐམས་ཅད་ལས་འདའ་•བའི་ཕྱིར་རོ་ཞེས་བྱ་བ་ནི་གཉིས་པ་བསྟན་
པ་གསུངས་པའི་དགོངས་པ་བསྟན་པའོའོ། །འདི་ལྟར་སྦྱོར་བ་ལ་སོགས་པ་ལ་
གནས་པ་དག་དང་སྦྱོར་བ་ལ་སོགས་པའི་ལམ་མྱུར་དུ་འགྲུབ་པ་དང་། ཀུན་ནས་
ཉོན་མོངས་པ་རྣམ་པ་གསུམ་པོ་དག་ལས་འདའ་•བའི་ཆེད་དུ་དེའི་ཕྱིར་ཡང་ངོ་བོ་
ཉིད་མེད་པ་ཉིད་རྣམ་པ་གཉིས་གསུངས་པ་ཡིན་ནོ་ཞེས་བྱ་བའི་དོན་ཏོ། །
དེ་དག་གིས་ཆོས་དེ་ཐོས་ནས་སྐྱེ་བ་ངོ་བོ་ཉིད་མེད་པ་ཉིད་ལས་མཚན་ཉིད་
ངོ་བོ་ཉིད་མེད་པ་དང་། དོན་དམ་པ་ངོ་བོ་ཉིད་མེད་པ་ཉིད་དུ་ཡང་དག་པར་་
མོས་པར་བྱེད། རབ་ཏུ་རྣམ་པར་འབྱེད་པར་སེམས་པར་བྱེད། ཡང་དག་པ་
ཇི་ལྟ་བ་བཞིན་དུ་རྟོག་པར་བྱེད་པས་ཞེས་བྱ་བ་ལ་སོགས་པས་ནི་གསུམ་པ་བསྟན་
68-736