བསྟན་འགྱུར། མདོ་སྡེ། ༼རྟ༽
དག་རེ་རེ་ལ་ཡང་གནས་བཞི་བཞི་ཡོད་དེ།
དེ་ལ་ཡུལ་མཚུངས་པའི་དབང་པོ་ནི་འདི་ལྟ་སྟེ།
མིག་ལ་སོགས་པའི་
དབང་པོ་ལྔ་པོ་དག་ཕན་ཚུན་ལྟོས་པའི་རང་གི་རྣམ་པར་ཤེས་པའོ། །རྣམ་པར་
རྟོག་པའི་དབང་པོ་ནི་འདི་ལྟ་སྟེ། ། ཤེས་པ་ལྔ་པོ་དག་ཡིད་ཀྱི་རྣམ་པར་ཤེས་པ་ལ་
ནི་●དམིགས་པར་མཚུངས་པའོ། །ཀུན་ནས་ཉོན་མོངས་པ་དང་རྣམ་པར་བྱང་་
བའི་དབང་པོ་ནི་འདི་ལྟ་སྟེ། ཉོན་མོངས་པ་•ཅན་གྱི་ཡིད་དོ། །རྩ་བའི་གནས་
ནི་འདི་ལྟ་སྟེ། ཀུན་གཞི་རྣམ་པར་ཤེས་པའོ། །དེའི་ཕྱིར་རྣམ་པར་རིག་པ་་་
ཙམ་དུ་གྲུབ་པའི་བསྟན་བཅོས་ལས། 【དེས་ན་•རྣམ་པར་ཤེས་པ་ལྔ་པོ་དག་གི་
ལྷན་ཅིག་པའི་གནས་ནི་ངེས་པར་རྣམ་པ་བཞི་ཡོད་དེ། འདི་ལྟར་དབང་པོ་
གཟུགས་ཅན་ལྔ་དང་། རྣམ་པ་དྲུག་དང་། བདུན་དང་། བརྒྱད་པོ་དེ་དག་
ལས་གང་ཡང་རུང་བ་ལས་གཅིག་མ་ཚང་ན་ངེས་པར་མི་འཇུག་པའི་ཕྱིར་དང་།
ཡུལ་མཚུངས་པའི་དང་།
རྣམ་པར་རྟོག་པ་དང་།
ཀུན་ནས་ཉོན་མོངས་པ་་་
དང་། རྣམ་པར་བྱང་བ་དང་། རྩ་བའི་གནས་ཐ་དད་པའི་ཕྱིར་རོ་ཞེས་བཤད་དོ། །
དེའི་་
ཡིད་ཀྱི་རྣམ་པར་ཤེས་པའི་ལྷན་ཅིག་པའི་གནས་ནི་རྣམ་པ་གཉིས་ཁོ་ན་སྟེ།
ཕྱིར་རྣམ་པར་རིག་པ་ཙམ་དུ་གྲུབ་པའི་བསྟན་བཅོས་ལས། ཡིད་ཀྱི་རྣམ་པར་ཤེས་
པའི་ལྷན་ཅིག་པའི་གནས་ནི་གཉིས་ཁོ་ནའོ། །འདི་ལྟ་སྟེ། རྣམ་པར་ཤེས་པ་བདུན་
དང་། བརྒྱད་པ་ལས་གང་ཡང་རུང་བ་ཅིག་•མ་ཚང་ན་ངེས་པར་མི་འཇུག་པའི་་
ཕྱིར་རོ་ཞེས་འབྱུང་ངོ་། །ཉོན་མོངས་པ་ཅན་གྱི་ཡིད་ཀྱི་ལྷན་ཅིག་པའི་གནས་ནི་
གཅིག་ཁོ་ན་སྟེ། དེའི་ཕྱིར་རྣམ་པར་རིག་པ་ཙམ་དུ་གྲུབ་པའི་བསྟན་བཅོས་ལས།
ཉོན་མོངས་པ་ཅན་གྱི་ཡིད་ཀྱི་ལྷན་ཅིག་པའི་གནས་ནི་གཅིག་ཁོ་ན་སྟེ།
གལ་ཏེ་་
ཀུན་གཞི་རྣམ་པར་ཤེས་པ་མེད་ན་ངེས་པར་མི་འཇུག་པའི་ཕྱིར་རོ་ཞེས་བཤད་དོ། །
68-518