འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
حمل
ཆེས་པ་ཉིད་བསྟན་པ་སྟེ། འདི་ནི་དང་པོའོ། །འདི་ནི་རྣལ་འབྱོར་པ་དག་དངོས་
པོ་ལྔ་པོ་དག་དང་ལྡན་པར་མ་གྱུར་ཀྱང་། དངོས་པོ་རྣམ་པ་བཞི་མངོན་པར་་
འགྲུབ་པའི་དབང་གིས་མངོན་པར་ཡིད་ཆེས་པ་ནི་སྐྱེད་དོ་ཞེས་སྟོན་ཏོ། །
དངོས་པོ་བཞིའི་བྱེ་བྲག་ནི་སྔར་བཤད་པ་བཞིན་ནོ།
།དེའི་རང་བཞིན་དྲང་ཞིང་
དྲང་པོའི་རང་བཞིན་ཅན་དུ་གྱུར་པ། རྟོག་པ་དང་སེལ་ནུས་པའི་མཐུ་མེད་ཀྱང་།
རང་གི་ལྟ་བ་མཆོག་ཏུ་འཛིན་པ་ལ་མི་གནས་པ་ཞེས་བྱ་བ་ལ་སོགས་པས་ནི་གཉིས་
པས་མངོན་པར་ཡིད་ཆེས་པ་ཉིད་སྟོནན་ཏོ། །འདི་ཡང་རྣམ་པ་གསུམ་གྱིས་བསྟན་
ཏེ། རང་གི་ལྟ་བ་ལ་དེ་མི་གནས་པར་ཡིད་ཆེས་པ་ཉིད་བསྟན་པ་དང་།
མདོ་སྡེ་དག་ཅེས་བྱ་བ་མན་ཆད་ཀྱིས་མངོན་པར་ཡིད་ཆེས་པའི་དབང་གིས་རང་་་
ཉིད་ཁྱད་དུ་བསད་ནས་གནས་པར་བསྟན་པ་དངང་། མདོ་སྡེ་དེ་དག་ལ་ཞེས་བྱ་་
བ་མན་ཆད་ཀྱིས་བདག་ཉིད་ལ་སྨན་པའི་དབང་གིས་བསོད་ནམས་དང་ཡེ་ཤེས་ཀྱི་
ཚོགས་སོགས་པར་བསྟན་པའོ། །དང་པོ་ཡང་རྣམ་པ་གསུམ་དུ་དབྱེ་སྟེ། རང་
གི་ལྟ་བ་ལ་མི་གནས་པ་བསྟན་པ་དང་། བསྟན་པ་ཐོས་པས་མངོན་པར་ཡིད་་་་
ཆེས་པ་སྐྱེ་བར་བསྟན་པ་དང་། མངོན་པར་ཡིད་ཆེས་པའི་མཚན་ཉིད་རབ་ཏུ་་་
བསྟན་པའོ། །འདི་ནི་དང་པོ་སྟེ། དེའི་རང་བཞིན་དྲང་པོ་ཞེས་བྱ་བ【ནི་དད་
པ་•ཉིད་དེ། དེའི་ཕྱིར་འཕགས་པ་• དྲི་མ་མེད་པར་གྲགས་པས་•བསྟན་པའི་་
མདོ་ལས།
དྲང་པོའི་སེམས་ནི་བྱང་ཆུབ་ཀྱི་སྙིང་པོའོ་ཞེས་གསུངས་པས་དྲང་་
པོའི་སེམས་ནི་མངོན་པར་ཡིད་ཆེས་པའི་སེམས་ལ་བྱའོ། །འཕགས་པ་ཤེས་རབ་
ཀྱི་ཕ་རོལ་ཏུ་ཕྱིན་པའི་འགྲེལ་པ་ལས་ཀྱང་། སངས་རྒྱས་ཀྱི་ཆོས་ཀྱི་རྒྱ་མཚོར་ནི་
དད་པས་འཇུག་པར་ནུས་སོ་ཞེས་བསྟན་པའི་ཕྱིར་དྲང་པོ་ཞེས་བྱ་བ་ནི་མངོན་པར་
ཡིད་ཆེས་པ་ལ་བྱ་བར་མངོན་ནོ། །དེ་ནི་འདི་སྐད་དུ་དྲང་པོ་ཉིད་དུ་གྱུར་པའི་་
68-791