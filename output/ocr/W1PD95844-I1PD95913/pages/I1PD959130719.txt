७१७
བསྟན་འགྱུར། མདོ་སྡེ། ༼རྟ༽ ༡༣༣>>pA
ཅན་དམྱལ་བ【ཞེས་བྱའོ་•ཞེས་འབྱུང་ངོ་། །དུད་འགྲོ་ཞེས་བྱ་བ་ནི། ལུས་་
བཏུད་དེ་འགྲོ་བའི་ཕྱིར། དུད་འགྲོ་ཞེས་བྱ་སྟེ། བསྟན་བཅོས་ཡང་དག་པའི་
རིགས་པ་དང་རྗེས་སུ་མཐུན་པ་ལས་ཀྱང་། འགྲོ་བ་དེ་ཕལ་ཆེར་ལུས་བཏུད་དེ་
འགྲོ་བའི་ཕྱིར་དང་། ཡང་ན་འགྲོ་བ་དེར་དུད་དེ་འགྲོ་བ་ཁ་ཅིག་ཀྱང་ཡོད་པའི་
ཕྱིར་རོ་ཞེས་འབྱུང་ངོ། །●བསྟན་བཅོས་བྱེ་བྲག་ཏུ་བཤད་པ་ཆེན་པོ་ལས།
དེ་དག་གི་དབྱིབས་བཏུད་པའི་ཕྱིར་འགྲོ་བ་ཡང་བཏུད་པ་ཡིན་ལ། འགྲོ་བ་་
བཏུད་པའི་ཕྱིར་དབྱིབས་ཀྱང་བཏུད་པས་ན་དེའི་ཕྱིར་དུད་འགྲོ་ཞེས་བྱའོ་ཞེས་་
བཤད་དོ། །ཁ་ཅིག་ན་རེ། ཀུན་དུ་གནས་ཀུན་དུ་ཁྱབ་པར་འགྲོ་བའི་ཕྱིར་་
དུད་འགྲོ་ཞེས་བྱ་སྟེ། འདི་ལྟར་དེ་དག་འགྲོ་བ་ལྔ་པོའི་སྲིད་པ་ཀུན་དུ་ཁྱབ་པའི་
ཕྱིར་རོ་ཞེའོ། །ཡི་དྭགས་ཞེས་●བྱ་བ་ནི་བསྟན་བཅོས་ཆོས་མངོན་པ་ལས།
གཞན་དག་ལས། རེ་ཞིག་ཚོལ་བའི་ཕྱིར་ཡི་དྭགས་ཞེས་བྱའོ་ཞེས་བཤད་དོ། །
བསྟན་བཅོས་•ཡང་དག་པའི་རིགས་པ་དང་རྗེས་སུ་མཐུན་པ་ལས། འཇིགས་་
ཤིང་སྐྲག་པ་དང་། མང་•དུ་ལྡན་པ་དང་། མདོག་ཤིན་ཏུ་ངན་པ་དང་།
སེམས་མི་བརྟན་པའི་ཕྱིར་ཡི་དྭགས་ཞེས་བྱའོ་ཞེས་འབྱུང་ངོ་། །བྱེ་བྲག་ཏུ་བཤད་
པ་ཆེན་པོ་ལས་ནི། བཀྲེས་པ་དངང་། སྐོམ་པས་ཡོངས་སུ་གདུངས་པའི་ཕྱིར་ཡི་
དྭགས་ཞེས་བྱའོ་ཞེས་བཤད་དོ། །ཁ་ཅིག་ན་རེ་གཞན་དག་གིས་བཀོལ་ཤིང་
སྤྱད་པའི་ཕྱིར་ཡི་དྭགས་ཞེས་བྱ་སྟེ། རྟག་པར་ཡི་དྭགས་ལྷ་རྣམས་ཀྱིས་•དེ་དང་
དེ་དག་ཏུ་མངག་གཞུག་བྱེད་དུ་འཇུག་པས་རྒྱུག་དགོས་པའི་ཕྱིར་རོ་ཞེའོ། །དེ་ལ་
ལྷ་ཞེས་བྱ་བ་ནི། བསྟན་བཅོས་ཆོས་མངོན་པ་ལས།
འོད་དང་ལྡན་པའི་ཕྱིར་
ལྷ་ཞེས་བྱའོ་ཞེས་བསྟན་ཏོ། །བསྟན་བཅོས་ཡང་དག་པའི་རིགས་པ་དང་རྗེས་སུ་
མཐུན་པ་ལས། ལྷ་ནི་འདི་ལྟ་སྟེ། ཀུན་གྱིས་བཀུར་ཞིང་རྫུ་འཕྲུལ་གྱི་བྱ་བ་ལ་
68-686