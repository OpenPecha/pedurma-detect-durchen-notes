འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
༣༢༧
མདོ་དག་ལས་དངོས་པོ་ལྔ་ནི་བསམ་གྱིས་མི་ཁྱབ་པའོ་ཞེས་གསུངས་ཏེ་འདི་ལྟ་སྟེ།
སེམས་ཅན་རྣམས་ཀྱི་གྲངས་མང་ཉུང་དང་། ལས་ཀྱི་●རྣམ་པར་སྨིན་པ་དང་།
རྣལ་འབྱོར་པ་རྣམས་ཀྱི་•མཐུ་དང་ཀླུ་རྣམས་ཀྱི་མཐུ་དང་། སངས་རྒྱས་རྣམས་
ཀྱི་མཐུའོ། །བསམ་གྱིས་མི་ཁྱབ་པ་རྣམ་པ་ལྔ་ལས་སངས་རྒྱས་ཀྱི་མཐུ་ནི་མཆོག་་
ཏུ་བསམ་གྱིས་མི་ཁྱབ་བོ། །བྱང་ཆུབ་སེམས་དཔའ་རྣམས་ཏིང་ངེ་འཛིན་ཟབ་མོ་
ལ་ཞུགས་པ་ན་བསམ་གྱིས་མི་ཁྱབ་པ་སྐྱེ་བའི་ཕྱིར། སྐད་ཅིག་མ་གཅིག་ལ་ཕྱོགས་
བཅུར་སངས་རྒྱས་ཀྱི་ཞིང་རྣམས་སུ་ཕྱིན་པར་ནུས་ཏེ། ཇི་ལྟར་མངོན་པར་ཤེས་
པ་རྣམ་པ་བཞི་ལས། སངས་རྒྱས་དང་བྱང་ཆུབ་སེམས་དཔའ་ཁོ་ན་ལ་ཡིད་་་
བཞིན་དུ་མྱུར་ཞིང་ཀུན་དུ་ཁྱབ་པའི་རྫུ་འཕྲུལ་གྱི་•མངོན་པར་ཤེས་པ་འདི་མངའོ་
ཞེས་བསྟན་པ་ལྟ་བུའོ་ཞེས་འབྱུང་ངོ་། །
བདག་གི་ཞིང་དེའི་ས་ཕྱོགས་ཞིག་ན་མུ་སྟེགས་ཅན་རང་རང་གི་སྟོན་པ་ལ་
སོགས་པ་བདུན་ཁྲི་བདུན་སྟོང་གཅིག་ཏུ་འདུས་ནས་ཞེས་བྱ་བ་ནི་གཉིས་པ་གཅིག་
ཏུ་འདུས་པར་མཐོང་བ་བསྟན་པ་སྟེ། དེ་དག་ཆོས་སྤྱོད་པའི་ཕྱིར་གཅིག་ཏུ་་
འདུས་པར་བསྟན་པའོ། ། g dan
ཆོས་རྣམས་ཀྱི་དོན་དམ་པའི་བདེན་པའི་མཚན་ཉིད་བསམ་པ་ལས་བརྩམས་
ཏེ༑ དེ་དག་ཆོས་རྣམས་ཀྱི་དོན་དམ་པའི་བདེན་པའི་མཚན་ཉིད་སེམས་པར་
བགྱིད།༑ འཇལ་བར་བགྱིད། ཉེ་བར་སྟོན་པར་བགྱིད། ཡོངས་སུ་ཚོལ་་
བར་བགྱིད་ཀྱང་མ་རྟོགས་ཞེས་བྱ་བ་ནི་གསུམ་པ་རྩོད་པ་སྨྲ་བའི་རྒྱུ་བསྟན་པའོ། །
སློབ་དཔོན་ཡང་དག་བདེན་པའི་བརྗེད་བྱང་ལས། དེ་ལ་སྨྲ་བའི་དོན་རྣམ་་
པར་བཞག་པ་ཡང་རྣམ་པ་གསུམ་ཡོད་དེ། དེ་ལ་མངོན་སུམ་གྱི་ཚད་མ་དང་།
རྗེས་སུ་དཔག་པའི་ཚད་མ་ལ་བརྟེན་པ་དང་། འཕགས་པའི་ལུང་གི་ཚད་མ་སྟེ།
68-327