འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
༡༣༥༩
གནས་པ་ཁོ་ནའོ་ཞེས་བྱ་བ་སོ་སོར་རྟོག་པ་དང་། ཀེང་རུས་ལ་རྣམ་པར་ཤེས་པ་
དེར་རྒྱུ་བར་བྱེད་ཀྱང་ད་ལྟར་དང་། མ་འོངས་པ་ལ་མི་གནས་པའོ་ཞེས་སོ་
སོར་རྟོག་པ་སྟེ། རྒྱ་ཆེར་ནི་བསྟན་བཅོས་བྱེ་བྲག་ཏུ་བཤད་པ་ཆེན་པོ་ལས་བསྟན་
པ་བཞིན་ནོ། །བསྟན་བཅོས་རྣལ་འབྱོར་སྤྱོད་པའི་ས་ལས་ཀྱང་། ཟིལ་གྱིས་་
གནོན་པའི་སྐྱེ་མཆེད་བརྒྱད་ཀྱི་•སྙོམས་པར་འཇུག་པ་དང་།
ཟད་པར་གྱི་སྐྱེ་་
མཆེད་བཅུའི་སྙོམས་པར་འཇུག་པ་དང་། གཟུགས་མེད་པའི་སྙོམས་པར་འཇུག་
པ་དངང་། འདུ་ཤེས་མེད་པའི་སྙོམས་པར་འཇུག་པ་དང་།
འགོག་པའི་སྙོམས་
པར་འཇུག་པའོ་ཞེས་འབྱུང་བས་འདི་ལ་ཉེས་པ་མེད་དོ།
།སེམས་མེད་པའི་
སྙོམས་པར་འཇུག་པ་ནི་མཉམ་པར་གཞག་པའི་སྐྱོན་ཡིན་པའི་ཕྱིར། དེ་ཡང་
དག་པར་མཉམ་པར་གཞག་པ་མ་ཡིན་ནོ་ཞེའོ། ། ཁ་ཅིག་ན་རེ་མིང་འདི་ནི་
སེམས་དང་བཅས་པའི་གནས་སྐབས་དང་། སེམས་མེད་པའི་གནས་སྐབས་ལ་་
ཡོད་པའི་ཏིང་ངེ་འཛིན་གྱི་བདག་ཉིད་དེ། སེམས་དང་བཅས་པའི་མཉམ་
པ་ཉིད་དུ་གྱུར་པ་གང་ཡིན་པ་དེ་ནི། ཡོན་ཏན་རྣམས་འདྲེན་པའི་ཕྱིར་དང་།
མཉམ་པ་ཉིད་ཀྱི་དབང་པོ་འདྲེན་པར་ཡང་ཕལ་ཆེར་མཚུངས་པའི་ཕྱིར་དང་།
བྱིང་རྒོད་དང་བྲལ་བའི་ཕྱིར་དང་། འགྱོད་པ་མེད་པ་ལ་སོགས་པའི་མཉམ་པ་་་
ཉིད་ཀྱི་སྦྱོར་བ་ཡང་རབ་ཏུ་འདྲེན་པའི་ཕྱིར་མཉམ་པར་གཞག་པ་ཞེས་བྱའོ། །
སེམས་མེད་པའི་ཏིང་ངེ་འཛིན་གང་ཡིན་པ་དེ་ནི་ཡོན་ཏན་ཁྱད་པར་དུ་འཕགས་པ་
འདྲེན་པར་མི་ནུས་མོད་ཀྱི། མཉམ་པ་ཉིད་ཀྱི་དབང་པོ་འདྲེན་པར་ཕལ་ཆེར་་་་
མཚུངས་པའི་ཕྱིར་དང་། མཉམ་པ་ཉིད་ཀྱི་ཏིང་ངེ་འཛིན་གྱིས་བསྐྱེད་པའི་ཕྱིར།
དེ་ལ་ཡང་མཉམ་པར་གཞག་པ་ཞེས་བྱའོ། །གལ་ཏེ་དེ་ལྟ་ན་ཅིའི་ཕྱིར་ཚིགས་སུ་
བཅད་པ་སྔ་མ་ལས་ཏིང་ངེ་འཛིན་དང་ལྷན་ཅིག་ཅེས་བཤད་ཀྱང་ཉེས་པ་མེད་ཅེ་ན།
68-1359