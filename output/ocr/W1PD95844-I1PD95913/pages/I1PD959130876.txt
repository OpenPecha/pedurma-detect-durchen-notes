འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
17
སྒོ་ལྔ་པོ་དག་ཐུགས་སུ་ཆུད་ནས་ངོ་བོ་ཉིད་རྣམ་པ་གསུམ་གསུངས་པར་བསྟན་པ་
དང་། བདེན་པ་ལ་སོགས་པའི་སྒོ་གཉིས་པོ་དག་ཐུགས་སུ་ཆུད་ནས་ངོ་བོ་ཉིད་
མེད་པ་རྣམ་པ་གསུམ་གསུངས་པར་བསྟན་པའོ། །དང་པོ་ཡང་●གཉིས་ཀྱིས་
བསྟན་ཏོ། །གཟུགས་ལས་བརྩམས་ནས་ངོ་བོ་ཉིད་མེད་པ་རྣམ་པ་གསུམ་་
གསུངས་པར་བསྟན་པ་དང་། ཟླ ཟླས་ཕུང་པོ་གཞན་ལ་སོགས་པ་བསྟན་པའོ། །
གཟུགས་ཀྱི་ཕུང་པོ་ལས་བརྩམས་པ་ཡང་རྣམ་པ་གཉིས་སུ་དབྱེ་སྟེ། ངོ་བོ་ཉིད་སྔ་
མ་གཉིས་ཁོང་དུ་ཆུད་པར་བསྟན་པ་དང་། ངོ་བོ་ཉིད་གསུམ་པ་ཁོང་དུ་ཆུད་་་་
པར་བསྟན་པའོ། །དང་པོ་ཡང་རྣམ་པ་གཉིས་ཏེ། ཁོང་དུ་ཆུད་པར་གྱུར་པ་་
མདོར་བསྟན་པ་དང་། ཁོང་དུ་ཆུད་པ་རྣམ་པར་ཕྱེ་ནས་བཤད་པ་སྟེ། འདི་
ནི་དང་པོའོ། །རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་་
གནས་འདུ་བྱེད་ཀྱི་མཚན་མ་དག་ལ་གཟུགས་ཀྱི་ཕུང་པོ་ཞེས་ངོ་བོ་ཉིད་ཀྱི་མཚན་
ཉིད་དམ། བྱེ་བྲག་གི་མཚན་ཉིད་དུ་མིང་དང་བརྡར་རྣམ་པར་གཞག་པ་དང་།
གཟུགས་ཀྱི་ཕུང་པོ་སྐྱེའོ་ཞེའམ། གཟུགས་ཀྱི་ཕུང་པོ་འགག་གོ་ཞེའམ།
གཟུགས་ཀྱི་ཕུང་པོ་གཏན་དུ་སྤངས་པ་དང་། ཡོངས་སུ་ཤེས་པའོ་ཞེས་ངོ་བོ་ཉིད་
ཀྱི་མཚན་ཉིད་དམ་བྱེ་བྲག་གི་མཚན་ཉིད་དུ་མིང་དང་བརྡར་རྣམ་པར་གཞག་པ་་་
གང་ལགས་པ་དེ་ནི་ཀུན་བརྟགས་པའི་མཚན་ཉིད་ལགས་ཏེ་ཞེས་བྱ་བ་ལ་སོགས་པ་
ནི་གཉིས་པ་ཁོང་དུ་ཆུད་པར་གྱུར་པ་རྣམ་པར་ཕྱེ་སྟེ་བཤད་པའོ།
།འདི་ཡང་
རྣམ་པ་གཉིས་ཏེ། བརྟགས་པའི་མཚན་ཉིད་བསྟན་པ་དང་།
གཞན་གྱི་་
དབང་གི་ངོ་བོ་ཉིད་རབ་ཏུ་བསྟན་པའོ། _ །བརྟགས་པའི་མཚན་ཉིད་བསྟན་•པ་
ཡང་རྣམ་པ་གཉིས་སུ་དབྱེ་སྟེ། གཞན་ལ་བརྟེན་ནས་བརྟགས་པའི་ངོ་བོ་ཉིད་
རྣམ་པར་གཞག་པར་བསྟན་པ་དང་། བཅོམ་ལྡན་འདས་དེ་ལ་བརྟེན་ནས་ཞེས་
68-841