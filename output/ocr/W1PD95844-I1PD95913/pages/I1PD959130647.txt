७१८
བསྟན་འགྱུར། མདོ་སྡེ། ༼རྟ╗ ༡༣༣
མེད་པའི་ཡིད་ཀྱི་རྣམ་པར་ཤེས་པ་འདྲེན་པར་བྱེད་དོ་ཞེས་གསུངས་པས། དེའི་
ཕྱིར་རྣམ་པར་ཤེས་པ་ལྔ་པོ་དག་ཟླ་བ་གཉིས་པ་དང་།
ནམ་མཁའ་ལ་མེ་ཏོག་ལ་
སོགས་པ་མཐོང་བ་ཡིན་ནོ་ཞེས་འབྱུང་སྟེ། འདིར་སྐྱོན་ལ་སོགས་པ་བསྟན་པའི་
ཚིག་འདི་དག་ནི་རྣམ་པ་གསུམ་སྔར་བསྟན་པ་བཞིན་དུ་རིག་པར་བྱའོ། །དཔེར་
ན་རབ་རིབ་ཅན་གྱི་གང་ཟག་དེ་ཉིད་ལ་རབ་རིབ་མང་པོའི་མཚན་མ་སྐྲའི་འཁོར་་
ལོའམ་སྦྲང་མའམ། ཏིལ་གྱི་འབྲུ འམ། ཡང་ན་སྔོན་པོ་དང་། སེར་པོ་དང་།
དམར་པོ་དང་། དཀར་པོ་ལ་སོགས་པ་མཚན་མ་བྱེ་བྲག་ཏུ་གྱུར་པ་སྣང་བ་ལྟ་་་
བུར་ནི་གཞན་གྱི་དབང་གི་མཚན་ཉིད་ཀྱང་དེ་བཞིན་དུ་རིག་པར་བྱའོ་ཞེས་བྱ་བ་་
གཉིས་པ་རབ་རིབ་ཀྱི་མཚན་མ་སྣ་ཚོགས་ཀྱི་དཔེ་བསྟན་པའོ། _ །གཞན་གྱི་དབང་
གི་མཚན་ཉིད་ཀྱི་དཔེ་བསྟན་པ་ཡིན་པས་དེ་བཞིན་དུ་རིག་པར་བྱ་སྟེ། འདི་ལྟར་
རབ་རིབ་ཅན་གྱི་གང་ཟག་ལ་སྐྲའི་འཁོར་ལོ་ལྟ་བུའི་•མཚན་མ་ཡང་དག་པར་ཡོད་
པ་མ་ཡིན་ཡང་། ཡང་དག་པ་ལྟ་བུར་སྣང་བའི་ཕྱིར། གཞན་གྱི་དབང་གི་་་་་
དཔེ་བསྟན་ཏེ།
ཡོད་པ་མ་ཡིན་ཡང་ཡོད་པ་འདྲ་བར་སྣང་བ་ཡང་དེ་བཞིན་དུ་་
ཤེས་པར་བྱའོ་ཞེས་བྱ་བའི་ཐ་ཚིག་གོ། །དཔེར་ན་མིག་ཡོངས་སུ་དག་པའི་གང་་
ཟག་མིག་གི་རབ་རིབ་ཀྱི་སྐྱོན་དང་བྲལ་བར་གྱུར་པས་མིག་ཡོངས་སུ་དག་པ་དེ་་་་་
རང་བཞིན་གྱི་སྤྱོད་ཡུལ་ནོར་པ་མེད་པ་ལ་སྤྱོད་པ་ལྟ་བུར་ནི་ཡོངས་སུ་གྲུབ་པའི་་་་
མཚན་ཉིད་ཀྱང་དེ་བཞིན་དུ་རིག་པར་བྱའོ་ཞེས་བྱ་བ་ནི་གསུམ་པ་མིག་ཡོངས་སུ་་
དག་པས་རང་བཞིན་གྱི་སྤྱོད་ཡུལ་ལ་སྤྱོད་པའི་དཔེ་བསྟན་པ་སྟེ། ཇི་•ལྟར་མིག་
ཡོངས་སུ་དག་པ་དེས་རང་བཞིན་གྱི་སྤྱོད་ཡུལ། སྔོན་པོ་དང་•སེར་པོ་ལ་སོགས་
པའི་གཟུགས་རང་བཞིན་གྱིས་•རྣམ་པར་དག་པ་ལ་སྤྱོད་ཅིང་། སྤུའི་འཁོར་ལོ་
ལ་སོགས་པ་རབ་རིབ་ཀྱི་སྐྱོན་མེད་པ་དེ་བཞིན་དུ་ཡོངས་སུ་གྲུབ་པའི་ངོ་བོ་ཉིད་་་་
68-614