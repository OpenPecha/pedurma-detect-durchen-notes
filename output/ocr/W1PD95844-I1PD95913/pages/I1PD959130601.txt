५७५
བསྟན་འགྱུར། མདོ་སྡེ། ༼རྟ༽》 ༡༣༣
དང་། ལྷན་ཅིག་འཇུག་པས་གྲངས་ཀྱི་•མང་ཉུང་ནི་ངེས་པ་མེད་དོ། །དགོངས་པ་
ཟབ་མོ་རྣམ་པར་དགྲོལ་བའི་མདོ་ལས་ནི་རྣམ་པར་མི་རྟོག་པའི་ཡིད་ཀྱི་
ཤེས་པ་ཞེས་འབྱུང་། ཚིག་ངེས་པར་འགྲེལ་པའི་མདོ་ལས་ནི་རྣམ་པར་རྟོག་•པའི་
ཡིད་ཀྱི་རྣམ་པར་ཤེས་པ་ཞེས་འབྱུང་སྟེ། དཔེ་འདི་དང་མཐུན་པའི་ཕྱིར་རྣམ་་་་
པར་རྟོག་པ་ཞེས་འབྱུང་བ་ནི་མ་ནོར་བ་ཡིན་པར་ཤེས་པར་བྱའོ།།
བློ་གྲོས་ཡངས་པ་དཔེར་ན་ཆུའི་ཀླུང་ཆེན་པོ་འབབ་པ་ལ་གལ་ཏེ་རླབས་་
གཅིག་འབྱུང་བའི་རྐྱེན་ཉེ་བར་གནས་པར་གྱུར་ན་རླབས་ཀྱང་གཅིག་ཁོ་ན་འབྱུང་
ཞེས་བྱ་བ་འདི་མན་ཆད་ནི་གཉིས་པ་དཔེ་སྨོས་ནས་རྣམ་པར་བཤད་པའོ། །འདི་
ཡང་རྣམ་པ་གཉིས་སུ་དབྱེ་སྟེ། ཆུ ཆུའི་རླབས་མང་ཉུང་གི་དཔེ་དང་། མེ་ལོང་་
གི་གཟུགས་བརྙན་མང་ཉུང་གི་དཔེའོ། །དཔེ་སྔ་ཕྱི་གཉིས་བྱེ་བྲག་ཏུ་གྱུར་པ་ཡང་
སོ་སོ་ནས་བཤད་པ་མི་མཐུན་ཏེ། ཁ་ཅིག་ན་རེ་དཔེ་རྣམ་པ་གཉིས་གསུངས་པའི་
དགོངས་པ་ནི་སོ་སོ་ནས་ཐ་དད་དེ། སློབ་དཔོན་ཡང་དག་བདེན་པའི་བརྗེད་་་་
བྱང་ལས། ཇི་སྐད་དུ་ཆུ་རླབས་འབྱུང་བ་ནི་རྣམ་པར་ཤེས་པ་དྲུག་པོ་དག་རྩ་་་་
བའི་རྣམ་པར་ཤེས་པ་དང་། སྐྱེ་འགག་མཚུངས་པའི་དོན་གྱི་•དཔེ་བསྟན་པའོ། །
མེ་ལོང་གི་དཀྱིལ་འཁོར་ལས་གཟུགས་བརྙན་སྣང་བ་ནི་རྣམ་པར་ཤེས་པ་རྣམས་་་་
འབྱུང་བ་རྩ་བའི་རྣམ་པར་ཤེས་པའི་བདག་ཉིད་རྣམ་པར་ཤེས་པ་དྲུག་པོ་དག་ཏུ་་
གྱུར་པ་མ་ཡིན་པའི་དཔེར་བསྟན་པའོ་ཞེས་འབྱུང་བ་ལྟ་བུའོ་ཞེའོ། །ཁ་ཅིག་ན་་
རེ་དཔེ་རྣམ་པ་གཉིས་གསུངས་པའི་དགོངས་པ་ནི་•ཐ་དད་པ་མེད་དེ། གཉི་ག་་
ཡང་རྣམ་པར་ཤེས་པ་རྣམས་ལྷན་ཅིག་ཏུ་འཇུག་པའི་དཔེར་བསྟེན་•པ་ཡིན་པས་
བསྟན་བཅོས་རྣལ་འབྱོར་སྤྱོད་པའི་ས་དང་རྣམ་པར་བཤད་པ་ལས་ཇི་སྐད་དུ་་་
བསྟན་པ་བཞིན་ནོ་ཞེའོ། །འདིར་དཔེ་རྣམ་པ་གཉིས་བཤད་པ་ཡང་བསྟན་པ་
68-568