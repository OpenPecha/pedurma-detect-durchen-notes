२५०
___ བསྟན་འགྱུར། མདོ་སྡེ།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཚུལ་བཞིན་ཀུན་འདྲིས་
བཅོམ་ལྡན་འདས་ཀྱི་སྤྱན་སྔར། བྱང་ཆུབ་སེམས་དཔའ་སེམས་དཔའ་ཆེན་པོ་་་
དོན་ཟབ་●དགོངས་པ་ངེས་པར་འགྲེལ་པ་ལ་དྲི་བ་དྲིས་པ་ཞེས་བྱ་བ་ལ་སོགས་པས་
ནི་གཉིས་པ་མདོའི་ཚིག་གི་དོན་ཡང་དག་པར་རྣམ་པར་བཤད་པ་ཞེས་བྱ་བ་བསྟན་
ཏེ༑ དེ་ཡན་ཆོད་དུ་བསྟན་པ་འབྱུང་བའི་རྒྱུ་དང་རྐྱེན་གྱི་ཕྱོགས་ཞེས་བྱ་བ་་་
བཤད་ཟིན་ནས་འདི་མན་ཆད་ནི་གཉིས་པ་འཕགས་པའི་གསུང་རབ་ཡང་དག་་
པར་བསྟན་པའི་ཕྱོགས་བསྟན་པ་ཞེས་བྱ་བ་སྟོན་ཏོ།
། ཕྱོགས་འདི་ལ་ལེའུ་བདུན་
ཡོད་དེ། དེ་དག་ཀྱང་རྣམ་པ་གསུམ་དུ་བསྡུའོ། ། དེ་ལ་དང་པོའི་ལེའུ་བཞིས་་
དོན་
ནི་རྣལ་འབྱོར་སྤྱོད་པའི་ས་ཡོངས་སུ་བརྟག་པར་བྱ་བའི་ཡུལ་བསྟན་ཏེ།
དམ་པའི་བདེན་པའི་མཚན་ཉིད་ཀྱི་ལེའུ་དང་། སེམས་དང་ཡིད་དང་། རྣམ་
པར་ཤེས་པའི་མཚན་ཉིད་ཀྱི་ལེའུ་དངང་། ཆོས་ཐམས་ཅད་ཀྱི་མཚན་ཉིད་ཀྱི་ལེའུ་
དང་། རང་གི་ངོ་བོ་ཉིད་མེད་པའི་མཚན་ཉིད་ཀྱི་ལེའུ་འོ། །དེའི་འོག་མ་ལེའུ་
གཉིས་ཀྱིས་ནི་རྣལ་འབྱོར་པའི་ལམ་བསྟན་ཏེ། རྣལ་འབྱོར་རྣམ་པར་འབྱེད་པའི་
ལེའུ་དང་། ས་དང་ཕ་རོལ་ཏུ་ཕྱིན་པའི་ལེའུ་འོ། །ཐ་མ་གཅིག་གིས་ནི་ཐོབ་་་
པར་བྱ་བའི་འབྲས་བུ་བསྟན་ཏེ། དེ་བཞིན་གཤེགས་པའི་བྱ་བ་སྒྲུབ་པའི་ལེའུ་འོ།།
དེ་ལྟར་ཕྱོགས་རྣམ་པ་གསུམ་དུ་བསྟན་པ་ཡང་། འདི་ལྟར་རྣལ་འབྱོར་པ་རྣམས་
ཡུལ་དམ་པ་ལ་ལྟོས་ནས་ནི་སྤྱོད་པ་སློང་བར་འགྱུར་ལ་སྤྱོད་པའི་དབང་གིས་ནི་་་་་
འབྲས་བུ་ཐོབ་པར་འགྱུར་ཏེ། དེའི་ཕྱིར་བཅོམ་ལྡན་འདས་ཀྱིས་ཆོས་མངོན་པ་་
མཛོད་●ཐེག་པ་ཆེན་པོའི་མདོ་ལས། གསུང་རབ་•ཁྱད་པར་དུ་འཕགས་པ་རྣམ་
པ་བཅུ་གསུངས་སོ། །དེ་ཡང་དང་པོ་གཉིས་ནི་ཡུལ་སྟོན་ཏེ། འདི་ལྟ་སྟེ་ཤེས་་
བྱའི་གནས་དང་།
68-250
ཤེས་བྱའི་མཚན་ཉིད་དོ། །བར་མ་དྲུག་ནི་སྤྱོད་པ་ཡིན་ཏེ།