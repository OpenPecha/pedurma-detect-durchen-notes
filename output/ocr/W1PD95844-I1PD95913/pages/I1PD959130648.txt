འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
674
ཀྱང་དེ་བཞིན་ཏེ། རང་བཞིན་གྱིས་•རྣམ་པར་དག་ཅིང་གཞན་གྱི་དབང་ལ་་་་་
འཛིན་པ་མེད་པའི་ངོ་བོ་ཉིད་དོ་ཞེས་བྱ་བའི་ཐ་ཚིག་གོ། os
རིགས་ཀྱི་བུ་དཔེར་ན་ཤེལ་ཡོངས་སུ་དག་པ་ལ་ནི། གལ་ཏེ་ཚོན་སྔོན་པོ་
དང་ཕྲད་པར་གྱུར་ན། ནོར་བུ་རིན་པོ་ཆེ་ཨནྡ་རྙིལ་དང་མཐོན་ཀ་ཆེན་པོ་ལྟ་་་་
བུར་སྣང་བར་འགྱུར་ཞིང་། ནོར་བུ་རིན་པོ་ཆེ་ཨནྡ་རྙིལ་དང་མཐོན་ཀ་ཆེན་པོར་
ལོག་པར་འཛིན་པས་ཀྱང་སེམས་ཅན་རྣམས་རྣམ་པར་རྨོངས་པར་བྱེད་ཅེས་བྱ་བ་
འདི་མན་ཆད་ནི་གཉིས་པ་ཤེལ་ཁ་དོག་རྣམ་པ་བཞིར་སྣང་བའི་དཔེས་བསྟན་པའོ༎
འདི་ཡང་རྣམ་པ་གཉིས་ཀྱིས་བསྟན་ཏེ། དཔེས་བསྟན་པ་དང་དེ་བཞིན་དུ་ཡོན་་
ཏན་འབྱུང་གནས་"ཞེས་བྱ་བ་མན་ཆད་ཀྱིས་དཔེ་དང་དོན་དུ་སྦྱར་བ་བསྟན་པའོ།།
དཔེས་བསྟན་པ་ཡང་དཔེ་རྣམ་པ་བཞི་ཡོད་པ་ཉིད་ཀྱིས་•རྣམ་པ་བཞིར་དབྱེ་སྟེ།
འདི་ནི་དང་པོ་ཨནྡ་རྙིལ་དང་མཐོན་ཀ་ཆེན་པོ་དང་མཐུན་པར་གྱུར་པའི་དཔེས་་་
བསྟན་པའོ། །མདོའི་ཚིག་འདི་ཡང་རྣམ་པ་ལྔར་དབྱེ་ཞིང་།
དོན་རྣམ་པ་བཞི་
དང་ལྡན་པས་དོན་གྱི་ངོ་བོ་ཉིད་གསུམ་གྱི་དཔེ་བསྟན་པ་ཡིན་ཏེ། དེ་ལ་རྣམ་པ་•
ལྔར་དབྱེ་བ་ཡང་དང་པོ་ཡོངས་སུ་དག་པ་ཞེས་བྱ་བ་ནི་གཞན་གྱི་དབང་གི་“དཔེར་
བསྟན་པའོ། །གཉིས་པ་ཚོན་སྔོན་པོ་དང་ཕྲད་པར་གྱུར་ན་ཞེས་བྱ་བ་ནི་མངོན་་
པར་བརྗོད་པའི་བག་ཆགས་ཀྱི་དཔེར་བསྟན་པ་སྟེ། འདིས་ནི་གཞན་གྱི་དབང་
མངོན་པར་བརྗོད་པའི་བག་ཆགས་དང་མཐུན་པར་འགྱུར་བར་བསྟན་ཏོ། །
གསུམ་པ་ནོར་བུ་རིན་པོ་ཆེ་ཨནྡ་རྙིལ་དང་། མཐོན་ཀ་ཆེན་པོ་ཞེས་བྱ་བ་ལ་་
སོགས་པ་ནི་གཞན་གྱི་དབང་གི་དཔེར་བསྟན་པ་ཡིན་ཏེ། འདི་ལྟར་བདག་དང་
ཆོས་སུ་རྣམ་པར་རྟོག་པ་དང་མངོན་པར་བརྗོད་པའི་ས་བོན་གྱི་སྟོབས་ཀྱིས་•ནང་
68-615