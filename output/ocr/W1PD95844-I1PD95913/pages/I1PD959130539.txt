५०७
བསྟན་འགྱུར། མདོ་སྡེ། ༼ཏ༽ ༡༣༣
ལེགས་སོ་ལེགས་སོ་ཞེས་བྱ་བ་འདི་མན་ཆད་ནི་གཉིས་པ་ཞུས་པ་བཞིན་དུ་་
ལན་ཡང་དག་པར་གསུངས་པ་ཞེས་བྱ་བ་སྟོནན་ཏོ།
།འདི་ཡང་རྣམ་པ་གཉིས་ཀྱིས་
བསྟན་ཏེ། ཞུ་བ་གསོལ་བ་ལ་བསྔགས་•ཤིང་བཤད་པར་སྣང་བ་དང་། བློ་་་་
གྲོས་ཡངས་པ་འདི་ལྟར་ཤེས་པར་བྱ་སྟེ་ཞེས་བྱ་བ་མན་ཆད་ཀྱིས་ཞུས་པ་བཞིན་དུ་
ལན་ཡང་དག་པར་བསྟན་པའོ། །དང་པོ་ཡང་རྣམ་པ་གཉིས་ཏེ། ཞུ་བ་གསོལ་
བ་ལ་བསྔགས་པ་དང་། བཤད་པར་བཀས་གནང་བའོ། །ཞུ་བ་གསོལ་བ་ལ་་
བསྔགས་པ་ཡང་གཉིས་སུ་དབྱེ་སྟེ། སྤྱི་དང་བྱེ་བྲག་གོ། །
འདི་ནི་དང་པོ་སྤྱི་བསྟན་པ་སྟེ། གང་ཞུས་པའི་དོན་དེ་ཤིན་ཏུ་ཟབ་ཅིང་
ཕན་པ་རྒྱ་ཆེ་བས་དེའི་ཕྱིར་ཚིག་ཟློས་བུར་ལེགས་སོ་ལེགས་སོ་ཞེས་གསུངས་པ་ཡིན་
ནོ༑ །འཕགས་པ་ས་བཅུའི་འགྲེལ་པ་ལས་ལེགས་སོ་ཞེས་བྱ་བ་ནི་བཤད་པར་བྱ་
བའི་ཆོས་དེ་དག་ལ་དགེ་བ་ཕུན་སུམ་ཚོགས་པའི་ཕྱིར་རོ་ཞེས་འབྱུང་ངོ་། །བསྟན་
བཅོས་རྣལ་འབྱོར་སྤྱོད་པའི་ས་ལས་ལེགས་སོ་ཞེས་བྱ་བ་ནི་འཕགས་པ་རྣམས་ཀྱི་་་
ད་པའི་ཕྱིར་རོ་ཞེས་
བསྔགས་པ་བརྗོད་པའི་ཕྱིར་རོ་ཞེས་བཤད་དོ། །འཕགས་པ་ཤེས་རབ་ཀྱི་ཕ་རོལ་ཏུ་
ཕྱིན་པའི་འགྲེལ་པ་ལས། ལེགས་སོ་ལེགས་སོ་ཞེས་བྱ་བ་ནི་ཡོན་ཏན་གྱི་སྙན་པ་
བརྗོད་པའོ་ཞེས་བཤད་དོ། །གཞན་ཡང་དེ་ཉིད་ལས་ཚིག་ཡིད་ཆེས་སུ་རུང་བས།
དེ་བཞིན་གཤེགས་པ་ལ་ཞུ་བ་གསོལ་པས། འཁོར་མང་པོའི་ཐེ་ཚོམ་གཅོད་ཅིང་
ཕན་ཡོན་ཆེ་བའི་ཕྱིར་ལེགས་སོ་ཞེས་གསུངས་སོ་ཞེས་བཤད་དོ། །འཕགས་པ་བླ་ན་
མེད་པའི་གནས་བསྟན་པའི་མདོ་ལས་ཀྱང་ཉོན་མོངས་པ་ཡོད་བཞིན་དུ་མ་གོས་མ་
ཆགས་པ་གང་ཡིན་པ་དེ་ནི་ལེགས་པ་ཞེས་བྱའོ་ཞེས་གསུངས་སོ། །
བློ་གྲོས་ཡངས་པ་ཁྱོད་ཀྱིས་•འདིར་དེ་བཞིན་གཤེགས་པ་ལ་དོན་ཟབ་མོ་་
68-506