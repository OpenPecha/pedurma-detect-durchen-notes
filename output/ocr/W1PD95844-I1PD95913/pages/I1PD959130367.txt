༣ ༣ ༤
བསྟན་འགྱུར། མདོ་སྡེ། ༼རྟ》 ༡༣༣
སློབ་དཔོན་ཧྱན་ཙང་དང་ཆོས་སྐྱོང་གི་གཞུང་གིས་འོག་ནས་སྟོན་པ་ནི་ཡང་དག་པ་
ཡིན་ནོ། །རྒྱ་ཆེར་བཤད་པ་ནི་རྣམ་པར་•རིག་པ་ཙམ་དུ་གྲུབ་པའི་བསྟན་བཅོས་
ཀྱི་འགྲེལ་པ་དང༌་། སངས་རྒྱས་ཀྱི་སའི་འགྲེལ་པ་ལས་བསྟན་པ་བཞིན་ནོ། །
རྟོག་དཔྱོད་ཀྱི་སྤྱོད་པ་ནི་སོ་སོའི་སྐྱེ་བོའི་གཞན་གྱི་དབང་གི་ཐ་སྙད་དེ།
ནང་་
གི་སོ་སོ་རང་གིས་•རིག་པར་བྱ་བ་མ་ཡིན་པར་གསུངས་པའི་ཕྱིར་ཕན་ཚུན་ཞེས་བྱ་
བ་གསུངས་སོ། །ཚིག་ངེས་པར་འགྲེལ་པའི་མདོ་དང་། དགོངས་པ་ཟབ་མོ་་་
ངེས་པར་འགྲེལ་པའི་མདོ་ལས་ནི་རྟོག་གེའི་སྤྱོད་ཡུལ་ཞེས་འབྱུང་ལ་མདོ་འདི་ལས་
ནི་རྟོག་དཔྱོད་ཀྱི་སྤྱོད་ཡུལ་ལས་•འདས་པ་ཞེས་འབྱུང་བ་དེ་ཇི་ལྟར་བརྡ་སྤྲད་པར་
བྱ་ཞེ་ན། འདི་ལ་བཤད་པ་རྣམ་པ་གཉིས་ཡོད་དེ། དང་པོ་ནི་ཁ་ཅིག་ན་རེ་་
མདོ་སྡེ་དངང་། བསྟན་བཅོས་རྙིང་འགྱུར་རྣམས་ལས་ནི་རྟོག་གེ་ཞེས་འབྱུང་ངོ་། །
སློབ་དཔོན་ཧྱན་ཙང་གིས་ནི་རྟོག་དཔྱོད་ཅེས་པར་བསྒྱུར་ཏེ། དེ་ལ་རྟོག་པ་ནི་་་
འདི་ལྟ་སྟེ། ཀུན་ཏུ་ཚོལ་བའོ། །དཔྱོད་པ་ནི་སོ་སོར་རྟོག་པ་སྟེ། རྣལ་་
འབྱོར་སྤྱོད་པའི་ས་ལ་སོགས་པ་ལས་•ཇི་སྐད་དུ་ཐམས་ཅད་ཀྱང་སེམས་པ་དང་།
ཤེས་རབ་ཀྱི་ངོ་བོ་ཉིད་ཡིན་ནོ་ཞེས་བཤད་པ་ལྟ་བུའོ། །མདོ་སྡེ་འདི་ལས་རྟོག་་
དཔྱོད་ཅེས་གསུངས་པ་ནི་རྟོག་པ་དང་དཔྱོད་པ་ལ་སྤྱིར་རྟོག་དཔྱོད་ཅེས་བཤད་དེ།
ཐམས་ཅད་ལ་ཡང་ཡོངས་སུ་ཚོལ་བ་དང་། དོན་སེམས་པ་ཡོད་པའི་ཕྱིར་རོ། །
རྟོག་དཔྱོད་ཅེས་བྱ་བ་འདི་ཡང་། སོ་སོ་ནས་བཤད་པ་མི་མཐུན་ཏེ། ཐམས་་
ཅད་ཡོད་པར་སྨྲ་བ་དག་ནི་སེམས་ལས་ལོགས་ཤིག་ན་སེམས་ལས་བྱུང་བ་ཡང་དག་
པའི་ངོ་བོ་ཉིད་དུ་ཡོད་དེ། འདོད་པའི་ཁམས་ནས་བསམ་གཏན་དང་པོའི་བར་
གྱི་སེམས་ཅན་ཐམས་ཅད་ནི་རྟོག་པ་དང་བཅས་ཤིང་དཔྱོད་པ་དང་བཅས་པའོ། །
བསམ་གཏན་ཁྱད་པར་ཅན་རྣམས་ནི་རྟོག་པ་མེད་ལ་དཔྱོད་པ་དང་བཅས་པའོ། །
68-334