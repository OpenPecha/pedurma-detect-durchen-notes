འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
३२९
བསྟན་པ་དང་། གནོད་པར་བགྱིད་ཅེས་བྱ་བ་ལ་སོགས་པས་ལུས་ཀྱི་ལས་མི་་
མཐུན་པར་གྱུར་པ་བསྟན་པའོ། །དེ་ལ་གཞན་དུ་རྣམ་པ་སྣ་ཚོགས་ཞེས་བྱ་བ་ལ་
སོགས་པ་ནི་ཡིད་ཀྱི་ལས་ཀྱི་མཚན་ཉིད་ཡིན་ཏེ། ཡིད་འདི་ལྟར་མུ་སྟེགས་ཅན་
【རྣམས་རྣམ་པ་•སྣ་ཚོགས་ཀྱིས་ཡོངས་སུ་བཙལ་ཀྱང་དེ་ཁོ་ན་ཉིད་ཀྱི་དོན་དམ་པ་
ཁོང་དུ་མ་ཆུད་པས་གཞན་དུ་ན་ནོར་བས་མོས་པ་ནི་གསུམ་དུ་འཛིན་པར་གྱུར་ཏེ། །
རྣམ་པ་སྣ་ཚོགས་ཀྱི་•མོས་པ་ཅན་དང་། ཐ་དད་པའི་མོས་པ་ཅན་•རྣམ་པར་་་
འགྱུར་བའི་མོས་པ་ཅན་དུ་གྱུར་པའོ། །ཚིག་ངེས་པར་འགྲེལ་པའི་མདོ་ལས་ནི་་
འཛིན་པ་སྣ་ཚོགས་བསྐྱེད་ཅེས་འབྱུང་ངོ་། །རྣམ་པ་གསུམ་དུ་དབྱེ་བ་ནི་མེད་དོ། །
དགོངས་པ་ཟབ་མོ་•རྣམ་པར་འགྲེལ་པའི་མདོ་ལས་ནི་ཐ་དད་པའི་ལྟ་བ་དང་།
ཐ་དད་པའི་མངོན་པར་ཞེན་པ་བསྐྱེད་ནས་ཐ་དད་པའི་སྡེར་གྱུར་ཅེས་•འབྱུང་ངོ་།།
མོས་པ་རྣམ་པ་གསུམ་པ་•ཡང་སོ་སོ་ནས་བཤད་པ་མི་མཐུན་ཏེ། ཁ་ཅིག་ན་རེ་
རྣམ་པ་སྣ་ཚོགས་ཀྱིས་མོས་པ་ཅན་དུ་གྱུར་ཅེས་•བྱ་བ་ནི་ཆོས་རྣམ་པ་སྣ་ཚོགས་ལ་
དོན་དམ་པའི་མཚན་ཉིད་མེད་པའི་དེ་བཞིན་འདོད་པའི་ཕྱིར་རྣམ་པ་སྣ་ཚོགས་ཀྱི་•
མོས་པ་ཞེས་བྱའོ། །ཐ་དད་པའི་མོས་པ་ཅན་དུ་གྱུར་ཅེས་•བྱ་བ་ནི་ཆོས་རྣམས་
ལས་ལོགས་ཤིག་ན་དོན་དམ་པ་ཡོད་དེ། ངེས་པར་ཆོས་ཐམས་ཅད་དང་ཐ་དད་
ཅེས་འདོད་པའི་ཕྱིར་ཐ་དད་པའི་མོས་པ་ཅན་ཞེས་བྱའོ། །རྣམ་པར་འགྱུར་བའི་
མོས་པ་ཅན་དུ་གྱུར་ཅེས་•བྱ་བ་ནི་ཡང་དག་པའི་ཚུལ་དུ་ན་དོན་དམ་པ་ནི་རྣམ་་་
པར་གྱུར་པ་མེད་པ་ཡིན་ན། རྣམ་པར་འགྱུར་ཞིང་རྟག་པར་གནས་པ་མ་ཡིན་ནོ་
ཞེས་ཟེར་བའི་ཕྱིར་རྣམ་པར་འགྱུར་བའི་མོས་པ་ཅན་དུ་གྱུར་པ་ཞེས་བྱའོ་ཞེའོ། །
ཁ་ཅིག་ན་རེ་ཚིག་དང་པོ་ནི་སྤྱིའོ། །ཚིག་ཕྱི་མ་གཉིས་ནི་བྱེ་བྲག་གོ་ཞེས་ཟེར་ཏེ།
ཚིག་གི་དོན་བཤད་པ་ནི་སྔ་མ་བཞིན་ནོ། །ཁ་ཅིག་ན་རེ་རྣམ་པ་གསུམ་ཆར་ཡང་
68-329