འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
२१३
དངོས་པོ་ཡང་མདོར་བསྡུ་ན་རྣམ་པ་གསུམ་སྟེ། རང་གིས་རྟོགས་པའི་དངོས་པོ་
དང་གཞན་རྟོགས་པར་བྱ་བའི་དངོས་པོ་དང་། གཞན་དག་རྟོགས་པར་བྱ་བའི་
ཆེད་དུ་ཐ་སྙད་བླང་•བའི་དངོས་པོའོ། །དངོས་པོ་རེ་རེ་ཡང་དོན་མང་པོ་དང་་
ལྡན་པས་བཤད་ཀྱིས་མི་རྫོགས་ཞེས་སོ།།
བམ་པོ་བཅུ་གཅིག་པ། རིགས་ཀྱི་བུ་འདུས་མ་བྱས་ཞེས་བྱ་བ་དེ་ཡང་སྟོན་
པས་བཤད་པ་གླེང་བ་དང་། དྲིས་པ་བཞིན་དུ་རྒྱ་ཆེར་བཤད་པ་སྟེ། འདི་ནི་
དང་པོཔོའོ། །རིགས་ཀྱི་བུ་དཔེར་ན་སྒྱུ་མ་མཁན་ནམ།
སྒྱུ་མ་མཁན་གྱི་སློབ་མ་་
མཁས་པ་ཞིག་ལམ་པོ་ཆེའི་བཞི་མདོར་འདུག་སྟེ། རྩྭ་དང་ལོ་མ་དང་ཤིང་དང་་
གསེག་མ་དང་གྱོ་དུམ་ལ་སོགས་པ་གཅིག་ཏུ་བསྡུས་ནས་སྒྱུ་མའི་ལས་སྣ་ཚོགས་ཞེས་
བྱ་བ་འདི་མན་ཆད་ནི་དྲིས་པ་•བཞིན་དུ་རྒྱ་ཆེར་བསྟན་པ་ཞེས་བྱ་བ་སྟོན་ཏོ། །
འདི་ཡང་རྣམ་པ་གསུམ་དུ་དབྱེ་སྟེ། དཔེ་སྨོས་ནས་བཟླས་ཏེ་བཤད་པ་དང་།
དེ་བཞིན་དུ་སེམས་ཅན་གང་དག་ཅེས་བྱ་བ་མན་ཆད་ཀྱིས་•ཆོས་དཔེ་དང་་་་
མཚུངས་པ་ཉིད་དུ་བསྟན་པ་དང་། རིགས་ཀྱི་བུ་དེ་ལྟར་ཞེས་བྱ་བ་མན་ཆད་
མཇུག་བསྡུ་ཞིང་ཕ་རོལ་གྱིས་བརྒལ་•བའི་ལན་བཏབ་པའོ།
དང་པོ་ལ་ཡང་རྣམ་པ་གསུམ་དུ་དབྱེ་སྟེ། སྒྱུ་མའི་དངོས་པོའི་དཔེ་དང་དེ་
ལ་སེམས་ཅན་གང་དག་ཅེས་བྱ་བ་མན་ཆད་ཀྱིས་རྨོངས་པ་དག་པ་ཉིད་དུ་འཛིན་་
པའི་དཔེ་བསྟན་པ་དང་། སེམས་ཅན་གང་དག་ཅེས་བྱ་བ་མན་ཆད་ཀྱིས་•ཁོང་
དུ་ཆུད་པ་དག་གིས་ཡང་དག་པ་•མ་ཡིན་པ་རྟོགས་པའི་དཔེ་བསྟན་པའོ། །དང་
པོ་སྒྱུ་མའི་དངོས་པོའི་དཔེ་བསྟན་པ་ཡང་རྣམ་པ་གཉིས་སུ་བསྟན་ཏེ། སྒྱུ་མའི་་་
དངོས་པོ་མདོར་བསྟན་པ་དང་། འདི་ལྟ་སྟེ་ཞེས་བྱ་བ་མན་ཆད་ཀྱིས་སྒྱུ་མའི་་་་
དངོས་པོ་རྣམ་པར་ཕྱེ་སྟེ་བསྟན་པའོ། །སྒྱུ་མའི་དངོས་པོ་མདོར་བསྟན་པ་ཡང་
68-283