པ་དང་།
འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
ཡང་དག་པའི་སྤོང་བ་དང་། རྫུ་འཕྲུལ་གྱི་རྐང་པ་དང་། དབང་
པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། ལམ་གྱི་ཡན་ལག་
རྣམས་ཀྱིས་སོ་སོ་ལ་དེ་བཞིན་•ཉིད་དང་། དོན་དམ་པ་དང་། ཆོས་བདག་་་
མེད་པ་ཉིད་ཡོངས་སུ་ཚོལ་བར་མི་བྱེད་ཀྱི་•ཞེས་བྱ་བ་འདི་མན་ཆད་ནི་གསུམ་པ་
ཀུན་དུ་ཁྱབ་པའི་དོན་རྣམ་པ་གསུམ་ལས་བརྩམས་ནས། རོ་གཅིག་པའི་མཚན་་
ཉིད་བསྟན་པ་ཡིན་ཏེ། དེ་ལ་ཀུན་དུ་ཁྱབ་པའི་དོན་རྣམ་པ་གསུམ་ནི་འདི་ལྟ་སྟེ།
དེ་བཞིན་ཉིད་དང་།
དོན་དམ་པ་དང་། ཆོས་བདག་མེད་པ་ཉིད་དོ། །
གསུམ་པོ་འདི་དག་ཕུང་པོ་ལ་སོགས་པའི་ཆོས་ལ་ཁྱབ་པའི་ཕྱིར་གསུམ་པོ་འདི་དག་
ལ་རོ་གཅིག་པ་ཞེས་བསྟན་ཏོ། །འདི་ཡང་རྣམ་པ་གཉིས་ཀྱིས་བསྟན་ཏེ། རྣམ་
པར་བཤད་པ་དང་། མཇུག་བསྡུ་བའོ། །རྣམ་པར་བཤད་པ་ཡང་རྣམ་པ་་
གཉིས་ཏེ། མི་མཐུན་པའི་རྣམ་པར་བཤད་པ་དང་། མཐུན་པའི་རྣམ་པར་་
བཤད་པ་སྟེ། འདི་ནི་དང་པོའོ། །འདི་ལྟར་དོན་དམ་པའི་བདེན་པ་ནི་དོན་་
རྣམ་པ་སྣ་ཚོགས་དང་ལྡན་པས། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་་་
མདོ་ལས་ནི་མིང་བཅུ་གཉིས་གསུངས་ཏེ། འདི་ལྟ་སྟེ། དེ་བཞིན་ཉིད་དང་།
ཆོས་ཀྱི་དབྱིངས་དང་། ཆོས་ཉིད་དང་། ཡང་དག་པ་ཉིད་དང་། རྣམ་པར་
མི་འགྱུར་བ་ཉིད་དང་། མཉམ་པ་ཉིད་དང་། སྐྱོན་མེད་པ་ཉིད་དང་།
ཆོས་ངེས་པ་ཉིད་དང་། ས་གནས་པ་ཉིད་དང་། ཡང་དག་པའི་མཐའ་དང་།
ནམ་མཁའི་ཁམས་དང་། བསམ་གྱིས་མི་ཁྱབ་པའི་དབྱིངས་སོ།
།དེ་བཞིན་དུ་
བསྟན་པ་གཞན་དག་ལས་འབྱུང་བ་ནི་འདིར་བརྗོད་ཀྱིས་•མི་རྫོགས་སོ། །
འདིར་རེ་ཞིག་དོན་རྣམ་པ་གསུམ་ལས་བརྩམས་ནས་རོ་གཅིག་པའི་མཚན་ཉིད་་
བསྟན་པ་ཡིན་ཏེ། དེ་ལ་དེ་བཞིན་ཉིད་ཅེས་བྱ་བ་ནི་རྣམ་པར་རིག་པ་ཙམ་དུ་
68-487