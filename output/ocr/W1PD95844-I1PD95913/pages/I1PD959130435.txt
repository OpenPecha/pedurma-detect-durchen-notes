०२
_____བསྟན་འགྱུར། མདོ་སྡེ། ༼རྟ༽ ༡༣༣ Pappn
མདུད་པའོ། །དེ་ལ་མཚན་མའི་མདུད་པ་ནི་དགྲོལ་བར་དཀའ་བའོ། །གནས་
ངན་ལེན་གྱི་མདུད་པ་ནི་དགག་པར་དཀའ་བའོ།
།སེམས་ཀྱིས་•ཆོས་ཀྱི་ཡུལ་་
རྣམ་པར་རྟོག་པ་ནི་མཚན་མའི་མདུད་པ་ཞེས་བྱའོ།
།རྣམ་པར་རྟོག་པ་འདིའི་
དབང་གིས་འདོད་ཆགས་དང་ཞེ་སྡང་ལ་སོགས་པའི་ཉོན་མོངས་པ་འབྱུང་བ་ནི་
གནས་ངན་ལེན་གྱི་མདུད་པ་ཞེས་བྱའོ། །ནམ་རྣམ་པར་མི་རྟོག་•པའི་ཡེ་ཤེས་
ཐོབ་པ་ན་མཚན་མའི་མདུད་པ་གདོད་གྲོལ་བར་གྱུར་ཏེ། མཚན་མའི་མདུད་པ་
མི་འབྱུང་བ་ཉིད་ཀྱིས་གནས་ངན་ལེན་གྱི་མདུད་པ་ཡང་དེའི་ཟླ་•ལ་འགག་པར་
འགྱུར་རོ་ཞེས་བཤད་དོ། །སློབ་དཔོན་ཡང་དག་བདེན་པའི་འགྲེལ་པ་ལས།
མཚན་མའི་མདུད་པ་ནི་རྣམ་པར་རྟོག་པའི་རྣམ་པར་ཤེས་པའི་འཛིན་པ་སྟེ།
འདི་ལྟར་རྣམ་པར་ཤེས་པ་དྲུག་པོ་ཐམས་ཅད་ཀྱིས་སེམས་ཀྱིས་དམིགས་པར་བྱ་་་་
བའི་ཕྱི་རོལ་གྱི་ཡུལ་རྣམས་ཡོད་པ་ཉིད་དུ་འཛིན་ཅིང་ཐམས་ཅད་རང་གི་སེམས་་་
ཀྱིས་བྱས་པར་ཁོང་དུ་མ་ཆུད་པའི་ཕྱིར། ལྟ་བ་དང་མཚན་མ་•མངོན་པར་ཞེན་
ཏོ༑ །ཐམས་ཅད་ཀུན་དུ་རྟོག་•པར་བྱས་པས་འདོད་ཆགས་དང་ཞེ་སྡང་ལ་་་་་
སོགས་པ་ནི་མེད་པ་ལས་སྐྱེས་པ་ཡིན་ནོ་ཞེས་བཤད་དོ། །ཐེག་པ་ཆེན་པོ་བསྡུས་
པའི་འགྲེལ་པ་གསར་འགྱུར་དང་། སློབ་དཔོན་དབྱིག་གཉེན་གྱིས་མཛད་པ་ལས་
ནི་ཚིག་འདི་མི་འབྱུང་ངོ་། །ཚིག་ངེས་པར་འགྲེལ་པའི་མདོ་ལས་ནི་མཚན་མ་སྣ་་
ཚོགས་ཀྱི་འཆིང་བ་དང་། གནས་ངན་ལེན་གྱི་འཆིང་བ་ཞེས་འབྱུང་ངོ་། །
གཞན་ཡང་དེ་ཉིད་ལས་•མཚན་མའི་མདུད་པ་དང་། གནས་ངན་ལེན་གྱི་
མདུད་པ་ཞེས་འབྱུང་ངོ་། །སློབ་དཔོན་ཡང་དག་བདེན་པའི་བརྗེད་བྱང་ལས་་
རྣམ་པར་ཤེས་པ་ལྔ་པོ་དག་གི་ཡུལ་གང་ཡིན་པ་དེ་ནི་མཚན་མའི་འཆིང་བ་ཞེས་་
བྱའོ༑ །ཡིད་ཀྱི་རྣམ་པར་ཤེས་པའི་ཡུལ་གང་ཡིན་པ་དེ་ནི་གནས་ངན་ལེན་གྱི་་
68-402