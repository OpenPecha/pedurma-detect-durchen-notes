འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
༨༦༣
ནམ་མཁའ་ལས་བབས་•པས། དེའི་ཕྱིར་གནས་འདི་དྲང་སྲོང་ལྷུང་•བའི་
གནས་ཞེས་བྱའོ། །གཞན་ཡང་འདས་པའི་དུས་●རྒྱལ་པོ་སྙིང་རྗེ་དང་ལྡན་པས་
རི་དྭགས་མང་པོ་རྣམས་ལ་མི་འཇིགས་པ་བྱིན་པའི་གནས་ཡིན་པས་དེའི་ཕྱིར་ཡང་
གནས་དེ་དྲང་སྲོང་ལྷུང་བ་རི་དྭགས་བྱིན་པའི་ཚལ་ཞེས་བྱའོ་ཞེས་གསུངས་ཏེ།
ཞིབ་ཏུ་དེ་ཉིད་ལས་བསྟན་པ་བཞིན་ནོ། །བསྟན་བཅོས་བྱེ་བྲག་ཏུ་བཤད་པ་ཆེན་
པོ་ལས། བཅོམ་ལྡན་འདས་ཡུལ【བཱ་རཱ་ཎ་སཱི་•དྲང་སྲོང་སྨྲ་བའི་གནས་རི་དྭགས་
བྱིན་པའི་གནས་ན་ཀུན་ཤེས་ཀཽཎྜི་●ནྱ་ལ་སོགས་པ་ལ་ཡང་དག་པའི་ཆོས་ཀྱི་འཁོར་
ལོ་བསྐོར་ཏེ་ཞེས་གསུངས་པ་དེ་ལ་ཅིའི་ཕྱིར【བཱ་རཱ་ཎ་སཱི་•ཞེས་བྱ་•ཞེ་ན། སྨྲས་
པ༑ འདི་ནི་ཆུ་ཀླུང་གི་མིང་ཡིནན་ཏེ། དེ་ལས་མི་རིང་བ་ན་རྒྱལ་པོའི་གྲོང་་་་་
ཁྱེར་བརྩིགས་པས། དེའི་ཕྱིར་གྲོང་ཁྱེར་འདི་ཡང【བཱ་རཱ་ཎ་སཱི་•ཞེས་བྱའོ། །
ཅིའི་ཕྱིར་དྲང་སྲོང་སྨྲ་བ་ཞེས་བྱ་ཞེ་ན། སྨྲས་པ། གལ་ཏེ་འདི་སྐད་དུ་སངས་
རྒྱས་རྣམས་ནི་ངེས་པར་གནས་དེར་ཡང་དག་པའི་ཆོས་ཀྱི་འཁོར་ལོ་བསྐོར་བ་ཡིན་
ནོ་ཞེས་ཟེར་ན་ནི་དེ་འདི་སྐད་དུ་སངས་རྒྱས་རྣམས་ནི་དྲང་སྲོང་མཆོག་ཡིན་ཏེ།
ཐམས་ཅད་ཀྱིས་གནས་དེར་དང་པོ་ཆོས་ཀྱི་འཁོར་ལོ་བསྐོར་བའི་ཕྱིར་དྲང་སྲོང་སྨྲ་
བའི་གནས་ཞེས་བྱའོ་ཞེས་བརྗོད་པར་བྱའོ། །གལ་ཏེ་འདི་སྐད་དུ་སངས་རྒྱས་
རྣམས་གནས་དེར་ཆོས་ཀྱི་འཁོར་ལོ་བསྐོར་•བ་ངེས་པ་ཡང་མ་ཡིན་ནོ་ཞེས་ཟེར་ན་
ནི་འདི་སྐད་དུ་དྲང་སྲོང་གནས་ཞེས་བརྗོད་པར་བྱ་སྟེ། འདི་ལྟར་སངས་རྒྱས་་་་
འཇིག་རྟེན་དུ་བྱུང་བ་ན། དྲང་སྲོང་ཆེན་པོ་དང་འཕགས་པའི་སློབ་མ་དྲང་སྲོང་
མང་པོ【རྣམས་ཀྱི་•གནས་སུ་གྱུར་པ་དང་། སངས་རྒྱས་འཇིག་རྟེན་དུ་མ་བྱུང་་
བའི་ཚེ་ནི་དྲང་སྲོང་རང་སངས་རྒྱས་གནས་པ་དང་། རང་སངས་རྒྱས་མེད་པའི་
ཚེ་ནི་འཇིག་རྟེན་པའི་དྲང་སྲོང་མངོན་པར་ཤེས་པ་ལྔ་དང་ལྡན་པ་དག་གནས་•
68-863