༢༧༢
__བསྟན་འགྱུར། མདོ་སྡེ། ༼རྟ༽ ༡༣༣
ལན་ཡང་དག་པར་བསྟན་པ་སྟེ། འདི་ནི་དང་པོའོ། །རིགས་ཀྱི་བུ་འདུས་བྱས་
ཞེས་བྱ་བ་དེ་ནི་སྟོན་པས་བཏགས་པའི་ཚིག་ཡིན་ཏེ་ཞེས་བྱ་བ་མན་ཆད་ནི་གཉིས་
པ་དྲིས་པ་བཞིན་དུ་ལན་ཡང་དག་པར་བསྟན་པ་•ཞེས་བྱ་བ་སྟོན་ཏོ། །འདི་་་
ཡང་རྣམ་པ་གཉིས་ཏེ། འདུས་བྱས་གཉིས་སུ་མེད་པའི་མཚན་ཉིད་བསྟན་པ་་
དང་། རིགས་ཀྱི་བུ་འདུས་མ་བྱས་ཞེས་བྱ་བ་དེ་ཡང་སྟོན་པས་ཞེས་བྱ་བ་མན་་་
ཆད་ཀྱིས་འདུས་མ་བྱས་གཉིས་སུ་མེད་པའི་མཚན་ཉིད་བསྟན་པའོ། །དང་པོ་་་་
ཡང་རྣམ་པ་གཉིས་ཀྱིས་བསྟན་ཏེ། མཚན་ཉིད་རྣམ་པ་གསུམ་དགག་པ་དང་།
འོན་ཀྱང་དངོས་པོ་མེད་པ་ལས་ཞེས་བྱ་བ་མན་ཆད་ཀྱིས་*ཕ་རོལ་གྱིས་བརྒལ་བའི་
ལན་རྣམ་པར་བཤད་ཅིང་ཡང་དག་པའི་རིགས་པ་•བསྟན་པའོ། །མཚན་ཉིད་
རྣམ་པ་གསུམ་དགག་པ་ཡང་རྣམ་པ་གསུམ་དུ་དབྱེ་སྟེ།
འདུས་བྱས་དགག་པ་
དང་། རིགས་ཀྱི་བུ་ཞེས་བྱ་བ་མན་ཆད་ཀྱིས་འདུས་མ་བྱས་དགག་པ་དང་།
འདུས་བྱས་དང་འདུས་མ་བྱས་མ་གཏོགས་•པ་ཞེས་བྱ་བ་མན་ཆད་ཀྱིས་འདུས་
བྱས་ཀྱང་མ་ཡིན། འདུས་མ་བྱས་ཀྱང་མ་ཡིན་པ་དགག་པ་སྟེ། འདི་ནི་དང་
པོ་འདུས་བྱས་ཀྱི་མཚན་ཉིད་དགག་པའོ། །མདོའི་ཚིག་འདི་ཡང་རྒྱ་གར་ཡུལ་
པའི་སློབ་དཔོན་རྣམས་སོ་སོ་ནས་མི་མཐུན་པར་བཤད་པ་རྣམ་པ་གསུམ་ཡོད་དེ།
་རེ་མདོའི་ཚིག་འདི་ནི་མུ་སྟེགས་ཅན་ཁོ་ནའི་དབང་དུ་མཛད་ནས་སྟོན་
པ་ཞེས་གསུངས་པ་ཡིན་ཏེ། འདི་ལྟར་བསྐལ་པ་དང་པོ་ཆགས་པའི་ཚེ་མུ་སྟེགས་
ཅན་གྱི་སྟོན་པ་དག་གིས་བཏགས་●པ་ཙམ་དུ་འདུས་བྱས་ཀྱི་ཆོས་རྣམས་ཞེས་རྣམ་
པར་གཞག་པའོ། །མུ་སྟེགས་ཅན་གྱིས་བཏགས་•པ་ཙམ་དུ་རྣམ་པར་གཞག་པ་
གང་ཡིན་པ་དེ་ནི་ཀུན་ཏུ་རྟོག་པ་ལས་བྱུང་བ་ཐ་སྙད་དུ་བརྗོད་པ་དག་ཡིན་ནོ། །
ཀུན་ཏུ་རྟོག་པ་ལས་བྱུང་བ་ཐ་སྙད་དུ་བརྗོད་པ་ཡིན་པར་གྱུར་ན། དེ་ནི་་
68-272