५०२
བསྟན་འགྱུར། མདོ་སྡེ། ༼རྟ༽
ク٩٩
བྱའོ།༑ །དེ་ཉིད་ལས་ཤ་ལྷག་ལྟ་བུར་གྱུར་ཏེ། ཡན་ལག་དང་ཉིང་ལག་གི་
མཚན་མ་བྱུང་བ་ནི་རྐང་ལག་འགྱུས་པ་ཞེས་བྱའོ། །དེ་སྐྲ་དང་བ་སྤུ་དང་།
སེན་མོ་བྱུང་བ་ནི་དེ་ཉིད་ཀྱི་དུས་ཡིན་ནོ། །དེ་ནས་མིག་ལ་སོགས་པའི་དབང་པོ་
རྣམས་མངོན་པར་འགྲུབ་པ་ནི་དབང་པོ་དོད་པའི་དུས་ཞེས་བྱའོ།
།དེ་ནས་དེའི་
གནས་གསལ་བར་གྱུར་པ་ནི་མཚན་དོད་པའི་དུས་ཞེས་བྱའོ་ཞེས་འབྱུང་ངོ་། །
མེར་མེར་པོ་ལ་སོགས་པ་•དུས་དེ་དག་ཇི་སྲིད་ཀྱིས་•ཡོངས་སུ་རྫོགས་པར་འགྱུར་
ཞེ་ན། སྨྲས་པ། བསྟན་བཅོས་རྣལ་འབྱོར་སྤྱོད་པའི་ས་ལས་མངལ་ན་གནས་
པ་དེ་ཡང་། ཞག་བདུན་ཕྲག་སུམ་ཅུ་རྩ་བརྒྱད་ཀྱིས་"མངལ་དུ་ཡན་ལག་དང་།
ཉིང་ལག་ཐམས་ཅད་དང་ལྡན་པར་འགྱུར་རོ། །དེ་ནས་ཞག་བཞི་ལོན་ན་བཙའ་
བར་འགྱུར་ཏེ། བཅོམ་ལྡན་འདས་ཀྱིས་•མངལ་དུ་འཇུག་པའི་མདོ་ལས། དེ་
ནི་ཟླ་བ་དགུ་འམ། དེ་ལས་འདས་ན་ཤིན་ཏུ་རྫོགས་པར་འགྱུར་རོ།
།ཟླ་བ་
བརྒྱད་ཀྱིས་•ནི་རྫོགས་པ་ཡིན་མོད་ཀྱི་●ཤིན་ཏུ་རྫོགས་པ་ནི་མ་ཡིན་ནོ། ། །ཟླ་བ་
དྲུག་གམ་བདུན་གྱིས་ནི་རྫོགས་པར་མི་འགྱུར་ཏེ། ཡན་ལག་མ་ཚང་བར་ཡང་་
འགྱུར་རོ་ཞེས་ཇི་སྐད་གསུངས་པ་ལྟ་བུའོ་ཞེས་འབྱུང་སྟེ། རྒྱ་ཆེར་རྣམ་པར་་
འབྱེད་པ་ནི་བསྟན་བཅོས་རྣམ་པར་དགྲོལ་•བའི་ལམ་བསྟན་པ་དང་། མངལ་
དུ་འཇུག་པའི་མདོ་ལས་བསྟན་པ་བཞིན་དུ་རིག་•པར་བྱ། །དེ་ལ་སྤྱིའི་མཚན་
ཉིད་ཀྱི་དུས་བརྒྱད་ནི་རྣལ་འབྱོར་སྤྱོད་པའི་སའི་བསྟན་བཅོས་ལས། ཇི་སྐད་དུ།
དུས་བརྒྱད་གང་ཞེ་ན། འདི་ལྟ་སྟེ། མངལ་ན་གནས་པའི་དུས་དང་།
བཙས་པའི་དུས་དང་། བྱིས་པའི་དུས་དང་། གཞོན་ནུའི་དུས་དང་། ལང་
ཚོའི་དུས་དང་། དར་ལ་བབ་པའི་དུས་དང་། རྒས་པའི་དུས་དང་།
འཁོགས་པའི་དུས་སོ། །དེ་ལ་མངལ་ན་གནས་པའི་དུས་ནི་འདི་ལྟ་སྟེ། མེར་
68-542