774
བསྟན་འགྱུར། མདོ་སྡེ། ༼ཟི༽ ༡༣༤
གྱི་•ཡུལ་ལ་དམིགས་པར་བྱེད་དེ། རེས་འགའ་ནི་ཡི་གེས་དོན་འདྲེས་པར་བྱེད་
ལ་རེས་འགའ་ནི་དོན་གྱིས་ཡི་གེ་འདྲེན་པར་བྱེད་དེ། ཡི་གེ་ཚང་བར་མ་སྤངས་་
པར་ཡང་དོན་ལ་སོ་སོར་རྟོག་པའི་ཕྱིར་རོ། །བསྒོམས་པ་ལས་བྱུང་བའི་ཤེས་རབ་
ཀྱི་●དོན་གྱི་ཡུལ་ལ་དམིགས་པ་ཁོ་ན་སྟེ།
འདི་ལྟར་ཡི་གེ་སྤངས་ནས་དོན་ཙམ་་
ལ་སོ་སོར་རྟོག་•པའི་ཕྱིར་རོ། །དཔེར་ན་འགའ་ཞིག་འབབ་ཆུ་ཟབ་ཅིང་རྒྱུན་་་
དྲག་པོ་ལ་རྐྱལ་བར་འདོད་པ་གང་སྔོན་མ་བསླབས་པ་གང་ཡིན་པ་དེ་ནི་རྟེན་སྤོང་་་
བར་མི་བྱེད་དོ། །གང་བསླབས་ནས་ད་དུང་མ་བྱང་བ་གང་ཡིན་པ་དེ་ནི་རེས་་
འགའ་ནི་•སྤོང་བར་བྱེད་ལ། རེས་འགའ་ནི་འཛིན་པར་བྱེད་དོ། །གང་
བསླབས་ནས་ལེགས་པར་བྱང་བ་གང་ཡིན་པ་དེ་ནི་རྟེན་ལ་མི་ལྟོས་པར་ཡང་རང་
གི་མཐུས་ཕ་རོལ་ཏུ་•ཕྱིན་པར་ནུས་པ་བཞིན་དུ་ཤེས་རབ་རྣམ་པ་གསུམ་པོ་དག་
ཀྱང་དེ་བཞིན་ནོ་ཞེས་ཟེར་རོ། །ཁ་ཅིག་ན་རེ་གལ་ཏེ་དེ་ལྟ་ན་བསམས་•པའི་་
ཤེས་རབ་མངོན་པར་འགྲུབ་པར་མི་འགྱུར་ཏེ། འདི་ལྟར་དེ་གལ་ཏེ་མིང་ལ་
དམིགས་པ་དང་། དོན་ལ་དམིགས་པ་གཉི་གར་གཏོགས་པ་ཡང་ཡིན་ན་ནི་གོ་
རིམས་བཞིན་དུ་ཐོས་པ་དང་བསྒོམས་པ་ལས་བྱུང་བ་ཡིན་པར་འགྱུར་རོ་ཞེས་་་་
འབྱུང་སྟེ། འདི་ནི་སློབ་དཔོན་དབྱིག་གཉེན་གྱིས་སློབ་དཔོན་གཞན་དག་གི་ཚིག་
བཟླས་ནས་ཐམས་ཅད་ཡོད་པར་སྨྲ་བ་དག་སུན་འབྱིན་པ་ཡིན་ནོ∶། །འདི་ལྟར་
གསུམ་པོ་དག་གི་
གསུམ་པོ་དག་གི་མཚན་ཉིད་དཔྱད་ན་སོ་སོ་ཐ་དད་པར་བསྟན་པ་ལས་གོང་ན་་
མེད་དེ་འདི་ལྟར་རྣལ་འབྱོར་པ་དག་•ཡང་དག་པའི་བསྟན་པ་ཐོས་པ་ལ་●བརྟེན་
ཏེ༑ འབྱུང་བ་ཁྱད་པར་དུ་འཕགས་པའི་ཤེས་རབ་གང་ཡིན་པ་དེ་ནི་ཐོས་པ་་་་
ལས་བྱུང་བ་ཞེས་བྱའོ། །བསམ་•པའི་རིགས་པ་ལ་•བརྟེན་ཏེ་བྱུང་བ་ཁྱད་པར་
དུ་འཕགས་པའི་ཤེས་རབ་གང་ཡིན་པ་དེ་ནི་བསམས་པ་ལས་བྱུང་བ་ཞེས་བྱའོ། །
68-1154