༣༣༠
བསྟན་འགྱུར། ། མདོ་སྡེ། ༼རྟ༽ ༡༣༣
དོན་ལ་བྱེ་བྲག་ཏུ་གྱུར་པ་མེད་དེ། མང་པོ་རྣམས་ཀྱིས་བརྟགས་ཁ་ཅིག་ཁོ་ན་མ་
ཡིན་པའི་ཕྱིར་སྣ་ཚོགས་ཞེས་བྱ་བ་གསུངས་སོ། །བསམ་པ་ཐ་དད་པའི་ཕྱིར་ཐ་་
དད་པ་ཞེས【བྱ་བ་●གསུངས་སོ། །གཅིག་ནས་གཅིག་ཏུ་བརྟགས་པ་ཐ་དད་པར་
གྱུར་ཅིང་•ངེས་པ་མེད་པའི་ཕྱིར་རྣམ་པར་འགྱུར་བ་ཞེས【བྱ་བ་●གསུངས་སོ། །
ཡིད་ཀྱི་ལས་དང་ངག་གི་ལས་ལ་མི་མཐུན་པར་གྱུར་པ་ནི་གོང་དུ་བཤད་པ་བཞིན་
ནོ༑ །བར་མས་ནི་ངག་གི་ཆོས་གསུམ་གྱི་●ལས་ཁའི་མདུང་ཐུང་དུ་བསྟན་པའོ∶། །
ཐ་མས་ནི་ལུས་ཀྱི་ལས་གཅིག་ལ་•གཅིག་གནོད་པ་བྱས་པ་བསྟན་ཏེ།
དེའིཕྱི་ཕྱིར་
ཚིག་ངེས་པར་འགྲེལ་པའི་མདོ་ལས། ཁའི་རལ་གྲི་དང་དབྱུག་པས་གཅིག་ལ་་
གཅིག་སྨས་●པར་བྱས་པ་ལས་སོ་སོར་གྱེས་པར་གྱུར་ཏོ་ཞེས་གསུངས་སོ། །གཞན་
ཡང་རྣལ་འབྱོར་སྤྱོད་པའི་ས་ལས། འདི་ལས་ཕྱི་རོལ་པ་དེ་དག་ནི་འཇིག་ཚོགས་ལ་
ལྟ་བའི་རྩ་བ་ལས་འབྱུང་བའི་ལྟ་བར་གྱུར་པ་རྣམ་པ་སྣ་ཚོགས་བློ་ཐ་དད་པར་གྱུར་
པའི་ཕྱིར་གཞན་དག་ནི་གཞན་དག་དང་མི་མཐུན་ལ། དེ་དག་ཀྱང་དེ་དག་དང་
ན་གཞན་དག་དང་ན
ཕྱིར་མི་མཐུན་པས་དེ་དག་ལ་ནི་འཕགས་པའི་བདེན་པ་བཞི་བསྟན་པ་ཡང་ཐམས་
ཅད་ཀྱི་ཐམས་ཅད་དུ་མེད་ན་རྟོགས་པ་ལྟ་ག་ལ་ཡོད་ཅེས་བསྟན་ཏོ་ཞེའོ། །
བཅོམ་ལྡན་འདས་དག་དེའི་ཚེ་འདི་སྙམ་དུ་སེམས་ཏེ། ཀྱེ་མ་དེ་བཞིན་་་
གཤེགས་པ་འཇིག་རྟེན་དུ་བྱུང་ཞིང་། འཇིག་རྟེན་དུ་བྱུང་བའི་དབང་གིས་དོན་
དམ་པའི་བདེན་པའི་མཚན་ཉིད་རྟོག་•དཔྱོད་ཀྱི་སྤྱོད་ཡུལ་ཐམས་ཅད་ལས་ཡང་་་
དག་པར་འདས་པ་འདི་ལྟ་བུ་རྟོགས་པ་དང་། མངོན་སུམ་དུ་བགྱི་བ་མཆིས་པ་་
ནི་ངོ་མཚར་རྨད་དུ་བྱུང་བ་ལགས་སོ་སྙམ་བགྱིད་པ་●ལགས་སོ་ཞེས་བྱ་བ་ནི་གསུམ་
པ་རང་གི་སེམས་ཀྱི་བསམ་པ་ཡང་དག་པར་བསྟན་ཏེ། འདི་ལྟར་བྱང་ཆུབ་
68-330