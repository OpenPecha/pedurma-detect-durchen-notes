५९८
བསྟན་འགྱུར། མདོ་སྡེ། ༼རྟ༽ ༡༣༣ pa
ངོ་བོ་ཉིད་དང་•བྱེ་བྲག་ཏུ་ཇི་ཙམ་དུ་རྗེས་སུ་ཐ་སྙད་འདོགས་པ་གང་ཡིན་པའོ་་་་
ཞེས་བྱ་བ་ནི་གཉིས་པ་•ལན་དུ་གསུངས་པའོ།
།འདི་ལྟར་ཆོས་ཐམས་ཅད་ལ་་་
ཡང་དག་པར་•རང་གི་ངོ་བོ་ཉིད་མེད་ཀྱང་།
ཡང་དག་པ་མ་ཡིན་གྱི་• སེམས་ཀྱི་
རྗེས་སུ་མིང་དང་བརྡས་བདག་དང་། ཆོས་ཀྱི་རང་གི་ངོ་བོ་ཉིད་རྣམ་པར་འཇོག་
སྟེ། ༑ ཇི་ལྟར་ཁ་ཅིག་བདག་གོ་ཞེས་སྨྲ་བའམ།
ཡང་ན་གཟུགས་ལ་སོགས་པ་
ལ་བདག་དང་ཆོས་ཀྱི་རང་བཞིན་•ངོ་བོ་ཉིད་ཅེས་འདོགས་པ་དང་། ཁ་ཅིག་་་
བརྟགས་པའི་བདག་གོ་ཡང་དག་པའི་བདག་གོ། །གཟུགས་བསྟན་དུ་ཡོད་པའོ། །
བསྟན་དུ་མེད་པའོ་ཞེས་བྱ་བ་ལ་སོགས་པས་བདག་དང་ཆོས་ཀྱི་བྱེ་བྲག་ཏུ་བརྗོད་་
པ་ལྟ་བུ་སྟེ། དེ་ལྟར་བརྡས་རང་གི་ངོ་བོ་ཉིད་དང་། བྱེ་བྲག་ཏུ་རྣམ་པར་
གཞག་པས་འཇིག་རྟེན་ན་སེམས་ཅན་རྣམས་རྗེས་སུ་ཐ་སྙད་འདོགས་པ་ཡིན་ནོ། །
བསྟན་བཅོས་རྣམ་པར་རིག་•པ་ཙམ་དུ་གྲུབ་པ་ལས། ཡང་དག་པ་མ་ཡིན་པས་
ཕུང་པོ་དང་སྐྱེ་མཆེད་དང་ཁམས་ལ་སོགས་པ་ལ་བདག་དང་ཆོས་ཀྱི་རང་གི་ངོ་བོ་
ཉིད་དང་•བྱེ་བྲག་ཏུ་བརྟགས་•པས་ན་ཡང་དག་པ་མ་ཡིན་པ་དེས【ན་རང་•གི་ངོ་
བོ་ཉིད་དམ་བྱེ་བྲག་ཏུ་བརྟགས་•པ་གང་ཡིན་པ་དེ་ནི་མདོར་བསྡུ་ན་ཀུན་བརྟགས་
པའི་ངོ་བོ་ཉིད་ཅེས་བྱའོ་ཞེས་འབྱུང་སྟེ། རང་གི་ངོ་བོ་ཉིད་དང་བྱེ་བྲག་གི་དོན་
རྒྱ་ཆེར་བཤད་པ་ནི་ཐེག་པ་ཆེན་པོ་བསྡུས་པའི་འགྲེལ་པ་སློབ་དཔོན་དབྱིག་གཉེན་
དང་། སློབ་དཔོན་ངོ་བོ་ཉིད་མེད་ཀྱིས་•མཛད་པ་དང་། རྣལ་འབྱོར་སྤྱོད་
པའི་ས་ལས་བསྟན་པ་བཞིན་དུ་རིག་པར་བྱའོ། །
ཆོས་རྣམས་ཀྱི་གཞན་གྱི་དབང་གི་མཚན་ཉིད་གང་ཞེ་ན་ཞེས་བྱ་བ་ལ་སོགས་
པས་ནི་གཉིས་པ་གཞན་གྱི་དབང་བསྟན་•ཏོ། །འདི་ཡང་ཞུས་པ་དང་ལན་གྱིས་
བསྟན་ཏེ་འདི་ནི་ཞུ་བ་གསོལ་བའོ། །འདི་ལྟ་སྟེ་ཆོས་ཐམས་ཅད་ཀྱི་རྟེན་ཅིང་་་་
68-594