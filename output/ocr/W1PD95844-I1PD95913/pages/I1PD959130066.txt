འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
१३
མཚན་མ་བསྟན་པ་ལ་ཆོས་བཤད་པ་ཞེས་བརྗོད་དོ། །སངས་རྒྱས་ཀྱི་ཞིང་ལ་ལ་་
ན་ནི་སྨིན་མ་བསྐྱོད་པའི་མཚན་མ་ལ་ཆོས་བཤད་པ་ཞེས་བརྗོད་དོ།
།སངས་རྒྱས་
ཀྱི་ཞིང་ལ་ལ་ན་ནི་མིག་རིག་རིག་བྱས་པ་ལ་●ཆོས་བཤད་པ་ཞེས་བརྗོད་དོ།
།
སངས་རྒྱས་ཀྱི་ཞིང་ལ་ལ་ན་ནི་བགད་•པ་ལ་ཆོས་བཤད་པ་ཞེས་བརྗོད་དོ།
།
སངས་རྒྱས་ཀྱི་ཞིང་ལ་ལ་ན་ནི་གླལ་བ་ལ་ཆོས་བཤད་པ་ཞེས་བརྗོད་དོ། །སངས་
རྒྱས་ཀྱི་ཞིང་ལ་ལ་ན་ནི་སེ་གོལ་བྱས་པ་ལ་ཆོས་བཤད་པ་ཞེས་བརྗོད་དོ།
།སངས་
རྒྱས་ཀྱི་ཞིང་ལ་ལ་ན་ནི་རྗེས་སུ་དྲན་པ་ལ་ཆོས་བཤད་པ་ཞེས་བརྗོད་དོ།
།སངས་
རྒྱས་ཀྱི་ཞིང་ལ་ལ་ན་ནི་ལུས་བསྐྱོད་པ་ལ་ཆོས་བཤད་པ་ཞེས་བརྗོད་དོ་ཞེས་་་
གསུངས་སོ།
།འཕགས་པ་དྲི་མ་མེད་པར་གྲགས་པས་བསྟན་པའི་མདོ་ལ་སོགས་
པ་དང་སྦྱར་ན། ཇི་ཙམ་དུ་རྣམ་པ་སྣ་ཚོགས་ཀྱིས་ཕན་འདོགས་པ་ཐམས་ཅད་ནི་
ཆོས་སྟོན་པ་ཞེས་བྱ་སྟེ།
དེའི་ཕྱིར་མདོ་སྡེ་དེ་ཉིད་ལས་ལ་ལ་ན་ནི་འོད་ཟེར་་་་
གྱིས་སངས་རྒྱས་ཀྱི་མཛད་པ་བྱེད་དོ། །དེ་བཞིན་དུ་ལ་ལ་ན་•ནི་ནམ་མཁས་སོ། །
ལ་ལ་ན་ནི་སྒྲ་སྐད་དང་ཚིག་གི་བརྗོད་པ་དང་ཡི་གེས་སངས་རྒྱས་ཀྱི་མཛད་པ་བྱེད་
དོ༑ །སངས་རྒྱས་ཀྱི་ཞིང་ལ་ལ་ན་ནི་རབ་ཏུ་ཞི་ཞིང་ཚིག་མེད་པ་དང་བརྗོད་པ་་
ཡང་མེད། བསྟན་པ་ཡང་མེད་པ་དང་། རྣམ་པར་རིག་པ་མེད་པ་དང་།
མངོན་པར་འདུས་•བྱས་པ་མེད་པ་དང་། འདུས་མ་བྱས་ཀྱིས་•སངས་རྒྱས་ཀྱི་
མཛད་པ་བྱེད་དོ། །དེ་བཞིན་དུ་ཀུན་དགའ་བོ་སངས་རྒྱས་རྣམས་ཀྱི་སྤྱོད་ལམ་
དང་། གཡོ་ཞིང་བསྐྱོད་པ་ཐམས་ཅད་ནི་སངས་རྒྱས་ཀྱི་མཛད་པ་མ་ཡིན་པ་གང་
ཡང་མེད་དོ། །ཞེས་གསུངས་ཏེ། ཞིབ་ཏུ་ནི་དེ་ཉིད་ལས་འབྱུང་བ་བཞིན་ནོ། །
དེ་ལྟར་ཆོས་སྟོན་པ་ཐ་དད་པར་གྱུར་པས་ཡང་དེ་བཞིན་གཤེགས་པ་རྣམས་ཀྱི་•
ཐབས་མཁས་པས་སོ་སོའི་ཞིང་གིས་●འདུལ་བའི་རྗེས་སུ་རྣམ་པ་སྣ་ཚོགས་མི་་་
68-33