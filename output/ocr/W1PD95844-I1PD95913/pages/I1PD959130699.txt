७७७
བསྟན་འགྱུར། མདོ་སྡེ། ༼ཏི ༡༣༣ A
དཔེ་བསྟན་པའོ། །དཔེར་ན་ནམ་མཁའ་ཞེས་བྱ་བ་ལ་དོན་རྣམ་•པ་གཉིས་ཡོད་
དེ༑ གཟུགས་མེད་པས་རབ་ཏུ་ཕྱེ་བ་དང【ཐམས་ཅད་•ཀུན་དུ་ཁྱབ་པའོ། །
དེ་བཞིན་ཉིད་ཀྱི་དོན་དམ་པ་ངོ་བོ་ཉིད་མེད་པ་ཉིད་ཀྱང་དེ་བཞིན་དུ་རིག་པར་བྱ་་
སྟེ།༑ དང་པོ་ནི་•ཆོས་བདག་མེད་པ་ཉིད་ཀྱིས་རབ་ཏུ་ཕྱེ་བའི་ཕྱིར་དང་།
གཉིས་པ་ནི་ཐམས་ཅད་དུ་ཁྱབ་པའི་ཕྱིར་འཕགས་པ་སངས་རྒྱས་ཀྱི་མདོ་ལས།
ནམ་མཁའི་དཔེ་རྣམ་པ་བཅུས་ཆོས་ཀྱི་དབྱིངས་རྣམ་པར་དག་པའི་དཔེར་བསྟན་
པ【ཡིན་ཏེ∶། འདིར་ཡང་དེ་བཞིན་ནོ། །ཆོས་མངོན་པའི་མདོ་དང་།
བསྟན་བཅོས་རྣལ་འབྱོར་སྤྱོད་པའི་ས་ལས་ནི་གཟུགས་མེད་པ་ཙམ་དང་།
གནས་མེད་པ་ཙམ་ལ་•ནམ་མཁའ་ཞེས་བསྟན་ལ་•སངས་རྒྱས་ཀྱི་སའི་འགྲེལ་པ་
དང་། བསྟན་བཅོས་རྣམ་པར་རིག་པར་•ཙམ་དུ་གྲུབ་པ་ལས་ནི་ཕུང་པོ་གནས་
མེད་པ་ལ་ནམ་མཁའ་ཞེས་བསྟན་པ་སྟེ་ཇི་ལྟར་ཤེས་པར་བྱ་ཞེ་ན། སྨྲས་པ།
རྣལ་འབྱོར་སྤྱོད་པའི་ས་དང་། ཆོས་མངོན་པ་ལ་སོགས་པ་ནི་བཀྲི་•བའི་དོན་གྱི་
སྒོ་ནས་བསྟན་པས་ཆོས་ཐམས་ཅད་ཡོད་པར་སྨྲ་བ་དག་དང་མཐུན་ལ། རྣམ་་་་
པར་རིག་པ་ཙམ་དུ་གྲུབ་པའི་བསྟན་བཅོས་ལ་སོགས་པ་ནི་དེ་ཁོ་ན་ཉིད་ཀྱི་སྒོ་ནས་
བསྟན་པས་སོ་སོ་ནས་དོན་རེ་རེ་སྨོས་པའི་ཕྱིར་འགལ་བ་མེད་དོ། །
རིགས་ཀྱི་བུ་ངས་ངོ་བོ་ཉིད་མེད་པ་ཉིད་རྣམ་པ་གསུམ་པོ་•དེ་དེ་དག་ལས་
དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་ཏོ་ཞེས་བྱ་བ་ནི་་
གསུམ་པ་བཤད་ཟིན་ནས་སྤྱིའི་མཇུག་བསྡུ་བའོ།།།
བམ་པོ་ཉི་ཤུ་ལྔ་པ། དོན་དམ་ཡང་དག་འཕགས་འདི་ལྟར་ཤེས་པར་བྱ་སྟེ།
68-666