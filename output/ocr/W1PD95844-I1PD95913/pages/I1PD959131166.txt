འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
7737
དུ་ཆོས་ཀྱི་དབྱིངས་ཞེས་བྱའོ་ཞེས་བསྟནན་ཏོ། །དེ་ལ་སོགས་པ་ཞེས་བྱ་བ་ནི་སྟོང་
པ་དང་། བདག་མེད་པ་ལ་སོགས་པ་བསྡུ་བའོ། །མིང་གི་རྣམ་གྲངས་མང་པོ་
དེ་ཡང་བསྟན་པ་རྣམས་ལས་• སོ་སོ་ནས་བཤད་པ་མི་མཐུན་པས། ___ བསྟན་
བཅོས་དབུས་དང་མཐའ་རྣམ་པར་འབྱེད་པ་ལས་ནི་མདོར་བསྡུས་ནས་བདག་མེད་
པ་ལ་སོགས་པའི་མིང་དྲུག་གིས་བསྟན་པ་ཡིན་ཏེ།
དེའི་ཕྱིར་དེ་ཉིད་ཀྱི་ཚིག་
ལེའུར་བྱས་པ་ལས། སྟོང་པ་ཉིད་ཀྱི་མདོར་བསྡུ་ན།
།དེ་བཞིན་ཉིད་དང་ཡང་
དག་མཐའ∶། །མཚན་མ་མེད་དང་དོན་དམ་དང་།
།ཆོས་ཀྱི་དབྱིངས་ནི་རྣམ་
གྲངས་སོ། །ཞེས་འབྱུང་སྟེ། རྒྱ་ཆེར་དེ་ཉིད་ལས་བསྟན་པ་བཞིན་ནོ། །
བསྟན་བཅོས་ཆོས་མངོན་པ་སྣ་ཚོགས་ཀུན་ལས་བཏུས་པ་ལས་ནི་མདོར་བསྡུས་་་་་
ནས་མིང་བདུན་གྱིས་བསྟན་ཏེ། འདི་ལྟ་སྟེ། དེ་བཞིན་ཉིད་དང་། བདག་
མེད་པ་"ཉིད་དང་། སྟོང་པ་ཉིད་དང་། མཚན་མ་མེད་པ་དང་། ཡང་དག་
པའི་མཐའ་དང་། དོན་དམ་པ་དང་། ཆོས་ཀྱི་དབྱིངས་ཏེ་རྒྱ་ཆེར་ནི་དེ་ཉིད་
ལས་བསྟན་པ་བཞིན་ནོ། །བསྟན་བཅོས་ཐེག་པ་ཆེན་པོ་བསྡུས་པ་དང་།
སངས་རྒྱས་ཀྱི་སའི་འགྲེལ་པ་ལས་ཀྱང་། མིང་གི་རྣམ་གྲངས་མང་པོ་སྟོན་ཏེ།
དེ་ཡང་ཡོངས་སུ་རྫོགས་པ་མ་ཡིན་ནོ། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་
པའི་མདོ་ལས་ནི་མིང་བཅུ་གཅིག་སྟོན་པར་མཛད་དེ། འདི་ལྟ་སྟེ། ཆོས་ཀྱི་་་
དབྱིངས་དང་། ཆོས་ཉིད་དང་། ཡང་དག་པ་ཉིད་དང་། མི་འགྱུར་བ་ཉིད་
དང་།
མཉམ་པ་ཉིད་དང་། སྐྱོན་མེད་པ་ཉིད་དང་། ཆོས་ངེས་པ་ཉིད་
དང་། ཆོས་གནས་པ་ཉིད་དང་། ཡང་དག་པའི་མཐའ་དང་། ནམ་མཁའི་
ཁམས་དང་། བསམ་གྱིས་མི་ཁྱབ་པའི་ཁམས་སོ་ཞེས་གསུངས་སོ།
།རྒྱས་པ་་་
དང་བསྡུས་པའི་ཕྱིར་ཞེས་བྱ་བ་ནི་དགུ་པ་རྒྱས་པ་དང་བསྡུས་པ་རྣམ་པར་འབྱེད་་
68-1131