7372
བསྟན་འགྱུར། འདུལ་བ། ་སུ༽ ༡༨༢
ཡང་རྒྱབ་ཀྱིས་ཕྱོགས་པར་གྱུར་ནས་ཐུར་དུ་ལྟ་ཞིང་འགྲོའོ། ། དེ་གང་གི་ཁྱིམ་གྱི་་
སྒོར་སོང་བ་དེར་དེའི་ལུས་ལས་དྲི་ཤིན་ཏུ་མི་ཞིམ་པ་འབྱུང་བ་དང༌་། མོད་ཁོ་ན་
ལ་སྣ་ཁུང་གཉིས་བཀག་ནས་ཤིང་དང་རྡོ་བ་དང་གྱོ་མོ་ལ་སོགས་པས་བརྡེགས་ཏེ་་
འདི་ནས་མྱུར་དུ་སོང་ཤིག་ཅེས་གྲོང་ཁྱེར་གྱི་མི་གཙང་བ་འདམ་རྫབ་འགྲོ་ཤེས་པ་་
ལྟ་བུར་ལྟ་ཞིང་སྐྲོད་པར་བྱེད་དེ། གང་དང་གང་དུ་སོང་བ་དེ་དང་དེར་ཤིང་་་་
དང་རྡོ་དང་གྱོ་མོ་ལ་སོགས་པ་རྣམས་ཀྱིས་བརྡེགས་ནས་སྐྲོད་པར་བྱེད【དོ། །
དེས་སློང་•མོ་གཅིག་ཀྱང་རྙེད་པར་མ་གྱུར་ཅིང་ཤིང་དང་རྡོ་དང་གྱོ་མོ་ལ་སོགས་པ་
རྣམས་ཀྱིས་བརྡེགས་པས་སློང་•ཕོར་ཡང་ཆག་•པར་གྱུར་ནས། སྨྲེ་སྔགས་་་
འདོན་བཞིན་དུ་མའི་དྲུང་དུ་ཕྱིན་ཏེ། ཤིན་ཏུ་ཡང་ཞུམ་པར་གྱུར་པས་ཆོ་ངེས་་་
འདེབས་པ་ལ་ཞུགས་སོ། །དེ་ནས་དེ་མཐོང་བ་དང་བྲང་བརྡུངས་ཏེ། སྨྲས་པ།
ཀྱི་ཧུད་བུ་ཁྱོད་སྡུག་བསྔལ་ཏེ། །སུ་ལའང་གནོད་པ་མ་བྱས་པར། །སྙིང་རྗེ་་་་
སྤངས་པ་གང་ཞིག་གིས། །འདི་ལྟར་བརྡེགས་པས་ཁྱོད་སྡུག་བསྔལ། །དེ་ནས་
གཞོན་ནུ་མི་སྡུག་པས་སྒྲ་དང་བཅས་པར་རབ་ཏུ་ངུས་ཏེ་སྨྲས་པ། གང་དང་གང་
གི་ཁྱིམ་སྒོར་ནི། །སློང་•མོ་སྤྱད་ཕྱིར་བདག་འགྲོ་བ། །དེ་དང་དེར་ནི་གྱོ་མོ་རྡོ༎
ཤིང་ལ་སོགས་པ་བདག་ལ་རྡེག །དེ་ཐོས་པ་དང་དེད་དཔོན་གྱི་ཆུང་མས་་་
གཞོན་ནུ་མི་སྡུག་པའི་མགུལ་ནས་འཁྱུད་དེ། སྒྲ་དང་བཅས་པས་ངུས་ཏེ་སྨྲས་པ།
ཉེས་པ་མེད་ཀྱང་ཤིན་ཏུ་ནི། །གང་དག་གཞན་གྱིས་བརྡེགས་གྱུར་པས། །སྐྱེ་•
བ་གཞན་དུ་བུ་ཁྱོད་ཀྱིས། །སྡིག་པ་མི་བཟད་བྱས་པར་ངེས། །ཀྱི་ཧུད་ཁྱོད་ནི་
སྡུག་བསྔལ་ལོ། །བདེ་བ་ཀུན་དང་རྣམ་བྲལ་བ། །ཤིན་ཏུ་མི་སྡུག་གྱུར་པ་འདི། །
དམན་པ་ཅི་ཙམ་མཐོང་ན་གོ། །སེམས་ལྡན་སྙིང་རྗེ་ཅིས་མི་སྐྱེ། །ཀྱི་ཧུད་་
བཅོམ་ཞིང་ཉམས་པ་བདག །བུ་ཁྱོད་ཀྱི་ནི་སློང་•མོ་སྣོད། །བཅོམ་པས་ལུས་
93-1312