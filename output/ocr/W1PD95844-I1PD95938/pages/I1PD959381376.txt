7340
བསྟན་འགྱུར། འདུལ་བ། སུ ༡༨༢
ཅིག །དགེ་སློང་མ་ཕམ་པས་ཚེ་དང་ལྡན་པ་བཟོད་པ་གྱིས་ཞེས་སྨྲས་ཏེ། ཤིན་
ཏུ་སྐྱོ་བའི་སེམས་དང་ཤིང་དྲུང་གཞན་ཞིག་ལ་རྟེན་ཅིང་འདུག་ནས【སྐྱིལ་མོ་ཀྲུང་•
བཅས་ཏེ་ལུས་དྲང་པོར་བསྲང་•ནས་དྲན་པ་ཉེ་བར་བཞག་སྟེ། དེས་དེ་ཉིད་་
་ཤིན་ཏུ་སྐྱོ་བས་བརླན་པར་བྱས་པའི་སེམས་དང་། འབད་ཅིང་རྩོལ་ལ།
བརྩོན་འགྲུས་བརྩམས་པས་འཁོར་བའི་འཁོར་ལོ་ཕོལ་མིག་ལྔ་དང་བཅས་པ་གཡོ་་
བ་དང་མི་གཡོ་བ་ཤེས་ནས། ཇི་སྲིད་དབང་པོ་དང་། ཉེ་དབང་དང་བཅས་་
པའི་ལྷ་རྣམས་ཀྱིས་མཆོད་ཅིང་རྗེད་ལ། མངོན་པར་བསྟོད་པའི་དགྲ་བཅོམ་པ་་
ཞིག་ཏུ་གྱུར་ནས། དེ་ངང་པའི་རྒྱལ་པོ་འདབ་•མ་བརྐྱང་བ་བཞིན་དུ་ནམ་་་
མཁའི་དཀྱིལ་དུ་མངོན་པར་འཕགས་ཏེ་སྐྱེ་བོའི་ཚོགས་ཆེན་པོ་ཡིད་མངོན་པར་་་
དད་པར་བྱེད་པའི་ཆོ་འཕྲུལ་སྣ་ཚོགས་པ་བྱ་བར་བརྩམས་། ། དགེ་སློང་ཆོས་སྨྲ་
བ་དེ་ཡང་ནམ་མཁའི་དཀྱིལ་ན་གནས་པ་དེ་ལ་བལྟས་ཏེ། ཀྱི་ཧུད་འདི་ལྟ་བུའི་་
དྲང་སྲོང་ཆེན་པོ་ལ་ངན་སེམས་ཀྱིས་སྨད་ཅིང་སྐུར་པ་བཏབ་བོ་ཞེས་སྨྲས་ནས་་་
བརྒྱལ་ཏེ་ས་ལ་འགྱེལ་བར་གྱུར་ཏོ། །བར་སྐབས་དེར་ཡང་དག་པར་རྫོགས་པའི་
སངས་རྒྱས་ཟླ་བ་ཐུགས་རྗེ་ཆེན་པོས་ཡོངས་སུ་གདུངས་པའི་ཐུགས་དང་ལྡན་པས་
དགེ་སློང་ཆོས་སྨྲ་བ་ཁྲག་དྲོན་མོ་སྐྱུགས་ནས་འཆི་བར་གྱུར་ན་མི་རུང་ངོ་སྙམ་དུ་་་་
དགོངས་ནས་རྫུ་འཕྲུལ་གྱིས་ས་ཕྱོགས་དེར་གཤེགས་སོ། །དེ་ནས་བཅོམ་ལྡན་་་
འདས་ཡང་དག་པར་རྫོགས་པའི་སངས་རྒྱས་ཟླ་བས་འཁོར་ལོ་དང་། གཡུང་་་
དྲུང་དང་། དགའ་བ་འཁྱིལ་པ་དང་། དྲ་བས་འབྲེལ་བ་དང་●། བསོད་་་
ནམས་དཔག་ཏུ་མེད་པ་ལས་བྱུང་བ་དང་●། སྐྲག་པ་རྣམས་དབུགས་འབྱིན་་་
པར་མཛད་པའི་ཕྱག་གིས་དགེ་སློང་ཆོས་སྨྲ་བའི་མགོ་ལ་བྱུགས་སོ། །དེས་རེག་པ་
ཙམ་གྱིས་དྲན་པ་སླར་རྙེད་དེ་ལངས་ནས་བཅོམ་ལྡན་འདས་དང་། དགེ་སློང་གི་
93-1350