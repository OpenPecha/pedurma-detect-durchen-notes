༡༢༣༤
བསྟན་འགྱུར། འདུལ་བ།
༡༨༢
བར་བཟུང་སྟེ་རབ་ཏུ་དབྱུང་དུ་གསོལ། དགེ་སློང་དེས་སྨྲས་པ། རིགས་ཀྱི་བུ་
ཕ་དང་མ་གཉིས་ཀྱིས་གནང་ངམ་དེས་སྨྲས་པ། མ་གནང་ལགས་སོ། །དགེ་་་
སློང་གིས་སྨྲས་པ། རིགས་ཀྱི་བུ་སོང་ལ་ཕ་དང་མ་ལ་དྲིས་ཤིག་དང་།
ཕ་དང་
མ་གཉིས་ཀྱིས་མ་གནང་བར་རབ་ཏུ་འབྱིན་པར་མི་བྱེད་དོ། ། དེས་སྨྲས་པ།
དེ་བཞིན་དུ་བགྱིའོ། །དེ་ནས་གཞོན་ནུ་གསེར་མདོག་འཁོར་བས་འཇིགས་ཤིང་་
སྐྱོ་བའི་ཡིད་དང་ལྡན་པས་རང་གི་ཁྱིམ་དུ་དོང་སྟེ་མའི་རྐང་པ་ལ་གཏུགས་ནས་་་
ཡུམ་མཁྱེན་པར་མཛོད་ཅིག །བདག་ནི་ལེགས་པར་གསུངས་པའི་ཆོས་འདུལ་བ་
ལ་རབ་ཏུ་འབྱུང་ངོ་། །དེ་སྐད་ཅེས་སྨྲས་པ་ཐོས་པ་དང་མ་ཤིན་ཏུ་མྱ་ངན་གྱིས་
གདུངས་•ཏེ། བྲང་བརྡུངས་ནས་སྨྲས་པ། བུ་ཁྱོད་ནི་ངའི་བུ་གཅིག་པ།
སྡུག་པ། ཡིད་དུ་འོང་བ། མཛེས་པ། རྗེས་སུ་མཐུན་པ། ཡིད་ལ་རེ་བ་་་
རྒྱས་པ་ཐོབ་པ་ཡིན་ན་ཁྱོད་ཇི་ལྟར་ང་ཡང་སྤངས་ནས་རབ་ཏུ་འབྱུང་། དེས་་་
སྨྲས་པ། ཡུམ་སྡུག་པ་རྣམས་དང་ནི་ངེས་པར་འབྲལ་བར་འགྱུར་ཏེ། དེ་་་
མཁྱེན་པར་མཛོད་ལ་བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་་་
དབྱུང་བར་རྗེས་སུ་གནང་བར་མཛད་དུ་གསོལ། དེས་ཐོས་པ་དང་ཡིད་ལ་་་
གདུང་བ་ཆེན་པོ་སྐྱེས་ནས་དེ་མཆི་མས་བརྣངས་བཞིན་དུ་སྨྲས་པ།
བུ་ང་ཁྲག་་་
དྲོན་མོ་ཁ་ནས་སྐྱུག་•པར་འགྱུར་གྱི་ལན་གསུམ་གྱི་བར་དུ་དེ་སྐད་མ་ཟེར་ཅིག །
དེས་ཡང་བསམས་པ། འདིའི་འབད་པ་འདི་ལྟ་བུ་ལས་ན་ངས་བཟློག་པར་མི་་་་
ནུས་ཀྱིས་ཐབས་ཤིག་སྦྱར་བར་བྱའོ་སྙམ་མོ། །དེ་ནས་དེས་སྨྲས་པ། བུ་ཁྱོད་་
ཀྱི་ཕ་ནི་སངས་རྒྱས་ཀྱི་བསྟན་པ་ལ་བྱ་བ་བྱའོ་སྙམ་ནས་རྒྱ་མཚོ་ཆེན་པོར་ཞུགས་ཀྱི་•
དེ་ཇི་སྲིད་མ་འོངས་པ་དེ་སྲིད་• ཁྱོད་ལ་རྗེས་སུ་མི་གནང་ངོ་། །གལ་ཏེ་འོངས་ན་
ཁྱོད་རྗེས་སུ་གནང་ནས་རབ་ཏུ་དབྱུང་བར་བྱའོ། །དེ་མ་ལ་གུས་པ་ཡིན་པས་་་་
93-1234