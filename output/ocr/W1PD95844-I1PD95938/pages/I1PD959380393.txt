འཕགས་པ་གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པའི་འགྲེལ་པ་འོད་ལྡན།
م کا
ལས༑ སྐྱ་རེངས་དང་པོ་ཤར་ན་ནམ་མཁའ་སྔོན་པོར་སྣང་ངོ་། །སྐྱ་རེངས་་་
བར་མ་ཤར་ན་སེར་པོ་སྣང་ངོ་། །སྐྱ་རེངས་ཐ་མ་ཤར་ན་དམར་པོར་སྣང་ངོ་ཞེས་
གསུངས་པའི་ཕྱིར་རོ། །ཆུ་ཚོད་ལ་སོགས་པས་མཚོན་པར་མ་•མཛད་པ་ནི་་་
ཐམས་ཅད་དུ་ཆུ་ཚོད་ལ་སོགས་པ་རྙེད་པར་དཀའ་བའི་ཕྱིར་རོ། །ཇི་སྟེ་འོ་ན་ཉི་
མ་མ་ཤར་ཀྱང་སྐྱ་རེངས་འཆར་ན། ཉིན་མོར་ཐ་སྙད་གདགས་སམ་ཞེ་ན།
བཤད་པ། སྣང་བ་ཡོད་པའི་ཕྱིར་རོ། །འདི་ལྟར་མཚན་མོ་ཟད་པར་གྱུར་པའི་
ངོ་བོ་ནི་ཉིན་མོ་ཡིན་ལ། ཉིན་མོའི་ངོ་བོ་ནི་སྣང་བ་ཡིན་ཞིང་སྣང་བ་ཡང་སྐྱ་་
རེངས་དང་པོ་ལ་སོགས་པ་ཡིན་ནོ།
།དེ་ཉིད་ཀྱི་ཕྱིར་ཞག་བཅུ་གཅིག་པའི་སྐྱ་་་་
རེངས་འཆར་བ་ན་ཞེས་གསུངས་པ་ཡིནན་ནོ། །གཞན་དུ་ན་ཞག་བཅུ་གཅིག་པའི་
སྐྱ་རེངས་ཤར་བའི་དུས་ཞེས་བྱ་བར་ཇི་ལྟར་འགྱུར། དེ་ལྟར་ཡང་བསྟན་བཅོས་
ལས་སྣང་བའི་གནས་སྐབས་ནི་ཉིན་མོ་ཡིན་ལ། མུན་པའི་གནས་སྐབས་ནི་་་
མཚན་མོ་ཡིན་ནོ་ཞེས་འབྱུང་བ་དང་ཡང་མི་འགལ་ཏེ་སྐྱ་རེངས་ཤར་བ་དང་པོ་ལ་
སོགས་པ་ནི་སྣང་བ་བརྩོན་པའི་ཕྱིར་རོ། །གཞུང་ལུགས་དང་སྐར་མའི་བསྟན་་
བཅོས་ལས་མཚན་མོའི་བརྒྱད་ཆ་ལུས་པའི་ཐུན་ལ་རྔ་བརྡུང་བར་བྱའོ་ཞེས་རྣམ་་
པར་གཞག་•པས། དེའི་ཕྱིར་རྔ་བརྡུང་དུ་ཉེ་བའི་མཚན་མོ་ཞེས་བྱ【བ་ནི་•ཐུན་
ཚོད་ཕྱེད་ལུས་པའི་མཚན་མོ་ཡིན་ཏེ། འདི་ཁོ་ན་ལ་སྐྱ་རེངས་འཆར་བ་ཡིན་ནོ་་
ཞེས་བྱ་བའི་དོན་དུ་གནས་སོ། །ཐུན་ཚོད【ཕྱེད་པས་“ལྷག་པ་དང་བཅས་པ་
ལ་སྐྱ་རེངས་འཆར་རོ་ཞེས་བྱ་བར་ཁོང་དུ་ཆུད་པར་བྱ་སྟེ། འདིར་གཞུང་ནི།
དགེ་སློང་མའི་རྣམ་པར་འབྱེད་པ་ལས། ཐུན་ཐ་མའི་ཐུན་དང་པོའི་ཕྱེད་•ན་རྔ་
བརྡུང་དུ་ཉེ་བའི་མཚན་མོ་སྐྱ་རེངས་འཆར་བའི་དུས་ཡིན་ནོ་ཞེས་གསུངས་པའི་་
ཕྱིར་རོ། །གལ་ཏེ་སྐྱ་རེངས་དང་པོ་ལ་སོགས་པ་ལས་ཉིན་ཞག་དུ་རྣམ་པར་་་
93-369