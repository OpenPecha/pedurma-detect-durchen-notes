176
བསྟན་འགྱུར། འདུལ་བ། ༽ ༡༨༢
མཚོའི་གླིང་ན་དམྱལ་དང་ཕྲད། །ཅེས་བྱ་བ་ལ་སོགས་པ་ལྟ་བུའོ། །ཡི་དྭགས་
ཞེས་པ་ནི་ཕྱག་དར་ཁྲོད་ཀྱི་འདྲེ་ཡན་ཆད་དོ། །འོན་ཏེ་ལྷ་ཡང་རུང་ཞེས་པ་ནི་་
ཤིང་ལྷ་ཡན་●ཆད་ནས་འོག་མིན་གྱི་●གནས་ཀྱི་ལྷའི་བར་དུ། །བསད་ན་ངན་
སོང་ལྷུང་•བའི་ཞེས་པ་ནི། བྱོལ་སོང་ནས་ལྷའི་བར་དུ་དེ་དག་བསད་ན་ངན་་་
སོང་གསུམ་དུ་ལྟུང་ངོ་། །སྡིག་པ་སྦོམ་པོ་ཐོབ་པར་འགྱུར∶། །ཞེས་པ་ནི་དགེ་
སྦྱོང་གི་ཚུལ་ཁྲིམས་ལས་ཐལ་བྱུང་དུ་བླངས་པས་སྦོམ་པོ་ཞེས་སྨོས་ཀྱི། དགེ་ཚུལ་
ལ་ནི་ཉེས་བྱས་སུ་འགྱུར་རོ། །བརྟུལ་ཞུགས་ཅན་གྱིས་བསད་སྙམ་སྟེ།
།ཞེས་
པ་ནི་སྡོམ་པ་ལ་གནས་པས་མི་ལ་སོགས་པ་གསོད་པར་སེམས་པས་•སོ།
།ལུས་་
དང་ཞེས་པ་ནི་ལུས་ཀྱིས་མདའ་འཕངས་པ་དང་རལ་གྲི་དང་མདུང་ལ་སོགས་པས་
འདེབས་པའོ། །ངག་གིས་བཤམས་པ་ལས་ཞེས་པ་ནི་ངག་གིས་འཆི་བའི་་་
བསྔགས་པ་●བརྗོད་པ་ལ་སོགས་པའོ། །སྐྱེ་བོ་གསོན་ཡང་དེ་ལ་ནི། །ཞེས་པ་་
ནི་གསད་•པར་ཡང་བསམས་ལ། ཆས་ཀྱང་ཆས་ཏེ་མདའ་ལ་སོགས་པས་ཕོག་་
གམ་འཆི་བར་འགྱུར་བའི་བསྔགས་པ་བརྗོད་པར་འགྱུར་བ་ལས་བདག་གིས་དེ་་་
ཡང་དག་པར་ཤི་སྙམ་པ་ལས། དེ་ཕྱིས་སོང་སྟེ་མ་ཤི་ཡང་འོག་མ་ལྟར་འགྱུར་རོ། །
ཁ་ན་མ་ཐོ་རྣམ་གསུམ་འགྱུར། །ཞེས་པ་ནི་རྣམ་པ་གསུམ་སྟེ། སྦྱོར་བའི་ཁ་ན་
མ་ཐོ་བ་དང་། རྩ་བའི་ཁ་ན་མ་ཐོ་བ་དངང། རྒྱབ་ཀྱི་ཁ་ན་མ་ཐོ་བའོ། །དེ་ལ་
སྦྱོར་བའི་ཁ་ན་མ་ཐོ་བ་ནི་ཐོག་མར་གསད་•པར་སེམས་པའོ། །རྩ་བའི་ཁ་ན་མ་
ཐོ་བ་ནི་གསོད་པའི་ཚེ་སྟེ། ལུས་ཀྱིས་འདེབས་•པ་དང་། ངག་གིས་བསྔགས་
པ་བརྗོད་པའི་ཚེ་•བསད་སྙམ་པའོ། །རྒྱབ་ཀྱི་•ཁ་ན་མ་ཐོ་བ་ནི་ཕྱིས་རྗེས་སུ་ཡི་
རང་བ་སྟེ། དུས་གཞན་དུ་ངས་བསད་དེ་ཞེས་ཡི་རང་ཞིང་ཡང་དང་ཡང་དུ་་་
སེམས་པའོ།
93-816
།དེ་ལྟར་ན་སྦྱོར་བའི་ཁ་ན་མ་ཐོ་བ་དང་། རྩ་བའི་ཁ་ན་མ་ཐོ་བ་