१२७२
བསྟན་འགྱུར། འདུལ་བ།
ཐམས་ཅད། །དེ་དག་བྲོས་པར་གྱུར་ཏམ་ཅི། །དབང་བཅས་འཇིག་རྟེན་སྐྱོང་
བཅས་དང་། །གང་ཡང་མཐུ་ཆེན་ལྡན་པའི་ལྷའི།
།ཐུགས་བརྩེ་བས་ནི་ཉེར་་
བཟུང་སྟེ། །དེ་རྣམས་བདག་གི་བུ་སྲུངས་ཤིག །བརྟུལ་ཞུགས་གྲུབ་པའི་་་
བདག་ཉིད་ཆེ། །ཐུབ་པ་གང་ཞིག་ད་ལྟར་བཞུགས།
།དེས་ནི་ཐུགས་•བརྩེ་་་་
སྔོན་བཞག་སྟེ། །བདག་གི་བུ་ནི་བསྲུང་དུ་གསོལ། །ཡང་དེའི་བློ་སྐྱེས་པ་ཅིའི་
ཕྱིར་བདག་བློ་ཞུམ་པར་བྱེད། གང་བཅོམ་ལྡན་འདས་འགྲོ་བ་ཐམས་ཅད་ཀྱི་་་་་
གཉེན་གཅིག་པུ་ཐུགས་རྗེ་དང་ལྡན་པ་དེ་རྗེས་སུ་དྲན་པར་བྱའོ། །བཅོམ་ལྡན་་་
འདས་དེ་ཡང་མགོན་མེད་པ་རྣམས་ཀྱི་•མགོན། སྐྱབས་མེད་པ་རྣམས་ཀྱི་སྐྱབས།
སྐྱོབ་པ་མེད་པ་རྣམས་ཀྱི་སྐྱོབ་པ། དཔུང་གཉེན་མེད་པ་རྣམས་ཀྱི་དཔུང་གཉེན་
ཡིན་ལ། དེ་བཞིན་དུ་བཅོམ་ལྡན་འདས་དེས་ཉམ་ཐག་པར་ཞུགས་པའི་སེམས་་
ཅན་མང་པོ་འཇིགས་པ་ཆེན་པོ་དེ་དང་དེ་ལས་ཐར་པར་མཛད་དེ། དེ་ཡང་ཚོང་
པ་རྒྱ་མཚོའི་དབུས་སུ་ཆུད་པ་ཆུ་སྲིན་དང་ཉའི་འཇིགས་པས་སྐྲག་པ་རྣམས་ལ་དེ་་
རྗེས་སུ་དྲན་པ་ཙམ་གྱིས་འཇིགས་པ་ཆེན་པོ་དེ་ལས་ཡོངས་སུ་སྐྱོབ་པར་མཛད་པ་་
དང་། དེ་བཞིན་དུ་སོར་ཕྲེང་གིས་དྲག་ཅིང་གཏུམ་པས་མཚོན་ཆ་ཕྱར་ཏེ་སྐྱེས་བུ་
དུ་མ་བསད་ལ་དེའི་མ་སྲོག་དང་དབྲལ་བར་འདོད་པ་ལས་འཇིགས་པ་དེ་ལས་སྐྱོབ་
པར་མཛད་པ་དང་། དེ་བཞིན་དུ་སྔོན་གྱི་▪སྐྱེ་བོའི་ཤ་ཁོན་དང་རྗེས་སུ་འབྲེལ་་
བའི་སྟོབས་ཀྱིས་སྲོག་ཆགས་བརྒྱ་སྟོང་དུ་མ་གསོད་ཅིང་ཁྲོ་བའི་མེ་ཤིན་ཏུ་འབར་བ།
་ཤ་དང་རྐང་ལ་ཆགས་པས་ལྡག་•པ་ན་ལྕེ་ལས་ཁ་ཆུའི་ཐིགས་པ་འཛག་ཅིང་།
མཆེ་བ་རིང་ཞིང་རྣོ་བ་གཙིགས་པས་འཇིགས་སུ་རུང་བའི་གནོད་སྦྱིན་ལ་ཟས་ཀྱི་་་
ཕྱིར་དེའི་ཁའི་གན་དུ་ཕྱག་བཞག་སྟེ། འབྲོག་གནས་ལས་སེམས་ཅན་འཆི་བས་་
Iས་ཡོངས་སུ་སྐྱོབ་པར་མཛད་པ་ཡིན་པས་ན་བཅོམ་ལྡན་འདས་དེ་ནི་
93-1262