བསྟན་འགྱུར། འདུལ་བ།
クイク
པ་ཡིན་ནོ། །འོ་ན་ནག་པོ་བསྟན་པ་དང་། ཆེན་པོ་བསྟན་པ་ཇི་ལྟར་དྲང་ཞེ་ན། དེར་ནི་དགེ་སློང་གཅིག་ཅིག་
འོངས་ནས་ཆོས་འདི་ནི་བདག་གིས་བཅོམ་ལྡན་འདས་ཀྱི་ཐད་ལས་བཟུང་བ་ཡིན་ཞེས་བྱ་བ་ནས། རྒྱ་ཆེར་མདོ་
སྡེ་ལ་མི་འཇུག་འདུལ་བ་ལ་མི་གནང་ཆོས་ཉིད་དང་འགལ་བ་དེ་ནི་སངས་རྒྱས་ཀྱི་བཀའ་མ་ཡིན་ནོ་ཞེས་བྱ་བའི་་་་
དབང་དུ་བྱས་ནས་དོར་བར་བྱ་ཞིང་། ནག་པོ་བསྟན་པ་ཡང་དེ་ལྟར་བྱ་བ་ཡིན་ནོ། །མདོ་སྡེ་ལ་འཇུག་འདུལ་
བ་ལ་གནང་ཆོས་ཉིད་དང་མི་འགལ་བ་ནི་སངས་རྒྱས་ཀྱི་བཀའ་ཡིན་ནོ་ཞེས་བྱ་བའི་དབང་དུ་བྱས་ནས་བླང་བར་་
བྱ་བ་ཁོ་ན་ཡིན་ནོ། །ཆེན་པོ་བསྟན་པ་དང་། ནག་པོ་བསྟན་པའི་དོན་ཡང་གང་ཞེ་ན། ཆེན་པོ་ཉིད་ཀྱིས་་་
བསྟན་ཅིང་བཤད་པ་དེ་ནི་ཆོས་མ་ཡིན་པ་ཚར་གཅོད་པའི་ཕྱིར་དང་།
ཆོས་ལྟར་བཅོས་པ་གཞོམ་པར་བྱ་བའི་་་
ཕྱིར་དང་། ངའི་ཉན་ཐོས་རྣམས་ཆོས་མ་ཡིན་པ་ཚར་བཅད་པ་ལ་མི་འཇིགས་པར་གྱུར་པ་དེ་བས་ན། ཆེན་པོ་
བསྟན་པ་ཞེས་བྱའོ། །ནག་པོ་ཉིད་ཀྱིས་བསྟན་པ་ནི་ནག་པོས་བསྟན་པ་སྟེ། དམ་པའི་ཆོས་ལྟར་བཅོས་པ་
གནོད་པར་བྱ་བའི་ཕྱིར་དང་། ངའི་ཉན་ཐོས་རྣམས་འདི་ནི་སངས་རྒྱས་ཀྱི་བཀའ་ཡིན་ལ།
འདི་ནི་མ་ཡིན་ནོ་
ཞེས་མི་འཇིགས་པར་འགྱུར་བ་དེ་བས་ན་ནག་པོ་བསྟན་པ་ཞེས་བྱའོ་ཞེས་གསུངས་པ་ཡིན་ནོ། །དེ་བས་ན་སྡེ་སྣོད་
གསུམ་པོ་འདི་ལ་བཅུ་བདུན་གྱེས་པ་མི་སྣང་བ་ཡིན་ནོ། །སྡོམ་གྱིས་མ་བསྡུས་པའི་ཕྱིར་དང་༌། མི་འཇུག་པ་
དང་། ཕན་ཚུན་འགལ་བའི་དོན་བཅས་པའི་ཕྱིར་དང་ཆོས་ཉིད་དང་འགལ་བ་ཡིན་ན། དེ་དག་ཇི་ལྟར་
སངས་རྒྱས་ཀྱི་བཀའ་ཉིད་ཡིན་ནོ་ཞེས་བརྗོད་པར་བྱ་ཞེ་ན། དེའི་ཕྱིར་བཤད་པ་བསླབ་པ་ནི་གསུམ་སྟེ། ལྷག་
པའི་ཚུལ་ཁྲིམས་དང་། ལྷག་པའི་སེམས་དང་། ལྷག་པའི་ཤེས་རབ་བོ། །དེ་ལས་ལྷག་པའི་ཚུལ་ཁྲིམས་ནི་་་
འདུལ་བ་ཡིན་ལ། ལྷག་པའི་སེམས་ནི་བསམ་གཏན་དང་གཟུགས་མེད་པ་ཡིན་ཞིང༌། ལྷག་པའི་ཤེས་རབ་ནི་་
ཟག་པ་མེད་པའི་ཤེས་རབ་ཀྱི་རང་བཞིན་གྱི་ཆོས་མངོན་པ་ཡིན་ཏེ། དེ་སྟོན་པར་བྱེད་པའི་གཞུང་ལ་ཡང་ཉེ་བར་
བརྟགས་ནས་དེ་སྐད་ཅེས་བྱའོ། །གྱེས་པ་དེ་དག་ཀྱང་བསླབ་པ་གསུམ་པོ་དེ་ཉིད་སྟོན་པར་བྱེད་པ་ཡིན་པའི་མདོ་
སྡེ་ལ་འཇུག་པ་དང་། འདུལ་བ་ལ་གནང་བ་དང་། ཆོས་ཉིད་དང་མི་འགལ་བ་ཡིན་ཏེ། མྱ་ངན་ལས་་
འདས་པའི་རྗེས་སུ་མཐུན་པ་ཉིད་ཡིན་པའི་ཕྱིར་རོ། །མང་དུ་སྤྲོས་པས་ཅི་ཞིག་བྱ་སྟེ་མདོ་སྡེ་ལ་སོགས་པ་ཕྱག་རྒྱ་
གསུམ་གྱིས་རྒྱས་བཏབ་པ་དང་། བསླབ་པའི་གཞི་གསུམ་སྟོན་པར་བྱེད་པ་གང་ཡིན་པ་དེ་ནི་འདིར་སངས་རྒྱས་
ཀྱི་བཀའ་ཡིན་པར་རིག་པར་བྱའོ། །ཡང་བཤད་པ་བསྟན་པ་ཕྱག་རྒྱ་གསུམ་རྒྱས་བཏབ། བསླབ་པ་གསུམ་པ་་
སྟོན་བྱེད་ཅིང་། །ཐོག་མ་བར་དང་མཐར་དགེ་བ། །སངས་རྒྱས་གསུང་དུ་མཁས་པས་རྟོགས། །དེ་ལས་
མཉན་པ་དག་ནི་སངས་རྒྱས་ཀྱི་བཀའ་མ་ཡིན་ནོ་ཞེས་བྱ་བར་ཁོང་དུ་ཆུད་པར་བྱའོ། །དེའི་ཕྱིར་སྡེ་བ་གཞན་དུ་
བསྟན་པ་དག་ནི་སངས་རྒྱས་ཀྱི་བཀའ་ཡིན་པར་ངེས་པར་བྱའོ། །རྒྱལ་པོ་ཀྲྀ་ཀིའི་རྨི་ལམ་བསྟན་པའི་མདོ་ལས་སྡེ་
བ་གཞན་དུ་བསྟན་པ་དག་སངས་རྒྱས་ཀྱི་བཀའ་ཉིད་ཡིན་ཏེ། ཡང་དག་པར་རྫོགས་པའི་སངས་རྒྱས་འོད་སྲུངས་
ཀྱིས།༑ རྒྱལ་པོ་ཀྲི་ཀི་ལ་བཀའ་སྩལ་པ། རྒྱལ་པོ་ཆེན་པོ་གང་ཁྱོད་ཀྱིས་རྨི་ལམ་གྱི་ནང་དུ་མི་བཅོ་བརྒྱད་ཀྱིས་་་
རས་ཡུག་ཅིག་འདྲེན་པ་མཐོང་བ་དེ་ནི་ཤྰཀྱ་ཐུབ་པའི་བསྟན་པ་ལ་སྡེ་བ་བཅོ་བརྒྱད་དུ་གྱེས་པར་འགྱུར་ཏེ། དེའི་
རྣམ་པར་གྲོལ་བའི་རས་ལ་ནི་ཐ་དད་པ་མེད་ཞེས་བྱ་བའི་ངའི་རྒྱུ་མཚན་ཡིན་ནོ་ཞེས་བྱ་བའི་ཚིག་དེ་ཁོ་ནའི་ཕྱིར།
གཞི་ཐམས་ཅད་ཡོད་པར་སྨྲ་བ་དག་གཞི་ཉིད་དུ་གྱུར་པ་ཡིན་ནོ། །གང་གི་ཕྱིར་དེ་དག་ཁོ་ན་ལ་དེ་སྐད་དུ་བསྟན་
93-720