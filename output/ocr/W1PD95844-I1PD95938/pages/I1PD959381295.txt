གསེར་མདོག་གི་རྟོགས་པ་བརྗོད་པ། ____
༡༢༦༩
བསགས་པ་ཉམ་ཐག་པ་ཆེན་པོས་ཉེན་པར་གྱུར་པར་མཐོང་ངོ་། །མཐོང་ནས་་་
ཀྱང་ཡང་དེ་ཉིད་ནས་གནས་གཞན་དུ་རྫུ་འཕྲུལ་གྱིས་•གླང་པོ་ཆེའི་སྣ་ལྟ་བུའི་ལག་
པ་བརྐྱང་ནས་དེའི་མོད་ཁོ་ན་ལས་•རྒྱལ་པོ་མ་སྐྱེས་དགྲ་ཁང་བཟངས་ཀྱི་སྟེང་གི་་
གཞི་ན་ཤིན་ཏུ་བག་མེད་པར་གནས་པ་ན། སེ་གོལ་གི་●སྒྲས་གོ་བར་བྱས་ནས་་
སྒྲ་གསལ་བར་སྨྲས་པ། རྒྱལ་པོ་ཆེན་པོ་གང་གཞོན་ནུ་གསེར་མདོག་རང་ཉིད་་་་
ཀྱིས་རྣམ་པར་མ་དཔྱད་པ་ནི་ལེགས་པར་བྱས་པ་མ་ཡིན་ནོ། །དེ་ཡང་ད་ལྟ་་་
གནོད་པ་མེད་ཅིང་ཉེས་པ་མ་བྱས་བཞིན་དུ་རྒྱལ་པོའི་ཁབ་ནས་ཕྱུང་སྟེ་དུར་ཁྲོད་་
ཆེན་པོར་ཁྱེར་ནས་གསོད་ཀྱིས་དེ་ལས་ཟློག་ཤིག །དེ་ནས་གནས་བརྟན་ཀུན་་་
དགའ་བོའི་ཚིག་དེ་ཐོས་པ་དང་། རྒྱལ་པོ་རྟབས་བག་ཏུ་རིངས་པར་•གནས་་་་
བརྟན་ཀུན་དགའ་བོ་ཁང་བཟངས་ཀྱི་སྟེང་ན་འདུག་པ་ལ་ཕྱག་བྱས་ཏེ་ལངས་ནས་
སྒྲ་ཆེན་པོར་ཕྱོགས་བཞིར་བོས་པ། ཀྱེ་ཉོན་ཅིག་གང་དུར་ཁྲོད་ཆེན་པོར་རིངས་
པ་རིངས་པར་སོང་ནས། གཞོན་ནུ་གསེར་མདོག་གསོད་པར་བྱེད་པ་ལ་ངའི་་་
ཚིག་གིས་ཐར་པར་བྱེད་པ་དེ་ལ་ངས་གསེར་གྱི་ཟ་མ་ཏོག་ཆེན་པོ་དང་། ཡུལ་གྱི་
མཆོག་ལྔ་སྦྱིན་ནོ། །རྒྱལ་པོའི་ཚིག་དེ་ཐོས་པ་དང་། གཞོན་ནུ་དེ་ནི་སྐྱེ་བོ་མང་་
པོའི་ཡིད་དུ་འོང་བ་ཡིན་པས་སྲོག་ཆགས་བརྒྱ་སྟོང་དུ་མས་རིངས་པར་བརྒྱུགས་་་་
པར་གྱུར་ཏོ། །དེ་ནས་བར་སྐབས་དེར་གཤེད་མ་པ་རྣམས་རྒྱལ་པོའི་སྐྱེས་བུ་དེ་་
རྣམས་ཀྱིས་བསྲུངས་•ནས་གཞོན་ནུ་གསེར་མདོག་ཁྱེར་ཏེ་དུར་ཁྲོད་ཆེན་པོར་ཕྱིན་
ཏོ༑ །བུ་མོ་ཀ་ཤི་མཛེས་དགའ་མོ་ཡང་རང་གི་ཉེ་དུ་རྣམས་ཀྱིས་གོས་སྔོན་པོ་་་་
དང་། སེར་པོ་དང་། དམར་པོ་དང་། དཀར་པོས་བརྒྱན་པ་བྱས་པའི་ཁྱོགས་
ལ་བཏེག་སྟེ་•དུར་ཁྲོད་ཆེན་པོར་ཁྱེར་ནས་དེའི་གཉེན་རྣམས་ཀྱིས་•དེ་ཕྱོགས་་་
གཅིག་ཏུ་བཞག་▪སྟེ། ཤིང་བསྡུས་ནས་རོ་བསྲེགས་པའི་ཤིང་བརྩིག་•པ་ལ་་་
93-1269