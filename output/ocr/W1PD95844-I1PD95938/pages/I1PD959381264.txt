༡༢༣༨
བསྟན་འགྱུར། འདུལ་བ།
༡༨༢
པའི་ནད་ཀྱིས་གཟིར་བ་མེད་དེ། གཞན་དུ་ན་འདི་གཞོན་ནུ་གསེར་མདོག་གི་•
་མོས་ཚལ་དེ་ནས་སླར་འོངས་པ་མཐོང་ངོ་ཞེས་སྨྲས་པ་ཐོས་པ་དང་། འདི་་
ལྟར་བུད་མེད་ཀྱི་ཡུལ་ནས་བྱུང་བའི་ཤ་ཁོན་ནི་ཤ་ཁོན་གྱི་●ཐ་ཆད་ཡིན་པས་བློན་
པོ་རབ་གཏུམ་ཁྲོ་བས་ཀུན་ཏུ་འཁྲུགས་པར་གྱུར་ནས་བསམས་པ། ཅི་ནས་ཀྱང་•
བུ་མོ་ཀ་•ཤི་མཛེས་དགའ་མོ་དང་གཞོན་ནུ་གསེར་མདོག་གཉི་ག་མེད་པར་འགྱུར་
བ་དེ་ལྟ་བུའི་གནོད་པ་བྱའོ་སྙམ་སྟེ། དེ་ཁྲོ་བའི་མེས་སྙིང་བསྲགས་•བཞིན་དུ་་་
མཚན་མོ་སྡུག་བསྔལ་བས་འདའ་བར་བྱས་སོ། །དེ་ནས་མཚན་མོ་འདས་ཏེ་ནམ་
ལངས་པ་དང་སྐྱེས་བུ་ཡིད་བརྟན་དུ་རུང་བ་ཞིག་བོས་ཏེ་སྨྲས་པ། རྒྱལ་པོའི་ཁབ་
ཀྱི་ཕྱི་རོལ་གྱི་སྐྱེད་མོས་ཚལ་དུ་འདེང་། དེ་རང་ལ་ཤིན་ཏུ་ཆེད་ཆེ་བའི་དགོས་པ་
ཞིག་ཡོད་ཀྱི་•རལ་གྲི་ཐོགས་ཤིག །དེས་ཀྱང་•བློན་པོ་དེ་བཞིན་དུ་བགྱིའོ་ཞེས་་
སྨྲས་ཏེ། སྐྱེས་བུ་དེ་རལ་གྲི་ཐོགས་ནས་དེའི་ཕྱི་●བཞིན་དུ་འབྲངས་སོ། །དེ་་་
ནས་བློན་པོ་རབ་གཏུམ་སྐྱེས་བུ་དེ་དང་ལྷན་ཅིག་ཏུ་རྒྱལ་པོའི་ཁབ་ཀྱི་གྲོང་ཁྱེར་་་
ནས་བྱུང་སྟེ་དེད་དཔོན་ཉི་མའི་སྐྱེད་•མོས་ཚལ་དུ་ཞུགས་ནས་གནས་སོ། །བུ་མོ་
ཀ་ཤི་མཛེས་དགའ་མོ་ཡང་ལུས་ལ་གོས་དང་རྒྱན་སྣ་ཚོགས་ཀྱིས་བརྒྱན་ཏེ་རྒྱལ་པོའི་
ཁབ་ནས་བྱུང་ནས་དེད་དཔོན་ཉི་མའི་སྐྱེད་མོས་ཚལ་དུ་སོང་སྟེ། དེ་དེར་ཞུགས་
པ་དང་ཇི་•ཙམ་ན་བློན་པོ་རབ་གཏུམ་མཐོང་བ་དང་སླར་ཀུན་དུ་སྐྲག་པས་་་
བསམས་པ། འདི་ནི་རང་བཞིན་གྱིས་གཏུམ་པས་ངེས་པར་དེང་ང་ལ་གནོད་པ་
ཆེན་པོ་བྱེད་པར་འགྱུར་རོ་སྙམ་ནས་སླར་ལོག་པར་འདོད་པ་དངང་། དེ་ནས་བློན་
པོ་རབ་གཏུམ་གྱིས་མཐོང་ནས་ཁྲོ་བའི་མེས་ཡིད་བསྲེགས་ནས་•དཔྲལ་པར་ཁྲོ་་་
གཉེར་གསུམ་བསྡུས་ཏེ་ཤིན་ཏུ་བརྒྱུགས་སོ། །དེ་ནས་ཚམ་ཚོམ་མེད་པར་དེའི་སྐྲ་
ནས་བཟུང་•ནས་སྙིང་རྗེ་མེད་པས་མགོ་ཐུར་དུ་ས་ལ་བསྒྱེལ་ཏེ་བཤལ་བཞིན་དུ་་་
93-1238