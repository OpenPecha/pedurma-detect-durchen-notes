བསྟན་འགྱུར། འདུལ་བ།
༡༨༢
བྱའོ།༑ །ཀུན་ཏུ་ཞུས་ཏེ་དེ་བཞིན་གཤེགས་པ་ལ་དཀྱིལ་འཁོར་བྱ་བ་དང་།
ཆག་ཆག་དང་། ཕྱག་དར་དང་། སྐྱང་ནུལ་དང་། བསྟོད་པ་མངོན་པར་་་
བརྗོད་པ་དག་བྱ་བ་དང་། དེ་བཞིན་གཤེགས་པ་ལ་བསྐོར་བ་བྱ་བ་དང་།
ཡན་ལག་ལྔས་དགེ་སློང་རྣམས་ལ་ཕྱག་དག་བྱའོ། །ཚུལ་ཁྲིམས་འཆལ་པ་ལ་ཡན་
ལག་ལྔས་ཕྱག་མི་བྱའོ། །ནང་དང་བཅས་པ་ལའང་ཕྱག་▪མི་བྱའོ། །གཉིས་པོ་
དག་དང་ལྷན་ཅིག་སྟན་གཅིག་ལ་འདུག་པར་མི་བྱའོ། །དེའི་རྗེས་ལ་ཉི་མ་ཤར་་
བ་ན་ཆུ་བརྟག་པར་བྱའོ། །མཁན་པོ་ལ་ཀུན་ཏུ་ཞུས་ཏེ་མདུན་དུ་འགྲོ་བ་གུས་་་
པར་བྱའོ། །མ་ཞུས་པར་མཚམས་ཀྱི་ནང་དུ་མཆོད་རྟེན་ལ་ཕྱག་བྱེད་པ་དང་།
ཆུ་བཏུང་བ་དང་། སོ་ཤིང་དོར་བ་དང་། བཤང་གཅི་དག་བྱའོ། །མ་ཞུས་
པར་ནི་ཐ་ན་ཁབ་མིག་ཏུ་སྐུད་པ་གཞུག་པར་ཡང་མི་བྱའོ། །མཁན་པོ་གནས་པ་་་་
མེད་ན་གནས་ཀྱི་སློབ་དཔོན་ལ་ཞུ་བར་བྱའོ། །གནས་ཀྱི་སློབ་དཔོན་གནས་པར་
མ་གྱུར་ན་དགེ་སློང་འགྲོགས་བཤེས་ལ་ཀུན་ཏུ【ཞུ་བར་●བྱའོ།
།མ་ཞུས་པར་་་
གནས་པར་མི་བྱའོ། །གནས་མེད་པར་ལྗོངས་རྒྱུ་ཞིང་འགྲོ་བར་མི་བྱའོ། །ཚུལ་
ཁྲིམས་འཆལ་བ་དང་། ནང་དང་བཅས་པ་དང་། ལྷན་ཅིག་གང་དུའང་འགྲོ་•
བར་མི་བྱའོ། །དྲན་པ་དང་ཤེས་བཞིན་དང་ལྡན་པ་དང་། གཉའ་ཤིང་གང་་
ཙམ་བལྟ་བ་དང་། ཕྱོཕྱོགས་སུ་མི་བལྟ་བ་དང་། ཞི་བའི་སྤྱོད་ལམ་དང་།
གཏམ་སྣ་ཚོགས་མི་བྱེད་པ་དང་། ཆོས་ཀྱི་གཏམ་སྨྲ་བའམ། འཕགས་པའི་མི་
སྨྲ་བ་ཉིད་ཀྱིས་འགྲོ་བར་བྱའོ། །གལ་ཏེ་མཆོད【སྟོན་གྱི་•དུས་སུ་དགེ་འདུན་གྱི་
ནང་དུ་འཇུག་པ་ན་ཆོས་གོས་ཀྱི་མཐའ་མར་སྒྲོ་གུ་བཅིངས་ནས་ལག་པ་གཉིས་་་
བཀྲུས་ཏེ། རྐང་པ་དག་བཀྲུས་ནས་གུས་པ་དང་བཅས་པས་དགེ་འདུན་གྱི་ནང་
དུ་འཇུག་པར་བྱས་ལ། གྲལ་རིམས་ཇི་ལྟ་བ་བཞིན་དུ་འདུག་སྟེ། དྲན་པ་དང་
93-870