773
བསྟན་འགྱུར། དབུ་མ། ༼ཙ༽ ༡༡༡
ནས་སྐྱེ་བ་དང་ལྡན་པ་ཉིད་དག་ཡིན་ན། དེ་དག་མ་གཏོགས་པར་གང་ལ་རྟའི་་
མཚན་ཉིད་འཇུག་པར་འགྱུར་བའི་རྟ་དེ་དག་•གང་ཡིན་ཏེ། མཚན་ཉིད་དང་་
བཅས་པ་ལ་ཡང་མཚན་ཉིད་མི་འཇུག་ལ། མཚན་ཉིད་མེད་པ་ལ་ཡང་མཚན་
ཉིད་མི་འཇུག་ན། མཚན་ཉིད་དང་བཅས་པ་དང་།
མཚན་ཉིད་མེད་པ་ལས་
གཞན་པ་གང་ལ་མཚན་ཉིད་འཇུག་པར་འགྱུར་བ་རྣམ་པ་གསུམ་པ་ནི་མེད་དོ། །
དེ་ལྟར་ཡོངས་སུ་བརྟགས་ན་གཉི་ག་ལྟར་ཡང་མཚན་ཉིད་འཇུག་པ་མ་ཡིན་པས།
མཚན་ཉིད་འཇུག་པ་མ་ཡིན་ན།
།མཚན་གཞི་འཐད་པར་མི་འགྱུར་རོ། །
མཚན་གཞི་འཐད【པ་མ་ཡིན་ན∶། །མཚན་ཉིད་ཀྱང་ནི་ཡོད་མ་ཡིན། །གང་
གི་ཕྱིར་ཡོངས་སུ་བརྟགས་•ན། གཉི་ག་ལྟར་ཡང་མཚན་ཉིད་འཇུག་པ་མ་ཡིན་
པས༑ མཚན་ཉིད་ཀྱི་གཞི་འཐད་པར་མི་འགྱུར་རོ། །མཚན་ཉིད་ཀྱི་གཞི་
འཐད་པ་མ་ཡིན་ན∶། མཚན་ཉིད་ཀྱང་ཡོད་པ་མ་ཡིན་ནོ། །དེ་ཕྱིར་མཚན་་་
གཞི་ཡོད་མིན་ཏེ། །མཚན་ཉིད་ཡོད་པ་ཉིད་མ་ཡིན། །མཚན་གཞི་མཚན་ཉིད་
མ་གཏོགས་པའི། །དངོས་པོ་ཡང་ནི་ཡོད་མ་ཡིན། །དེ་ཕྱིར་ཞེས་བྱ་བ་ནི་
མཇུག་བསྡུ་བའོ།
།གང་གི་ཕྱིར་རིགས་པ་མངོན་•དུ་བཏང་སྟེ་ཡོངས་སུ་
བརྟགས་ན། རྣམ་པ་ཐམས་ཅད་དུ་མཚན་ཉིད་ཀྱི་གཞི་འཐད་པ་མ་ཡིན་ཏེ།
་་ཉིད་ཀྱི་གཞི་འཐད་པ་མ་ཡིན་ན།
མཚན་ཉིད་ཀྱང་ཡོད་པ་མ་ཡིན་པ་ཉིད་
དོ༑ ༑ །དེ་གཉིས་•མ་གཏོགས་པའི་དངོས་པོ་ཡོད་པ་མ་ཡིན་ཏེ། བུམ་པ་ངོ་བོ་
ཉིད་ལས་གཞན་•བཞིན་ནོ། །འདིར་སྨྲས་པ། གལ་ཏེ་དངོས་པོ་མེད་ན།
འོ་ན་•དངོས་པོ་མེད་པ་ནི་ཡོད་དོ། །འདིར་བཤད་•པ། དངོས་པོ་ཡོད་པ་མ་
ཡིན་ན། །དངོས་མེད་གང་གི་ཡིན་པར་འགྱུར∶། །འདི་ལ་དངོས་པོ་རབ་ཏུ་གྲུབ་
ན་ནི། དངོས་པོ་མེད་པ་ཡང་འཐད་ན། རྣམ་པར་དཔྱད་ན་དངོས་པོ་དེ་ནི་་
57-112