१२३७
བསྟན་འགྱུར། དབུ་མ། ༼༽ ༡༡༢
ཡང་དག་པར་འདས་པས་སྤོང་ལ། གཟུགས་དང་གཟུགས་མེད་པར་གཏོགས་པ་
དག་ཀྱང་། གཟུགས་དང་། གཟུགས་མེད་པའི་ཁམས་དག་ལས་ཡང་དག་་་་་
པར་འདས་པས་སྤོང་ངོ༌་། །ཁམས་མཚུངས་ལས་ནི་ཆ་མཚུངས་དང་། །ཆ་མི་
མཚུངས་པ་ཐམས་ཅད་ཀྱི། །དེ་ནི་ཉིང་མཚམས་སྦྱོར་བའི་ཚེ། །གཅིག་པུ་ཁོ་་
ནར་སྐྱེ་བར་འགྱུར། །ཁམས་མཚུངས་པའི་ཞེས་བྱ་བ་ནི་ཁམས་འདྲ་བའི་འོ། །
ལས་ཆ་མཚུངས་པ་ནི་རིགས་མཐུན་པའོ།
།ཆ་མི་མཚུངས་པ་ནི་རིགས་མི་མཐུན་
པའོ། །དེ་དག་ཐམས་ཅད་ཀྱི་ཆུད་མི་ཟ་བ་དེའི་•ཚེ་འདི་ལ་རེ་རེ་ལས་བསྐྱེད་པ་
དག་ནི་ཉིང་མཚམས་སྦྱོར་བའི་དུས་ཀྱི་ཚེ་དེ་•དག་ཐམས་ཅད་འགག་པ་ན་ཡང་་་
གཅིག་པུ་ཁོ་ནར་•སྐྱེ་བར་འགྱུར་རོ། །ཚེ་འདི་ལ་ནི་ལས་དང་ལས། །རྣམ་
པ་གཉིས་པོ་ཐམས་ཅད་ཀྱི། །དེ་ནི་ཐ་དད་སྐྱེ་འགྱུར་ཞིང་། །རྣམ་པར་སྨིན་
ཀྱང་གནས་པ་ཡིན། །ཚེ་འདི་ལ་ནི་ལས་དང་ལས་སོ་སོ་བ་སེམས་པ་དང་།
བསམས་•པའི་བྱེ་བྲག་གམ། དགེ་བ་དང་༌། མི་དགེ་བའི་བྱེ་བྲག་གིས་རྣམ་པ་
གཉིས་པོ་ཐམས་ཅད་ཀྱིས་•ཆུད་མི་ཟ་བ་གང་ཡིན་པ་དེ་ནི་ཐ་དད་པར་སྐྱེ་བར་
འགྱུར་རོ། །རྣམ་པར་སྨིན་པ་ཡང་གནས་པ་ཡིནན་ཏེ། དེ་ནི་ལས་རྣམ་པར་
སྨིན་པའི་རྒྱུས་འགག་པ་ལྟར་ངེས་པ་ཉིད་མ་ཡིན་ནོ། །དེ་གནས་སུ་ཟིན་ཀྱང་•
འབྲས་བུ་བསྐྱེད་•པར་མི་ནུས་ཏེ། འབྲས་བུ་བསྐྱེད་•ཟིན་པའི་ཕྱིར་ངེས་པར་་་
སྤྱད་ཟིན་པའི་དཔང་རྒྱ་བཞིན་ནོ། །དེ་ནི་འབྲས་བུ་འཕོས་པ་དང་། །ཤི་བར་
གྱུར་ན་འགག་པར་འགྱུར། །དེ་ཡི་རྣམ་དབྱེ་ཟག་མེད་དང་། །ཟག་དང་
བཅས་པར་ཤེས་པར་བྱ། །ལས་དེའི་ཆུད་མི་ཟ་བ་དེའི་འགག་པ་ནི་རྣམ་པ་
གཉིས་སུ་ངེས་པ་ཡིན་ཏེ། འབྲས་བུ་འཕོས་པར་གྱུར་པ་དང་། ཤི་བར་གྱུར་་
པའོ།༑ །དེ་ལ་འབྲས་བུ་འཕོས་པར་གྱུར་པ་ནི་སྒོམ་•པས་སྤང་བར་བྱ་བ་ཉིད་་་
57-1236