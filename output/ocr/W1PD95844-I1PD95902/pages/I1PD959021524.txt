བསྟན་འགྱུར། དབུ་མ། ༼ཚ༽ ༡༡༢
ཀྱེ་སྐྱེས་བུ་ཁྱོད་ཀྱིས་ཉམས་སུ་མྱོང་བ་དག་ཡོད་དམ། ངས་ནི་འདི་དག་མཐོང་བ་
དང་། ཤེས་པ་དང་ཉམས་སུ་མྱོང་བ་ཅི་ཡང་མེད་དོ་ཞེས་ཟེར་བའི་●སྐྱེས་བུ་དེ་
མེད་པར་ལྟ་བ་དང་། ཆད་པར་ལྟ་•བ་ཡིན་ནམ། སངས་རྒྱས་རྣམས་ཀྱི་ཆོས་
འདི་ཀུན།
།བསལ་བ་མེད་ཅིང་གཞག་པ་མེད། །ཆོས་རྣམས་ཆོས་ཉིད་སྐྱེ་མེད་
ལ༑ །ཅི་ཞིག་བསལ་ཞིང་ཅི་ཞིག་གཞག• །སློབ་དཔོན་གྱི་ཞལ་སྔ་ནས་ཀྱང་།
འདི་ལ་བསལ་བ་ཅི་ཡང་མེད།
།གཞག་•པར་བྱ་བ་གང་ཡང་མེད།
།ཡང་དག་
ཉིད་ལ་ཡང་དག་ལྟ། །ཡང་དག་མཐོང་བས་རྣམ་པར་གྲོལ། །ཞེས་གསུངས་སོ། །
དབུ་མ་པ་ནི་སངས་རྒྱས་ཀྱི་སློབ་མའི་གཙོ་བོ་ཡང་•ཡིན་ཏེ། ཇི་སྐད་དུ། དེ་་
བཞིན་གཤེགས་པ་རྟག་ཏུ་སྐྱེ་མེད་ཆོས། །ཆོས་རྣམས་ཐམས་ཅད་བདེ་བར་་
གཤེགས་དང་འདྲ། །བྱིས་པའི་བློ་ཅན་ལོག་པར་འཁྲུལ་པ་དག །འཇིག་རྟེན་
དག་ན་མེད་པའི་ཆོས་ལ་སྤྱོད། །ཅེས་གསུངས་པ་དང་། ཐམས་ཅད་སྟོང་པའི་
རང་བཞིན་དོན་དམ་ནི། །ཆོས་ཅན་མི་དམིགས་ཆོས་ཉིད་ཡོད་པ་མིན། །ཞེན་
པ་ལྡོག་ཕྱིར་རྐྱེན་བཤད་མ་གཏོགས་པར། །ཆོས་ཀྱི་ངང་ལ་ཚིག་མེད་བརྗོད་དུ་་་
མེད༑ །ཅེས་གསུངས་པ་དང༌་། སྔོན་གྱི་མཐས་སྟོང་ཕྱི་མའི་མཐས་ཀྱང་སྟོང་། །
སྐྱེ་དང་གནས་དང་འཇིག་པའི་དངོས་པོས་སྟོང་། ། སྲིད་པ་ཐམས་ཅད་ཡང་ཡེ་་་
སྟོང་པ་སྟེ། །ཕྱོགས་གཅིག་སྟོང་ཉིད་མུ་སྟེགས་ཅན་རྣམས་ཀྱི། །ཞེས་གསུངས་
པ་དང་།
ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་
ཉིད་མེད།
།མཚན་ཉིད་མཚན་གཞི་ངེས་གྲོལ་བ།
།དམིགས་མེད་ཁྱོད་ལ་ཕྱག་
འཚལ་ལོ།
།ཞེས་བྱ་བ་ལ་སོགས་པ་མདོ་སྡེ་དུ་མར་གསུངས་པས་དེ་དང་དེར་་་་
བལྟ་བར་བྱའོ། ། འདིའི་དོན་རྒྱས་པར་འོག་ནས་འཆད་པར་འགྱུར་རོ། །
བདེན་པ་གཉིས་ཀྱི་སྐབས་རྫོགས་སོ།། །།ra
57-1494