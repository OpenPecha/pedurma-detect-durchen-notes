༡༣༩༦
བསྟན་འགྱུར། དབུ་མ། ༼༽ ༡༡༢
མེད་པ་མ་ཡིན་པ་དེའི་ཕྱིར། འོང་བ་དང་ནི་འགྲོ་བའི་དངོས། །བརྟེན་ཏམ་་
རྒྱུར་•བྱས་གང་ཡིན་པ། །དེ་ནི་བརྟེན་མིན་རྒྱུར་བྱས་མིན། །མྱ་ངན་འདས་པ་
ཡིན་པར་བསྟན། །འོང་བ་དང་འགྲོ་བའི་དངོས་པོ་བརྟེན་ནས་འབྱུང་བ་དང་།
རྒྱུར་བྱས་ནས་གདགས་པ་གང་ཡིན་པ་དེ་དག་བརྟེན་ནས་འབྱུང་བ་མེད་པ་དང་།
རྒྱུར་བྱས་ནས་གདགས་པ་མེད་པ་ནི་ཐ་སྙད་དུ་མྱ་ངན་ལས་འདས་པ་ཡིན་པར་་
བསྟན་པས་དོན་དམ་པར་མྱ་ངན་ལས་འདས་པ་དངོས་པོ་དང་། དངོས་པོ་མ་
ཡིན་པ་ཉིད་དུ་བཀག་ཀྱང་ཁས་བླངས་པ་ལ་གནོད་པའི་སྐབས་མེད་དོ། །ཡང་
གཞན་ཡངང་། འབྱུང་བ་དང་ནི་འཇིག་པ་དག །སྤོང་བར་སྟོན་པས་བཀའ་
སྩལ་ཏོ། །མདོ་སྡེ་ལས་ཇི་སྐད་དུ། གང་དག་འབྱུང་བའམ་འཇིག་པས་སྲིད་པ་
ལས་ངེས་པར་འབྱུང་བ་ཡོངས་སུ་ཚོལ་བར་བྱེད་པ་དེ་དག་གི་དེ་ནི་ཡོངས་སུ་མི་་་་
ཤེས་པ་ཡིན་•ནོ་ཞེས་གསུངས་པ་ལྟ་བུའོ། །དེ་•ཕྱིར་མྱ་ངན་•འདས་པ་ནི། །
དངོས་མིན་དངོས་མེད་མིན་པར་རིགས། །གལ་ཏེ་འབྱུང་བ་ནི་སྤང་བར་བྱ་བ་་་
ཉིད་ཀྱིས་སུན་དབྱུང་བར་བྱ་བ་•ཡིན་པའི་ཕྱིར། དངོས་པོ་ཉིད་འགག་པར་མི་
རིགས་སོ་ཞེ་ན། འབྱུང་བ་ཡང【འཁོར་བའི་•དངོས་པོའི་བདག་ཉིད་ཡིན་པའི་་
ཕྱིར་སྐྱོན་མེད་དོ།
།གཞན་དག་གིས་སྨྲས་པ། ཐར【པའི་དོན་•ནི་དངོས་པོ་•
ཡང་ཡིན་ལ། །དངོས་པོ་མེད་པ་ཡང་ཡིན་པའི་ཕྱིར། ག གཉི་གའི་བདག་ཉིད་
ཡིན་པའི་ཕྱིར་སྐྱོན་མེད་དོ། །【གཞན་དག་གིས་སྨྲས་པ།• དེའི་ཕྱིར་འདི་
བཤད་དེ། གལ་ཏེ་མྱ་ངན་འདས་པ་ནི། །དངོས་དང་དངོས་མེད་གཉིས་ཡིན་
ལ ༑ །དངོས་དང་དངོས་པོ་མེད་པ་དག །ཐར་པར་འགྱུར་བར་དེ་མི་རིགས། །
དགག་པ་མི་མཐུན་པའི་ཕྱིར་ཏེ།
གལ་ཏེ་དངོས་པོ་ཡིན་ན་ཇི་ལྟར་དངོས་པོ་མེད་
པ་ཡིན། ཅི་སྟེ་དངོས་པོ་མེད་པ་ཡིན་ན་ནི་དངོས་པོ་ཞེས་བྱ་བ་མ་ཡིན་ནོ། །
57-1396