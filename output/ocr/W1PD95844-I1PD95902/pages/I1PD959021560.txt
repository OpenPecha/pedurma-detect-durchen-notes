१५३०
བསྟན་འགྱུར། དབུ་མ། ༼༽╗ ༡༡༢
རྒོལ་བ་ལྔ་པ་དང་དྲུག་པ་དང་། བདུན་པ་དང་། བརྒྱད་པའི་སྐྱོན་གྱི་དྲི་མས་
ཀྱང་གོས་པར་མི་འགྱུར་ཏེ། ཀུན་རྫོབ་གྱི་བདེན་པར་སྣང་བའི་ཕྲེང་བ་འདི་དག་•
ཐམས་ཅད་ཁས་བླངས་པས་དེ་དག་ལ་སྐུར་པ་བཏབ་པ་ཡང་མ་ཡིན་ནོ། །ཡང་་
དོན་དམ་པར་ཞེས་དམ་བཅས་པ། དེ་དག་གིས་གནོད་པར་ཡང་•མི་འགྱུར་ཏེ།
འདི་ལྟར་མངོན་སུམ་གྱིས་ཀྱང་མི་གནོད་དོ། །ཡུལ་རྣམས་ལོག་པ་ཡིན་པའི་་་་
ཕྱིར་དངང་། དབང་པོ་རྣམས་བླུན་པའི་ཕྱིར་དང་། མཐོང་བ་ལ་སོགས་པའི་་་
ནུས་པ་མེད་བཞིན་དུ་རབ་རིབ་ཅན་ལ་སྐྲ་དང༌་།
སྦྲང་བུ་དང་། ཁབ་འཛག་
པ་ལ་སོགས་པ་སྣང་བ་ལྟ་བུ་དང་། བྲག་ཅ་ལ་སོགས་པ་གྲག་པ་ལྟར་མངོན་སུམ་
ཡང་མངོན་པའི་ང་རྒྱལ་ཡིན་པས་དེའི་ཕྱིར་གང་ལ་ཅི་ཞིག་མངོན་སུམ་དུ་གྱུར་ནས་
དེས་གནོད་པར་འགྱུར། དེ་བས་ན་མངོན་སུམ་གྱི་གནོད་པ་མེད་དོ། །རྗེས་
སུ་དཔག་པས་ཀྱང་གནོད་པ་མེད་དོ∶། །དོན་དམ་པར་འགའ་ཡང་གྲུབ་པ་
མེད【པས་སོ∶། །གྲགས་པས་ཀྱང་གནོད་པ་མེད་དེ། གང་གི་ཕྱིར་འཇིག་རྟེན་
ནི་མི་ཤེས་པའི་ལིང་ཐོག་གིས་མདོངས་•པ་ཡིན་པས་དོན་དམ་པ་དཔྱད་པའི་་་
སྐབས་སུ་དེ་ནི་ནོར་བུ་རིན་པོ་ཆེ་བརྟག་པའི་སྐབས་སུ་དམུས་ལོང་མ་གཏོགས་པ་་
བཞིན་དུ་འཇིག་རྟེན་པ་སྐབས་འདིར་མི་གཏོགས་པས་གྲགས་པའི་གནོད་པ་མེད་དོ།
།
བདེན་པ་གཉིས་ཀྱི་ཚུལ་ལ་གནས་པས་ཁས་བླངས་པའི་གནོད་པ་ཡང་མེད་དོ།
།
ཚུལ་གཉིས་ཤིང་རྟར་ཞུགས་བྱས་ནས། །རིགས་པའི་ཁ་ལོ་ལེགས་བསྒྱུར་ཏེ།
།
ལུང་གི་ལམ་དུ་ཞུགས་བྱས་ནས། །ལམ་ལོག་པར་ནི་འགྲོ་མི་འགྱུར། །ཇི་ལྟར་
འདབ་བཤོག་•མ་ཉམས་བྱ། །བར་སྣང་གཅོད་པ་ཐོགས་པ་མེད། །དེ་བཞིན་
ཚུལ་གཉིས་ལྡན་པ་ཡང་། །ཆོས་རྣམས་ཀུན་ལ་ཐོགས་པ་མེད།
།ཇི་ལྟར་སེང་
གེའི་ང་རོ་ཡིས། །གཅན་གཟན་ཐམས་ཅད་སྐྲག་ཅིང་འཇིགས།
།དེ་བཞིན་་་་
57-1530