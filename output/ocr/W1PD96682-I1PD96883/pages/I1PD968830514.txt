བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
མི་གཏོང་བར་གྱུར་པ་ན་འདི་ལ་སེམས་ཅན་ཐམས་ཅད་དང་རྗེས་སུ་མཐུན་ཞིང་་་
མཉམ་པ་ཉིད་དུ་གཟིགས་པའི་བསྔོ་བ་ཞེས་བྱའོ། །ཆོས་ཐམས་ཅད་དང་རྗེས་སུ་
མཐུན་པ་ལ་ཐམས་ཅད་ཀྱི་རྣམ་པ་དང་བྲལ་ཞིང་རྗེས་སུ་མཐུན་པ་དང་བྲལ་བ་་་
རྣམ་པ་གཉིས་ལ་མི་གནས་ན་འདི་ལ་ཡང་དག་པའི་རྣམ་པའི་བསྔོ་བ་ཞེས་བྱའོ། །
ཡང་དག་པ་ཐོབ་ནས་ཕྱོགས་བཅུའི་སྒྲིབ་པ་མེད་པར་གྱུར་པ་ན་འདི་ལ་བཅིངས་པ་
མེད་ཅིང་རྣམ་པར་གྲོལ་བའི་བསྔོ་བ་ཞེས་བྱའོ། །རང་བཞིན་གྱི་ཡོན་ཏན་ཡོངས་
སུ་རྫོགས་ཤིང་ཆོས་ཀྱི་ཁམས་ཚད་མེད་པར་གྱུར་པ་ན་འདི་ལ་ཆོས་ཀྱི་ཁམས་དཔག་
ཏུ་མེད་པའི་བསྔོ་བ་ཞེས་བྱའོ། ། །ཀུན་དགའ་བོ། འདི་ལྟ་བུའི་རིགས་ཀྱི་བུ་དག་
རྣམ་པར་དག་པའི་སེམས་བཞི་བཅུ་རྩ་གཅིག་རྫོགས་ནས་རིམ་གྱིས་མཆོག་ཏུ་རྒྱས་་་
པའི་སྦྱོར་ལམ་རྣམ་པ་བཞི་བསྒྲུབ་པར་རིགས་སོ། །དེ་བཞིན་གཤེགས་པའི་རིག་
པ་རང་གི་སེམས་ཀྱི་ངོ་བོར་བྱས་ནས་མངོན་དུ་གྱུར་མ་གྱུར་གཙུབ་ཤིང་གཙུབས་་་
ནས་ཤིང་བསྲེག་གོ་སྙམ་པ་ལྟར་གྱུར་པས་འདི་ལ་དྲོད་བྱུང་བ་ཞེས་བྱའོ། _ །ཡང་
རང་གི་སེམས་སངས་རྒྱས་ཀྱི་སྤྱོད་ཡུལ་ཅན་དུ་བྱས་ནས་ལྟོས་པ་དང་མི་ལྟོས་པ་ནི་་་
རི་མཐོན་པོའི་རྩེ་མོར་འཛེགས་པ་ན་ལུས་བར་སྣང་ལ་གནས་པ་འདྲ་ཡང་འོག་གི་་་་
ཆ་ས་ལ་རེག་པ་དང་འདྲ་བར་གྱུར་པས་འདི་ལ་རྩེ་མོར་ཕྱིན་པ་ཞེས་བྱའོ། ____ །
1
སེམས་དང་སངས་རྒྱས་མཉམ་པར་གྱུར་ཅིང་དབུ་མའི་ལམ་རྙེད་ནས་སྐྱེ་བ་བཟོད་་་
པ་ཅན་འཁོན་ནང་དུ་མི་འཛིན་ལ་ཕྱིར་ཡང་མངོན་དུ་མི་འགྱུར་བ་དང་འདྲ་བར་་་་
གྱུར་པས་འདི་ལ་བཟོད་པ་ཞེས་བྱའོ། །གྲངས་དང་ཚད་དང་བྲལ་ནས་དབུ་མའི་
ལམ་དུ་རིག་པ་དང་འཁྱམས་པ་གཉིས་མིག་གི་སྤྱོད་ཡུལ་དུ་མ་གྱུར་པ་ན། འདི་ལ་
འཇིག་རྟེན་གྱི་ཆོས་མཆོག་ཅེས་བྱའོ། །ཀུན་དགའ་བོ། འདི་ལྟ་བུའི་རིགས་ཀྱི་
བུ་དག་བྱང་ཆུབ་ཆེན་པོ་རྟོགས་ནས་རིག་པས་དེ་བཞིན་གཤེགས་པའི་སྤྱོད་ཡུལ་མ་་
100-498