དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༧༧
འདྲ་བར་གྱུར་ཏེ། སེམས་ཅན་རྨོངས་པ་རྣམས་རང་གི་དྲོད་མ་ཟིན་པས་མངོན་
དུ་གྱུར་པ་དང་འཕྲད་ནས་རང་རང་གི་འདོད་པའི་དབང་གིས་སྔོན་ཀྱི་བག་ཆགས་་
ལ་སེམས་གཡེང་སྟེ་རང་ཉིད་གནས་ནས་དེ་ལ་མཐར་ཐུག་པའི་གནས་སོ་སྙམ་དུ་་་
སེམས་ཤིང་། རང་ཉིད་བླ་ན་མེད་པའི་བྱང་ཆུབ་ཀྱི་གོ་འཕང་རྫོགས་སོ་ཞེས་སྨྲ་ལ།
འདི་ལྟར་རྫུན་ཆེན་པོ་སྨྲ་བའི་ལས་བསགས་ཏེ་ལོག་པར་ལྟ་བའི་མུ་སྟེགས་པ་དང་་་་
བདུད་དུ་གྱུར་པའི་ལས་ཀྱི་འཕེན་པ་ཟད་ནས། མནར་མེད་པའི་དམྱལ་བར་ལྟུང་་
ངོ་༑ །དེ་དག་ལས་ཉན་ཐོས་དང་རང་སངས་རྒྱས་དག་ནི་གོང་མའི་ཁྱད་པར་
འཐོབ་པར་མི་འགྱུར་བ་ཙམ་དུ་ཟད་དོ། ། །ཁྱེད་ཅག་རྣམས་དེ་བཞིན་གཤེགས་
པའི་ལམ་ཡིད་ལ་བཞག་ནས་ཆོས་ཀྱི་སྒོ་འདི་ཉིད་ང་མྱ་ངན་ལས་འདས་པའི་འོག་་་་
ཏུ་སྙིགས་མའི་དུས་སུ་གཅིག་ནས་གཅིག་ཏུ་སྤེལ་ཞིང་། སེམས་ཅན་རྣམས་ལ་
དོན་འདི་གསལ་བར་ཁོང་དུ་ཆུད་པར་གྱིས་ཤིག །ལྟ་བའི་བདུད་ཀྱི་དབང་གིས་
རང་ཉིད་ལོག་པར་ལྟུང་བར་མ་བྱེད་ཅིག །བསྲུང་ཞིང་བསྐྱབ་སྟེ་ ལོག་པའི་རྐྱེན་
བསལ་ནས། དེ་དག་གི་ལུས་དང་སེམས་སངས་རྒྱས་ཀྱིས་ཇི་ལྟར་མཁྱེན་ཅིང་
གཟིགས་པའི་ལམ་དུ་ཞུགས་ཏེ།། ཐོག་མ་ʼནས་ཐ་མའི་བར་དུ་གོལ་བའི་ལམ་དུ་
འགྲོར་མ་འཇུག་ཅིག _ སྔོན་འདས་པའི་བསྐལ་པ་གངྒཱའི་ཀླུང་གི་བྱེ་མ་སྙེད་ཀྱི་
རྡུལ་ཕྲ་རབ་དང་མཉམ་པའི་དེ་བཞིན་གཤེགས་པ་རྣམས་ཆོས་ཀྱི་སྒོ་འདི་ལ་བརྟེན་་
ནས་རིགས་སད་ཅིང་ལམ་ཐོབ་བོ། །གལ་ཏེ་རྣམ་པར་ཤེས་པའི་ཕུང་པོ་ཟད་པ་ན།
ཁྱེད་ཅག་གི་དབང་པོས་ཡུལ་མཐོང་བ་ཕན་ཚུན་དུ་འཕོ་ཞིང་སྤྱོད་པར་ནུས་ལ།
དེ་ལས་བྱང་ཆུབ་སེམས་དཔའི་རྡོ་རྗེ་ལྟ་བུའི་ཤེས་རབ་སྦྱངས་པ་ལ་འཇུག་པར་ནུས་
ཤིང་༑ གསལ་རིག་གི་རང་བཞིན་སེམས་ཀྱི་ནང་ནས་སྤྲུལ་པར་ནུས་པ་ནས་
དཔེར་ན།
གཙང་ཞིང་དྭངས་པའི་བཻ་ཌཱུརྱའི་“ནང་དུ་ཟླ་བའི་གཟུགས་བརྙན་
100-577