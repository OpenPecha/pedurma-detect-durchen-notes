དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༦༧
གསལ་ཞིང་མི་གཡོ་བར་གྱུར་པས་བདུད་ཀྱིས་གླགས་མི་རྙེད་ལ། སྐྱེ་བའི་རིགས་
ཀྱི་རྩ་བ་མཐར་ཐུག་པར་དཔྱད་དེ་རྟག་པ་དང་མི་རྟག་པའི་རྟོག་པ་ཁད་ཀྱིས་སྐྱེས་་་
ནས་འདུ་བྱེད་གནས་ཤིང་ཡོད་པའི་ཚེ་ཚོར་བ་དང་འདུ་ཤེས་གཉིས་འགག་སྟེ་མེད་་
པས་ཡོད་པ་དང་མེད་པ་དེ་གཉིས་ཀ་ལ་བརྟག་སྟེ་སོ་སོར་འཇིག་པར་མཐོང་ལ།
སྐྱེ་བོ་དེ་ཤི་བའི་འོག་ཏུ་ཐམས་ཅད་མེད་ཅེས་ཕྱིན་ཅི་ལོག་གི་ལྟ་བ་ལ་འཇུག་གོ། །
ཡང་གཟུགས་དང་ཚོར་བ་དང་འདུ་ཤེས་ཡོད་པར་སྣང་ཡང་ཡོད་པ་མ་ཡིན་ལ།
འདུ་བྱེད་འཕོ་བ་དང་གཡོ་བའི་ནང་དུ་མེད་པར་སྣང་ཡང་མེད་པར་མི་འགྱུར་རོ། །
འདི་བཞིན་དུ་རིགས་པ་སྤོས་ནས་ཕུང་པོའི་མཐར་ཐུག་པར་དཔྱད་དེ་མེད་པ་མ་་་
ཡིན་པར་གྱུར་པའི་གཟུགས་བརྒྱད་སྐྱེས་ནས་གང་ཡང་རུང་བའི་འབྲེལ་བ་གཅིག་་་་
དྲན་པ་ན་ཤི་བའི་འོག་ཏུ་གཟུགས་ཡོད་པ་དང་མེད་པའོ་ཞེས་སྨྲའོ། །ཡང་འདུ་
བྱེད་ཐམས་ཅད་ཀྱི་རང་བཞིན་འགྱུར་ཞིང་འཁྲུལ་པ་ལ་བརྟག་པས། མངོན་པར་
ཤེས་པའི་སེམས་བསྐྱེད་དེ་ཡོད་པ་དང་མེད་པ་ཐམས་ཅད་མ་ཡིན་པར་རྟོགས་ཤིང་་
སྟོང་པ་ཡང་དག་པའི་ཚད་ཟིན་པར་མ་གྱུར་པས་འདི་ལྟར་ཤི་བའི་འོག་ཏུ་ཐམས་་་་
ཅད་མ་ཡིན་ཞེས་བརྟགས་ནས་ཕྱི་མའི་མཐའི་བར་དུ་རྨོངས་ཤིང་བརྗོད་དུ་རུང་བ་་
རྙེད་པར་མི་འགྱུར་བས། མུ་སྟེགས་ཀྱི་ལྟ་བར་ལྟུང་སྟེ་བྱང་ཆུབ་ཀྱི་ངོ་བོ་ཉིད་ལ་
འཁྲུལ་ལོ། །འདི་ལ་བརྒྱད་པ་ཕུང་པོ་ལྔའི་ནང་ནས་ཤི་བའི་འོག་ཏུ་ཐམས་ཅད་མ
ཡིན་ཞེས་ཕྱིན་ཅི་ལོག་ཏུ་སྨྲ་བའི་མུ་སྟེགས་ཅན་ཞེས་བྱའོ། །ཡང་ཏིང་ངེ་འཛིན་དེ་
ལ་གནས་པའི་རིགས་ཀྱི་བུ་དག་ཡང་དག་པའི་ཏིང་ངེ་འཛིན་ལ་གསལ་ཞིང་རྣམ་་་
པར་མི་གཡོ་བར་གྱུར་པས་བདུད་ཀྱིས་གླགས་མི་རྙེད་ལ། སྐྱེ་བའི་རིགས་ཀྱི་རྩ་བ་
མཐར་ཐུག་པར་དཔྱད་དེ་རྟག་པ་དང་མི་རྟག་པའི་རྟོག་པ་ཁད་ཀྱིས་སྐྱེས་ནས་སྐྱེ་་་་
བའི་ཕྱི་མཐའ་མ་བརྟགས་པ་ན་སྐྱེ་བ་ཕྱི་མ་ཕྱི་མ་དག་མེད་དོ་སྙམ་ནས་དེ་ལ་ནོར་་་་
100-567