५३७
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
ཀླུང་ཐམས་ཅད་སངས་རྒྱས་ཀྱི་ཞིང་དུ་གྱུར་ནས་རིན་པོ་ཆེ་སྣ་བདུན་དང་ལྡན་ཞིང་
སྣང་བས་ཁྱབ་ཅིང་གང་བ་དང་།
ཡང་གངྒཱའི་ཀླུང་གི་བྱེ་མ་སྙེད་ཀྱི་དེ་བཞིན་
གཤེགས་པ་ཐམས་ཅད་གཞལ་མེད་ཁང་དང་བཅས་པ་ནམ་མཁའ་གང་བར་མཐོང་
ལ༑ འོག་ཏུ་སེམས་ཅན་དམྱལ་བ་དང་སྟེང་དུ་ལྷའི་གཞལ་མེད་ཁང་དག་མཐོང་
ཞིང་སྒྲིབ་ཐོགས་མེད་པ་སྟེ། འདི་ལ་དགའ་བ་དང་སྐྱོ་བའི་སེམས་ཀྱིས་རྣམ་པར་
བཟུང་ནས་ཡུན་རིང་དུ་བསམས་པ་ལས་གྱུར་པ་ཞེས་བྱ་སྟེ། འཕགས་པའི་འབྲས་
བུ་ཞེས་ནི་མི་བྱབྱའོ། །འདི་ནི་འཕགས་པའོ་སྙམ་དུ་མ་བསམ་ན་དགེ་བའི་མངོན་
རྟགས་སུ་རུང་གི། གལ་ཏེ་འཕགས་པའོ་སྙམ་དུ་བསམ་ན་ལོག་པའི་མཐར་ལྟུང་
ངོ་༑ །ཡང་སེམས་འདི་སྦྱངས་པ་ཡུན་རིང་བས་སྐད་ཅིག་གིས་མཚན་གུང་རྒྱང་
རིང་པོའི་ཚོང་འདུས་དང་། གྲོང་ཁྱེར་དང་གཉེན་བཤེས་དང་ཉེ་དུ་དག་མཐོང་
བའམ༑ ཡང་ན་དེ་དག་གི་གཏམ་ཟེར་བ་ཐོས་ཏེ། འདི་ལ་སེམས་བསྒྲིམས་ཏེ་
དམིགས་པ་ལས་མངོན་དུ་གྱུར་ནས་བར་དུ་ཆོད་པའི་རྒྱང་རིང་པོ་●མཐོང་བ་ཞེས་་་
བྱ་སྟེ། འཕགས་པའི་འབྲས་བུ་ཞེས་ནི་མི་བྱའོ། །འདི་ནི་འཕགས་པའོ་སྙམ་དུ་
མ་བསམ་ན་དགེ་བའི་མངོན་རྟགས་སུ་རུང་གི། གལ་ཏེ་འཕགས་པའོ་སྙམ་དུ་
བསམ་ན་ལོག་པའི་མཐར་ལྟུང་ངོ་། །ཡང་སེམས་འདི་ཤིན་ཏུ་སྦྱངས་ནས་ཕྲ་བའི་
མཐར་ཐུག་ནས་དགེ་བའི་བཤེས་གཉེན་དག་གི་ལུས་དང་ཆ་བྱད་བསྒྱུར་ཞིང་ཡུད་་་
ཙམ་དུ་རྒྱུ་མེད་པར་རྣམ་པ་སྣ་ཚོགས་སུ་བསྒྱུར་བ་མཐོང་སྟེ། འདི་ལ་ཕྱིན་ཅི་ལོག་
གི་སེམས་ལྷ་མ་ཡིན་ཁོང་དུ་ཆུད་པ་ཞེས་བྱའོ། །ཡང་ན་ལྷའི་བདུད་དང་འཕྲད་
ཅིང་དེའི་སེམས་ལ་ཞུགས་ནས་རྒྱུ་མེད་པར་ཆོས་ཟབ་མོའི་དོན་ཐོགས་པ་མེད་པར་་
འཆད་པ་ལ་མཁས་ཏེ་འཕགས་པའི་འབྲས་བུ་ཞེས་ནི་མི་བྱའོ། །འདི་ནི་འཕགས་
པའོ་སྙམ་དུ་མ་བསམ་ན་བདུད་ཀྱི་ལས་ཞི་ཞིང་ཟད་པར་འགྱུར་རོ། །གལ་ཏེ་
100-536