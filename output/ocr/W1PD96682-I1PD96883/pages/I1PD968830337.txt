དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༣༢༡
སྟོང་པ་དང་འབྲེལ་བར་མཐོང་ངམ། བེམ་པོ་དང་འབྲེལ་བར་མཐོང་། ཀུན་
དགའ་བོ། གལ་ཏེ་སྟོང་པ་དང་འབྲེལ་བ་ཡིན་ན་བེམ་པོ་མི་མཐོང་བར་རིགས་སོ༎
བེམ་པོ་དང་འབྲེལ་བ་ཡིན་ན་སྟོང་པ་མི་མཐོང་བར་རིགས་སོ། །དེ་བཞིན་དུ་སྣང་
བ་དང་འབྲེལ་བ་དང་མུན་པ་དང་འབྲེལ་བའི་བར་དུ་སྟོང་པ་དང་བེམ་པོ་ལྟར་རོ། །
འདི་ལྟར་རིག་པར་བྱ་སྟེ། ཡང་དག་ཅིང་“རྨད་དུ་བྱུང་བ་གསལ་ཞིང་རིག་པ་
འདི་གདོད་མ་ནས་རྟེན་ཅིང་འབྲེལ་པར་འབྱུང་བ་ཡང་མ་ཡིན།
རང་བྱུང་དུ་
གྲུབ་པ་ཡང་མ་ཡིན། རང་བྱུང་དུ་མ་གྲུབ་པ་ཡང་མ་ཡིན། མ་ཡིན་པ་ཡང་མ་
ཡིན༑ མ་ཡིན་པ་མིན་པ་ཡང་མ་ཡིན། ཡིན་པ་ཡང་མ་ཡིནན། ཡིན་པ་མིན་པ་
ཡང་མ་ཡིན་ཞིང་མཚན་མ་ཐམས་ཅད་དང་བྲལ་བའི་དེ་ཁོ་ན་ཉིད་ནི་ཆོས་ཐམས་་་་
ཅད་ཀྱི་རང་བཞིན་ནོ། །ཁྱོད་ད་ལྟ་ཅིའི་ཕྱིར་འདི་ལ་སེམས་ཞེན་ཅིང་འཇིག་རྟེན་
པ་ཐམས་ཅད་ཀྱི་ཚིག་བླ་དྭགས་ཀྱི་མིང་དང་མཚན་མས་ཇི་ལྟར་སོ་སོར་འབྱེད་པར་
ནུས༑ དཔེར་ན་ལག་པས་ནམ་མཁའ་སྟོང་པ་ལ་ཉུག་ཅིང་ནོམ་པ་ཇི་ལྟ་བ་བཞིན་
དུ་རང་དགར་རང་ཉིད་སྡུག་བསྔལ་བར་བྱེད་པ་ཙམ་ལས་ནམ་མཁའ་སྟོང་པ་ལ་་་་་
ཁྱོད་ཀྱི་འདོད་པ་བཞིན་ཇི་ལྟར་འཛིན་པར་ནུས། ཀུན་དགའ་བོས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། གལ་ཏེ་རྨད་དུ་བྱུང་
བའི་རིག་པའི་རང་བཞིན་འདི་ངེས་པར་རྟེན་ཅིང་འབྲེལ་བར་འབྱུང་བ་མ་ཡིན་་་་
ན༑ ཅིའི་ཕྱིར་བཅོམ་ལྡན་འདས་ཀྱིས་དགེ་སློང་རྣམས་ལ་མཐོང་བའི་རང་བཞིན་
ལ་རྐྱེན་བཞི་འདི་ལྟ་སྟེ། སྟོང་པ་ལ་བརྟེན་པ་དང་། སྣང་བ་དག་ལ་བརྟེན་པ་
དང་༑ སེམས་ལ་བརྟེན་པ་དང་། མིག་ལ་བརྟེན་པར་བཀའ་སྩལ་པའི་དོན་ཅི་
ལྟ་བུ་ལགས། འདི་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་བཀའ་
སྩལ་པ། ཀུན་དགའ་བོ། བདག་གིས་འཇིག་རྟེན་གྱི་རྟེན་ཅིང་འབྲེལ་བར་
100-321