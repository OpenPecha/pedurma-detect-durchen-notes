2
དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༧༥
དུད་འགྲོ་དང་། ཞར་བ་དང་འོན་པ་དང་གླེན་ཞིང་ལྐུག་པ་དང་། མི་སྡུག་པ་
དང་འཕྲད་པའི་སྡུག་བསྔལ་དང་། སྡུག་པ་དང་འབྲལ་“བའི་སྡུག་བསྔལ་དང་།
འདོད་པ་བཙལ་གྱིས་མི་རྙེད་པའི་སྡུག་བསྔལ་དང་། ཉེ་བར་ལེན་པའི་ཕུང་པོ་
ལྔའི་སྡུག་བསྔལ་ལ་སོགས་ཆགས་ཆེ་བ་དང་ཉམ་ང་བ་ཐམས་ཅད་ལས་དུས་གཅིག་་
ཏུ་འགྲོལ་བ་དང་། ཆོམ་རྐུན་གྱི་འཇིགས་པ་དང་། དགྲའི་འཇིགས་པ་དང་།
རྒྱལ་པོའི་ཆད་པའི་འཇིགས་པ་དངང་། བཙོན་གྱི་འཇིགས་པ་དང་། རླུང་དང་
མེ་དང་ཆུའི་འཇིགས་པ་དང་། བཀྲེས་སྐོམ་དང་དབུལ་ཕོངས་ལ་སོགས་པའི་སྡུག་
བསྔལ་ཐམས་ཅད་བསམ་པ་ཙམ་གྱིས་ཞི་བར་འགྱུར་རོ། །ཕྱོགས་བཅུའི་དེ་བཞིན་
གཤེགས་པ་རྣམས་སྙིང་པོའི་སྔགས་འདིའི་རྗེས་སུ་འབྲང་བས་ཕྱོགས་བཅུའི་དགེ་་་
བའི་བཤེས་གཉེན་བསྟེན་ནས་སྤྱོད་ལམ་རྣམ་པ་བཞིས་བསྙེན་བཀུར་ཡིད་བཞིན་དུ་
སྒྲུབ་ནུས་ཤིང་གངྒཱའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་པའི་ཚོགས་སུ་ཆོས་ཀྱི་
རྒྱལ་པོའི་སྲས་ཀྱི་ཐུ་བོ་ཞེས་བསྔགས་པར་མཛད་དོ། །ཕྱོགས་བཅུའི་དེ་བཞིན་
གཤེགས་པ་རྣམས་སྙིང་པོའི་སྔགས་འདི་སྤྱད་པས། འབྲེལ་བ་ཅན་ལ་བྱིན་གྱིས་
བརླབ་པ་དང་ཐེག་པ་དམན་པའི་སྐྱེ་བོ་དག་གསང་བ་ཟབ་མོའི་མཛོད་ཐོས་པས་་་
འཇིགས་པ་དང་བྲལ་བར་ནུས་སོ། །ཕྱོགས་བཅུའི་དེ་བཞིན་གཤེགས་པ་རྣམས་
སྙིང་པོའི་སྔགས་འདི་བཟླས་པས་བླ་ན་མེད་པའི་བྱང་ཆུབ་གྲུབ་པ་དང་བྱང་ཆུབ་་་
ཤིང་དྲུང་དུ་བཞུགས་པ་དང་མྱ་ངན་ལས་འདས་པ་ཆེན་པོ་སྟོན་ནུས་སོ། །ཕྱོགས་
བཅུའི་དེ་བཞིན་གཤེགས་པ་རྣམས་སྙིང་པོའི་སྔགས་འདི་སྤེལ་བས། མྱ་ངན་ལས་
འདས་པའི་རྗེས་སུ་སངས་རྒྱས་ཀྱི་བསྟན་པ་ཡུན་རིང་དུ་གནས་པ་དང་། འདུལ་
ཁྲིམས་དམ་ཞིང་རྣམ་པར་དག་པ་བསྲུང་བར་འགྱུར་རོ། །གལ་ཏེ་ངས་དེ་བཞིན་
གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་གྱི་སྔགས་འདིའི་་་
100-475