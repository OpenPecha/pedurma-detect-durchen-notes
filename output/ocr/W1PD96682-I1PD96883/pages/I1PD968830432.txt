བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
པ་དག་ནས་རྨད་དུ་བྱུང་བའི་གཟུགས་ཀྱི་གསང་བ་ཟབ་མོ་རྫོགས་པས་གཟུགས་ཀྱི་་
རྣམ་པ་ལ་བརྟེན་ནས་དགྲ་བཅོམ་པར་གྱུར་ཏོ། །དེ་བཞིན་གཤེགས་པས་མངོན་
པར་བྱང་ཆུབ་པའི་རྒྱུ་དྲིས་པ་ལ། བདག་ལྟར་ན་གཟུགས་ལས་བྱང་ཆུབ་པ་ཞེས་
བྱའོ༑ །བྱང་ཆུབ་སེམས་དཔའ་གཞོན་ནུ་སྤོས་ཀྱི་རྒྱན་ཞེས་བྱ་བ་སྟན་ལས་ལངས་
ཏེ་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་གསོལ་པ། བདག་ལ་དེ་བཞིན་
གཤེགས་པས། དངོས་པོའི་གཟུགས་ཐམས་ཅད་ལ་ལེགས་པར་རྟོགས་ཤིག་ཅེས་
བཀའ་སྩལ་པ་ཐོས་པས་དེའི་ཚེ་བདག་དེ་བཞིན་གཤེགས་པ་ལ་གནང་བ་གསོལ་་་
ནས་དབེན་པར་མཉམ་པར་བཞག་པའི་ཚེ་དགེ་སློང་དག་གིས་དྲི་བཟང་པོའི་ ཨ་་་་
ཀ་རུ་བསྲེག་པ་མཐོང་ནས་སྤོས་ཀྱི་དྲི་སྣར་ཕོག་མ་ཐག་ཏུ་བདག་གིས་དྲི་འདི་ལ་་་་
བརྟག་པ་ན་ཤིང་མ་ཡིན། སྟོང་པ་མ་ཡིན། དུ་བ་མ་ཡིན། མེ་མ་ཡིན། 【
སོང་བ་“ན་བསྟེན་པའི་གནས་མེད། འོང་བ་ན་སྐྱེས་པའི་ཁུངས་མེད་པས་རྟོག་
པ་སེལ་ནས་ཟག་པ་མེད་པ་མངོན་དུ་གྱུར་པས་དེ་བཞིན་གཤེགས་པས་བདག་ལ་་་་་
སྤོས་ཀྱི་རྒྱན་ཞེས་བྱ་བར་མིང་དུ་སྩལ་ནས་བསྔགས་པ་མཛད་དོ། །ཡུལ་གྱི་དྲི་
འཕྲལ་དུ་འགག་ནས་དྲིའི་གསང་བ་ཟབ་མོ་རྨད་དུ་བྱུང་བ་རྫོགས་པས་བདག་སྤོས་་
ཀྱི་དྲི་ལ་བརྟེན་ནས་དགྲ་བཅོམ་པར་གྱུར་ཏོ། །དེ་བཞིན་གཤེགས་པས་མངོན་
པར་བྱང་ཆུབ་པའི་རྒྱུ་དྲིས་པ་ལ། བདག་ལྟར་ན་སྤོས་ཀྱི་དྲི་ལས་བྱང་ཆུབ་པ་ཞེས་
བྱའོ།༑ །སྨན་གྱི་རྒྱལ་པོ་དང་སྨན་གྱི་བླ་མ་ཞེས་བྱ་བ་ཆོས་ཀྱི་རྒྱལ་པོའི་སྲས་གཉིས་
དང་༑ འཁོར་འདུས་པའི། ཚངས་རིས་ཀྱི་ལྷ་ལྔ་བརྒྱ་དང་བཅས་པ་སྟན་ལས་
ལངས་ཏེ་བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས་གསོལ་པ། བདག་ཅག་
བསྐལ་པ་ཐོག་མ་མེད་པ་ནས་འཇིག་རྟེན་གྱི་སྨན་གྱི་བླ་མར་གྱུར་ཏེ་མི་མཇེད་●ཀྱི་་་་
འཇིག་རྟེན་འདིའི་རྩྭ་དང་ཤིང་དང་ལྕགས་དང་རྡོ་རྣམས་ཀྱི་རོ་མྱངས་ནས་མིང་་་
100-416