५०८
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
ལ་བསོད་ནམས་དང་ཡེ་ཤེས་དང་སྨོན་ལམ་རྣམ་པར་དག་པ་ཡོད་ན་བློ་ངང་●གིས་་
སད་ནས་ཕྱོགས་བཅུའི་སངས་རྒྱས་ཀྱི་ཞིང་རྣམ་པར་དག་པ་མཐོང་ཞིང་“འདོད་པ་
བཞིན་དུ་སོང་སྟེ་སྐྱེ་བར་འགྱུར་རོ། །སེམས་ཉུང་ཞིང་སེམས་པ་མང་ན་ཡང་བས་
གྱེན་དུ་འཕྱོ་བ་མི་རིང་བས་མཁའ་ལ་རྒྱུ་བའི་དྲང་སྲོང་དང་། འབྱུང་པོའི་རྒྱལ་པོ་
མཐུ་ཆེ་བ་དང་མཁའ་ལ་རྒྱུ་བའི་གནོད་སྦྱིན་དང་ས་ལ་རྒྱུ་བའི་སྲིན་པོར་གྱུར་ནས་་་
རྒྱལ་ཆེན་རིགས་བཞིའི་གནས་ཚུན་ཆད་དུ་རྣམ་པར་རོལ་ཞིང་གང་དུ་འགྲོ་ཡང་་་
ཐོགས་པ་མེད་དོ། །འདི་དག་ལས་སྨོན་ལམ་དང་སེམས་ལེགས་པ་དག་ནི་ངའི་
བསྟན་པ་བསྲུང་བ་དང་། ཡང་ན་སྡོམ་པ་དང་ཚུལ་ཁྲིམས་བསྲུང་བའི་བསམ་
པས་ཚུལ་ཁྲིམས་བསྲུང་བའི་གང་ཟག་གི་རྗེས་སུ་འབྲང་བ་དང་། ཡང་ན་
གཟུངས་སྔགས་བསྲུང་བའི་བསམ་པས་གཟུངས་སྔགས་འཛིན་པའི་གང་ཟག་གི་་་
རྗེས་སུ་འབྲང་བ་དང་། ཡང་ན་བསམ་གཏན་བསྲུང་བའི་བསམ་པས་ཆོས་ཀྱི་
བཟོད་པ་བསྲུང་ཞིང་སྐྱོང་བའི་ཕྱིར་འདི་དག་བཅོམ་ལྡན་འདས་ཀྱི་ཞབས་འོག་ཏུ་་་
གནས་པར་འགྱུར་རོ། །སེམས་གཤིས་དང་སེམས་པ་མཉམ་ན་གྱེན་དུ་མི་འགྲོ་
ཞིང་འོག་ཏུ་མི་ལྟུང་བའི་མིའི་འཇིག་རྟེན་དུ་སྐྱེ་བར་འགྱུར་ལ། སེམས་པ་གསལ་
བས་མཁས་པར་འགྱུར་ལ་སེམས་རྨོངས་པས་རྟུལ་པོར་འགྱུར་རོ། །སེམས་གཤིས་
མང་ཞིང་སེམས་པ་ཉུང་ན་དུད་འགྲོའི་རིགས་སུ་སྐྱེ་ཞིང་ལྕི་བ་དག་ཕྱུགས་ཀྱི་རིགས་
དང་ཡང་བ་དག་འདབ་ཆགས་ཀྱི་རིགས་སུ་སྐྱེ་བར་འགྱུར་རོ། །སེམས་གཤིས་ཆ་
བདུན་པ་དང་སེམས་པ་ཆ་གསུམ་པ་ཡིན་ན་ཆུའི་དཀྱིལ་འཁོར་གྱི་འོག་ཏུ་སྐྱེ་•ནས་་
མེ་འབར་བའི་དྲོད་ཀྱིས་ལུས་སྐམ་ནས་ཡི་དྭགས་སུ་གྱུར་ཏེ་རྒྱུན་ཏུ་མེས་ཚིག་པར་་་་
འགྱུར་ལ། ཆུ་འཐུང་དུ་སོང་བ་ན་གཞན་གྱིས་གསོད་པར་འགྱུར་ཏེ།
འདི་ལྟར་
བཟའ་བཏུང་མི་རྙེད་པར་བསྐལ་པ་བརྒྱ་སྟོང་འདའ་བར་འགྱུར་རོ། _ །སེམས་
100-504