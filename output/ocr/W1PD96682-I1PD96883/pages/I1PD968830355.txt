དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༣༣༩
མངར་བ་དང་ཁ་བའི་རོ་དང་།
རོ་མི་བྲོ་བ་སྟེ་ཡུལ་དེ་གཉིས་དང་བྲལ་བ་ན་
གཏན་ནས་མེད་དོ། །ཀུན་དགའ་བོ་འདི་ལྟར་རིག་པར་བྱ་སྟེ། རོ་ཁ་བ་དང་རོ་
མི་བྲོ་བ་ཉམས་སུ་མྱོང་བའི་ཤེས་པ་རོ་མངར་བ་དང་ཁ་བ་ལས་བྱུང་བ་མ་ཡིན།
རོ་མི་བྲོ་བ་ལས་བྱུང་བ་མ་ཡིན། དབང་པོ་ལས་བྱུང་བ་ཡང་མ་ཡིན། སྟོང་པ་
ལས་བྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། གལ་ཏེ་རོ་མངར་བ་དང་ཁ་བ་
ལས་བྱུང་བ་ཡིན་ཞེ་ན། རོ་མེད་པའི་ཚེ་ཤེས་པ་འགག་ཅིང་ཇི་ལྟར་རོ་མེད་པར་
ཤེས་པར་འགྱུར།
གལ་ཏེ་རོ་མེད་པ་ལས་བྱུང་བ་ཡིན་ཞེ་ན། རོ་ཡོད་པའི་ཤེས་
པ་མེད་ཅིང་། མངར་བ་དང་ཁ་བའི་རོ་ཇི་ལྟར་ཤེས་པར་འགྱུར། གལ་ཏེ་ལྕེ་
ལས་བྱུང་བ་ཡིན་ཞེ་ན་ཡུལ་མངར་བ་དང་ཁ་བའི་རོ་དང་རོ་མི་བྲོ་བ་གདོན་མི་ཟ་་་་
བར་མེད་པར་འགྱུར་རོ། །འདི་ལྟར་ན་རོ་འདི་ཤེས་པའི་དབང་པོ་གདོད་མ་ནས་
རང་བཞིན་མེད་དོ། །གལ་ཏེ་སྟོང་པ་ལས་བྱུང་བ་ཡིན་ཞེ་ན་སྟོང་པ་རང་ཉིད་
ང་བར་འགྱུར་ཞིང་ཁྱོད་ཀྱི་ཁས་ཤེས་པ་མ་ཡིན་པར་འགྱུར་རོ། །ཡང་སྟོང་
པ་རང་ཉིད་ཀྱི་ཤེས་པ་ཡིན་ཞེ་ན་ཁྱོད་ཀྱི་སྐྱེ་མཆེད་ལ་ལྟོས་པ་འབྲེལ་མེད་དོ།
1
དེའི་ཕྱིར་ལྕེའི་སྐྱེ་མཆེད་ཀུན་རྫོབ་ཙམ་ཡིན་ཞིང་། གདོད་མ་ནས་རྟེན་ཅིང་
འབྲེལ་བར་འབྱུང་བ་མ་ཡིན། རང་བྱུང་བའི་རང་བཞིན་མ་ཡིན་ཞེས་ཤེས་པར་
བྱའོ།༑ །ཀུན་དགའ་བོ་དཔེར་ན་སྐྱེ་བོ་གང་ཞིག་ལག་པ་གྲང་མོས་ལག་པ་དྲོན་མོ་
ལ་རེག་པའི་རྗེས་སུ་གྲང་བའི་རེག་པ་ཤུགས་ཆེ་ན་དྲོ་བ་དེ་གྲང་བར་འགྱུར་བ་དང་།
དྲོ་བའི་རེག་པ་ཤུགས་ཆེ་ན་གྲང་བ་དེ་དྲོ་བར་འགྱུར་བ་དང་འདྲ། དེ་བཞིན་དུ་
འདི་གཉིས་མཉམ་དུ་འཕྲད་ཅིང་ཚོར་བའི་རེག་པ་འདི་བྲལ་བ་ལས་ཤེས་པ་མངོན་་
དུ་གྱུར་ཅིང་། ཤུགས་ལ་ལྟོས་པའི་ཕྱིར་ཚོར་བའི་ངལ་བ་འཁྲུལ་པ་ལས་གྱུར་པ་
ཡིན་ནོ། །ལུས་དང་བཅས་པ་ངལ་བའི་འཁྲུལ་པ་ཐམས་ཅད་བྱང་ཆུབ་ཀྱི་ཆོས་
100-339