༤༤༢
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
ཉམས་པའི་ཕྱིར་འཇིག་རྟེན་ན་བུ་མོ་མེད་པ་དག་བུ་མོ་འདོད་ན་བརྟན་ཅིང་དུལ་་་
ལ་ཚུལ་བཟང་བ་བསོད་ནམས་ཀྱི་དཔལ་དང་ལྡན་པ་ཡིད་དུ་འོང་ཞིང་ཀུན་གྱིས་་་
བཀུར་བའི་བུ་མོ་སྐྱེ་བར་བྱེད་ནུས་སོ། །བཅུ་བཞི་པ་ནི་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཉི་མ་དང་ཟླ་བ་བྱེ་བ་ཕྲག་བརྒྱ་དང་ལྡན་པ་ན། ད་ལྟ་
བཞུགས་པའི་ཆོས་ཀྱི་རྒྱལ་པོའི་སྲས་གངྒའི་ཀླུང་གི་བྱེ་མ་སྙེད་དྲུག་ཅུ་རྩ་གཉིས་ཀྱི་་
གྲངས་དང་མཉམ་པ་དག་གིས་ཐབས་ལ་མཁས་པ་ཐ་དད་ལས་བདག་ཉིད་ཆོས་་་་
སྤྱོད་ཅིང་གཞན་ལ་བསྟན་ནས་ལམ་བཟང་པོར་བཀྲི་ཞིང་འདུལ་བ་དང་། སེམས་
ཅན་ཐམས་ཅད་རང་རང་གི་སྐལ་བ་དང་འཚམ་པར། བདག་ཉིད་ཀྱིས་ཐོབ་པའི་
མངོན་པར་བྱང་ཆུབ་པའི་རྩ་བའི་རྒྱུ་རྣ་“བའི་སྒོ་ནས་མཆོག་ཏུ་གསལ་བར་བྱས་་་་
པའི་རྗེས་སུ་ལུས་དང་སེམས་ཀྱི་ནང་དུ་ཤིན་ཏུ་རྨད་དུ་བྱུང་བའི་ཆོས་ཀྱི་དབྱིངས་་་་
ཀུན་ཏུ་ཁྱབ་པ་དག་ཆུད་པའི་ཕྱིར་སེམས་ཅན་ཐམས་ཅད་ཀྱིས་བདག་གི་མིང་ནས་་
བོས་པ་དང་། གངྒཱའི་ཀླུང་གི་བྱེ་མ་སྙེད་དྲུག་ཅུ་རྩ་གཉིས་ཀྱི་གྲངས་དང་མཉམ་
པའི་ཆོས་ཀྱི་རྒྱལ་པོའི་སྲས་དག་གི་མིང་ནས་བོས་པའི་སྐྱེ་བོ་གཉིས་ཀྱི་ཕན་ཡོན་་་་
དང་བསོད་ནམས་མཉམ་མོ། །བཅོམ་ལྡན་འདས། བདག་གི་མིང་དང་དེ་དག་
གི་མིང་མི་མཉམ་པ་མེད་པར་གྱུར་པ་ནི། བདག་གིས་བརྩོན་པས་སྦྱངས་པ་ལས་
མངོན་པར་བྱང་ཆུབ་པ་ཐོབ་པ་ལས་བྱུང་བ་ཡིན་ནོ། །ཡོན་ཏན་འདིའི་མིང་ནི་མི་
འཇིགས་པ་བཅུ་བཞིའི་སྟོབས་ཀྱིས་སེམས་ཅན་ཐམས་ཅད་ལ་ཁྱབ་པར་བསྲུང་ཞིང་
སྐྱོང་བར་བྱེད་པ་ཞེས་བྱའོ། །བཅོམ་ལྡན་འདས། བདག་མངོན་པར་བྱང་ཆུབ་
པ་ཐོབ་ནས་བླ་ན་མེད་པའི་ལམ་གྲུབ་པའི་ཕྱིར་ཡང་བསམ་གྱིས་མི་ཁྱབ་ཅིང་འབད་
རྩོལ་མེད་པ་རྨད་དུ་བྱུང་བའི་ཡོན་ཏན་བཞི་བདེ་བླག་ཏུ་གྲུབ་བོ། །དང་པོ་ནི་
བདག་ཐོག་མར་རྨད་དུ་བྱུང་བའི་ཡང་རྨད་དུ་བྱུང་བ་ཐོས་པའི་སེམས་ཐོབ་ནས་་་
100-442