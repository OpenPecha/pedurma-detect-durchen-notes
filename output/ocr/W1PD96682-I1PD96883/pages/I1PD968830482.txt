བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
བཀའ་སྩལ་པ། གལ་ཏེ་སྙིགས་མའི་དུས་ཀྱི་སྐྱེ་བོས་དཀྱིལ་འཁོར་བཞེངས་པར་
འདོད་ན་ཐོག་མར་གངས་ཀྱི་རིའི་ཉེ་འདབས་སུ་གནས་པའི་བ་དཀར་མོ་སྟོབས་་་་
དང་ལྡན་པ་ཚོལ་ཞིག _ །འདིས་རི་ལས་སྐྱེས་པའི་རྩྭ་སྣུམ་ཞིང་བཟང་བ་ཟོས་པ་
དང་གངས་རིའི་ཆུ་གཙང་མ་འཐུངས་པས་དེའི་ལྕི་བ་གཙང་ངོ་། །ལྕི་བ་དེ་བླངས་
ཏེ་ཙན་དན་དང་བསྲེས་ནས་ས་ལ་བྱུག །གངས་ཀྱི་ཕྱུགས་མ་ཡིན་ན་དེའི་ལྕི་བ་དྲི་
ངན་ཞིང་མི་གཙང་བས་ས་ལ་བྱུག་ཏུ་མི་རུང་། དེ་ལྟ་མ་ཡིན་ན་ཐང་བདེ་བ་ནས་
ས་ལ་ཁྲུ་ལྔ་ཙམ་བརྐོས་ཏེ་འོག་གི་ས་སེར་པོ་བླངས་ནས་ཙན་དན། ཨ་ཀ་རུ།
སི་སླ། ཏུ་རུཥྐ། གུར་ཀུམ། རུ་རྟ། སྤང་རྒྱན། སྤང་སྤོས་སྤོས་བྱ་ལྕེ་ཅན་
ཏེ་རྣམ་པ་དེ་བཅུ་པོ་ཕྱེ་མར་བཏགས་ནས་འཇིམ་པ་དང་བསྲེས་ལ་དཀྱིལ་འཁོར་གྱི་
ས་ལ་བྱུག་སྟེ་ཐད་ཀར་ཁྲུ་བཅུ་གསུམ་ཟུར་བརྒྱད་པའི་དཀྱིལ་འཁོར་བྱས་ཏེ།
དཀྱིལ་འཁོར་ཕྱི་དབུས་སུ་གསེར་རམ་དངུལ་ལམ་ཟངས་སམ་ཤིང་ལས་བྱས་པའི་་་་
པདྨ་དང་དེའི་སྟེང་དུ་ལྷུང་བཟེད་བཞག་”སྟེ་ལྷུང་བཟེད་ཀྱི་ནང་དུ་སྟོན་ཟླ་འབྲིང་་་
པོའི་ཟིལ་པའི་ཆུ་བླུག་ནས། ཇི་ལྟར་རྙེད་ཅིང་འོས་པའི་ལོ་མ་དང་བཅས་པའི་མེ་
ཏོག་གཟུགས་སོ། །ཡང་མེ་ལོང་ཟླུམ་པོ་བརྒྱད་རང་རང་གི་གནས་སུ་བཞག་སྟེ་མེ་
ཏོག་དང་ལྡན་པའི་ལྷུང་བཟེད་ལ་བསྐོར་བར་བྱའོ། །མེ་ལོང་གི་མཐར་མེ་ཏོག་
པདྨ་བཅུ་དྲུག་དང་སྤོས་ཕོར་བཅུ་དྲུག་སྤེལ་ཏེ་བཞག་པར་བྱའོ། །སྤོས་ཕོར་གྱི་
ནང་དུ་ཨ་ཀ་རུ་འབའ་ཞིག་བསྲེག་ཅིང་མེ་ལྕེ་མེ་འབར་བར་བྱའོ། །བ་དཀར་མོའི་•
འོ་མ་སྣོད་བཅུ་དྲུག་ཏུ་བླུག་གོ། །འོ་མའི་ལྡེ་གུ་དང་ཀ་ར་བཏབ་པའི་སྣུམ་ཁུར་
དང་འོ་སྤྲིས་དང་དུག་དང་མ་འདྲེས་པའི་སྨན་སྤོས་དང་སྦྲང་“རྩིས་སྦགས་པའི་སྒ་་་
དང་མར་དང་སྦྲང་རྩི་རྣམས་ཆ་བཅུ་དྲུག་ཏུ་བྱས་ཏེ། མེ་ཏོག་གི་མཐར་བསྐོར་ཏེ་
སངས་རྒྱས་དང་བྱང་ཆུབ་སེམས་དཔའ་ཆེན་པོ་ཐམས་ཅད་ལ་མཆོད་པར་བྱའོ། །
100-466