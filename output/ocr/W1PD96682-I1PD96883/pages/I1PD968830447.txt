དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༣༡
བཞིན་གཤེགས་པའི་དགོངས་པ་དང་མཐུན་པའི་གསལ་རིག་མངོན་དུ་གྱུར་པ་ལས་
བྱང་ཆུབ་པའོ་ཞེས་བྱའོ། །བྱང་ཆུབ་སེམས་དཔའ་ནམ་མཁའི་སྙིང་པོ་སྟན་ལས་
ལངས་ཏེ་བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས་འདི་སྐད་དུ་གསོལ་པ།
བདག་དེ་བཞིན་གཤེགས་པ་དང་ལྷན་ཅིག་ཏུ་སངས་རྒྱས་མར་མེ་མཛད་ཀྱི་དྲུང་དུ།
མཐའ་མེད་པའི་ལུས་བསྒྲུབ་ཅིང་། དེའི་ཚེ་བདག་གིས་ལག་ཏུ་ཡིད་བཞིན་གྱི་
ནོར་བུ་གཞི་བཟུང་སྟེ་ཕྱོགས་བཅུའི་རྡུལ་ཕྲ་རབ་སྙེད་ཀྱི་སངས་རྒྱས་ཀྱི་ཞིང་འོད་་་་་
ཀྱིས་གསལ་བར་བྱས་ཏེ་ནམ་མཁའི་རང་བཞིན་དུ་སྣང་བར་གྱུར་ཏོ། །དེ་ནས་
བདག་གི་ཡིད་ལས་མེ་ལོང་ཞིག་བྱུང་སྟེ་དེ་ལས་འོད་ཟེར་རྨད་དུ་བྱུང་བ་རྣམ་པ་་་
བཅུ་ཕྱོགས་བཅུར་འཕྲོས་ནས་ནམ་མཁའི་མཐའི་བར་དུ་ཁྱབ་པར་གྱུར་ཏེ། གཞི་
དང་སྙིང་པོ་མེ་ཏོག་གིས་བརྒྱན་པའི་ཞིང་མེ་ལོང་གི་ནང་དུ་བཙུད་ཅིང་བདག་གི་་་་
ལུས་ལ་ཞུགས་ནས། ལུས་ནམ་མཁའ་སྟོང་པ་དང་འདྲ་བར་ཕན་ཚུན་སྒྲིབ་ཐོགས་
མེད་ཅིང་བདག་ཉིད་རྡུལ་ཕྲ་རབ་སྙེད་ཀྱི་འཇིག་རྟེན་དུ་སོང་སྟེ། སངས་རྒྱས་ཀྱི་
མཛད་པ་ཇི་ལྟར་འདོད་པ་བཞིན་དུ་སྒྲུབ་པའི་རྫུ་འཕྲུལ་གྱི་སྟོབས་བསྐྱེད་དོ། །
བདག་གིས་འབྱུང་བ་བཞི་ལ་བརྟག་པ་ན་བརྟེན་པའི་གནས་མི་རྙེད་ཅིང་འདུ་ཤེས་་
ཕྱིན་ཅི་ལོག་གིས་བཏགས་པ་ཙམ་དུ་ཟད་ཀྱི་ཡང་དག་པར་ན་ནམ་མཁའ་དང་འདྲ་
བར་མཐོང་ནས། སངས་རྒྱས་ཀྱི་ཞིང་ཐམས་ཅད་མཉམ་པ་ཉིད་དུ་མཐོང་ཞིང་
མཉམ་པ་ཉིད་ལས་རིག་པ་སྐྱེས་ནས་སྐྱེ་བ་མེད་པའི་ཆོས་ལ་བཟོད་པ་ཐོབ་བོ། །
དེ་བཞིན་གཤེགས་པས་མངོན་པར་བྱང་ཆུབ་པའི་རྒྱུ་དྲིས་པ་ལ་བདག་ནམ་མཁའ་་་
མཐའ་མེད་པའི་ཏིང་ངེ་འཛིན་ལ་ཞུགས་“ནས་སྟོབས་རྨད་དུ་བྱུང་བའི་གསལ་རིག་
ལས་བྱང་ཆུབ་པའོ་ཞེས་བྱའོ། །བྱང་ཆུབ་སེམས་དཔའ་བྱམས་པ་སྟན་ལས་ལངས་
ཏེ་བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས་གསོལ་པ། བདག་སྔོན་གྱི་
100-431