དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༤༥ ༣
སྙིང་པོ་ལ་ཕྱག་འཚལ། །ཟག་པ་མེད་ཅིང་བསམ་གྱིས་མི་ཁྱབ་པ། །མ་འོངས་སྐྱེ་
བོ་དག་ལ་བྱིན་རླབས་ནས། །སྒོ་འདིར་ཐེ་ཚོམ་མེད་པར་མཛད་དུ་གསོལ། །
ཐབས་མཁས་འདི་ཡིས་བདེ་བླག་འགྲུབ་པའི་ཕྱིར། །ཀུན་དགའ་བོ་ཡི་བློ་དང་
ཤིན་ཏུ་འཚམ། །ཐ་མའི་དུས་སུ་བྱིང་བའི་སེམས་ཅན་རྣམས། །དབང་པོ་
གཅིག་པུ་འདི་ལ་རབ་སྦྱངས་ན། _ །མངོན་བྱང་ཆུབ་འདི་གཞན་ལས་ཁྱད་པར་
འཕགས༑ །ཡང་དག་པ་ཡི་སེམས་ནི་འདི་བཞིན་ནོ། །དེ་ནས་ཀུན་དགའ་བོ་
དང་བཅས་པ་འཁོར་འདུས་པ་ཐམས་ཅད་ལུས་སེམས་ཤིན་ཏུ་གསལ་བར་གྱུར་ཏེ་་་
རྒྱས་པར་བསྟན་པ་རྣམ་པར་རྟོགས་ནས་སངས་རྒྱས་ཀྱི་གོ་འཕང་དང་མྱ་ངན་ལས་་
འདས་པ་ཆེན་པོ་ལ་བལྟ་བ་ནི། དཔེར་ན་སྐྱེ་བོ་འགའ་ཞིག་དགོས་པའི་ཕྱིར་ཐག་
རིང་པོར་སོང་སྟེ་ཕྱིར་ལྡོག་པར་མ་ནུས་ཀྱང་རང་ཡུལ་དུ་འགྲོ་བའི་ལམ་གསལ་བར་
ཤེས་པ་ལྟར་དེར་འདུས་པའི་སྐྱེ་བོ་ཐམས་ཅད་དང་། ལྷ་དང་ཀླུ་སོགས་སྡེ་བརྒྱད་
དང་༑ སློབ་པ་དང་ཐེག་པ་འབྲིང་ལ་བརྩོན་པ་དག་དང་། ཡང་སེམས་དང་པོ་
བསྐྱེད་པའི་བྱང་ཆུབ་སེམས་དཔའ【དང་བཅས་པ་●གངྒཱའི་ཀླུང་བཅུའི་བྱེ་མ་སྙེད་་་་
ཐམས་ཅད་ལ་སོ་སོར་རྩ་བའི་སེམས་རྡུལ་གྱི་དྲི་མ་དང་བྲལ་ཏེ་ཆོས་ཀྱི་མིག་ཤིན་ཏུ་་
གསལ་བར་གྱུར་ཏོ། །རིགས་སད་པའི་དགེ་སློང་མས་ཚིགས་སུ་བཅད་པ་ཐོས་
ནས་དགྲ་བཅོམ་པར་གྱུར་ཅིང་། གྲངས་མེད་པའི་སེམས་ཅན་ཐམས་ཅད་ཀྱིས་བླ་
ན་མེད་པའི་ཡང་བླ་ན་མེད་པའི་དགྲ་བཅོམ་པ་ཡང་དག་པར་རྫོགས་པའི་བྱང་ཆུབ་
ཏུ་སེམས་བསྐྱེད་དོ། །ཀུན་དགའ་བོས་གོས་ཚགས་བཅོས་ཏེ་འདུས་པ་ཐམས་ཅད་
ཀྱེ་ནང་ནས་ཐལ་མོ་སྦྱར་ཞིང་●ཕྱག་འཚལ་ནས་སེམས་དང་ཡིད་ཤིན་ཏུ་དང་བར་་་
གྱུར་ཏེ་དགའ་བ་དང་སྐྱོ་བ་ལྷན་ཅིག་ཏུ【སྐྱེས་ཤིང་། མ་འོངས་པའི་སྐྱེ་བོ་ཐམས་
ཅད་ལ་ཕན་པའི་སླད་དུ་སླར་ཡང་ཕྱག་འཚལ་ནས་བཅོམ་ལྡན་འདས་ལ་གསོལ་པ།
100-453