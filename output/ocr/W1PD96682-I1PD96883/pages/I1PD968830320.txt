१०८
བཀའ་འགྱུར། གཙུག་ཏོར་དཔའ་བར་འགྲོ་བ། ༽༽ ༡༠༠
ཀླུང་མཐོང་བ་ཡིན། རྒྱལ་པོས་གསོལ་པ། བདག་ལོ་གསུམ་ན་མས་བཀུར་ཏེ་
ཁྱབ་འཇུག་གི་ལྷ་ཁང་མཇལ་བར་དོང་བའི་ཚེ་ཀླུང་བབ་པ་མཐོང་སྟེ། དེའི་ཚེ་
གངྒཱ་ཡིན་པར་འཁུམས་ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ།
རྒྱལ་པོ། ཁྱོད་ཀྱིས་སྨྲས་པ་ལྟ་ན་ལོ་ཉི་ཤུ་ན་ལོ་བཅུ་ལས་བརྒལ་བ་ནས་བཟུང་སྟེ།
དྲུག་ཅུའི་བར་དུ་ལོ་དང་ཟླ་བ་དང་ཉི་མ་དང་དུས་ཚོད་རེ་རེ་བཞིན་ཡིད་ཙམ་རེ་་་་་
རྣམ་པར་འགྱུར་བར་སྨྲ་ན། ཁྱོད་ཀྱིས་ལོ་གསུམ་ན་གངྒཱའི་ཀླུང་མཐོང་བ་ལས།
ལོ་བཅུ་གསུམ་པའི་ཚེ་མཐོང་བ་ན། ཅི་གངྒཱ་གཞན་དུ་འགྱུར་ཏམ། གསོལ་པ།
ལོ་གསུམ་གྱི་ཚེ་མཐོང་བ་ལས་གཞན་དུ་མ་འགྱུར་ཞིང་། ལོ་དྲུག་ཅུ་ན་ཡང་དེ་ཁོ་
ན་ལྟར་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཁྱོད་ད་ལྟ་སྐྲ་
དཀར་གཉེར་མ་ལྷག་པས་ན། བཞིན་བྱིས་པའི་གནས་སྐབས་ལས་ངེས་པར་རྒས་
པར་གྱུར་མོད། ཁྱོད་ཀྱིས་སྔོན་བྱིས་པའི་གནས་སྐབས་སུ་མཐོང་བ་ལས་གངྒཱ་
གཞན་དུ་འགྱུར་བའི་དབྱེ་བ་ལྟ་མཆིས་སམ། གསོལ་པ། བཅོམ་ལྡན་འདས་མ་
ལགས་སོ།
།བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ། ཁྱོད་ཀྱི་བཞིན་
རྒས་ཤིང་།
རང་བཞིན་ནི་རྒས་པ་མེད་དོ། ། །རྒས་པ་ནི་འགྱུར་བ་ཞེས་བྱ་ལ།
རྒས་པ་མེད་པ་ནི་མི་འགྱུར་བ་ཞེས་བྱའོ། །འགྱུར་བ་ནི་སྐྱེ་འཆི་ཉམས་སུ་མྱོང་ལ།
འགྱུར་བ་མེད་པ་ཉིད་ནི་གདོད་ནས་སྐྱེ་འཆི་མ་མཆིས་ན། དེ་ཇི་ལྟར་ན་ཁྱོད་ཀྱི་
སྐྱེ་འཆི་ཉམས་སུ་མྱོང་བར་གྱུར། དེས་ན་ཅིའི་ ཕྱིར་ཁྱོད་ཀྱིས་ད་དུང་ཀུན་ཏུ་རྒྱུ་
སོགས་ཀྱི་རྗེས་སུ་འབྲངས་ཏེ་ཤི་བའི་ཚེ་བེམ་རིག་ཆད་པར་སྨྲ་བར་བགྱིད། རྒྱལ་
པོ་གསལ་རྒྱལ་གྱིས་དེ་སྐད་ཐོས་པ་དང་། ལུས་འདི་བརྗེས་པའི་ཚེ་རྟེན་འདི་བོར་
ནས་སྐྱེ་བ་གཞན་ལེན་པ། ___འཁོར་འདུས་པ་དང་ལྷན་ཅིག་སྔོན་མ་ཐོས་པའི་
གཏམ་གྱིས་ལྷག་པར་རྩེན་ཞིང་དགའ་བ་ཉམས་སུ་མྱོང་བར་གྱུར་ཏོ། །དེའི་ཚེ་
100-304