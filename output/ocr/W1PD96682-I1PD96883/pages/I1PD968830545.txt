དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
५२९
ཀུན་དགའ་བོ། _ ལས་གསུམ་མ་སྤངས་ན་རང་རང་གི་རྟོག་པའི་རྐྱེན་ལས་བྱུང་
བའི་ཕྱིར་རྟོག་པ་སྐལ་བ་མཉམ་པ་དག་གནས་ངེས་པ་མེད་པ་མ་ཡིན་ལ་འཁྲུལ་པ་་་
ལས་སྐྱེ་ཞིང་འཁྲུལ་པ་ཡང་རྒྱུ་མེད་པས་དཔྱད་ན་འཐད་པའི་གནས་མེད་དོ། །
ཁྱོད་ཀྱིས་ནན་ཏན་དུ་སྦྱོང་ཞིག །བྱང་ཆུབ་ཐོབ་པར་འདོད་ན་ངེས་པར་རྟོག་པ་
གནས་གསུམ་པོ་བསལ་“བར་རིགས་སོ། །རྟོག་པ་གསུམ་པོ་མ་བསལ་ན་ཇི་ལྟ་
བུའི་རྫུ་འཕྲུལ་དང་ལྡན་པར་གྱུར་ཀྱང་འཇིག་རྟེན་གྱི་བྱ་བའི་ལོངས་སྤྱོད་དུ་འགྱུར་་
རོ༑ །བག་ཆགས་མ་བསལ་བས་བདུད་ཀྱི་ལམ་དུ་ལྷུང་ངོ་། །ཇི་ལྟར་འཁྲུལ་པ་
བསལ་བར་འདོད་ན་ཡང་ཕྱིར་ཞིང་འཁྲུལ་པ་འཕེལ་བར་འགྱུར་རོ། །སྙིང་རེ་རྗེ་
ཞེས་དེ་བཞིན་གཤེགས་པས་བཀའ་སྩལ་ཏོ། །ཁྱོད་ཀྱི་འཁྲུལ་པ་རང་གིས་བྱས་པ་
ཡིན་བྱང་ཆུབ་ཀྱི་སྐྱོན་མིན་ནོ། ། འདི་སྐད་དུ་སྨྲ་བ་ནི་ཡང་དག་པའི་སྨྲ་བ་ཡིན་ལ་
དེ་ལས་གཞན་དུ་སྨྲ་བ་ནི་བདུད་ཀྱི་སྨྲ་བའོ། །དེ་ནས་དེའི་ཚེ་དེ་བཞིན་གཤེགས་
པ་དེ་ལྟར་ཆོས་སྟོན་པའི་མཇུག་རེ་ཤིག་བསྡུས་ནས་སླར་ཡང་སྐུ་གསེར་བཙོ་མའི་རི
ལྟ་བུ་དམ་པའི་ཆོས་ཀྱི་གདན་སེང་གེའི་ཁྲི་ལ་སླར་བཞུགས་ཏེ་རིན་པོ་ཆེ་སྣ་བདུན་་་
གྱི་སྐུ་བརྟེན་དྲང་སྟེ་དེ་ལ་སྐུ་བརྟེན་ནས་ཀུན་དགའ་བོ་ལ་སོགས་པའི་འཁོར་ཐམས་
ཅད་ལ་བཀའ་སྩལ་པ། ཁྱོད་ལ་སོགས་པ་ཉན་ཐོས་དང་རང་སངས་རྒྱས་སློབ་པ་
དང་མི་སློབ་པ་རྣམས་ཀྱིས། བླ་ན་མེད་པའི་བྱང་ཆུབ་ཆེན་པོའི་སེམས་བསྐྱེད་དེ་་
རྨད་དུ་བྱུང་བ་གསལ་རིག་བླང་བའི་ཕྱིར། ངས་དེ་ཡང་དག་པར་སྒྲུབ་པའི་ཆོས་
བཤད་ཟིནན་ན། ཁྱེད་ཅག་གིས་ད་དུང་ཁོང་དུ་མ་ཆུད་དོ། ། །ཞི་གནས་དང་ལྷག་
མཐོང་ལ་རྣལ་འབྱོར་དུ་བྱེད་པ་ན། ཤིན་ཏུ་ཕྲ་བའི་བདུད་ཀྱི་ལས་དང་བདུད་ཀྱི་
ཡུལ་མངོན་སུམ་དུ་སྣང་སྟེ། ཁྱེད་ཅག་གིས་དེ་མ་རིག་ན་སེམས་ཡང་དག་པར་
སྦྱངས་╗པ་ཞེས་མི་བྱ་སྟེ།
ལོག་པའི་ལྟ་བར་ལྟུང་བས་སྐབས་སྐབས་སུ་ཕུང་པོའི་
100-529