DVD
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠ippa
ཐམས་ཅད་དུ་བདག་ལ་མི་འཇིགས་པ་ཐམས་ཅད་སྦྱིན་པ་ཞེས་གྲགས་པར་གྱུར་ཏོ༎
གསུམ་པ་ནི་བདག་ཐོག་མ་ནས་མངོན་པར་བྱང་ཆུབ་པའི་གསལ་རིག་རྨད་དུ་བྱུང་་
བའི་རྩ་བའི་རྒྱུ་ལ་བསླབ་ཅིང་སྦྱངས་པས་གང་དུ་ཕྱིན་པའི་འཇིག་རྟེན་གྱི་ཁམས་་་་་
དེའི་སེམས་ཅན་ཐམས་ཅད་སོ་སོ་ནས་རང་རང་གི་རིན་པོ་ཆེ་སོགས་ཡོ་བྱད་བཏང་
ནས་བདག་གི་སྙིང་རྗེ་བསྐུལ་ཞིང་གསོལ་བ་འདེབས་པར་བྱེད་དོ། ། །བཞི་པ་ནི་
བདག་གིས་དེ་བཞིན་གཤེགས་པའི་དགོངས་པ་རྙེད་ཅིང་། མཐར་ཐུག་པའི་དོན་
གསལ་བར་བྱེད་པའི་རིན་པོ་ཆེའི་ཡོ་བྱད་ཀྱིས་ཕྱོགས་བཅུའི་དེ་བཞིན་གཤེགས་པ་་་
རྣམས་ལ་མཆོད་པ་སྣ་ཚོགས་པས་མཆོད་པར་བྱེད་ཅིང་འཇིག་རྟེན་གྱི་ཁམས་ཀྱི་་་
རིགས་དྲུག་གི་སེམས་ཅན་ཐམས་ཅད་ལ་སྙོམས་པར་གང་དག་བུད་མེད་འདོད་པ་་་
ལ་བུད་མེད་ཐོབ་པར་བྱེད། བུ་འདོད་པ་ལ་བུ་ཐོབ་པར་བྱེད། ཏིང་ངེ་འཛིན་
འདོད་པ་ལ་ཏིང་ངེ་འཛིན་ཐོབ་པར་བྱེད། ཚེ་རིང་བར་འདོད་པ་ལ་ཚེ་རིང་བ་
ཐོབ་པར་བྱེད། དེ་བཞིན་དུ་མྱ་ངན་ལས་འདས་པ་ཆེན་པོ་འདོད་པ་ལ་མྱ་ངན་
ལས་འདས་པ་ཐོབ་པར་བྱེད་དོ། །དེ་བཞིན་གཤེགས་པས་མངོན་པར་བྱང་ཆུབ་
པའི་རྒྱུ་དྲིས་པ་ལ་བདག་རྣ་བའི་སྒོ་ནས་ཏིང་ངེ་འཛིན་རྫོགས་པར་མངོན་དུ་གྱུར་་་་
ཅིང་སེམས་ལ་དབང་ཐོབ་ནས་ནང་དུ་བསྡུས་པས་ཏིང་ངེ་འཛིན་ཐོབ་ཅིང་བྱང་་་་
ཆུབ་གྲུབ་པ་ནི་མཆོག་ཅེས་བྱའོ། །བཅོམ་ལྡན་འདས། དེ་བཞིན་གཤེགས་པ་
དེས་བདག་ལ་མངོན་པར་བྱང་ཆུབ་པའི་ཆོས་ཀྱི་སྒོ་ཐོབ་ནུས་སོ་ཞེས་བསྔགས་ཤིང་་
འཁོར་འདུས་པ་ཆེན་པོའི་དབུས་སུ་ལུང་བསྟན་ནས་སྤྱན་རས་གཟིགས་ཞེས་
དུ་སྩལ་ཏོ། །བདག་གི་མཐོང་བ་དང་ཐོས་པ་ཕྱོགས་བཅུར་རྫོགས་པར་གསལ་
ཞིང་དེ་བཞིན་དུ་སྤྱན་རས་གཟིགས་ཀྱི་མིང་ཡང་ཕྱོགས་བཅུར་ཁྱབ་པར་གྱུར་ཏོ། །
དེའི་ཚེ་བཅོམ་ལྡན་འདས་སེང་གེའི་ཁྲིའི་སྟེང་དུ་སྐུ་ལས་རིན་པོ་ཆེའི་འོད་ཟེར་་་་
100-444