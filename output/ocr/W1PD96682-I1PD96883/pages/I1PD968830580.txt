५७८
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
རིགས་ཀྱི་བུ་དག་ཡང་དག་པའི་དོན་ལ་སེམས་གསལ་ཞིང་མི་གཡོ་བར་གྱུར་པས་་་
བདུད་ཀྱིས་གླགས་མི་རྙེད་ལ་སྐྱེ་བའི་རིགས་ཀྱི་རྩ་བ་མཐར་ཐུག་པར་དཔྱད་དེ་རྟག་
པ་དང་མི་རྟག་པའི་རྟོག་པ་བགས་ཀྱིས་སྐྱེས་ནས་འདུ་ཤེས་ཀྱིས་མཐོང་བའི་ནང་་་
ནས་རྟོག་པ་སྐྱེས་ཏེ་སྐྱེ་བོ་དེ་ཕྱིན་ཅི་ལོག་བཞིས་གཅིག་ཏུ་མ་ངེས་པར་སྣ་ཚོགས་སུ་་
སྨྲ་བའི་བརྫུན་པའི་ལྟ་བར་ལྟུང་ངོ་། །དེ་ལ་དང་པོ་ནི་སྐྱེ་བོ་དེ་སེམས་འགྱུར་བའི་
རྒྱུ་ལ་བརྟག་པ་ན་འཕོ་ཞིང་འགྱུར་བར་མཐོང་བ་ནི་མི་རྟག་པ་ཞེས་བྱ་ལ་རྒྱུན་མི་་་
འཆད་པར་མཐོང་པ་ནི་རྟག་པ་ཞེས་བྱ་ཞིང་གང་མཐོང་བར་བྱ་བ་ནི་སྐྱེ་བ་ཞེས་བྱ།
གང་མི་མཐོང་བ་ནི་འགག་པ་ཞེས་བྱ་སྟེ། རིམ་པར་འཐུད་པའི་རྒྱུའི་རང་བཞིན་
མི་འཆད་པ་ནི་འཕེལ་བ་ཞེས་བྱ་རིམ་པར་བརྒྱུད་པ་ལས་འབྲེལ་བའི་དངོས་པོ་དང་
བྲལ་བ་ནི་འགྲིབ་པ་ཞེས་བྱ། སོ་སོར་སྐྱེ་བ་ནི་ཡོད་པ་ཞེས་བྱ་སོ་སོར་འཆི་བ་ནི་
མེད་པ་ཞེས་བྱའོ། །གནས་ལུགས་ལྟར་ཀུན་ཏུ་བརྟག་པ་ན་ལྟ་བ་གཞན་མཐོང་
ཞིང་ཆོས་ཚོལ་བ་པོ་དག་གིས་དེའི་དོན་དྲིས་པ་ན་ལན་དུ་ང་ད་ལྟ་སྐྱེ་བ་ཡང་ཡིན།
འགག་པ་ཡང་ཡིན། ཡོད་པ་ཡང་ཡིན། མེད་པ་ཡང་ཡིན། འཕེལ་བ་ཡང་
ཡིན༑ འགྲིབ་པ་ཡང་ཡིན་ཞེས་འཁྲུལ་པའི་ཚིག་མ་ངེས་པར་སྨྲ་སྟེ་དྲི་བ་པོའི་སྔར་
ཡིད་ལ་ངེས་པའི་ཚིག་དོན་སྟོར་བར་བྱེབྱེད་དོ། །གཉིས་པ་ནི་སྐྱེ་བོ་དེ་སེམས་ལ་
བརྟག་པ་ན་གང་དུ་ཡང་ཡོད་པའི་གནས་མ་རྙེད་པས་མེད་པར་རྟོགས་ནས་གཞན་་
གྱིས་དྲིས་པ་ན་ལན་དུ་ཅི་ཡང་མེད་དོ་ཞེས་ལན་གཅིག་པུ་སྨྲ་ལ་མེད་ཅེས་བྱ་བའི་་་
ཚིག་མ་གཏོགས་པ་གཞན་མི་སྨྲའོ། །གསུམ་པ་ནི་སྐྱེ་བོ་དེ་སེམས་ལ་བརྟག་པ་་་
ན་གང་དུ་ཡང་མེད་པའི་གནས་མ་•རྙེད་པས། ཡོད་པར་རྟོགས་ནས་གཞན་་་
གྱིས་དྲིས་པ་ན་ལན་དུ་ཡོད་དོ་ཞེས་ལན་གཅིག་པུ་སྨྲ་ལ་ཡོད་ཅེས་བྱ་བའི་ཚིག་མ་་་་
གཏོགས་པ་གཞན་མི་སྨྲའོ། །བཞི་པ་ནི་སྐྱེ་བོ་དེ་ཡོད་པ་དང་མེད་པ་གཉིས་ཀར་
100-564