༣༤༨
པས༑
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽ ༡༠༠
ཁམས་ཀྱི་མཚན་མ་རང་ཉིད་མེད་པར་འགྱུར་རོ། །མི་འགྱུར་ཞེ་ན།
རྟག་པར་འགྱུར་རོ། །གཟུགས་ལས་སྐྱེས་ན། སྟོང་པའི་གནས་ལུགས་རྣམ་པར་
ཤེས་པས་མི་ཤེས་པར་རིགས། གལ་ཏེ་མིག་དང་གཟུགས་རྣམ་པ་གཉིས་འཕྲད་པ་
ལས་བྱུང་“བ་ཡིན་ཞེ་ན། འཕྲད་པ་ན་དེ་དབུས་དང་བྲལ་བར་འགྱུར། འབྲལ་
ན་ཐ་དད་པ་གཉིས་འཕྲད་པར་འགྱུར་རོ། །རང་བཞིན་འདྲེས་ཤིང་འཁྲུགས་པས་
ཇི་ལྟར་ཁམས་སུ་འགྲུབ་པར་འགྱུར། དེའི་ཕྱིར་མིག་དང་གཟུགས་འབྲེལ་བ་ལས་
མིག་གི་རྣམ་པར་ཤེས་པའི་ཁམས་སྐྱེ་བའི་གནས་གསུམ་པོ་ཐམས་ཅད་མེད་དོ། །
མིག་དང་གཟུགས་དང་གཟུགས་ཀྱི་ཁམས་རྣམ་པ་གསུམ་གདོད་མ་ནས་རྟེན་ཅིང་་་་
འབྲེལ་པར་འབྱུང་བ་ཡང་མ་ཡིན། རང་བྱུང་བའི་རང་བཞིན་ཡང་མ་ཡིན་པར་
ཤེས་པར་བྱའོ། །ཀུན་དགའ་བོ་ཡང་ཁྱོད་ཀྱི་ཤེས་པ་དེ་རྣ་བ་དང་སྒྲ་འབྲེལ་ནས་
རྣ་བའི་རྣམ་པར་ཤེས་པ་སྐྱེས་པ་ཞེས་བྱའོ། །རྣམ་པར་ཤེས་པ་འདི་རྣ་བ་ལས་
སྐྱེས་ནས་རྣ་བའི་ཁམས་སུ་འགྱུར་བ་ཡིན་ནམ།
ཡང་ན་སྒྲ་ལས་སྐྱེས་ནས་སྒྲའི་ ·
ཁམས་སུ་འགྱུར་བ་ཡིན། ཀུན་དགའ་བོ་གལ་ཏེ་རྣ་བ་ལས་སྐྱེས་པ་ཡིན་ཞེ་ན་གཡོ་
བ་དང་མི་གཡོ་བའི་མཚན་མ་གཉིས་མངོན་དུ་མ་གྱུར་པར་དབང་པོས་ཤེས་པར་མི་
ནུས་པའི་ཕྱིར། གདོན་མི་ཟ་བར་ཤེས་པ་མེད་པར་འགྱུར་རོ། །ཤེས་པ་ཡང་
མེད་པར་འགྱུར་བ་ལ། རྣམ་པར་ཤེས་པའི་མཚན་མ་དང་གཟུགས་ཇི་ལྟ་བུ་ཡིན།
གལ་ཏེ་རྣ་བས་ཐོས་པར་ནུས་ཞེ་ན། གཡོ་བ་དང་མི་གཡོ་བ་མེད་པར་ཐོས་པ་ྋ
འགྲུབ་“པར་མི་འགྱུར་ཇི་ལྟར་རྣ་བའི་གཟུགས་དང་རེག་པ་ལ་སོགས་པའི་ཡུལ་་་་
འདྲེས་པ་ལ་རྣམ་པར་ཤེས་པའི་ཁམས་ཞེས་ཐ་སྙད་འདོགས་པར་འགྱུར། འདི་ལ་
རྣ་བའི་རྣམ་པར་ཤེས་པའི་ཁམས་ཀྱང་གང་ལ་བརྟེན་•ནས་འགྲུབ་པ་ཡིན།
གལ་
ཏེ་སྒྲ་ལས་སྐྱེས་པ་ཡིན་ཞེ་ན་རྣམ་པར་ཤེས་པ་དེ་སྒྲ་ལས་སྐྱེས་པའི་ཕྱིར་ཐོས་པ་ལ་་་་
100-348