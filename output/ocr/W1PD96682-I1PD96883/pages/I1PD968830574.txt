བཀའ་འགྱུར། གཙུག་ཏོར་དཔའ་བར་འགྲོ་བ། ༽ ༡༠༠
५५५
ཏེ༑ འདི་ཀུན་འདུ་ཤེས་ཀྱི་ཕུང་པོ་ལ་སེམས་སྦྱངས་པ་འཁྲུལ་པ་ལས་འདི་འདྲ་
བར་གྱུར་ཏེ་སེམས་ཅན་རྨོངས་པ་རྣམས་རང་གི་དྲོད་མ་ཟིན་པས་རྒྱུ་རྐྱེན་འདི་ལྟ་་་་
བུ་དང་འཕྲད་ནས་འཁྲུལ་པ་ལ་རང་ཉིད་ཀྱིས་མ་ཤེས་པར། བདག་འཕགས་པའོ་་
ཞེས་རྫུན་ཆེན་པོ་སྨྲས་ཏེ་མནར་མེད་པའི་དམྱལ་བར་ལྟུང་ངོ་། །ཁྱེད་ཅག་ངས་
བསྟན་པ་འདི་ལ་བརྟེན་ནས་ང་མྱ་ངན་ལས་འདས་པའི་འོག་ཏུ་སྙིགས་མའི་དུས་སུ་
ངས་བསྟན་པའི་དོན་འདི་དག་རྒྱས་པར་ཤོད་ཅིག་གསལ་བར་སྟོན་ཅིག །ལྷའི་
བུའི་བདུད་ཀྱིས་སྐབས་མི་རྙེད་པར་སྐྱོང་བ་དང་བསྲུང་ཤིང་སྐྱོབ་ན་བླ་ན་མེད་པའི་
ལམ་ཐོབ་པར་འགྱུར་རོ།།
དེ་བཞིན་གཤེགས་པའི་གསང་བ་སྒྲུབ་པའི་དོན་མངོན་པར་ཐོབ་པའི་རྒྱུ།
བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་རྒྱ་མཚོ་སྟོན་པ།
སངས་རྒྱས་ཀྱི་
གཙུག་ཏོར་དཔའ་བར་འགྲོ་བ་ཞེས་བྱ་བ་ཐེག་པ་ཆེན་པོའི་མདོ།
བམ་པོ་བཅུ་པ།
ཀུན་དགའ་བོ། རིགས་ཀྱི་བུ་གང་དག་ཏིང་ངེ་འཛིན་ལ་མཉམ་པར་བཞག་པས
འདུ་ཤེས་ཀྱི་ཕུང་པོ་ཟད་པ་ན་སྐྱེ་བོ་དེ་རྒྱུན་དུ་“རྨི་ལམ་དང་འདུ་ཤེས་འགག་ནས་་་
སད་པ་དངང་། གཉིད་ལོག་པ་འདྲ་ཞིང་གསལ་རིག་དབེན་ཞིང་དྭངས་པ་ནི་ནམ་
མཁའ་དྭངས་པ་དང་འདྲའོ། །ཡང་●མདུན་གྱི་ཡུལ་གྱི་རྣམ་པ་དང་རགས་པ་
དང་ཐོགས་པ་མེད་ལ། འདི་ལ་འཇིག་རྟེན་གྱིས་ཆེན་པོ་དང་རི་དང་ཆུ་ཀླུང་དག་
ལ་བལྟས་པ་ན་མེ་ལོང་ནང་དུ་གཟུགས་བརྙན་ཤར་བ་བཞིན་འོངས་པ་ན་གོས་པ་་་་
མེད་ཅིང་སོང་བ་ན་རྗེས་མེད། རྫུན་པའི་སྣང་བ་ཙམ་ལས་སྔོན་གྱི་བག་ཆགས་
ཟད་དེ་རྣམ་པར་དག་པའི་རང་བཞིན་ཁོ་ན་ལུས་སོ། །འདི་ནས་སྐྱེ་འགག་གི་རྩ་
བ་མངོན་པར་རིག་པར་འགྱུར་ཞིང༌། ཕྱོགས་བཅུའི་རིགས་བཅུ་གཉིས་ཀྱི་སེམས་
ཅན་གྱི་རིགས་ཀྱི་རྩ་བ་ཤེས་པར་འགྱུར་རོ། །སོ་སོའི་སྐྱེ་བའི་རྒྱུ་མ་མཐོང་ཡང་
100-558