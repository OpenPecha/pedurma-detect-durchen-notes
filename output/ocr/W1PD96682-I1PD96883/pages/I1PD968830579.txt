དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
५७३
སྐྱེ་བའི་རིགས་ཀྱི་རྩ་བའི་མཐར་ཐུག་པར་དཔྱད་དེ་རྟག་པ་དང་མི་རྟག་པའི་རྟོག་་་་
པ་ཁད་ཀྱིས་སྐྱེས་ནས་རང་གི་ཆ་ཤས་ལ་རྟོག་ཅིང་དམིགས་པ་ན་སྐྱེ་བ་དེ་བདག་ཏུ་་
ལྟ་བ་བཞིར་ལྟུང་ངོ་། །དེ་ལ་དང་པོ་ནི་སྐྱེ་བོ་དེའི་སེམས་ལ་སྐྱེ་བའི་རྩ་བའི་རྒྱུ་
ཀུན་ཏུ་འཁོར་ཞིང་རྒྱུན་འཇུག་པ་གཅིག་ཏུ་མི་སྡོད་པར་སེམས་པས་འདས་པ་དང་་
མ་འོངས་པའི་མཐའ་ཡོད་ལ། རིམ་པར་འཐུད་པའི་སེམས་ཀྱི་རྒྱུན་ལ་མཐའ་མེད་
དོ་སྙམ་དུ་སེམས་སོ། །གཉིས་པ་ནི་སྐྱེ་བོ་དེ་བརྟག་པ་ན་བསྐལ་པ་བརྒྱད་ཁྲིའི་
ནང་གི་སེམས་ཅན་རྣམས་མཐོང་ལ་བསྐལ་པ་བརྒྱད་ཁྲི་ཕན་ཆད་ནི་མཐོང་བ་དང་་
ཐོས་པའི་གནས་མེད་པས་དེ་ལྟ་བུ་ནི་མཐའ་དང་བྲལ་བ་ཡིན་ལ་སེམས་ཅན་ཡོད་་་་
པའི་གནས་ནི་མཐའ་ཡོད་པའོ་སྙམ་དུ་སེམས་སོ། །གསུམ་པ་ནི་སྐྱེ་བོ་དེ་འདི་སྙམ་
དུ་བདག་གིས་ཐམས་ཅད་ཤེས་པའི་ཚུལ་ལ་བརྟགས་པ་ན། མཐའ་དང་བྲལ་བའི་
རང་བཞིན་ཁོང་དུ་ཆུད་པར་སྣང་ངོ་། །སྣ་ཚོགས་པའི་སེམས་ཅན་སེམས་ཀྱིས་
གསལ་བར་མཐོང་ངོ་། །བདག་ལས་གཞན་སེམས་ཅན་དེ་དག་ལ་རང་བཞིན་
མཐོང་བའི་སེམས་ཡོད་པར་མི་ཤེས་སོ་སྙམ་དུ་བསམ་པས་དེ་དག་གི་མཐའ་དང་་་
བྲལ་བའི་སེམས་ཐོབ་པར་མི་འགྱུར་ལ། མཐའ་ཡོད་པའི་རང་བཞིན་ཉིད་ཡོད་དོ་
སྙམ་དུ་སེམས་སོ། ། བཞི་པ་ནི་སྐྱེ་བོ་དེ་འདུ་བྱེད་ཀྱི་ཕུང་པོའི་སྟོང་པ་ལ་དཔྱད་
ནས༑ རང་གི་སེམས་ཤེས་པའི་དབང་གིས་སེམས་ཅན་ཐམས་ཅད་ཀྱི་སེམས་ལ་
དཔགས་ཤིང་བརྟགས་ནས། དེ་དག་ལས་འགའ་ཞིག་ནི་སྐྱེ་བ་དང་འགའ་ཞིག་ནི་་
འཆིའོ་སྙམ་སྟེ་འཇིག་རྟེན་ཐམས་ཅད་ལས་ཕྱེད་ནི་མཐའ་ཡོད་ཕྱེད་ནི་མཐའ་
ལ༑ འདི་ལྟར་མཐའ་ཡོད་པ་དང་མཐའ་མེད་པ་ལ་བརྟགས་པས་མུ་སྟེགས་ཀྱི་ལྟ་
བར་ལྷུང་ནས་བྱང་ཆུབ་ཀྱི་ངོ་བོ་ཉིད་ལ་འཁྲུལ་ལོ། །འདི་ལ་བཞི་པ་མཐའ་ཡོད་
པར་ལྟ་བའི་མུ་སྟེགས་ཅན་ཞེས་བྱའོ། །ཡང་ཏིང་ངེ་འཛིན་དེ་ལ་གནས་པའི་
100-563