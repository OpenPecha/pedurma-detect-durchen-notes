དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༤༣
ཡང་རིགས་ཀྱི་བུ་དག་ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི་བར་་་་
མཐོང་ཚོར་བའི་ཕུང་པོ་ནི་གསལ་བར་གྱུར་ཏེ་སྟོང་ཞིང་གསལ་བའི་རོ་མྱང་ཞིང་་་
སྙིང་དང་རུས་པའི་བར་ཞེན་ཅིང་ཞུགས་པས་དེའི་སེམས་ལ་གློ་བུར་དུ་སྲེད་པ་ཚད་
མེད་པ་སྐྱེ་ཞིང་། ཤིན་ཏུ་སྲེད་པས་མྱོས་ཏེ་ལོག་པར་གཡེམ་པ་སྤྱོད་དོ། །འདི་
ལ་ཏིང་ངེ་འཛིན་གྱི་ཡུལ་མཐུན་ཞིང་བདེ་བར་སེམས་ལ་ཞུགས་ནས་རང་ལ་སྐྱོབ་་་
པའི་ཤེས་རབ་མེད་པས་འཁྲུལ་ཞིང་ལོག་པར་གཡེམ་པ་ལ་ལྟུང་བ་ཞེས་བྱའོ།
ཚོར་ན་ཉེས་པ་མེད་དེ་འཕགས་པའི་འབྲས་བུ་ཞེས་ནི་མི་བྱའོ། །གལ་ཏེ་འཕགས་
པའོ་སྙམ་དུ་བསམ་ན་འདོད་པའི་བདུད་དེའི་སེམས་ལ་ཞུགས་ཏེ་འདོད་ཆགས་ནི་་་
བྱང་ཆུབ་ཀྱི་ལམ་ཡིན་པར་ཁྱིམ་བདག་ལ་སྟོན་ཅིང་ལྷན་ཅིག་ཏུ་ལོག་པར་གཡེམ་པ་
སྤྱོད་ནས་དེ་དག་ལ་ཆོས་འཛིན་པའི་བུ་ཡིན་ནོ་ཞེས་སྨྲའོ། །བདུད་ཀྱི་རྫུ་འཕྲུལ་གྱི་
མཐུས་སྙིགས་མའི་དུས་ན་སྐྱེ་བོ་ཕལ་པ་བླུན་པོ་དག་འདུས་ཏེ་
དེ་
བཞིན་དུ་ཉིས་བརྒྱ་འམ། ལྔ་བརྒྱ་འམ་དྲུག་བརྒྱ་འམ་དེ་ལས་ཀྱང་མང་བ་“སྟོང་
དང་ཁྲིའི་བར་དུ་འདུའོ། །དེ་ནས་བདུད་དེ་སྐྱེ་བོ་དེ་ལ་འཚེ་བར་བྱེད་པའི་ཚུལ་
དེས་སྐྱོ་བའི་སེམས་སྐྱེས་ནས་དེའི་ལུས་དང་བྲལ་བ་ན་དེ་གཟི་བརྗིད་མེད་པར་གྱུར་
ཏེ་རྒྱལ་པོའི་ཆད་པ་ཕོག་ཅིང་། སྐྱེ་བོ་རྣམས་ལ་ཐེ་ཚོམ་སྐྱེད་དེ་ལོག་པར་འཛིན་དུ་
བཅུག་པས་མནར་མེད་པའི་དམྱལ་བར་ལྟུང་སྟེ་“ཡང་དག་པའི་གནས་སྟོར་ནས་་་
ལོག་པའི་གོལ་སར་ལྟུང་ངོ་། །ཀུན་དགའ་བོ། རྣམ་པ་བཅུ་པོ་འདི་ཏིང་ངེ་
འཛིན་ལ་སྣང་བའི་ཡུལ་ཏེ། འདི་ཀུན་ཚོར་བའི་ཕུང་པོ་ལ་སེམས་སྦྱངས་པ་
འཁྲུལ་པ་ལས་འདི་འདྲ་བར་གྱུར་ཏེ། །སེམས་ཅན་རྨོངས་པ་རྣམས་རང་གི་
དྲོད་མ་ཟིན་པས་རྒྱུ་རྐྱེན་འདི་ལྟ་བུ་དང་འཕྲད་ནས་འཁྲུལ་པ་ལ་●རང་ཉིད་ཀྱིས་མ་
ཤེས་པར་བདག་འཕགས་པའོ་ཞེས་རྫུན་ཆེན་པོ་སྨྲས་ཏེ། མནར་མེད་པའི་དམྱལ་
100-543