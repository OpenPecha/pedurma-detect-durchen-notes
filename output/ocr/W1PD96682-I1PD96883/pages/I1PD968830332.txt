376
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
སྟེ༑ ཁྱོད་དེ་བཞིན་གཤེགས་པ་དང་ལྷན་ཅིག་རྒྱལ་བྱེད་ཚལ་ནས་ཡང་ནགས་ཚལ་
དང་ར་བ་ནས་ཉི་ཟླའི་བར་དུ་རྣམ་པ་སྣ་ཚོགས་པ་ལ་སོ་སོར་དཔྱད་པ་ན་ཅི་ཞིག་་་་
ལྟར་ནའང་ཁྱོད་ཀྱི་རྨད་དུ་བྱུང་བའི་མཐོང་སྣང་བསྟན་དུ་མེད་ཅིང་ཁྱོད་ཀྱིས་ཡང་་
དངོས་པོ་དེ་དག་ལས་གང་ཞིག་མཐོང་སྣང་མ་ཡིན་པ་སྟོན་ཅིག །ཀུན་དགའ་
བོས་གསོལ་པ། བདག་གིས་རྒྱལ་བྱེད་ཚལ་ལ་སོགས་པ་བལྟས་པ་ན་དེ་དག་ལས་
གང་ཞིག་མཐོང་སྣང་མ་ཡིན་པ་མ་འཁུམས་སོ། །ཅིའི་ཕྱིར་ཞེ་ན། ནགས་ཚལ་
ཉིད་མཐོང་སྣང་མ་ཡིན་ན། ཇི་ལྟར་ན་ནགས་ཚལ་མཐོང་བར་འགྱུར། ཅི་སྟེ་
ནགས་ཚལ་ཉིད་མཐོང་སྣང་ཡིན་ན་ཡང་ཅི་ཞིག་ནགས་ཚལ་མཐོང་བར་འགྱུར།
ཞེས་པ་ནས་ཇི་ལྟར་སྟོང་པ་མཐོང་སྣང་མ་ཡིན་ན། སྟོང་པ་ཉིད་ཇི་ལྟར་མཐོང་
བར་འགྱུར། གལ་ཏེ་སྟོང་པ་ཉིད་མཐོང་སྣང་ཡིན་ན། ཡང་ཅི་ཞིག་སྟོང་པ་
མཐོང་བར་འགྱུར། ཡང་བདག་གིས་ཞིབ་ཏུ་བརྟགས་པ་ན་དངོས་པོ་དེ་དག་གི་
ནང་ནས་ཕྲ་ཞིང་ཞིབ་པར་ཕྱེ་བའི་ཚེ་མཐོང་སྣང་མ་ཡིན་པ་མ་མཆིས་སོ། །བཅོམ་
ལྡན་འདས་ཀྱིས་བཀའ་སྩལ་པ། དེ་དེ་བཞིན་ནོ། །དེ་དེ་བཞིན་ནོ། །དེའི་ཚེ་
འཁོར་འདུས་པའི་སློབ་པ་ཐམས་ཅད་བཅོམ་ལྡན་འདས་ཀྱི་བཀའ་འདི་ཐོས་པས་་་་
སེམས་བློང་བློང་པོར་གྱུར་ཅིང་●། དོན་དེའི་མཐའ་དང་མུ་མ་ཤེས་པས་ཡུད་
ཅིག་དངངས་ཤིང་ནེམ་ནུར་དུ་གྱུར་ཏེ་དྲན་པ་སྟོར་བ་ལྟར་འགྱུར་●ཏོ། །བཅོམ་
ལྡན་འདས་ཀྱིས་དེ་དག་གི་རྟབས་རྟབས་པོར་འགྱུར་བར་གཟིགས་ནས་བྱམས་བརྩེ་•
མངོན་དུ་མཛད་དེ། ཀུན་དགའ་བོ་དང་འཁོར་འདུས་པ་རྣམས་ལ་རྗེས་སུ་སྟོན་
པའི་སླད་དུ་བཀའ་སྩལ་པ། རིགས་ཀྱི་བུ། བླ་ན་མེད་པའི་ཆོས་ཀྱི་རྒྱལ་པོ་
བཀའ་ཡང་དག་པ་བདེན་པ་སྟེ། ཇི་ལྟ་བ་ཉིད་ཇི་བཞིན་དུ་གསུངས་པ། རྫུན་
པ་མེད་ཅིང་བསླུ་བ་མེད་ལ། གནག་ལྷས་ཀྱི་བུའི་རྣམ་པ་བཞིས་འཚེ་བ་མེད་པར་
100-316