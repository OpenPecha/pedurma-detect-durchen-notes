༣༣༢
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ ༡༠༠
པར་བྱ་སྟེ། གལ་ཏེ་ནམ་མཁའ་ལས་བྱུང་བ་ཡིན་ཞེ་ན། ནམ་མཁའ་ལས་བྱུང་
བ་དེ་ཉིད་སླར་ཡང་ནམ་མཁའ་ལ་ཐིམ་པར་རིགས་སོ། །གལ་ཏེ་འབྱུང་བ་དང་
ཐིམ་པ་ཡོད་ན་ནམ་མཁའ་སྟོང་པ་མ་ཡིན་པར་འགྱུར་རོ། །གལ་ཏེ་སྟོང་པ་དེ་
སྟོང་པ་མ་ཡིན་ཞེ་ན། རང་གི་ར་རིའི་མཚན་མ་དེ་དག་རང་བཞིན་གྱིས་སྤྲོས་པ་
དང་ཞི་བའི་གོ་སྐབས་མེད་པའི་ཕྱིར། ཀུན་དགའ་བོའི་ལུས་ལ་ལུས་དེ་ཉིད་ཐིམ་
པར་མི་འགྱུར་བ་དང་འདྲའོ། །གལ་ཏེ་མིག་ལས་བྱུང་བ་ཡིན་ཞེ་ན། མིག་ལས་
བྱུང་བ་དེ་ཉིད་སླར་ཡང་མིག་ལ་ཐིམ་པར་རིགས་སོ། །གཞན་ཡང་ར་རི་འདི་དག་
གི་རང་བཞིན་ནི་མིག་ལས་བྱུང་བ་ཡིན་ཞེ་ན་མཐོང་བ་ཡོད་པར་རིགས་སོ། །གལ་
ཏེ་མཐོང་བ་ཡོད་ཅེ་ན་ནམ་མཁའ་ལ་སོང་ནས་ར་རིར་གྱུར་པ་ཡིན་ན་ཚུར་ལ་མིག་་
མཐོང་བར་རིགས་སོ། །གལ་ཏེ་མཐོང་བ་མེད་ཅེ་ན་ནམ་མཁའ་ལ་སོང་སྟེ་རབ་
རིབ་ཏུ་གྱུར་ནས་ཚུར་མིག་ལ་བསྒྲིབ་པར་རིགས་སོ། _ །ཡང་ར་རི་མཐོང་བའི་ཚེ་
མིག་ལ་གདོད་མ་ནས་རབ་རིབ་ཏུ【གྱུར་པ་∶མེད་དོ་ཞེ་ན་ཇི་ལྟར་ན་དྭངས་པའི་་་
ནམ་མཁའ་མཐོང་བ་ལ་ནི། ད་གདོད་དག་པའི་མིག་ཅེས་ཐ་སྙད་འདོགས།
དེའི་ཕྱིར་གཟུགས་ཀྱི་ཕུང་པོ་ཀུན་རྫོབ་ཙམ་དུ་གྱུར་ཅིང་གདོད་མ་ནས་རྟེན་ཅིང་་་་་
འབྲེལ་བར་འགྱུར་བ་མ་ཡིན། རང་བྱུང་བའི་རང་བཞིན་མ་ཡིན་ཞེས་ཤེས་པར་
བྱའོ༑ །ཀུན་དགའ་བོ་དཔེར་ན་སྐྱེ་བོ་གང་ཞིག་རྐང་ལག་ལ་ནད་མེད་ཅིང་ལུས་
ཁམས་སྙོམས་ཤིང་བདེ་བར་གནས་པ་ལ་ཇི་མི་སྙམ་པར་དྲན་པ་བརྗེད་པ་ལྟར་རང་
བཞིན་ལ་ཕན་པ་དང་གནོད་པ་མི་ཚོར་བར་སྐྱེ་བོ་དེ་རང་དགར་ནམ་མཁའ་ལ་་་་
ལག་པ་གཉིས་ཀྱི་ཐལ་མོ་སྦྱར་ནས་མཉེ་བཞིན་པ་ལ་རྫུན་པ་ཙམ་དུ་ལག་པ་གཉིས་་་
ལས་རྩུབ་པ་དང་འཇམ་པ་དང་གྲང་བ་དང་ཚ་བ་ལ་སོགས་པ་སྣ་ཚོགས་པའི་་་་
མཚན་མ་འབྱུང་བ་ལྟར་ཚོར་བའི་ཕུང་པོ་དེ་ཁོ་ན་ལྟར་ཤེས་པར་བྱའོ། सुव
100-332