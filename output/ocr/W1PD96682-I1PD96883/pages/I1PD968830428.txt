১
༤༡༢
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ ༡༠༠
དང་འདྲའོ། །ཁྱོད་ཀྱི་ཐོག་མ་མེད་པ་ནས་སེམས་ཀྱི་རང་བཞིན་རློམས་● ཤིང་
གཡེངས་པས་འདུ་ཤེས་དང་མཐོང་བ་རྫུན་པ་སྐྱེ་ཞིང་། སྐྱེས་ནས་ཞི་བར་མི་
འགྱུར་བར་ཉོན་མོངས་ཏེ་ཡུལ་མངོན་དུ་འགྱུར་རོ།
།དཔེར་ན་མིག་འབྲས་ངལ་
གྱི་བར་དུ་གཏད་ནས་བལྟས་ན་གསལ་རིག་ལས་རྒྱུ་མེད་པར་ར་རི་འབྱུང་བ་ལྟར་་་་
འཇིག་རྟེན་ཐམས་ཅད་དང་རི་ཀླུང་ས་གཞི་དང་སྐྱེ་འཆི་དང་མྱ་ངན་ལས་འདས་་་
པའི་ཆོས་ཐམས་ཅད་ཀྱང་རློམས་ཤིང་ཉོན་མོངས་ཏེ་ཕྱིན་ཅི་ལོག་གི་རྣམ་པ་སྐྱེ་བ་་་
ལས་གཞན་མེད་དོ། །ཀུན་དགའ་བོས་གསོལ་པ། ཉོན་མོངས་པའི་འཁྲུལ་པ་
འདི་མདུད་པ་དང་འདྲ་བ་ལགས་ན། འདི་ཇི་ལྟར་འགྲོལ་ཞིང་སེལ་བར་བྱེད།
དེ་བཞིན་གཤེགས་པས་ཕྱག་གིས་ལྷའི་དར་དེ་དེ་ནས་གཡོན་ཕྱོགས་སུ་དྲངས་ནས་་་
ཀུན་དགའ་བོ་ལ་དྲིས་པ། འདི་གྲོལ་པ་ཡིན་ནམ་ཞེས་བཀའ་སྩལ་པ་ལ་ཀུན་
དགའ་བོས་གསོལ་པ། བཅོམ་ལྡན་འདས་མ་ལགས་སོ། །ཡང་ཕྱག་གིས་གཡས་
སུ་དྲངས་“ནས་སླར་ཡང་ཀུན་དགའ་བོ་ལ་དྲིས་པ། འདི་གྲོལ་བ་ཡིན་ནམ་ཞེས་
བཀའ་སྩལ་བ་ལ་ཀུན་དགའ་བོས་གསོལ་པ། བཅོམ་ལྡན་འདས་མ་ལགས་སོ། །
བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ། ངས་ད་ལྟ་ཕྱག་གིས་
གཡས་གཡོན་དུ་དྲངས་ཀྱང་མ་གྲོལ་ན་ཁྱོད་ཀྱིས་ཐབས་གང་གིས་འགྲོལ་བར་ནུས།
ཀུན་དགའ་བོས་བཅོམ་ལྡན་འདས་ལ་གསོལ་པ། བཅོམ་ལྡན་འདས། མདུད་
པའི་དཀྱིལ་ནས་དཀྲོལ་ན་དེ་མ་ཐག་གྲོལ་ནས་སོ་སོར་ཕྱེད་པར་འགྱུར་ལགས་སོ། །
བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ། དེ་དེ་བཞིན་ནོ། །དེ་
དེ་བཞིན་ཏེ། གལ་ཏེ་བཀྲོལ་ནས་སེལ་བར་བྱེད་ན་མདུད་པའི་དཀྱིལ་ནས་རྩོམ་
པར་རིགས་སོ། །ཀུན་དགའ་བོ། ངའི་སངས་རྒྱས་ཀྱི་ཆོས་རྟེན་ཅིང་འབྲེལ་བ་
ལས་འབྱུང་བ་ཡིན་ཞེས་གསུངས་པ་ནི་འཇིག་རྟེན་གྱི་●འཕྲད་པ་དང་ལྟོས་པའི་་་་
100-412