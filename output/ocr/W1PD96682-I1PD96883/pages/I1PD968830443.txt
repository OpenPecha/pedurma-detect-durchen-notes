དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༢༧
དེ་བཞིན་གཤེགས་པ་ཀུན་ཏུ་འོད་འཇིག་རྟེན་དུ་བྱོན་པའི་ཚེ་བདག་དགེ་སློང་དུ་་་་
གྱུར་ནས་ལམ་པོ་ཆེ་དང་འཇུག་ངོགས་དང་འཕྲང་དོག་པོ་ལ་སོགས་པ་རྟ་དང་ཤིང་
རྟ་བགྲོད་དཀའ་བའི་གནས་ཐམས་ཅད་བདག་གིས་སྙོམས་པར་བཅོས་ཤིང་།
གཞན་ཡང་ཟམ་པ་དང་འབབ་སྟེགས་བཙུགས་པ་དང་། ས་དང་བྱེ་མ་ཁུར་བ་
སོགས་བྱ་བ་འདི་ལྟ་བུ་ལ་འབད་པས་བརྩོན་བཞིན་དུ་དེ་བཞིན་གཤེགས་པ་གྲངས་་
ལས་འདས་པ་འཇིག་རྟེན་དུ་བྱོན་པ་དག་འོངས་སོ།
།སྐྱེ་བོ་འགའ་ཞིག་ཚོང་
འདུས་ཀྱི་སར་གཞན་གྱིས་ཡོ་བྱད་འཁྱེར་དུ་བཅུག་པ་ན་དེའི་ཡོ་བྱད་འདོད་པའི་་་་་
གནས་སུ་བསྐྱལ་ནས་བཞག་མ་ཐག་ཏུ་ཕྱིར་ལོག་གི་དེ་ལས་གླ་རྔན་ལེན་པར་མི་་་་
བྱེད་དོ། །དེ་བཞིན་གཤེགས་པ་ཐམས་ཅད་སྐྱོབ་འཇིག་རྟེན་དུ་བྱོན་པའི་དུས་སུ་
འཇིག་རྟེན་དུ་མུ་གེ་རྒྱུན་དུ་བྱུང་བས་བདག་གིས་གཞན་གྱི་ཡོ་བྱད་འཁྱེར་བ་ན་་་་་་་
ཐག་ཉེ་རིང་མི་བརྩི་བར་པ་ན་རེ་རེ་ལེན་པར་བྱེད་དོ། །གཞན་ཡང་ཕྱུགས་དང་
ཤིང་རྟ་འདམ་དུ་བྱིང་བ་ན་བདག་གི་སྒྱུ་རྩལ་གྱི་མཐུས་འཁོར་ལོ་འདྲེན་ཞིང་སྡུག་་་་
བསྔལ་ལས་ཐར་བར་བྱེད་དོ། །དེའི་ཚེ་ཡུལ་དེའི་རྒྱལ་པོས་དེ་བཞིན་གཤེགས་པ་
སྤྱན་དྲངས་ཏེ་ཞལ་ཟས་བསྟབས་པ་ན། བདག་ལམ་སྲང་འཆོས་ཤིང་དེ་བཞིན་
གཤེགས་པ་འཁོར་བཅས་ལ་སྒུག་ཅིང་བསྡད་དོ། །དེ་བཞིན་གཤེགས་པ་ཐམས་
ཅད་སྐྱོབ་བྱོན་ནས་ཕྱག་བདག་གི་སྤྱི་བོར་བཞག་སྟེ། བདག་ལ་སེམས་ཀྱིས་སྙོམས་
པར་བྱས་ན་འཇིག་རྟེན་གྱིས་ཐམས་ཅད་སྙོམས་པར་བྱས་པ་ཡིན་ནོ་ཞེས་གདམས་་་
ཤིང་བཀའ་སྩལ་པས། བདག་དེ་མ་ཐག་ཏུ་བློ་སད་ནས་ལུས་ཀྱི་རྡུལ་ཕྲ་མོ་དང་
འཇིག་རྟེན་གྱི་ཁམས་ཀྱི་རྡུལ་ཕྲ་མོ་གཏན་ནས་ཁྱད་པར་མེད་པར་རྟོགས་ནས་རྡུལ་་
ཕྲ་མོའི་རང་བཞིན་ཕན་ཚུན་མི་རེག་པར་མ་ཟད་མཚོན་གྱིས་ཀྱང་རེག་ཏུ་མེད་པར་
གྱུར་ཏེ། སྐྱེ་བ་མེད་པའི་ཆོས་ལ་བཟོད་པ་ཐོབ་ནས་དགྲ་བཅོམ་པར་གྱུར་ཏེ།
100-427