དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༤༣
སེམས་ཀྱི་རང་བཞིན་ཐོས་པ་དང་བྲལ་ཞིང་མཐོང་བ་དང་ཐོས་པ་དང་ཚོར་བ་དང་
ཤེས་པའི་བྱ་བ་སོ་སོར་ན་མ་ཕྱེ་བར་ཡུལ་ལ་འཇུག་པའི་རིན་པོ་ཆེ་གསལ་རིག་རང་་
བྱུང་གི་ཡེ་ཤེས་སྲུབ་ཅིང་དེ་བཞིན་དུ་བདག་རྨད་དུ་བྱུང་བའི་གཟུགས་སུ་སྤྲུལ་ནས་
མཐའ་མེད་པའི་གསང་སྔགས་འཆད་པར་ནུས་སོ། །དེ་ལས་མགོ་གཅིག་པ་དང་
མགོ་གསུམ་པ་དང་མགོ་ལྔ་པ་དང་མགོ་བདུན་པ་དང་མགོ་དགུ་པ་དང་མགོ་བཅུ་་་་
གཅིག་པ་ནས་མགོ་བརྒྱ་རྩ་བརྒྱད་ཀྱི་བར་དང་མགོ་སྟོང་ཅན་དང་མགོ་ཁྲི་ཅན་དང་
མི་ཕྱེད་པའི་མགོ་བརྒྱད་ཁྲི་བཞི་སྟོང་ཅན་གྱི་བར་དང་། ལག་པ་གཉིས་པ་དང་
ལག་པ་བཞི་པ་དང་ལག་པ་དྲུག་པ་དང་ལག་པ་བརྒྱད་པ་དང་ལག་པ་བཅུ་པ་དང་་
ལག་པ་བཅུ་གཉིས་པ་དང་བཅུ་བཞི་པ་དང་བཅུ་དྲུག་པ་དང་བཅོ་བརྒྱད་པ་དང་་་་
ཉི་ཤུ་ནས་ཉི་ཤུ་རྩ་བཞིའི་བར་དང་དེ་ལས་ལག་པ་བརྒྱ་རྩ་བརྒྱད་པ་དང་ལག་པ་་་
སྟོང་ཅན་དང་ལག་པ་ཁྲི་ཅན་དང་ལག་པ་བརྒྱད་ཁྲི་བཞི་སྟོང་གི་བར་དང་། མིག་
གཉིས་པ་དང་མིག་གསུམ་པ་དང་མིག་བཞི་པ་དང་མིག་དགུ་པ་དང་དེ་ལས་མིག་་་་
བརྒྱ་རྩ་བརྒྱད་པ་དང་མིག་སྟོང་ཅན་དང་མིག་ཁྲི་ཅན་དང་རྣམ་པར་དག་པའི་རིན་
པོ་ཆེའི་མིག་བརྒྱད་ཁྲི་བཞི་སྟོང་གི་བར་དུ་སྤྲུལ་ཞིང་། འགའ་ཞིག་ཏུ་བྱམས་པ་
དང་འགའ་ཞིག་ཏུ་ཁྲོ་བ་དང་འགའ་ཞིག་ཏུ་ཏིང་ངེ་འཛིན་དང་འགའ་ཞིག་ཏུ་ཤེས་
རབ་ཀྱིས་སེམས་ཅན་ཐམས་ཅད་བསྲུང་ཞིང་སྐྱོབ་པ་དང་བདེ་བ་ལ་འགོད་●པར་་་་
བྱེད་དོ། །གཉིས་པ་ནི་བདག་གི་མཉན་པ་དང་སེམས་པ་དབང་པོ་དྲུག་དང་བྲལ་
བས་ཇི་ལྟར་སྐད་ཀྱི་དབྱངས་ར་བས་མི་འགོག་པར་ཐོས་པ་བཞིན་དུ་སྣ་ཚོགས་པའི་
གཟུགས་སུ་སྤྲུལ་ནས་གསང་སྔགས་ཀྱི་སྒྲ་སྣ་ཚོགས་པ་སྒྲོག་པར་བྱེད་དོ།
གཟུགས་དེ་དང་གསང་སྔགས་དེས་སེམས་ཅན་ཐམས་ཅད་ལ་འཇིགས་པ་མེད་པ་་་་
བྱེད་ནུས་པས་དེ་དང་མཐུན་པར་ཕྱོགས་བཅུའི་རྡུལ་སྙེད་ཀྱི་འཇིག་རྟེན་གྱི་ཁམས་་་
1
100-443