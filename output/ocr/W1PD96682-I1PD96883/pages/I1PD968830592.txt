426
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
མའི་ཁྱད་པར་ལ་མི་བརྩོན་པར་ཁྱད་པར་དུ་འཕགས་པར་རྟོག་ན། །སྐྱེ་བོ་དེ་
རིགས་ངེས་པའི་ཉན་ཐོས་ཀྱི་ནང་དུ་ལྟུང་སྟེ། ཐོས་པ་ཉུང་ཞིང་མངོན་པའི་ང་
རྒྱལ་ཅན་གྱི་དགེ་སྦྱོང་གི་སྡེར་འགྱུར་རོ། །དེ་ལྟ་ན་སངས་རྒྱས་ཀྱི་བྱང་ཆུབ་ལ་ནི་
ནོར༑ ཤེས་པ་དང་མཐོང་བ་ནི་འཁྲུལ་ཞིང་སྟོར་རོ། །འདི་ལ་དགུ་པ་མཆོག་ཏུ་
བརྩོན་པས་མོས་པ་བཞིན་དུ་བསྒྲུབ་པའི་ཞི་བའི་འབྲས་བུ་ཐོབ་པ་ཞེས་བྱའོ། _ །
མངོན་པར་བྱང་ཆུབ་པ་ལས་རིང་དུ་འགྱུར་ཞིང་མྱ་ངན་ལས་འདས་པའི་གྲོང་ཁྱེར་་
ལ་རྒྱབ་ཀྱིས་ཕྱོགས་ནས་འགོག་པས་བཅིངས་པའི་རིགས་སུ་སྐྱེའོ། །ཡང་རིགས་ཀྱི་
བུ་དག་འདུ་བྱེད་ཐམས་ཅད་སྟོང་ཞིང་སྐྱེ་བ་དང་འགག་པ་ཞི་བར་གྱུར་ཀྱང་འགོག་
པའི་རང་བཞིན་རྣམ་པར་དག་པ་མ་རྫོགས་པས། ___གལ་ཏེ་ཀུན་ཆུབ་ཅིང་རྣམ་
པར་དག་པའི་གསལ་རིག་ལ་སྦྱངས་པས་ཟབ་ཅིང་ཕྲ་ལ་རྨད་དུ་བྱུང་བ་མངོན་དུ་་་་
གྱུར་པ་ཙམ་ལ་མྱ་ངན་ལས་འདས་པའི་ཚུལ་ལོ་སྙམ་དུ་གོང་མའི་ཁྱད་པར་ལ་མི་་་
བརྩོན་པར། ཁྱད་པར་དུ་འཕགས་པར་རྟོག་ན། སྐྱེ་བོ་དེ་རིགས་ངེས་པའི་རང་
སངས་རྒྱས་སུ་ལྟུང་སྟེ། ཚོགས་དང་བསེ་རུ་ལྟ་བུའི་རིགས་ལས་ཕྱིར་མི་ལྡོག་པའི་
རང་རྒྱལ་གྱི་སྡེར་འགྱུར་རོ། །དེ་ལྟ་ན་སངས་རྒྱས་ཀྱི་བྱང་ཆུབ་ལ་ནི་ནོར། ཤེས་
པ་དང་མཐོང་བ་ནི་འཁྲུལ་ཞིང་སྟོར་རོ། །འདི་ལ་བཅུ་པ་རྫོགས་པའི་རིག་•པ་
ལས་མི་གཡོ་བའི་འབྲས་བུ་རྣམ་པར་དག་ཅིང་གསལ་བར་བསྒྲུབ་བ་ཞེས་བྱ་སྟེ།
མངོན་པར་བྱང་ཆུབ་པ་ལས་རིང་དུ་འགྱུར་ཞིང་མྱ་ངན་ལས་འདས་པའི་གྲོང་ཁྱེར་་
ལ་རྒྱབ་ཀྱིས་ཕྱོགས་ནས། གསལ་རིག་རྣམ་པར་དག་ཀྱང་རིགས་མི་འགྱུར་བའི་
རིགས་སུ་སྐྱེའོ། །ཀུན་དགའ་བོ། ཏིང་ངེ་འཛིན་རྣམ་པ་བཅུ་པོ་དེ་ནི་བར་མ་
དོར་ང་རྒྱལ་སྐྱེ་●ཞིང་རྒྱུ་དེས་འཁྲུལ་ནས་མ་རྫོགས་པ་ལ་རྫོགས་པར་སེམས་སོ། །
འདི་དག་ཀུན་རྣམ་པར་ཤེས་པའི་ཕུང་པོ་ལ་སེམས་སྦྱངས་པ་འཁྲུལ་པ་ལས་འདི་་་
100-576