2
དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༢༣
།ཅེས་
སེམས་དཔའི་རིགས་ཅན་ལ་ཀུན་ཏུ་བཟང་པོའི་སྤྱོད་པ་ལ་སློབས་ཤིག
གདམས་པ་ནི་བདག་གི་མིང་འདི་ལས་དེ་ལྟར་དུ་བརྟགས་སོ། །བཅོམ་ལྡན་
འདས།༑ བདག་རྟོགས་ཤིང་ཐོས་*པས་སེམས་ཅན་ཐམས་ཅད་ཀྱི་འདུ་ཤེས་དང་
མཐོང་བའི་ཁྱད་པར་ཤེས་སོ། །ད་ལྟ་གལ་ཏེ་ཞིང་གཞན་གངྒའི་ཀླུང་གི་བྱེ་མ་སྙེད་
ཀྱི་ཕ་རོལ་གྱི་སེམས་ཅན་གཅིག་ལ་ཀུན་ཏུ་བཟང་པོའི་སྤྱོད་པ་གསལ་བར་བྱེད་སྙམ་
ན་བདག་དེའི་ཚེ་གླང་པོ་ཆེ་མཆེ་བ་དྲུག་པ་ལ་བཞོན་ནས། ལུས་སྟོང་ཕྲག་བརྒྱར་
སྤྲུལ་ཏེ་སོ་སོའི་ཐད་དུ་ཕྱིན་ནས་དེ་ཇི་ཙམ་དུ་སྒྲིབ་པ་སྟུག་པོར་གྱུར་ནས་བདག་མ་་
མཐོང་ཡང་དེས་མ་ཚོར་བཞིན་དུ་དེའི་མགོ་ལ་བྱུག་ཅིང་བསྲུང་བ་དང་བདེ་ལེགས་་
སུ་བྱས་ནས་དོན་འགྲུབ་པར་བྱེད་དོ། །དེ་བཞིན་གཤེགས་པས་མངོན་པར་བྱང་
ཆུབ་པའི་རྒྱུ་དྲིས་པ་ལ་བདག་འདི་སྙམ་དུ་རྩ་བའི་རྒྱུ་རྟོགས་ཤིང་ཐོས་པ་མངོན་དུ་་་
བྱས་ནས་སོ་སོར་འབྱེད་པ་ལ་དབང་ཐོབ་པ་ལས་བྱང་ཆུབ་པའོ་ཞེས་བྱའོ།
གཅུང་དགའ་བོ་སྟན་ལས་ལངས་ཏེ། བཅོམ་ལྡན་འདས་ཀྱི་ཞབས་ལ་ཕྱག་འཚལ་
ནས་གསོལ་པ། བདག་ཐོག་མར་དེ་བཞིན་གཤེགས་པའི་རྗེས་སུ་རབ་ཏུ་བྱུང་ནས་
ཆོས་ལ་ཞུགས་ཤིང་ཚུལ་ཁྲིམས་བསྲུངས་ཀྱང་ཏིང་ངེ་འཛིན་ལས་ཡེངས་ཤིང་གཡོ་་་་
བས་ཟག་པ་ཟད་པར་མ་གྱུར་ཏོ། །བཅོམ་ལྡན་འདས་ཀྱིས་བདག་དང་གསུས་པོ་
ཆེ་གཉིས་ལ་སྣའི་རྩེ་མོར་ཁ་དོག་དཀར་པོ་སྒོམས་ཤིག་ཅེས་གདམས་པས། བདག་
གིས་ཐོག་མར་ངེས་པར་བརྟག་ཅིང་ཞག་བདུན་ཕྲག་གསུམ་འདས་ནས་སྣ་བུག་གི་་་
རླུང་འབྱུང་འཇུག【དུ་བ་"དང་འདྲ་བར་གྱུར་པ་མཐོང་ནས་ནང་དུ་ལུས་སེམས་་་
གསལ་ཞིང་འཇིག་རྟེན་ཐམས་ཅད་རྟོགས་ནས་ཐམས་ཅད་གསལ་སྟོང་དུ་གྱུར་པས་
བཻ་ཌཱུརྱ་ལྟར་གྱུར་ཅིང་། དུ་བའི་རྣམ་པ་རིམ་གྱིས་ཡལ་ནས་སྣའི་དབུགས་དཀར་
པོར་གྱུར་པའི་རྗེས་སུ་བློ་སད་ཅིང་ཟག་པ་ཟད་དེ་འབྱུང་འཇུག་གི་དབུགས་འོད་དུ་
100-423