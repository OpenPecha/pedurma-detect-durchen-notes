དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༣༣ ༧
གཡོ་བ་ལས་བྱུང་བ་མ་ཡིན།
དབང་པོ་ལས་བྱུང་བ་མ་ཡིན།
སྟོང་པ་ལས་བྱུང་
བ་མ་ཡིན་ནོ། །དེ་ཅིའི་ཕྱིར་ཞེ་ན། གལ་ཏེ་མི་གཡོ་བ་ལས་བྱུང་བ་ཡིན་ན།
དེ་མ་ཐག་ཏུ་གཡོ་བ་འགག་ནས་གཡོ་བ་ཐོས་པར་མི་འགྱུར་རོ། །གལ་ཏེ་གཡོ་བ་
ལས་བྱུང་བ་ཡིན་ན། དེ་མ་ཐག་ཏུ་མི་གཡོ་བ་འགག་ནས་མི་གཡོ་བ་ཚོར་བར་མི་
འགྱུར་རོ། །གལ་ཏེ་དབང་པོ་ལས་བྱུང་བ་ཡིན་ན། གཡོ་བ་དང་མི་གཡོ་བ་ངེས་
པར་མེད་པར་འགྱུར་རོ། །འདི་ལྟར་ན་མཉན་པར་བྱེད་པའི་ཤེས་པ་གདོད་མ་
ནས་རང་བཞིན་མེད་དོ། །གལ་ཏེ་སྟོང་པ་ལས་བྱུང་བ་ཡིན་ན།
མཉན་པའི་
རང་བཞིན་དུ་གྱུར་པས་རང་ཉིད་སྟོང་པ་མ་ཡིན་པར་འགྱུར་རོ།
།ཡང་སྟོང་པ་
རང་ཉིད་ཐོས་པ་ཡིན་ན། ཁྱོད་ཀྱི་སྐྱེ་མཆེད་ལ་ལྟོས་པ་འབྲེལ་མེད་དོ། །དེའི་
ཕྱིར་རྣ་བའི་སྐྱེ་མཆེད་ཀུན་རྫོབ་ཙམ་ཡིན་ཞིང་གདོད་མ་ནས་རྟེན་ཅིང་འབྲེལ་བར་་
འབྱུང་བ་ཡང་མ་ཡིན། རང་བྱུང་བའི་རང་བཞིན་ཡང་མ་ཡིན་ཞེས་ཤེས་པར་
བྱའོ།༑ །ཀུན་དགའ་བོ་དཔེར་ན་སྐྱེ་བོ་གང་ཞིག་སྣ་བུག་ནས་ནང་དུ་རྔུབ་ཅིང་རྔུབ་
པས་ངལ་སྟེ་འཁྲུལ་བ་ན་སྣའི་ནང་དུ་གྲང་བའི་རེག་བྱ་ཚོར་བར་འགྱུར་རོ། །རེག་
པ་ལས་སྣ་བུག་འབྱེད་པ་དང་འགག་པ་དང་ཁོང་སྟོང་དང་གོང་བུ་ལ་སོགས་པའི་་་་
དྲི་བཟང་ངན་སྣ་ཚོགས་པ་གསལ་བར་འབྱེད་དོ། །སྣ་དང་བཅས་པ་ངལ་བའི་
འཁྲུལ་པ་ཐམས་ཅད་བྱང་ཆུབ་ཀྱི་ཆོས་ཉིད་ཀྱིས་གཏད་ནས་ངལ་ཞིང་འཁྲུལ་བའི་་་
མཚན་མ་ཡིན་ཞིང་། འབྱེད་པ་དང་འགག་པ་གཉིས་བདེན་པ་མ་ཡིན་པའི་ཡུལ་
ལ་བརྟེན་ནས་བར་སྐབས་དེར་སྣོམ་པར་བྱ་བ་བྱུང་སྟེ། ཡུལ་གྱི་རྣམ་པ་མྱོང་བའི་
ཕྱིར་སྣོམ་པའི་རང་བཞིན་ཞེས་གདགས་སོ། །སྣོམ་པར་བྱ་བ་འདི་འབྱེད་པ་དང་
འགག་པ་གཉིས་ཀྱི་ཡུལ་དང་བྲལ་བ་ན་གཏན་ནས་མེད་དོ། །འདི་ལྟར་རིག་པར་
བྱ་སྟེ། སྣོམ་པར་བྱ་བ་འདི་ནི་འབྱེད་པ་དང་འགག་པ་ལས་འོངས་པ་མ་ཡིན།
100-337