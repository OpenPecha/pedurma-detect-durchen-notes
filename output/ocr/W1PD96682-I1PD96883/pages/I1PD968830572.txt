446
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
སྡེ་བཤད་ཀྱང་རང་ཉིད་ལ་བདུད་ཞུགས་པ་མ་ཚོར་བར། བླ་ན་མེད་པའི་མྱ་ངན་
ལས་འདས་པ་ཐོབ་བོ་ཞེས་སྨྲ་ཞིང་།
རིགས་ཀྱི་བུ་གང་དག་རིང་དུ་འཚོ་བར་
འདོད་པ་དག་གི་གམ་དུ་འོངས་ནས་སྟན་ལ་འདུག་སྟེ་ཆོས་འཆད་ཅིང་འདི་སྐད་སྨྲ་
སྟེ།༑ རྟག་པར་ཡུལ་གཞན་དུ་ཐོགས་པ་མེད་པར་འགྲོའོ་ཞེས་སྨྲ་ཞིང་།
ལ་ལར་
དཔག་ཚད་ཁྲིའི་བར་དུ་ཕྱིན་ཏེ་དབུགས་འབྱུང་འཇུག་ཙམ་དུ་སླར་འཁོར་བ་ན་་་་
ཡུལ་དེ་ནས་ཡོ་བྱད་བླངས་ནས【འོང་ངོ་●། །ལ་ལར་ཁྱིམ་གཅིག་ན་རང་དང་ལྷན་
ཅིག་ཏུ་འདུག་པ་དག་ལ་ཁྱིམ་དེའི་ཤར་གྱི་རྩིག་དྲུང་ནས་ནུབ་ཀྱི་རྩིག་དྲུང་གི་བར་་་
གོམ་པ་འགའ་ཙམ་གྱི་ས་ལ་ཡང་ལོ་དུ་མར་བགྲོད་ཀྱང་མི་སླེབ་པར་བྱེད་དོ། །དེ་
ཡིས་དེ་དག་ཡིད་ཆེས་ཤིང་དད་ནས་དེ་ཉིད་སངས་རྒྱས་དངོས་སུ་བྱོན་པའོ་སྙམ་དུ་
སེམས་སོ། །ཡང་དེའི་ངག་ཏུ་ཕྱོགས་བཅུའི་སེམས་ཅན་ཐམས་ཅད་ངའི་བུ་ཡིན།
བདག་ལས་སངས་རྒྱས་ཐམས་ཅད་སྐྱེས། ང་ཡེ་ནས་སངས་རྒྱས་པ་འཇིག་རྟེན་དུ་
བྱོན་པ་ཡིན་གྱི། འཇིག་རྟེན་ལས་འདའ་བ་ལ་ལམ་བསྒོམ་པ་ལ་བརྟེན་ནས་
འབྱུང་བ་མ་ཡིན་ནོ་ཞེས་ཟེར་ཏེ། འདི་ལ་འཇིག་རྟེན་ལ་གནས་པའི་རང་དབང་
ཅན་གྱི་ལྷའི་བདུད་ཅེས་བྱའོ། །དེའི་འཁོར་དུ་ཙ་མུཎྜི་དང་རྒྱལ་པོ་ཆེན་པོ་བཞི་
དང་ཤ་ཟའི་བུ་བྱང་ཆུབ་ཀྱི་སེམས་མ་བསྐྱེད་པ་དང་། ཏིང་ངེ་འཛིན་དང་བྲལ་བ་
དག་ལ་བསྐུལ་ཏེ་དེ་དག་གི་གཟི་བརྗིད་དང་མདངས་འཕྲོག་པར་བྱེད་དོ། །ལ་
ལར་རང་ཉིད་སློབ་དཔོན་ལ་མ་བརྟེན་པར་ལམ་བསྒོམ་ཞིང་ང་ནི་རྡོ་རྗེ་འཆང་ཡིན་
ཞེས་བཀུར་དུ་བཅུག་ཅིང་། ཁྱོད་ལ་ཚེ་རིང་བར་བྱའོ་ཞེས་སྨྲས་ཏེ་བུ་མོ་མཛེས་
མར་སྤྲུལ་ནས། དེ་དང་ལོག་པར་གཡེམ་པ་ཤིན་ཏུ་སྤྱོད་པས་རིང་པོ་མ་ལོན་པར་
དེའི་ཀླད་པ་དང་མཆིན་པ་ཡང་སྐེམ་པར་བྱེད་དོ། །རང་གཅིག་པུ་ཟླ་མེད་པར་སྨྲ་
བར་བྱེད་ལ་གཞན་གྱིས་ཉན་པ་ན་འདྲེས་བརླམས་པ་དང་འདྲ་བར་འགྱུར་ཏེ།
100-556