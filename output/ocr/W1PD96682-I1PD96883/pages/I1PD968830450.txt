༤༣༤
བཀའ་འགྱུར། གཙུག་ཏོར་དཔའ་བར་འགྲོ་བ། ༡༠༠
ལུས་ལས་དྲི་ཞིམ་པོ་འབྱུང་བ་དང་འདྲ་བས་སངས་རྒྱས་རྗེས་སུ་དྲན་པ་དེ་ལ་སྤོས་་་
ཀྱི་འོད་ཟེར་བཀོད་པ་ཞེས་བྱའོ། _ །བདག་ཐོག་མར་ལམ་ལ་སློབ་པའི་ཚེ་སངས་
རྒྱས་རྗེས་སུ་དྲན་པའི་སེམས་ཀྱིས་སྐྱེ་བ་མེད་པའི་ཆོས་ལ་བཟོད་པ་ཐོབ་བོ། །ད་
ལྟ་འཇིག་རྟེན་འདིའི་སངས་རྒྱས་རྗེས་སུ་དྲན་པའི་སྐྱེ་བོ་རྣམས་ཀྱང་དག་པའི་ཞིང་་
དུ་བརྩེ་བས་དྲངས་ཏེ་དེར་སྤྱོད་པར་བྱེད་དོ། །དེ་བཞིན་གཤེགས་པས་མངོན་
པར་བྱང་ཆུབ་པའི་རྒྱུ་དྲིས་པ་ལ། བདག་ལ་དམིགས་ཀྱིས་ཕྱེ་སྟེ་གཟུང་བར་བྱ་བ་
མེད་ཀྱི་དབང་པོ་དྲུག་བསྡུས་ཏེ་གསལ་རིག་གི་རྒྱུན་ཉིད་ལ་མཉམ་པར་བཞག་ནས་
ཏིང་ངེ་འཛིན་ཐོབ་པ་ལས་བྱང་ཆུབ་པའོ་ཞེས་བྱའོ།།
དེ་བཞིན་གཤེགས་པའི་གསང་བ་བསྒྲུབ་པའི་དོན་མངོན་པར་ཐོབ་པའི་རྒྱུ།
བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་རྒྱ་མཚོ་སྟོན་པ།
སངས་རྒྱས་ཀྱི་
གཙུག་ཏོར་དཔའ་བར་འགྲོ་བ་ཞེས་བྱ་བ་ཐེག་པ་ཆེན་པོའི་མདོ། བམ་པོ་དྲུག་པ།
དེའི་ཚེ་བྱང་ཆུབ་སེམས་དཔའ་སྤྱན་རས་གཟིགས་སྟན་ལས་ལངས་ཏེ་བཅོམ་ལྡན་་་་
འདས་ཀྱི་ཞབས་ལ་ཕྱག་འཚལ་ནས་གསོལ་པ། བཅོམ་ལྡན་འདས། བདག་སྔོན་
གྱི་གནས་དྲན་པ་ན་འདས་པའི་བསྐལ་པ་གངྒཱའི་ཀླུང་གི་བྱེ་མ་སྙེད་ཀྱི་སྔ་རོལ་ཏུ་དེ་་
བཞིན་གཤེགས་པ་སྤྱན་རས་གཟིགས་ཞེས་བྱ་བ་འཇིག་རྟེན་དུ་བྱོན་ཏོ་ཏོ། །བདག་
གིས་དེ་བཞིན་གཤེགས་པ་དེའི་སྤྱན་སྔར་བྱང་ཆུབ་ཏུ་སེམས་བསྐྱེད་ནས།
དེ་
བཞིན་གཤེགས་པ་དེས་བདག་ལ་ཐོས་པའི་སྒོ་ནས་སེམས་ཤིང་སྒོམ་པའི་ཏིང་ངེ་་་
འཛིན་ལ་གནས་པར་གྱིས་ཤིག་ཅེས་གདམས་པ་ལ། ཐོས་པའི་རྗེས་སུ་འབྲང་ནས་
ཡང་དག་པའི་དོན་ལ་ཞུགས་པས་ཡུལ་དང་བྲལ་བར་གྱུར་ཏོ། །ཡུལ་རྣམ་པར་
དག་ནས་ཞི་བའི་རྗེས་སུ་གཡོ་བ་དང་མི་གཡོ་བའི་གཟུགས་གཉིས་གཏན་ནས་སྐྱེ་་་་་
བར་མ་གྱུར་ཏོ། །དེ་བཞིན་དུ་བློ་རིམ་གྱིས་འཕེལ་ནས་ཐོས་པ་དང་ཐོས་པར་བྱ་
100-434