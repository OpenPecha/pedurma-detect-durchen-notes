2
དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༧༩
ཆོ་ག་མི་བྱེད་ལམ་ལ་མི་སྤྱོད་ན་ཡང་སྔགས་འདི་འཛིན་ཅིང་བཟླས་ན་དཀྱིལ་འཁོར་
དུ་ཞུགས་པ་དང་ལམ་ལ་སྤྱོད་པ་དང་ཐ་མི་དད་པར་ཕན་ཡོན་འཐོབ་བོ། །གལ་
ཏེ་མཚམས་མེད་པ་ལྔ་བྱས་པ་དང་ཡང་དགེ་སློང་དང་དགེ་སློང་མ་རྣམས་ཀྱི་སྤང་་་་
བར་བྱ་བ་རྣམ་པ་བཞི་དང་རྣམ་པ་བརྒྱད་སྤྱད་ན་ཡང༌་། སྔགས་འདི་བཟླས་པས་
དེ་ལྟ་བུའི་སྡིག་པ་ཤིན་ཏུ་ལྕི་བ་ཐམས་ཅད་རླུང་དྲག་པོས་བྱེ་མའི་ཕུང་པོ་ཁྱེར་བ་་་
བཞིན་དུ་ཐམས་ཅད་ཟད་པར་བྱས་ནས། སྤུའི་ཉག་ཙམ་ཡང་ལུས་པ་“མེད་པར་
འགྱུར་རོ། །ཀུན་དགའ་བོ། སེམས་ཅན་གང་དག་བསྐལ་པ་དཔག་མེད་གྲངས་
མེད་པ་ནས་བྱས་པའི་སྡིག་སྒྲིབ་ལྕི་ཡང་ཐམས་ཅད་ཚེ་སྔ་མར་བཤགས་པ་མ་བྱས་་་་
ཀྱང་༑ སྔགས་འདི་འདོན་པ་དང་བཟླ་བ་དང་འབྲི་བ་དང་འབྲིར་འཇུག་“པ་དང་་
ལུས་ལ་འཆང་ཞིང་འཛིན་པ་དང་གང་དུ་གནས་པའི་ཁང་ཁྱིམ་དང་ར་བ་དང་ཉེ་་་་
འཁོར་ལ་སོགས་པ་དག་ཏུ་བཞུགས་སུ་གསོལ་ན། དེ་ལྟ་བུའི་སྡིག་པ་བསགས་པ་
ཐམས་ཅད་ཆུ་ཚན་གྱིས་ཁ་བ་བཞུ་བ་ལྟར་དག་པར་བྱས་ནས་རིང་པོར་མི་ཐོགས་་་་
པར་སྐྱེ་བ་མེད་པའི་ཆོས་ལ་བཟོད་པ་ཐོབ་པར་འགྱུར་རོ། །ཡང་ཀུན་དགའ་བོ།
བུད་མེད་གང་དག་བུ་དང་བུ་མོ་མ་སྐྱེས་པ་བུ་འདོད་པ་དག【དད་པས་【སྔགས་་་་
འདི་དྲན་ཞིང་བཟླས་པ་དང་ཡང་ན་ལུས་ལ་གདུགས་དཀར་པོ་ཅན་གྱི་སྔགས་འདི་་
འཆང་བ་དང་བཟླས་ན་ཁྱེའུ་དང་བུ་མོ་ཚེ་དང་བསོད་ནམས་དང【བློ་དང་“ལྡན་པ་
རྙེད་པར་འགྱུར་རོ། །ཚེ་རིང་བར་འདོད་པ་དག་ཚེ་རིང་བར་འགྱུར་རོ། །དགེ་
བའི་འབྲས་བུ་སྨིན་པར་འདོད་ན་མྱུར་དུ་སྨིན་ཏེ་ལུས་དང་སྲོག་དང་མངའ་ཐང་་་
ཡང་དེ་བཞིན་དུ་འགྱུར་རོ། །ཤི་འཕོས་ནས་ཀྱང་ཕྱོགས་བཅུའི་འཇིག་རྟེན་གྱི་
ཁམས་གང་དུ་སྨོན་པ་དེར་སྐྱེ་བར་འགྱུར་རོ། །མཐའ་འཁོབ་ཀྱི་མིར་ཡང་སྐྱེ་བར་
མི་འགྱུར་ན་ཤིན་ཏུ་དམན་པའི་སྐྱེ་གནས་སྣ་ཚོགས་སུ་མི་སྐྱེ་བ་སྨོས་ཅི་དགོས།
100-479