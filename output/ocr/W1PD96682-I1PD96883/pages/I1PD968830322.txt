३०७
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
ཅི་ལོག་ཏུ་བསྙད་ན་ཅི་ཞིག་ཕྱིན་ཅི་ལོག་ཅེས་བརྗོད།
དེའི་ཚེ་ཀུན་དགའ་བོ་
འཁོར་འདུས་པ་དང་ལྷན་ཅིག་བཅོམ་ལྡན་འདས་ལ་མིག་འབུར་ཚུགས་སུ་མི་་་་
འཛུམ་པར་བལྟ་ཞིང་ལུས་སེམས་ཀྱི་ཕྱིན་ཅི་ལོག་གང་ལ་བསྙད་པ་མ་ཤེས་སོ། །དེ་
ནས་བཅོམ་ལྡན་འདས་ཀྱིས་བྱམས་བརྩེ་བསྐྱེད་དེ་ཀུན་དགའ་བོ་དང་འཁོར་འདུས་
པ་ལ་ཐུགས་ཀྱིས་བསྲང་སྟེ། རྒྱ་མཚོའི་རླབས་དང་མཚུངས་པའི་དབྱངས་ཀྱིས་
འདུས་པའི་ཚོགས་ལ་བཀའ་སྩལ་པ། རིགས་ཀྱི་བུ་རྣམས་བདག་གིས་རྒྱུན་དུ་
བསྟན་ཏེ། གཟུགས་དང་ཤེས་པ་ཐམས་ཅད་ཀྱི་རྒྱུ་སེམས་ལས་བྱུང་བ་ཐམས་ཅད་
ཀྱི་རྩ་བ། ཀུན་གྱི་རྒྱུའི་བདག་ཉིད་ཀྱི་ཆོས་ཐམས་ཅད་ནི་སེམས་ཉིད་ལས་བྱུང་བ་
སྟེ༑ ཁྱོད་“ཀྱི་ལུས་དང་སེམས་ཐམས་ཅད་ངོ་མཚར་རྨད་དུ་བྱུང་བའི་སེམས་འོད་
གསལ་བ་ལས་བྱུང་བ་ཡིན་། ཁྱེད་ཅག་ཇི་ལྟར་རྨད་དུ་བྱུང་བའི་སེམས་འོད་
གསལ་བ། དག་པའི་དེ་ཁོ་ན་ཉིད་ཀྱི་རིན་པོ་ཆེ་སྟོར་ནས། ཡེ་ཤེས་ཉིད་ལས་
རྨོངས་པ་འཚོལ་བར་བྱེད། རྨོངས་པ་ལས་ནི་སྟོང་པའི་སྐབས་ཕྱེ་ཞིང་། རྨོངས་
པ་དང་སྟོང་པའི་འཇུར་མདུད་ལས་གཟུགས་དང་། དེ་ལས་ཡང་འདུ་ཤེས་སྣ་
ཚོགས་པ་འབྱུང་ཞིང་དེ་ལས་ཕུང་པོར་རེད་པར་འགྱུར་རོ། །རྒྱུའི་རྣམ་པ་འདུས་
པ་ལས་ནང་གི་གཡེང་བའི་ནམ་རྟོག་གིས་བསྐྱོད་པས་ཕྱི་རོལ་གྱི་དོན་ཐམས་ཅད་ལ་
རྒྱུག་པས་འཁྲུལ་ཞིང་འཁྱམས་ནས། རྙོག་པའི་རྣམ་པ་ལ་སེམས་ཀྱི་རང་བཞིན་དུ་
འཁྲུལ་ལོ། །དེ་ལྟར་གཅིག་ཏུ་རྨོངས་པས་ན་གཟུགས་ཀྱི་དངོས་པོ་ཉིད་ནང་གི་
རང་བཞིན་དུ་བཟུང་ནས། རྟག་ཏུ་ཕྱི་རོལ་གྱི་གཟུགས་ཀྱི་དངོས་པོ་རི་ཀླུང་དང་
ནམ་མཁའ་སྟོང་པ་ས་ཆེན་པོའི་བར་ཐམས་ཅད་རྨད་དུ་བྱུང་བའི་སེམས་འོད་་་་
གསལ་བའི་རང་བཞིན་ཡིན་པ་མ་ཤེས་སོ། །དཔེར་ན་དྭངས་ཤིང་གསལ་བའི་རྒྱ་
མཚོ་ཆེན་པོ་སྟོང་ཕྲག་བརྒྱ་པ་ཡོངས་སུ་དོར་ནས་ཆུ་བུར་ཕྲ་མོའི་རྣམ་པ་ལ་རྦ་་་་
100-306
As