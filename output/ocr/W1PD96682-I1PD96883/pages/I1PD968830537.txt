དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༢༡
ལྷ་ཞེས་བྱའོ། །རང་གི་བུད་མེད་ལ་ཆགས་པ་སྲབ་པར་གྱུར་ཀྱང་ཀུན་སྤྱོད་གཙང་
བར་གནས་ཀྱང་སེམས་ཚུལ་གཅིག་ཏུ་གནས་མི་ནུས་པ་དག་ཚེ་འཕོས་པའི་འོག་ཏུ་་
ཉི་ཟླའི་འོད་ལས་“འདས་ནས་●ས་དང་འབྲལ་“བའི་འཇིག་རྟེན་གྱི་རྩེ་མོར་གནས་་
ཏེ༑ འདི་ལྟ་བུའི་སྡེ་ལ་སུམ་ཅུ་རྩ་གསུམ་པའི་“ལྷ་ཞེས་བྱའོ། །འདོད་པའི་ཡུལ་
དང་འཕྲད་ན་འཕྲལ་དུ་འཇུག་ཀྱང་དེ་ལས་འདས་ན་དྲན་བཞིན་དུ་མི་གནས་ལ་་་
མིའི་རྟེན་ལ་འདོད་པའི་རྣམ་རྟོག་རྒྱུ་བ་ཉུང་ཞིང་མི་རྒྱུ་བ་མང་བ་དགག །ཚེ་འཕོས་
པའི་འོག་ཏུ་ནམ་མཁའ་ལ་རང་གི་འོད་ཀྱིས་བདེ་བར་གནས་ཤིང་།
ཉི་ཟླའི་འོད་
འཕོག་པར་མི་འགྱུར་ལ་འདི་དག་རང་རང་གི་འོད་དང་ལྡན་ཏེ།
འདི་ལྟ་བུའི་སྡེ་
ལ་འཐབ་བྲལ་གྱི་ལྷ་ཞེས་བྱའོ། །དུས་རྒྱུན་དུ་གཙང་བར་གནས་ཤིང་ཡུལ་ལ་རེག་
པ་ན་ཆགས་པ་སྤོང་མི་ནུས་པ་དག །ཚེ་འཕོས་པའི་འོག་ཏུ་ཟབ་ཅིང་རྨད་དུ་བྱུང་
བའི་གནས་སུ་འཕགས་ནས། འོག་གི་མི་དང་ལྷའི་གནས་ལས་རིང་དུ་འདས་ཤིང་
འཇིག་རྟེན་འཇིག་པའི་བསྐལ་པ་གསུམ་བྱུང་ཡང་དེའི་གནོད་པ་མི་འབྱུང་སྟེ།
འདི་ལྟ་བུའི་སྡེ་ལ་དགའ་ལྡན་གྱི་ལྷ་ཞེས་བྱའོ། །གཞི་ནས་འདོད་པའི་སེམས་མེད་
ཅིང་གཞན་དང་འབྲེལ་ནས་ཉེ་བར་སྤྱད་ཀྱང་། སྤྲ་ཚིལ་གྱི་རོ་མྱང་བ་ལྟར་གྱུར་པ་
དག་ཚེ་འཕོས་པའི་འོག་ཏུ་སྤྲུལ་པའི་གནས་ལས་འདས་ཤིང་སྐྱེ་སྟེ། འདི་ལྟ་བུའི་
སྡེ་ལ་འཕྲུལ་དགའི་ལྷ་ཞེས་བྱའོ། །འཇིག་རྟེན་གྱི་འདོད་པའི་སེམས་མེད་ཅིང་
འཇིག་རྟེན་དང་མཐུན་པར་སྤྱོད་ཀྱང་དེ་ལ་མི་“རྟོག་པར་གནས་པ་དག་ཚེ་འཕོས་་་
པའི་འོག་ཏུ་སྤྲུལ་པ་དང་སྤྲུལ་པ་མེད་པའི་གནས་ཐམས་ཅད་ལས་འདས་པ་སྟེ།
འདི་ལྟ་བུའི་སྡེ་ལ་གཞན་འཕྲུལ་དབང་བྱེད་ཀྱི་ལྷ་ཞེས་བྱའོ། །ཀུན་དགའ་བོ།
ལྷ་དྲུག་པོ་འདི་དག་ལུས་འདོད་པའི་གཡོ་བ་དང་བྲལ་ཡང་སེམས་དེ་དང་འབྲེལ་བ་
ཡིན་ནོ། །འདི་མན་ཆད་ལ་འདོད་པའི་འཇིག་རྟེན་གྱི་ཁམས་ཞེས་བྱའོ། ༎
100-521