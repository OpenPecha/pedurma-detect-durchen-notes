དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༠༣
བ་དྲན་ན་འགྲམ་ཆུ་ལྡང་ངོ་། །སེམས་ལ་སྔོན་གྱི་སྐྱེ་བོ་དྲན་པ་ན་འགའ་ཞིག་ལ་
སྙིང་བརྩེ་བ་དང་ཡང་ན་ཁྲོས་པ་ལས་མཆི་མ་འབྱུང་ངོ་། །ནོར་ལ་ཞེན་པས་ཚོལ་
ན་སེམས་ལ་འདོད་པའི་རྒྱུན་བྱུང་སྟེ་ལུས་སྣུམ་བག་དང་ལྡན་པར་འགྱུར་རོ།
འཁྲིག་པ་ཡིད་ལ་བྱེད་ན་ཕོ་མོའི་དབང་པོ་ལས་ཐིག་ལེའི་རྒྱུན་ངང་གིས་འབྱུང་ངོ་།
1
།
ཀུན་དགའ་བོ། འདོད་པ་ཐ་དད་ཀྱང་རྒྱུན་དང་འཆིང་པ་འདྲའོ།
།རླན་གཤེར་
གྱེན་དུ་མི་འགྲོ་བར་ངེས་པར་ཐུར་དུ་འབབ་པོ། །འདི་དག་ནི་ནང་གི་ཡུལ་ཞེས་
བྱའོ༑ །ཀུན་དགའ་བོ། ཕྱིའི་ཡུལ་ནི་སེམས་ཅན་རྣམས་ཀྱི་ཡུལ་ཕྱི་ལ་བརྗོད་དོ། །
འདོད་གདུང་ལས་སེམས་ཀུན་རྫོབ་པ་མངོན་དུ་གྱུར་ཏོ། །དེའི་རྒྱུན་འཐུད་ནས་
མི་གཅོད་ན་ནུས་པ་ཁྱད་པར་ཅན་སྐྱེའོ། །དེའི་ཕྱིར་སེམས་ཅན་རྣམས་སེམས་
ཀྱིས་ཚུལ་ཁྲིམས་བསྲུང་ན་ལུས་ཤིན་ཏུ་སྦྱངས་པར་འགྱུར་རོ། །སེམས་ལ་སྔགས་
དང་ཕྱག་རྒྱ་བཟུང་ན་ལྟ་སྟངས་བརྗིད་བག་དང་ལྡན་པར་འགྱུར་རོ། །སེམས་ལ་
ལྷར་སྐྱེ་སྙམ་ན་མཁའ་ལ་འཕུར་བར་རྨིས་པར་འགྱུར་རོ། །སེམས་ལ་སངས་རྒྱས་
ཀྱི་ཞིང་བསམ་ན་འཕགས་པའི་སྤྱོད་ཡུལ་ཉམས་སྣང་དུ་མཐོང་ངོ་། །དགེ་བའི་
བཤེས་གཉེན་ལ་བརྟེན་ན་ལུས་སྲོག་ལ་མི་བལྟའོ། །ཀུན་དགའ་བོ། འདུ་ཤེས་
རྣམས་ཐ་དད་ཀྱང་ཡང་བས་འཕྱོ་བ་ལ་འདྲའོ། །འཕུར་ཞིང་གཡོ་བས་ཐུར་དུ་མི་
གཞོལ་བའི་ཕྱིར་རང་གི་ངང་གིས་འདྲའོ། །འདི་ལ་ཕྱིའི་ཡུལ་ཞེས་བྱའོ། །ཀུན་
དགའ་བོ། འཇིག་རྟེན་གྱི་སྐྱེ་འཆི་རེས་མོས་བརྒྱུད་ནས་ཁམས་མཐུན་ན་འཚོ་ཞིང་
འགྱུར་ན་འཆི་བར་འགྱུར་རོ། །སྲོག་འགག་ཅིང་དྲོད་མ་ཡལ་བའི་ཚེ་སྐྱེ་བ་གཅིག་
པུ་འདིའི་དགེ་མི་དགེ་དུས་གཅིག་ལ་མངོན་དུ་འགྱུར་རོ། །འཆི་བའི་འགྱུར་བ་
དང་སྐྱེ་བའི་མཐུན་པ་གཉིས་ཀྱི་བག་ཆགས་ཕན་ཚུན་དུ་འཕྲད་དོ། །འདུ་ཤེས་
ཙམ་ཡིན་ན་གདོན་མི་ཟ་བར་གྱེན་དུ་ལྷ་ཡུལ་དུ་འགྲོའོ། །གྱེན་དུ་འགྲོ་བའི་སེམས་
100-503