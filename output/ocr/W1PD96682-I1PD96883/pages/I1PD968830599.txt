དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༥༨༣
གྱིས་འགག། གནས་ལུགས་ནི་གཅིག་ཅར་དུ་རྟོགས་ལ། གནས་ལུགས་རྟོགས་
པས་རྣམ་པར་རྟོག་པ་ཐམས་ཅད་ཞི་བར་འགྱུར། ལས་ཀྱི་བག་ཆགས་ནི་གཅིག་
ཅར་དུ་དག་པར་མི་འགྱུར་གྱི། རིམ་གྱིས་ཟད་པར་འགྱུར་རོ། །ངས་སྔོན་ཁྱོད་
ལ་ལྷའི་དར་གྱི་མདུད་པ་བསྟན་ཟིན་པ། ཁྱོད་ཀྱིས་ཅིའི་ཕྱིར་མ་ཤེས་པར་སླར་
ཡང་ང་ལ་འདྲི། ཁྱོད་ཡང་དག་པ་མ་ཡིན་པའི་འདུ་ཤེས་ཀྱི་རྩ་བ་རྟོགས་ཤིང་རྣམ་
པར་ཕྱེ་ནས། མ་འོངས་པ་སྙིགས་མའི་དུས་ཀྱི་ལམ་ལ་སློབ་པའི་སྐྱེ་བོ་དག་ལ་སྤེལ་
ཞིང་བསྟན་ཏེ། ཡང་དག་པ་མ་ཡིན་པའི་དོན་རིག་པར་བྱེད་པ་དང་། རང་གི་
སྐྱེ་ཤི་ལ་སྐྱོ་ཞིང་མྱ་ངན་ལས་འདས་པ་ཡོད་པར་ཤེས་ནས།
ཁམས་གསུམ་ལ་མི་
ཆགས་པར་བྱ་བར་རིགས་སོ། །ཀུན་དགའ་བོ། གལ་ཏེ་སྐྱེ་བོ་ལ་ལ་ཞིག་གིས་
ཕྱོགས་བཅུའི་ནམ་མཁའི་ཁམས་ཁྱབ་པར་རིན་པོ་ཆེ་སྣ་བདུན་གྱིས་བཀང་སྟེ།
རྡུལ་ཕྲ་རབ་སྙེད་ཀྱི་སངས་རྒྱས་ཐམས་ཅད་ལ་བླ་མར་བྱས་ཏེ་མཆོད་ཅིང་བསྙེན་་་
བཀུར་བས་ཅུང་ཟད་ཀྱང་སྐྱོ་བར་མི་འགྱུར་ན། ཁྱོད་དེ་ཇི་སྙམ་དུ་སེམས། སྐྱེ་
བོ་དེ་དེ་ལྟར་སངས་རྒྱས་ལ་ཕུལ་བའི་རྒྱུས་བསོད་ནམས་མང་དུ་བསྐྱེད་དམ་ཀུན་་་་་
དགའ་བོས་གསོལ་པ། ནམ་མཁའ་ལ་མཐའ་མེད་པའི་ཕྱིར་རིན་པོ་ཆེ་ལ་ཡང་
མཐའ་མེད་དོ། །སྔོན་གྱི་དུས་སུ་སྐྱེ་བོ་ཞིག་གིས་པ་ན་བདུན་སངས་རྒྱས་ལ་ཕུལ་
ཏེ་ཤི་བའི་འོག་ཏུ་འཁོར་ལོས་བསྒྱུར་བའི་རྒྱལ་པོར་གྱུར་ན། ནམ་མཁའི་ཁམས་
ཀྱི་མཐར་ཐུག་པའི་སངས་རྒྱས་ཀྱི་ཞིང་ཐམས་ཅད་རིན་པོ་ཆེས་བཀང་སྟེ་ཕུལ་བའི་་
བསོད་ནམས་ལ་བསྐལ་པའི་མཐའི་བར་དུ་བརྗོད་ཅིང་སེམས་པས་ཚད་བཟུང་བར་
མི་ནུས་ན་དེའི་བསོད་ནམས་ཀྱི་མཐའ་མ་མཆིས་པ་ལྟ་ཅི་སྨོས། བཅོམ་ལྡན་
འདས་ཀྱིས་ཀུན་དགའ་བོ་ལ་བཀའ་སྩལ་པ། དེ་བཞིན་གཤེགས་པ་ཐམས་ཅད་ནི་
རྫུན་མི་གསུང་སྟེ། གལ་ཏེ་སྐྱེ་བོ་འགའ་ཞིག་གིས་ལུས་ཀྱིས་ཕས་ཕམ་པ་བཞི་དང་
100-583