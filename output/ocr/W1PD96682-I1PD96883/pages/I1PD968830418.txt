༤༠༢
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
ལ་གཞོམ་དུ་མེད་པའོ། །གལ་ཏེ་འདིའི་མཐོང་བ་དང་ཐོས་པ་དང་སྣང་བ་དང་
མུན་པ་དང་གཡོ་བ་དང་མི་གཡོ་བ་དང་ཐོགས་པ་དང་ཐོགས་པ་མེད་པ་དང་བྲལ་་་
ན་གཏན་ནས་རང་བཞིན་མེད་པར་འགྱུར་རོ། །དཔེར་ན་དྲན་པ་དང་འདྲ་སྟེ་
མདུན་གྱི་ཡུལ་དང་བྲལ་ན་ཅི་ཡང་མེད། ཇི་ལྟར་ན་གཏན་ནས་ཆད་པ་དང་
འགག་པར་འགྱུར་བའི་རྒྱུ་ཉམས་སུ་བླངས་ནས་དེ་བཞིན་གཤེགས་པའི་རྟག་བརྟན་
གྱི་འབྲས་བུ་བདུན་འཐོབ་“པར་འགྱུར། བཅོམ་ལྡན་འདས་གལ་ཏེ་སྣང་བ་དང་
མུན་པ་དང་བྲལ་ན་མཐོང་བ་གཏན་ནས་མེད་པར་འགྱུར་ཞིང་། མདུན་གྱི་ཡུལ་
མེད་ན་དྲན་རྟོག་གི་རང་བཞིན་རང་གི་ངང་གིས་འགག་གོ། །སྔ་ཕྱི་ཕན་ཚུན་དུ་
ཞིབ་ཏུ་བརྟག་ཅིང་བཙལ་ན་གདོད་མ་ནས་བདག་གི་སེམས་དང་སེམས་ལས་བྱུང་་་
བ་ཡང་མེད་ན་འདི་ལ་གང་གིས་རྒྱུ་བྱས་ནས་བླ་ན་མེད་པའི་རིག་པ་འཚོལ་བར་་་་་་
བྱེད༑ དེ་བཞིན་གཤེགས་པས་ཟབ་ཅིང་ཕྲ་ལ་རྫོགས་ཤིང་དྭངས་པ་བརྟན་པ་ཞེས་
བཀའ་སྩལ་ན་ཚིག་འདི་ལས་བརྒལ་ནས་འདས་ན་རྩེད་མོའི་ཚིག་ཏུ་འགྱུར་རོ། །
ཇི་ལྟར་དེ་བཞིན་གཤེགས་པའི་བཀའ་ལ་ཡང་དག་པ་ཞེས་བརྗོད། བརྩེ་བ་ཆེན་
པོས་བདག་གི་མ་རིག་པའི་མུན་པ་བསལ་དུ་གསོལ་ཞེས་གསོལ་བ་དང་། བཅོམ་
ལྡན་འདས་ཀྱིས་བཀའ་སྩལ་པ། ཁྱོད་མང་དུ་ཐོས་པ་ལ་བསླབ་ཀྱང་ཟག་པ་
ཐམས་ཅད་མ་བསལ་ཞིང་སེམས་ཀྱིས་ཕྱིན་ཅི་ལོག་གི་རྒྱུ་ཤེས་པ་ཡིན་པ་ལ་ཕྱིན་ཅི་་་
ལོག་མངོན་སུམ་དུ་ཡོད་པ་གཏན་ནས་ངོ་མ་ཤེས་སོ། །ཁྱོ།ཁྱོད་ཉིད་ཀྱིས་ཞེ་ཐག་པ་
ནས་བདེན་པའི་དོན་དུ་ཡིད་ཆེའམ་ཇི་ལྟར། ངས་ད་ལྟ་འཇིག་རྟེན་པའི་དོན་
ཕལ་པ་ལ་བརྟེན་ནས་ཁྱོད་ཀྱི་ཐེ་ཚོམ་བསལ་བར་བྱའོ་ཞེས་བཀའ་སྩལ་ནས། དེ་
བཞིན་གཤེགས་པས་སྒྲ་གཅན་འཛིན་ལ་གཎྜི་“ལན་ཅིག་བརྡུང་དུ་བཅུག་ནས་ཀུན་་
དགའ་བོ་ལ་དྲིས་པ། ཁྱོད་ཀྱིས་ད་ལྟ་ཐོས་སམ་མ་ཐོས། ཀུན་དགའ་བོ་ལ་
100-402