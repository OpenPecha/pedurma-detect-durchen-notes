५०५
བཀའ་འགྱུར། གཙུག་ཏོར་དཔའ་བར་འགྲོ་བ། ༡༠༠
ཆད་པ་ཕོག་པར་འགྱུར་རོ། །ཁྱེད་ཅག་ཐོག་མ་ནས་རིག་ན་འཁོར་བར་མི་འཇུག་
ལ་འཁྲུལ་ཞིང་བསླུས་པས་མ་རིག་ན་མནར་མེད་པའི་དམྱལ་བར་ལྟུང་ངོ་། །
རིགས་ཀྱི་བུ་དགག །ཚོར་བའི་ཕུང་པོ་མཆོག་ཏུ་སྟོང་ཞིང་ལོག་པར་རྟོག་པ་ལ་མ་
ཐོགས་པར་བརྟན་ཅིང་རྫོགས་ལ་གསལ་བའི་ཏིང་ངེ་འཛིན་ལས་སེམས་ལ་དངོས་་་་
པོ་རྣམས་ཀྱི་རྩ་བའི་རྒྱུ་དང་རང་བཞིན་དང་རྣམ་པར་འགྱུར་བ་དང་ཐོག་མ་དང་་་་
ཐ་མའི་མཐར་ཐུག་པར་དཔྱོད་པའི་ཤེས་རབ་ཕྲ་ཞིང་གསལ་བ་བསྐྱེད་དེ་འབད་་་་
པས་བྱེ་བྲག་འབྱེད་པར་འདོད་པ་ན་དེའི་ཚེ་ལྷའི་བདུད་ཀྱིས་གླགས་རྙེད་ནས་དེ་མ་
ཐག་ཏུ་རྫུ་འཕྲུལ་གྱིས་འོངས་ཞིང་མི་དེ་ལ་ཞུགས་ཏེ་ངག་གིས་མདོ་སྡེ་བཤད་ཀྱང་་་་
རང་ཉིད་ལ་བདུད་ཞུགས་པ་མ་ཚོར་བར། བླ་ན་མེད་པའི་མྱ་ངན་ལས་འདས་པ་
ཐོབ་བོ་ཞེས་སྨྲ་ཞིང་རིགས་ཀྱི་བུ་གང་དག་རྩ་བའི་རྒྱུ་ཚོལ་བ་དག་གི་གམ་དུ་འོངས་་
ནས་སྟན་ལ་འདུག་སྟེ་ཆོས་འཆད་དོ། །དེའི་ལུས་གཟི་བརྗིད་ཅན་དུ་གྱུར་ཏེ།
ཚོལ་བ་པོ་དག་དད་ཅིང་འདུན་པར་བྱས་ནས་ཆོས་མ་ཐོས་གོང་ནས་སེམས་མོས་་་
སོ༑ །སྐྱེ་བོ་དེ་དག་ལ་ཁྱེད་ཅག་གིས་སངས་རྒྱས་ཀྱི་མྱ་ངན་ལས་འདས་པ་དང་
བྱང་ཆུབ་དང་ཆོས་ཀྱི་སྐུ་ཞེས་བརྗོད་པ་དེ་ད་ལྟའི་ཤའི་ལུས་འདིས་ཕ་བུ་རིམ་པར་་་
བརྒྱུད་དེ་སྐྱེ་བ་ཉིད་ཆོས་ཀྱི་སྐུ་རྟག་བརྟན་ཐེར་ཟུག་ཏུ་གནས་པའོ་ཞེས་སྨྲ་ཞིང་།
ད་ལྟའི་གནས་འདི་དག་སངས་རྒྱས་ཀྱི་ཞིང་ཡིན་གྱི་འདི་ལས་གཞན་དུ་དག་པའི་་་
ཞིང་དང་མཚན་བཟང་པོ་དང་གསེར་གྱི་ཁ་དོག་མེད་དོ་ཞེས་སྨྲའོ། །མི་དེ་དག་
ཡིད་ཆེས་པས་ངེས་པར་བཟུང་ནས་སྔར་གྱི་བསམ་པ་དེ་དོར་ནས་ལུས་སྲོག་ལ་མི་་་་
བལྟ་བར་གུས་པས་བསྟེན་ཏེ་སྔར་མ་ཐོབ་པ་ཐོབ་བོ་ཞེས་སྨྲའོ། །སྐྱེ་བོ་དེ་དག་
འཁྲུལ་ཏེ་འདི་ལ་བྱང་ཆུབ་སེམས་དཔའོ་“སྙམ་དུ་ཡིད་ཆེས་ནས་སེམས་●གཅིག་ཏུ
ཞེན་ནས་སངས་རྒྱས་ཀྱི་འདུལ་ཁྲིམས་བཤིག་ཅིང་ལྐོག་ཏུ་ལོག་གཡེམ་སྤྱོད་དོ། །
100-548