५००
བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
བར་ལྟུང་ངོ་། །ཁྱེད་ཅག་ངས་བསྟན་པ་འདི་ལ་བརྟེན་ནས་ང་མྱ་ངན་ལས་འདས་
པའི་འོག་ཏུ་སྙིགས་མའི་དུས་སུ་ངས་བསྟན་པའི་དོན་འདི་དག་རྒྱས་པར་ཤོད་ཅིག་་
གསལ་བར་སྟོན་ཅིག །ལྷའི་བུའི་བདུད་ཀྱིས་སྐབས་མི་རྙེད་པར་སྐྱོང་བ་དང་
བསྲུང་ཞིང་སྐྱོབ་ན་བླ་ན་མེད་པའི་ལམ་ཐོབ་པར་འགྱུར་རོ།
།ཀུན་དགའ་བོ།
རིགས་ཀྱི་བུ་དག་ཏིང་ངེ་འཛིན་སྒོམ་པས་ཚོར་བའི་ཕུང་པོ་དག་ཟད་པ་ན་ཟག་པ་་་
མ་ཟད་ཀྱང་སེམས་ལུས་དང་བྲལ་ནས་བྱ་སྐོན་པ་ལས་ཐར་བ་དང་འདྲ་བར་རབ་་་་
ཏུ་བསྒྲུབ་པས་ལུས་ཕལ་པ་ལས་འཕགས་པའི་གནས་དྲུག་ཅུའི་བར་ཡིད་ཀྱི་ལུས་་་་
ཐོབ་སྟེ་འགྲོ་བ་དང་འོང་བ་ལ་ཐོགས་པ་མེད་དོ། །དཔེར་ན་མི་ལ་ལ་ཞིག་གཉིད་
ཀྱི་བརྡོལ་གཏམ་སྨྲ་བ་ན་དོན་གཞན་མི་ཤེས་ཀྱང་ཚིག་གི་གོ་རིམ་དང་། འབྲུ་དང་
དབྱངས་ཀྱི་བརྗོད་པ་རྣམས་གཉིད་མ་ལོག་པ་གཞན་གྱིས་ཤེས་པར་ནུས་པ་དང་་་་
འདྲ་སྟེ། འདི་ལ་འདུ་ཤེས་ཀྱི་ཕུང་པོའི་སྒྲིབ་གཡོགས་ཞེས་བྱའོ། །གལ་ཏེ་གཡོ་
བའི་དྲན་པ་ཟད་ཅིང་འདུ་ཤེས་འཁྲུལ་པ་ཞི་ཞིང་དག་ན་གསལ་རིག་གི་སེམས་རྡུལ་
གྱི་དྲི་མ་ཕྱིས་པ་དང་མཚུངས་པར་འགྱུར་“ལ། འཁོར་བའི་འཁོར་ལོ་གཅིག་གི་སྐྱེ་་
ཤིའི་ཐོག་མཐའ་རྫོགས་པར་མཐོང་ངོ་། །འདི་ལ་འདུ་ཤེས་ཀྱི་ཕུང་པོ་ཟད་པ་ཞེས་
བྱ་སྟེ། སྐྱེ་བོ་དེ་ཉོན་མོངས་པའི་སྙིགས་མ་ལས་འདའ་བར་ནུས་སོ། །རྒྱུ་འདི་ལ་
བརྟག་ན། ཀུན་ཏུ་ཁྱབ་ཅིང་ཆུང་བའི་ཡང་དག་པ་མ་ཡིན་པའི་འདུ་ཤེས་རྩ་བར་
གྱུར་པའོ། །ཀུན་དགའ་བོ། རིགས་ཀྱི་བུ་དག་ཚོར་བའི་ཕུང་པོ་མཆོག་ཏུ་སྟོང་
ཞིང་ལོག་པར་རྟོག་པ་ལ་མ་ཐོགས་པར་བརྟན་ཅིང་རྫོགས་ལ་གསལ་བའི་ཏིང་ངེ་་་
འཛིན་ལས་སེམས་གསལ་རིག་ལ་སྲེད་པས་སྙིང་ཐག་པ་ནས་འབད་ཅིང་ཐབས་ལ་་་
མཁས་པས་ཚོལ་བ་ན་དེའི་ཚེ་ལྷའི་བདུད་ཀྱིས་གླགས་རྙེད་ནས། དེ་མ་ཐག་ཏུ་རྫུ་
འཕྲུལ་གྱིས་འོངས་ཤིང་མི་དེ་ལ་ཞུགས་ཏེ་ངག་གིས་མདོ་སྡེ་བཤད་ཀྱང་རང་ཉིད་ལ་
100-544