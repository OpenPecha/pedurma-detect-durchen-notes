246
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
ཞེས་གསུངས་སོ། །ཀུན་དགའ་བོ་དེའི་ཕྱིར་གལ་ཏེ་ལོག་པར་གཡེམ་པ་མ་སྤངས་
པར་ཏིང་ངེ་འཛིན་ལ་སྦྱོང་“སྙམ་ན་དཔེར་ན་བྱེ་མ་དང་རྡོ་བཟའ་བར་བྱ་བའི་ཕྱིར་
འཚེད་པ་དང་འདྲ་སྟེ།
སྐལ་པ་བརྒྱ་སྟོང་གི་བར་དུ་འཚེད་ཀྱང་བྱེ་མ་ཚ་བ་ཞེས་
བྱ་བ་ཉིད་དུ་འགྱུར་རོ།
།ཅིའི་ཕྱིར་ཞེ་ན། འདི་ཉིད་གཞི་ནས་བཟའ་བའི་ཉེར་
རྒྱུ་མ་ཡིན་ཞིང་ཐོག་མ་ནས་བྱེ་མ་དང་རྡོ་བཙོས་པ་ཡིན་པའི་ཕྱིར་རོ། །ཁྱོད་ཀྱིས་
ལོག་པར་གཡེམ་བཞིན་དུ་སངས་རྒྱས་ཀྱི་གོ་འཕང་དམ་པ་འཚོལ་བར་བྱ་སྙམ་ན་ཇི་
ལྟར་དེ་ཁོ་ན་ཉིད་རྟོགས་ན་ཡང་ཐམས་ཅད་ལོག་གཡེམ་གྱི་རྒྱུར་འགྱུར་རོ། །ལོག་
གཡེམ་རྩ་བར་གྱུར་ན་ངན་སོང་གསུམ་དུ་འཁོར་ནས་ཐར་བར་མི་ནུས་པའི་ཕྱིར།
དེ་བཞིན་གཤེགས་པའི་མྱང་འདས་སུ་བགྲོད་པའི་ལམ་གང་གིས་གསལ་བར་ནུས།
ངེས་པར་ལོག་གཡེམ་གྱི་ཀུན་སློང་ལུས་སེམས་ཀྱིས་ཐམས་ཅད་དུ་སྤངས་ ཤིང་་་་
སྤངས་པའི་རང་བཞིན་ཡང་མེད་པར་གྱུར་ན། གདོད་སངས་རྒྱས་ཀྱི་གོ་འཕང་
འཚོལ་ཞིང་དོན་དུ་གཉེར་བར་རིགས་སོ། །ངས་བཤད་པ་འདི་ལྟར་འཆད་ན་
སངས་རྒྱས་ཀྱིས་གསུངས་པ་ཡིན་ནོ།
།གལ་ཏེ་འདི་ལས་གཞན་དུ་འཆད་ན་
བདུད་ཀྱིས་སྨྲས་པ་ཡིན་ནོ། །གཞན་ཡང་འཇིག་རྟེན་ཁམས་ཀྱི་རིགས་དྲུག་གི་
སེམས་ཅན་ཐམས་ཅད་ལ་སྲོག་གཅོད་མེད་ན།
སྐྱེ་ཤི་གཉིས་རེས་མོས་སུ་རྒྱུན་མི་
འཆད་པའི་དབང་གིས་ལྟུང་བར་མི་འགྱུར་རོ། །ཁྱོད་ཏིང་ངེ་འཛིན་ལ་སྦྱོང་བ་ནི་
ཉོན་མོངས་པའི་འཁྲུལ་པ་དང་འབྲལ་བའི་ཕྱིར་ཡིན་ལ། སྲོག་གཅོད་མ་བསལ་ན་
ཡུལ་དང་འབྲལ་བར་མི་འགྱུར་རོ། །ཇི་ལྟར་ཤེས་རབ་ཆེ་ཞིང་ཏིང་ངེ་འཛིན་
མངོན་དུ་གྱུར་ན་ཡང་། སྲོག་གཅོད་མ་སྤངས་ན་ངེས་པར་མི་མ་ཡིན་གཏུམ་པོའི་
རིགས་སུ་ལྟུང་བས་སྐྱེ་བོ་རབ་རྣམས་འདྲེ་མཐུ་ཆེ་བ་དང་། འབྲིང་མཁའ་ལ་རྒྱུ་
བའི་གནོད་སྦྱིན་གྱི་བདག་པོར་གྱུར། ཐ་མ་ས་ལ་རྒྱུ་བའི་སྲིན་པོར་འགྱུར་རོ། །
100-456