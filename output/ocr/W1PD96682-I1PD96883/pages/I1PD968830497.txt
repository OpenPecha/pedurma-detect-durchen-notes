དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༤༨༡
དག་ནས་དཔག་ཚད་བཅུ་གཉིས་ཀྱི་ནང་ཚུན་ཆད་དུ་ལྟས་ངན་པ་ཐམས་ཅད་ནམ་་
ཡང་འབྱུང་བར་མི་འགྱུར་རོ། །དེའི་ཕྱིར་དེ་བཞིན་གཤེགས་པས་སྔགས་འདི་
དངོས་སུ་བསྟན་པ་ནི་ཆེད་དུ་མ་འོངས་པའི་སྐྱེ་བོ་ལས་དང་པོ་པ་ནན་ཏན་གྱིས་་་
སློབ་པ་རྣམས་བསྲུང་ཞིང་བསྐྱབ་ནས་ཏིང་ངེ་འཛིན་ལ་ཞུགས་ཤིང་། ལུས་སེམས་
མཆོག་ཏུ་བདེ་ཞིང་བརྟན་པར་འགྱུར་བས་བདུད་དང་ལྷ་འདྲེ་ཡི་དྭགས་ལྷ་མ་ཡིན་་
ལ་སོགས་པའི་བར་ཆད་མི་འབྱུང་ངོ་། །ཡང་ཐོག་མ་མེད་པ་ནས་ལས་ཀྱིས་ཤ་
འཁོན་དང་སྒྲིབ་པ་དང་སྐྱེ་བ་སྔ་མའི་ལན་ཆགས་ཡོད་པ་རྣམས་གནོད་པ་བྱེད་དུ་་་་
འོང་བར་མི་འགྱུར། ཁྱོད་ལ་སོགས་པ་འཁོར་འདུས་པ་འདིའི་སློབ་པའི་སྐྱེ་བོ་
ནས་མ་འོངས་པའི་འཇིག་རྟེན་གྱི་སློབ་པའི་སྐྱེ་བོའི་བར་རྣམས་ཀྱིས་ངས་བཤད་པ་་
ལྟར་དཀྱིལ་འཁོར་ལ་བརྟེན་ནས་སྡོམ་པ་འཛིན་པ་དང་སྡོམ་པ་ཡོངས་སུ་རྫོགས་་་
པའི་དགེ་འདུན་རྣམ་པར་དག་པ་དང་འཕྲད་པར་འགྱུར་རོ། །སྙིང་པོའི་སྔགས་
འདི་ལ་ཐེ་ཚོམ་དང་ཡིད་གཉིས་མི་ཟ་ན་རིགས་ཀྱི་བུ་དེ་ཕ་མ་ལས་སྐྱེས་པའི་ལུས་དེ་
ཉིད་ཀྱིས་བདེན་པ་མ་རྟོགས་ན་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་་་
རྫུན་གསུངས་པར་འགྱུར་རོ། །དེ་སྐད་ཅེས་བཀའ་སྩལ་པ་དང་འཁོར་འདུས་པའི་
ནང་གི་རྡོ་རྗེའི་རིགས་བརྒྱ་སྟོང་གྲངས་མེད་པ་ཐམས་ཅད་དུས་གཅིག་ཏུ་བཅོམ་་་
ལྡན་འདས་ཀྱི་སྤྱན་སྔར་ཐལ་མོ་སྦྱར་ནས་ཕྱག་འཚལ་ཏེ་གསོལ་པ། བཅོམ་ལྡན་
འདས་ཀྱིས་བཀའ་སྩལ་པ་ལྟར་བདག་ཅག་སྙིང་ཐག་པ་ནས་འདི་ལྟར་བྱང་ཆུབ་ཀྱི་་
ལམ་སྒོམ་པ་པོ་རྣམས་སྐྱོང་ཞིང་བསྲུང་བར་བགྱིའོ་ཞེས་སྨྲས་པའི་རྗེས་སུ། དེའི་
ཚེ་ཚངས་པ་དང་ལྷའི་དབང་པོ་བརྒྱ་བྱིན་དང་རྒྱལ་པོ་ཆེན་པོ་བཞི་རྣམས་ཀྱང་ལྷན་
ཅིག་ཏུ་བཅོམ་ལྡན་འདས་ལ་ཕྱག་འཚལ་ནས་གསོལ་པ། འདི་ལྟར་སྒོམ་ཞིང་སློབ་
པའི་བསོད་ནམས་བྱེད་པ་དག་ཡོད་ན་བདག་ཅག་གིས་སྙིང་ཐག་པ་ནས་སྐྱོང་ཞིང་་
100-481