༤༢༦
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
དོ་ཞེས་བསྔགས་པ་མཛད་དོ། །དེ་བཞིན་གཤེགས་པས་མངོན་པར་བྱང་ཆུབ་པའི་
རྒྱུ་དྲིས་པ་ལ། བདག་ལྟར་ན་སེམས་དམིགས་པ་ལས་ཕྱིར་ལོག་ནས་སེམས་འོད་
གསལ་བར་གྱུར་པ་ནི་ཆུའི་རྙོག་པ་དྭངས་པ་ལྟར་རིམ་གྱིས་དྭངས་པར་གྱུར་པ་ལས་
བྱང་ཆུབ་པའོ་ཞེས་བྱའོ། །ཁྲོ་བོ་ཨུ་ཙུཥྨ་དེ་བཞིན་གཤེགས་པའི་སྤྱན་སྔར་ཐལ་མོ་
སྦྱར་ཞིང་ཞབས་ལ་ཕྱག་འཚལ་ནས་གསོལ་པ།
བསྐལ་པ་ཤིན་ཏུ་རིང་པོའི་གནས་
སྐབས་དྲན་པ་ན་བདག་ཆགས་པས་བཅིངས་པའི་རང་བཞིན་ཅན་དུ་གྱུར་ཏོ། །
དེ་བཞིན་གཤེགས་པ་ནམ་མཁའི་རྒྱལ་པོ་འཇིག་རྟེན་དུ་བྱོན་པ་དང་འཕྲད་ནས།
དེ་བཞིན་གཤེགས་པ་དེས། འདོད་ཆགས་ཅན་གྱི་སྐྱེ་བོའི་འདོད་ཆགས་མེ་དཔུང་
དང་འདྲ་ཞེས་བཀའ་སྩལ་ནས། བདག་ལ་ལྷུ་ཚིགས་བརྒྱ་དང་ཡན་ལག་བཞི་དང་
སྣ་ཚོགས་པའི་ཚ་གྲང་གི་དབུགས་ལ་རྟོགས་ཤིག་ཅེས་གདམས་པ་ལ་སེམས་འོད་་་
གསལ་བ་ནང་དུ་བསྡུས་པས་ཆགས་པའི་སེམས་ཞི་ནས་ཡེ་ཤེས་ཀྱི་མེར་གྱུར་པས།
དེ་ནས་དེ་བཞིན་གཤེགས་པ་ཐམས་ཅད་ཀྱིས་བདག་ལ་ཁྲོ་བོ་རྡོ་རྗེ་མེ་ཞེས་བཏགས་ ·
ཤིང་བདག་མེའི་འོད་ཀྱི་ཏིང་ངེ་འཛིན་གྱི་མཐུ་ལ་བརྟེན་ནས་དགྲ་བཅོམ་པར་གྱུར་་
ཏོ༑ ༑ །བདག་འདི་སྙམ་དུ་དེ་བཞིན་གཤེགས་པ་ཐམས་ཅད་ཀྱིས་བྱང་ཆུབ་མངོན་
དུ་མཛད་པ་ན་བདག་སྟོབས་པོ་ཆེར་གྱུར་ནས་བདུད་ཀྱི་དཔུང་བཅོམ་“ཞིང་འདུལ་
བར་བགྱིད་དོ་ཞེས་དམ་བཅས་སོ། །དེ་བཞིན་གཤེགས་པས་མངོན་པར་བྱང་ཆུབ་
པའི་རྒྱུ་དྲིས་པ་ལ། བདག་ལུས་དང་སེམས་ཀྱི་དྲོ་བའི་རེག་བྱ་ལ་ཡང་དག་པར་
བརྟག་པས་སྒྲིབ་ཐོགས་མེད་པར་གྱུར་ནས་ཟག་པ་ཐམས་ཅད་ཟད་ཅིང་། སེམས་
རིན་པོ་ཆེའི་མེ་ལྕེ་འབར་ཏེ་བླ་ན་མེད་པའི་རིག་╗པའི་མཐར་ཐུག་པ་ལས་བྱང་ཆུབ་
པའོ་ཞེས་བྱའོ། །བྱང་ཆུབ་སེམས་དཔའ་ས་འཛིན་སྟན་ལས་ལངས་ཏེ་བཅོམ་ལྡན་
འདས་ཀྱི་ཞབས་ལ་ཕྱག་འཚལ་ནས་གསོལ་པ། སྔར་གྱི་གནས་སྐབས་དྲན་པ་ན་
100-426