དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༣ ༧༩
གནོད་བྱ་གནོད་བྱེད་དུ་གྱུར་ནས་མི་འགག་གམ་སྙམ་དུ་རྟོག་ཅིང་། ཡང་ནམ་
མཁའ་སྟོང་པ་དང་ས་ཆེན་པོ་ལ་སོགས་པ་ཐམས་ཅད་ཆོས་ཀྱི་དབྱིངས་ཁྱབ་ནས་་་་་
ངེས་པར་ཕན་ཚུན་དུ་ཆུད་པར་མི་རིགས་སོ་ཞེས་སྨྲ་ན། གང་པོ། དཔེར་ན་
ནམ་མཁའ་སྟོང་པ་བཞིན་གཟུགས་ནི་ཐམས་ཅད་ཀྱི་རྣམ་པ་མིན་ཡང་རྣམ་པ་སྣ་་་་་
1
ཚོགས་པ་དེ་དག་མངོན་དུ་གྱུར་པ་མི་འགོག་གོ། །ཅིའི་ཕྱིར་ཞེ་ན། གང་པོ།
ནམ་མཁའ་སྟོང་པ་ལ་ཉི་མ་ཤར་ན་སྣང་བར་འགྱུར་རོ། །སྤྲིན་གྱིས་བསྒྲིབས་ན་
མོག་པོར་འགྱུར་རོ། །རླུང་ལྡང་ན་གཡོ་བ་འབྱུང་ལ།
སྤྲིན་དང་བྲལ་ན་དྭངས་
པར་འགྱུར་རོ། །ན་བུན་འཐིབ་ན་མི་གསལ་བར་འགྱུར་ཞིང་རྡུལ་ལངས་ན་རྙོག་
མ་ཅན་དུ་འགྱུར་རོ། ། །ཆུ་དྭངས་ན་གཟུགས་སྣང་བར་འགྱུར་རོ། །ཁྱོད་ཇི་སྙམ་
དུ་སེམས། དེ་ལྟར་ཕྱོགས་ཐམས་ཅད་ཀྱི་རྣམ་པ་དངོས་པོ་རང་རང་གི་གནས་
ནས་སྐྱེས་སམ། ཡང་ན་སྟོང་པ་ལ་ཡོད་དམ། གལ་ཏེ་རང་རང་གི་གནས་ལས་
སྐྱེས་སོ་ཞེ་ན། གང་པོ། དཔེར་ན་ཉི་མ་ཤར་བའི་ཚེ་འོད་དེ་ངེས་པར་ཉི་མའི་
འོད་ཡིན་ན་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་གྱུར་གྱི་་་་་་
ཅིའི་ཕྱིར་ནམ་མཁའ་ལ་ཉི་མའི་དཀྱིལ་འཁོར་གཅིག་ཉིད་ལ་ལྟོས། གལ་ཏེ་ནམ་
མཁའི་འོད་ཡིན་ཞེ་ན། ནམ་མཁའ་རང་ཉིད་ལྷམ་མེར་འགྱུར་བར་རིགས་པས།
མཚན་གུང་དང་སྤྲིན་དང་ན་བུན་འཐིབས་པའི་ཚེ་ཅིའི་ཕྱིར་འོད་གསལ་བ་མཐོང་་་
བར་མི་འགྱུར། དེས་ན་སྣང་བ་དེ་ཉི་མའི་རྐྱེན་ལས་བྱུང་བ་མ་ཡིན།
ནམ་
མཁའི་རྐྱེན་ལས་བྱུང་བ་མ་ཡིན། ནམ་མཁའ་དང་ཉི་མ་ཐ་དད་པའི་རྐྱེན་ལས་
བྱུང་བ་མ་ཡིན་ཞེས་ཤེས་པར་རིགས། རྣམ་པ་ལ་དཔྱད་ན་གདོད་མ་ནས་རྫུན་པ་
དངོས་བཟུང་མེད་པ་ལ་སྟོང་པའི་མེ་ཏོག་ལས་སྟོང་པའི་འབྲས་བུ་ཆགས་པ་ལྟར་་་་་
ཅིའི་ཕྱིར་དེའི་སྐབས་མེད་པར་ཕན་ཚུན་གནོད་བྱ་གནོད་བྱེད་དུ་འགྱུར་བའི་དོན་་་
100-379