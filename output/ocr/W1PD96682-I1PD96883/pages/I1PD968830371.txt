དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༣༥༥
པ་ན། འཇིག་རྟེན་དུ་སྣ་ཚོགས་པའི་སྒོ་ནས་རྣམ་པར་འགྱུར་བ་དང་། སྐྱེ་བ་
ཐམས་ཅད་འབྱུང་བ་ཆེན་པོ་བཞི་འཕྲད་ཅིང་ལྟོས་པ་ལས་མངོན་པར་འབྱུང་བའོ་་་
ཞེས་སོ། །ད་ལྟ་དེ་བཞིན་གཤེགས་པས་བརྟེན་ནས་འབྱུང་བ་དང་རང་བྱུང་བ་
རྣམ་པ་གཉིས་ཅིའི་ཕྱིར་ཡོངས་སུ་སྤངས། ད་ལྟ་འདིའི་རྒྱུ་མཚན་གང་ཡིན་བདག་
གིས་མ་འཚལ་ལགས། སེམས་ཅན་ཐམས་ཅད་ལ་ཐུགས་བརྩེ་བས་དབུ་མའི་ལམ་
ཟབ་མོ་དྲང་དོན་ཙམ་དུ་མ་ཡིན་པར་གསལ་བར་བསྟན་དུ་གསོལ་ཞེས་གསོལ་ཏོ། །
དེའི་ཚེ་བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ། ཁྱོད་སྔོན་ཐེག་
པ་ཆུང་ངུ་ཉན་ཐོས་དང་རང་སངས་རྒྱས་ཀྱི་ཐེག་པ་ལས་ཡིད་བྱུང་སྟེ་བྲལ་བར་་་་
བྱའོ་སྙམ་དུ་སེམས་བསྐྱེད་ནས་བླ་ན་མེད་པའི་བྱང་ཆུབ་གུས་པས་འཚོལ་བའི་ཕྱིར་་
ངས་ད་ལྟ་ཁྱོད་ལ་ངེས་པའི་དོན་རྨད་དུ་བྱུང་བ་ཕྱེ་ནས་བསྟན་བཞིན་དུ་ཅིའི་ཕྱིར་་་
འཇིག་རྟེན་གྱི་དྲང་བའི་དོན་དུ་རྣམ་པར་བརྟགས་ནས་བརྟེན་ནས་འབྱུང་བས་་་་
རང་ཉིད་དཀྲིས་ཤིང་འཆིང་བར་བྱེདད། ཁྱོད་མང་དུ་ཐོས་པ་ཡིན་ནའང་དཔེར་ན་
སྨན་གྱི་བྱེ་བྲག་སྨྲ་བ་པོ་འགའ་ཞིག་མིག་སྔར་སྨན་རྣམས་མཐོང་བཞིན་དུ་ཁྱད་པར་
ངོ་མི་ཤེས་པ་དང་འདྲའོ། །འདི་ལ་དེ་བཞིན་གཤེགས་པ་རྣམས་ཀྱིས་ཕྱིར་ཞིང་
ཐུགས་བརྩེ་བའི་ཡུལ་ཉིད་དོ་ཞེས་གསུངས་སོ། །དེང་ཁྱོད་ཀྱིས་ལེགས་པར་ཉོན་
ཅིག །ངས་ཁྱོད་ལ་ཁྱད་པར་ཕྱེ་ཞིང་བཀྲལ་ཏེ་བསྟན་ནས་སླད་མའི་དུས་སུ་ཐེག་
པ་ཆེན་པོས་འགྲོ་བ་རྣམས་ལ་དོན་དམ་པའི་མཚན་ཉིད་ཁོང་དུ་ཆུད་པར་བྱའོ་ཞེས་
བཀའ་སྩལ་པ་དང་། ཀུན་དགའ་བོས་བཅོམ་ལྡན་འདས་ཀྱི་བཀའ་ལ་གུས་པའི་
ཅང་མི་སྨྲ་བར་འདུག་གོ །ཀུན་དགའ་བོ། །ཁྱོད་ཀྱིས་སྨྲས་པ་ལྟར་ན་འབྱུང་བ་
ཆེན་པོ་བཞི་འཕྲད་ཅིང་ལྟོས་པ་ལས་འཇིག་རྟེན་དུ་སྣ་ཚོགས་པའི་སྒོ་ནས་རྣམ་པར་
འགྱུར་བ་དང་སྐྱེ་བ་མངོན་པར་འབྱུང་ངོ་ཞེས་སོ། །ཀུན་དགའ་བོ། གལ་ཏེ་
100-355