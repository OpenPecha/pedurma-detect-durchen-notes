३०
བཀའ་འགྱུར། གཙུག་ཏོར་དཔའ་བར་འགྲོ་བ། ༼རྐ༽ ༡༠༠ App
འདིའི་རྨོངས་པའི་སྐྱེ་བོ་ཐམས་ཅད་ལ་ཐེག་པ་དམན་པ་སྤངས་ཏེ། དེ་བཞིན་
གཤེགས་པའི་ལྷག་མ་མེད་པའི་མྱང་འདས་དང་། རྩ་བའི་སེམས་བསྐྱེད་པའི་ལམ་
བསྩལ་ཞིང་། ཡང་སློབ་པ་རྣམས་གང་ནས་སྔོན་གྱི་བག་ཆགས་དང་འབྲེལ་བའི་
སེམས་ཟད་ཅིང་དག་ནས་གཟུངས་ཐོབ་སྟེ་སངས་རྒྱས་ཀྱི་ཡང་དག་པར་རྫོགས་་་་
པའི་བྱང་ཆུབ་ཐོབ་པར་མཛད་དུ་གསོལ་ཞེས་ཡན་ལག་ལྔས་ས་ལ་གཏུགས་ཏེ།
འཁོར་འདུས་པ་ཐམས་ཅད་སེམས་རྩེ་གཅིག་ཏུ་སངས་རྒྱས་ཀྱི་བརྩེ་བ་ཆེན་པོའི་་་
བཀའ་མཉན་ཞིང་འདུག་གོ། །དེའི་ཚེ་བཅོམ་ལྡན་འདས་འཁོར་འདུས་པའི་ནང་
གི་བྱང་ཆུབ་ཀྱི་སེམས་ལ་དབང་མ་ཐོབ་པའི་ཉན་ཐོས་དང་རང་རྒྱལ་རྣམས་བརྩེ་་་་་
བས་གཟིགས་ནས། སླད་མར་སངས་རྒྱས་མྱ་ངན་ལས་འདས་པའི་རྗེས་བསྟན་པ་
ནུབ་པའི་དུས་ཀྱི་སེམས་ཅན་ཐམས་ཅད་ཀྱི་ཕྱིར་དུ་བྱང་ཆུབ་ཀྱི་སེམས་བསྐྱེད་པ་་་་་
དང་༑ བླ་ན་མེད་པའི་ཐེག་པའི་བརྩོན་འགྲུས་མཆོག་གིས་བསྒྲུབ་པའི་ལམ་འབྱེད་
པའི་སླད་དུ་ཀུན་དགའ་བོ་ལ་སོགས་པ་འཁོར་འདུས་པ་རྣམས་ལ་བཀའ་སྩལ་ཏོ། །
ཁྱེད་ཅག་སྙིང་ཐག་པ་ནས་སེམས་བསྐྱེད་ནས། དེ་བཞིན་གཤེགས་པའི་ཏིང་ངེ་
འཛིན་མཆོག་ལ་སྒྱིད་མི་ལུག་ན་ཐོག་མར་བསྐྱེད་པའི་སེམས་ལ་རྩ་བའི་དོན་གཉིས་་
གསལ་བར་མཐོང་བར་བྱ་རིགས་སོ། །རྩ་བའི་དོན་གཉིས་པོ་གང་ཞེ་ན། ཀུན་
དགའ་བོ། དོན་དང་པོ་ནི། ཁྱེད་ཅག་གལ་ཏེ་ཉན་ཐོས་ཀྱི་བསླབ་པ་དོར་ནས་
བྱང་ཆུབ་སེམས་དཔའི་ཐེག་པ་ལ་ཞུགས་ནས་སངས་རྒྱས་ཀྱི་གོ་འཕང་ཐོབ་པ
འདོད་ན་“རྒྱུའི་དུས་ཀྱི་སེམས་བསྐྱེད་དང་འབྲས་བུའི་དུས་ཀྱི་བྱང་ཆུབ་འདྲའམ་མི་
འདྲ་ཞིབ་པར་བརྟག་རིགས་སོ། །ཀུན་དགའ་བོ། གལ་ཏེ་སྐྱེ་འགག་དང་བཅས་
པའི་སེམས་ཀྱིས་རྩ་བ་བྱས་ནས་བརྩོན་པ་ལ། དེ་བཞིན་གཤེགས་པའི་སྐྱེ་འགག་
མེད་པའི་ཐེག་པ་འཚོལ་ན་དེ་ནི་གནས་མེད་དོ། །དེའི་ཕྱིར་ཁྱོད་ཀྱིས་བརྟག་ནས་
100-390