དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༧༥
པ་ལ་ཚེ་རིལ་པོར་རྗེས་སུ་འཇུག་པའི་འབྲས་བུ་ལ་བརྩོན་པ་ཞེས་བྱ་སྟེ། མངོན་
པར་བྱང་ཆུབ་པ་ལས་རིང་དུ་འགྱུར་ཞིང་མྱ་ངན་ལས་འདས་པའི་གྲོང་ཁྱེར་ལ་རྒྱབ་
ཀྱིས་ཕྱོགས་ནས་རྫུན་པས་ཚེ་རིང་པོར་བསྒྲུབ་པའི་རིགས་སུ་སྐྱེའོ། །ཡང་རིགས་
ཀྱི་བུ་དག་འདུ་བྱེད་ཐམས་ཅད་སྟོང་ཞིང་། སྐྱེ་བ་དང་འགག་པ་ཞི་བར་གྱུར་ཀྱང་
འགོག་པའི་རང་བཞིན་རྣམ་པར་དག་པ་མ་རྫོགས་པས། སྲོག་ལ་བརྟགས་ཤིང་
ཕན་ཚུན་དུ་འབྲེལ་བ་ལ་དཔྱད་དེ། ཡུལ་གྱི་འཁྲུལ་པ་ཞི་ཞིང་ཟད་དུ་དོགས་ནས་
ཕྱིར་ཞིང་སྐབས་འདིར་╗པདྨའི་ཁང་བཟང་དུ་འདུག་སྟེ། རིན་པོ་ཆེ་ སྣ་བདུན་
མང་དུ་སྤྲུལ་ཞིང་བུ་མོ་བཟང་མོ་དག་འདུས་ནས་སེམས་རང་ཉམས་སུ་བཏང་སྟེ།
ཁྱད་པར་དུ་འཕགས་པར་རྟོག་ན། སྐྱེ་བོ་དེ་ཡང་དག་པ་དང་ཡང་དག་པ་མ་ཡིན་
པར་འཛིན་པའི་ལྟ་བར་ལྟུང་སྟེ། འདོད་པའི་དབང་ཕྱུག་གི་འཁོར་དུ་འགྱུར་རོ། །
དེ་ལྟ་ན་སངས་རྒྱས་ཀྱི་བྱང་ཆུབ་ལ་ནི་ནོར།
ཤེས་པ་དང་མཐོང་བ་ནི་འཁྲུལ་ཞིང་
སྟོར་རོ། །འདི་ལ་བརྒྱད་པ་ལོག་པར་རྟོག་པའི་རྒྱུ་བསྐྱེད་དེ་ཡུལ་གྱི་འཁྲུལ་པ་རྒྱས་
པའི་འབྲས་བུ་བསྒྲུབ་པ་ཞེས་བྱ་སྟེ། མངོན་པར་བྱང་ཆུབ་པ་ལས་རིང་དུ་འགྱུར་
ཞིང་མྱ་ངན་ལས་འདས་པའི་གྲོང་ཁྱེར་ལ་རྒྱབ་ཀྱིས་ཕྱོགས་ནས། ལྷའི་བདུད་ཀྱི་
རིགས་སུ་སྐྱེའོ། །ཡང་རིགས་ཀྱི་བུ་དག་འདུ་བྱེད་ཐམས་ཅད་སྟོང་ཞིང་སྐྱེ་བ་དང་
འགག་པ་ཞི་བར་གྱུར་ཀྱང་འགོག་པའི་རང་བཞིན་རྣམ་པར་དག་པ་མ་རྫོགས་པས།
གལ་ཏེ་སྲོག་གི་དོན་གསལ་བ་ལས་ཕྲ་བ་དང་རགས་པ་ཕྱེ་ཞིང་། ཡང་དག་པ་དང་
ཡང་དག་པ【མ་ཡིན་པ་ºལ་སྒྲོ་འདོགས་བསལ། རྒྱུ་དང་འབྲས་བུ་མ་འཆོལ་བ་ལ་
ཡིད་ཆེས་ན། འབྲས་བུ་ངེས་པར་འབྱིན་པ་ལ་རེ་བས་རྣམ་པར་དག་པའི་ལམ་ལ་
གོལ་བར་འགྱུར་རོ། །འདི་ལྟར་སྡུག་བསྔལ་ནི་ཤེས། ཀུན་འབྱུང་ནི་སྤང་།
འགོག་པ་ནི་མངོན་དུ་བྱས། ལམ་ནི་བསྒོམ་སྟེ་འགོག་པ་ཙམ་ལ་གནས་པས་གོང་
100-575