བཀའ་འགྱུར། གཙུག་ཏོར་དཔའ་བར་འགྲོ་བ། ༼༽ ༡༠༠
ཞུགས་ཏེ་ངག་གིས་མདོ་སྡེ་བཤད་ཀྱང་རང་ཉིད་ལ་བདུད་ཞུགས་པ་མ་ཚོར་བར་བླ་
ན་མེད་པའི་མྱ་ངན་ལས་འདས་པ་ཐོབ་བོ་ཞེས་སྨྲ་ཞིང་རིགས་ཀྱི་བུ་གང་དག་ཀུན་་་
དུ་རྒྱུ་བར་འདོད་པ་དེའི་གམ་དུ་འོངས་ནས་སྟན་ལ་འདུག་སྟེ་ཆོས་འཆད་ཅིང་དེའི་
ལུས་མ་འགྱུར་ཡངང་། དེ་ལས་ཆོས་མཉན་པ་གཞན་དག་གློ་བུར་དུ་སོ་སོ་ནས་རང་
ཉིད་རིན་པོ་ཆེའི་པདྨའི་གདན་ལ་འདུག་ཅིང་ལུས་ཐམས་ཅད་གསེར་བཙོ་མའི་ཁ་་་
དོག་ཏུ་ གྱུར་པ་མཐོང་ནས། ཆོས་ཉན་“པ་དེ་དག་ཐམས་ཅད་སྔར་མ་ཐོབ་པ་
ཐོབ་བོ་ཞེས་མཐུན་པར་སྨྲའོ། །སྐྱེ་བོ་དེ་དག་འཁྲུལ་ཏེ་འདི་ལ་བྱང་ཆུབ་སེམས་
དཔའོ་སྙམ་དུ་ཡིད་ཆེས་ནས་ལོག་པར་གཡེམ་པའི་སེམས་སྐྱེད་●དེ་སངས་རྒྱས་ཀྱི་་་་
འདུལ་ཁྲིམས་བཤིག་ཅིང་ལྐོག་ཏུ་ལོག་གཡེམ་སྤྱོད་དོ། །ངག་ཏུ་སངས་རྒྱས་ཐམས་
ཅད་འཇིག་རྟེན་དུ་བྱོན་ཏོ་ཞེས་སྨྲ་ཞིངང་། ཡུལ་ག་གེ་མོའི་མི་ཆེ་གེ་མོ་ནི་སངས་
རྒྱས་ཆེ་གེ་མོའི་སྤྲུལ་པ་འདིར་འོངས་པའོ། །མི་ཆེ་གེ་མོ་ནི་བྱང་ཆུབ་སེམས་དཔའ་
ཆེ་གེ་མོའི་སྤྲུལ་པ་སྟེ་འཇིག་རྟེན་པའི་སྐྱེ་བོ་འདུལ་བའི་དོན་དུ་འོངས་སོ་ཞེས་བྱ་བ་་
ལ་སོགས་པ་སྟོན་པར་བྱེད་དོ། །གཞན་དག་གིས་སྐྱེ་བོ་དེ་དག་མཐོང་བ་ན་སེམས་
དད་ཅིང་འདུད་ནས་ཕྱིན་ཅི་ལོག་གི་ལྟ་བ་མ་ཚོར་བར་རྒྱས་ཤིང་ཡང་དག་པའི་ཡེ་་་
ཤེས་འགག་ཅིང་ནུབ་“པར་འགྱུར་རོ། །འདི་ལ་ཐན་པ་གཏོང་བའི་འདྲེ་རྒས་
ནས་བདུད་དུ་གྱུར་པ་ཞེས་བྱའོ། །མི་དེ་ལ་འཚེ་བར་བྱེད་པའི་ཚུལ་དེས་སྐྱོ་བའི་
སེམས་སྐྱེས་ནས་དེའི་ལུས་ལས་བྲལ་བ་དང་སློབ་མར་བཅས་པ་ལ་རྒྱལ་པོའི་ཆད་པ་
ཕོག་པར་འགྱུར་རོ། །ཁྱེད་ཅག་ཐོག་མ་ནས་རིག་ན་འཁོར་བར་མི་འཇུག་ལ་
འཁྲུལ་ཞིང་བསླུས་པས་མ་རིག་ན་མནར་མེད་པའི་དམྱལ་བར་ལྟུང་•ངོ་།
རིགས་ཀྱི་བུ་དག །ཚོར་བའི་ཕུང་པོ་མཆོག་ཏུ་སྟོང་ཞིང་ལོག་པར་རྟོག་པ་ལ་མ་
ཐོགས་པར། བརྟན་ཅིང་རྫོགས་ལ་གསལ་བའི་ཏིང་ངེ་འཛིན་ལས་སེམས་རྗེས་སུ་
100-546