བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
༣༤༢
ཡིན་ཞེས་ཤེས་པར་བྱའོ།
།སླར་ཡང་ཀུན་དགའ་བོ་ཇི་ལྟར་ན་སྐྱེ་མཆེད་བཅུ་
གཉིས་གདོད་མ་ནས་དེ་བཞིན་གཤེགས་པའི་སྙིང་པོ་དམ་པའི་རང་བཞིན་ཡིན་ཞེ་་་
ན༑ ཀུན་དགའ་བོ་ཁྱོད་ཀྱི་ད་ལྟ་ལྟོས་ཤིག །ཛེ་ཏའི་ཚལ་འདི་དང་། ཡང་ཆུ་
མིག་དང་རྫིང་བུ་ལ་སོགས་པ་སྣ་ཚོགས་སུ་མཐོང་བ་འདི་ཇི་སྙམ་དུ་སེམས།
འདི་
དག་གཟུགས་ལས་མིག་གི་ཡུལ་དུ་གྱུར་པ་ཡིན་ཞེའམ།
མིག་ལས་གཟུགས་ཀྱི་
མཚན་མར་གྱུར་པ་ཡིན་ཞེའམ། ཀུན་དགའ་བོ་གལ་ཏེ་མིག་གི་དབང་པོ་ལས་
གཟུགས་ཀྱི་མཚན་མར་གྱུར་པ་ཡིན་ཞེ་ན། སྟོང་པ་མཐོང་བའི་ཚེ་གཟུགས་མ་
ཡིན་ན། གཟུགས་ཀྱི་རང་བཞིན་ཞི་བར་རིགས་སོ། །ཞེ་ན་མངོན་སུམ་དུ་ཡོད་
པ་ཐམས་ཅད་ཅི་ཡང་མེད་པར་འགྱུར་རོ། །གཟུགས་ཀྱི་མཚན་མ་མེད་པར་
འགྱུར་ན།
སྤྱིར་སྟོང་པའི་གནས་ལུགས་སུས་ཤེས། སྟོང་པ་ཡང་དེ་ཁོ་ན་དང་
འདྲའོ༑
།གལ་ཏེ་ཡུལ་གཟུགས་ལས་མིག་གིས་མཐོང་བ་ཡིན་ཞེ་ན། སྟོང་པ་
མཐོང་བའི་ཚེ་གཟུགས་མ་ཡིན་པ་ཞིག་ན་མཐོང་བ་ཉིད་འཕྲལ་དུ་ཞི་ཞིང་འགག་་་་་
གོ༑ །འགག་ན་ཐམས་ཅད་ཅི་ཡང་མེད་པར་འགྱུར་ཞིང་། སྟོང་པ་དང་
གཟུགས་སུས་ཤེས། དེའི་ཕྱིར་ཡུལ་ཅན་མཐོང་བ་དང་ཡུལ་གཟུགས་དང་སྟོང་པ་
ཐམས་ཅད་སྐྱེ་ཞིང་མཆེད་པའི་གནས་མེད་དོ། །གཟུགས་དང་མཐོང་བའི་སྐྱེ་
མཆེད་ཀུན་རྫོབ་ཙམ་ཡིན་ཞིང་། གདོད་མ་ནས་རྟེན་ཅིང་འབྲེལ་པར་འབྱུང་བ་
མ་ཡིན། རང་བྱུང་བའི་རང་བཞིན་ཡང་མ་ཡིན་ཞེས་ཤེས་པར་བྱའོ། །ཀུན་
དགའ་བོ་ཁྱོད་ལེགས་པར་ཉོན་ལ་དཔྱོད་ཅིག
།ཛེ་ཏའི་ཚལ་འདིའི་ནང་དུ་ཟས་
བཤམས་པའི་རྗེས་སུ་རྔ་བརྡུང་བ་དང་།
དགེ་འདུན་མང་པོ་འདུ་བ་ལ་དྲིལ་ཆེན་
བརྡུང་བའི་ཚེ། རྔ་དང་དྲིལ་ཆེན་གྱི་སྒྲ་སྔ་ཕྱི་བར་མ་ཆད་པར་གྲགས་པར་འགྱུར་
རོ༑ །འདི་ཇི་སྙམ་དུ་སེམས། སྒྲ་འདི་དག་རྣ་བའི་དྲུང་དུ་འོངས་པ་ཡིན་སྙམ་
100-342