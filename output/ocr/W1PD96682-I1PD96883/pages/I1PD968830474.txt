५१
བཀའ་འགྱུར། གཙུག་ཏོར་དཔའ་བར་འགྲོ་བ། ༼༽ ༡༠༠
བཀབ་ནས་རང་གི་སྐད་ཆེན་པོས་བོས་པ་གཞན་གྱིས་ཐོས་པར་མི་འགྱུར་སྙམ་དུ་་་་་
སེམས་པ་དང་འདྲ་སྟེ། འདི་བཞིན་དུ་འཆབ་“པ་ལས་ཕྱིར་ཞིང་གསལ་བར་གྱུར་
པ་ཡོད་ཅེས་བྱའོ། །དགེ་སློང་རྣམ་པར་དག་པ་དང་ཡང་བྱང་ཆུབ་སེམས་དཔའ་
དག་ལམ་དུ་འགྲོ་བ་ན་རྩྭ་སྔོན་པོ་བརྫི་བར་ཡང་མི་བྱེད་ན་ལག་པས་གཅོད་པ་ལྟ་ཅི་
སྨོས༑སྙིང་རྗེ་ཆེན་པོ་ཅན་གྱི་སྐྱེ་བོ་དག་གིས་སེམས་ཅན་གྱི་ཤ་ཁྲག་ཇི་ལྟར་ཟ་
བར་རུང་།
གལ་ཏེ་དགེ་སློང་དག་ཤར་ཕྱོགས་ཀྱི་སྲིན་བལ་དང་གོས་དར་དང་
ཕྱོགས་འདིའི་ཀོ་ལྤགས་ཀྱི་ལྷམ་དང་སློག་པ་དང་ཞོ་དང་འོ་མ་དང་མར་དང་ཞུན་་་་
མར་ལ་སོགས་པའི་བར་བགོ་བར་མི་བྱེད་ཅིང་བཟའ་བར་མི་བྱེད་ན་དགེ་སློང་འདི་
ལྟ་བུ་འཇིག་རྟེན་ལས་ངེས་པར་གྲོལ་ནས་སྔོན་གྱི་ལས་ཀྱི་འབྲས་བུ་རྫོགས་པར་སྨིན་
ནས་ཁམས་གསུམ་དུ་འཁོར་བར་མི་འགྱུར་རོ། །ཅིའི་ཕྱིར་ཞེ་ན། དེ་དག་གི་
ལུས་ལ་བྱུང་བ་དག་ལོངས་སྤྱད་ན་དེ་དག་དང་ལས་ཀྱི་འབྲེལ་བ་ཅན་དུ་འགྱུར་རོ། །
ད་ལྟའི་སྐྱེ་བོ་དག་ཀྱང་ས་ལས་སྐྱེས་པའི་འབྲུ་རིགས་བརྒྱ་དག་ཟོས་པས་རྐང་མཐིལ་
ས་ལ་མི་རེག་པར་མ་གྱུར་ཏོ། །གདོན་མི་ཟ་བར་རང་གི་ལུས་སེམས་ཀྱིས་སེམས་
ཅན་གྱི་ལུས་དང་ལུས་ལས་སྐྱེས་པའི་དངོས་པོ་བགོ་བར་མི་བྱེད་ཅིང་བཟའ་བར་མི་
བྱེད་ན་ངས་སྐྱེ་བོ་དེ་ངེས་པར་གྲོལ་བར་འགྱུར་རོ་ཞེས་སྨྲའོ། །ངས་བཤད་པ་འདི་
ལྟར་འཆད་ན་སངས་རྒྱས་ཀྱིས་གསུངས་པ་ཡིན་ནོ། །འདི་ལས་གཞན་དུ་འཆད་
ན་བདུད་ཀྱིས་སྨྲས་པ་ཡིན་ནོ། །ཀུན་དགའ་བོ། _ འཇིག་རྟེན་གྱི་ཁམས་ཀྱི་
སེམས་ཅན་ཐམས་ཅད་དེ་དག་གི་སེམས་མ་བྱིན་ལེན་གྱི་དབང་དུ་མ་སོང་ན་སྐྱེ་ཤི་་་
གཉིས་རེ་•མོས་སུ་རྒྱུན་མི་འཆད་པའི་དབང་གིས་ལྷུང་“བར་མི་འགྱུར།
ཁྱོད་
ཏིང་ངེ་འཛིན་ལ་སྤྱོད་པ་ནི་ཉོན་མོངས་པའི་འཁྲུལ་པ་དང་འབྲལ་བའི་ཕྱིར་ཡིན་ལ།
མ་བྱིན་ལེན་གྱི་སེམས་མ་བསལ་ན་ཡུལ་དང་འབྲལ་བར་མི་འགྱུར་རོ། །ཇི་ལྟར་
100-458