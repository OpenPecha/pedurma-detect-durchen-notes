དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༦༡
རང་བཞིན་རྟག་པར་གནས་སོ་སྙམ་དུ་རྟོགས་ནས་བསྒོམ་ཞིང་། སྦྱངས་བཞིན་དུ་
བསྐལ་པ་བཞི་ཁྲིའི་ནང་གི་ཕྱོགས་བཅུའི་སེམས་ཅན་རྣམས་ཀྱི་སྐྱེ་འགག་རྟག་པར་་་
གནས་ཏེ་རང་བཞིན་དེ་ལས་འདའ་བ་མེད་པར་མཐོང་ནས་འདི་ནི་རྟག་པའོ་སྙམ་་
དུ་སེམས་སོ། །གསུམ་པ་ནི་སྐྱེ་བོ་དེ་སྐྱེ་མཆེད་དྲུག་དང་ཉོན་ཡིད་དང་ཀུན་གཞི་
སོགས་དང་། སེམས་དང་ཡིད་ཀྱི་རྣམ་པར་ཤེས་པའི་རྩ་བའི་རྒྱུའི་མཐར་ཐུག་པར་
དཔྱད་དེ་རང་བཞིན་རྟག་པའོ་སྙམ་དུ་བསམ་ནས་བསྒོམ་ཞིང་། སྦྱངས་བཞིན་དུ་
བསྐལ་པ་བརྒྱད་ཁྲིའི་ནང་གི་ཕྱོགས་བཅུའི་སེམས་ཅན་རྣམས་འཁོར་བར་འཁོར་་
ཡང་གདོད་མ་ནས་རྟག་པར་གནས་པའི་རང་བཞིན་མི་འགྱུར་བར་མཐོང་ཞིང་དེ་་་
ལ་དཔྱད་ནས་རྟག་པའོ་སྙམ་དུ་སེམས་སོ། །བཞི་པ་ནི། སྐྱེ་བོ་དེ་འདུ་ཤེས་སྐྱེ་
བའི་རྒྱུནན། འགག་པའི་རྗེས་སུ་སླར་ཡང་རྒྱུན་འཇུག་པ་དང་གནས་པ་དང་འཁོར་
བའི་གནས་མེད་ལ། སྐྱེ་བ་དང་འགག་པའི་འདུ་ཤེས་གཅིག་ཏུ་འགག་པའི་ཕྱིར་
རང་སྐྱེ་ཞིང་འགག་པ་མེད་པར་རིགས་སོ་སྙམ་དུ་སྒྲོ་བཏགས་ནས་རྟོག་པའོ་སྙམ་དུ་
སེམས་སོ། །དེ་ལྟར་རྟག་པར་འཛིན་པས་ཡང་དག་པའི་ལྟ་བ་སྟོར་ནས་མུ་སྟེགས་
ཀྱི་ལྟ་བར་ལྟུང་སྟེ་བྱང་ཆུབ་ཀྱི་ངོ་བོ་ཉིད་ལ་འཁྲུལ་ལོ། །འདི་ལ་གཉིས་པ་ཀུན་དུ་
རྟག་པར་སྨྲ་བའི་གྲུབ་མཐའ་འཛིན་པའི་མུ་སྟེགས་ཅན་ཞེས་བྱའོ།
།ཏིང་ངེ་
འཛིན་དེ་ལ་གནས་པའི་རིགས་ཀྱི་བུ་དག་ཡང་དག་པའི་དོན་ལ་སེམས་གསལ་ཞིང་་
མི་གཡོ་བར་གྱུར་པས་བདུད་ཀྱིས་གླགས་མི་རྙེད་ལ། སྐྱེ་བའི་རིགས་ཀྱི་རྩ་བ་ཕྲ་
ཞིང་མཐར་ཐུག་པར་དཔྱད་དེ་རྟག་པ་དང་མི་རྟག་པའི་རྟོག་པ་ཁད་ཀྱིས། སྐྱེས་
ནས་བདག་དང་གཞན་དུ་སྒྲོ་འདོགས་པ་ན། སྐྱེ་བོ་དེ་ཕྱིན་ཅི་ལོག་བཞིའི་ནང་དུ་
ལྷུང་ནས་ཁ་ཅིག་ནི་རྟག་ཁ་ཅིག་ནི་མི་རྟག་པར་ལྟ་བའི། ལྟ་བར་ལྟུང་ངོ་། །དེ་
ལ་དང་པོ་ནི། སྐྱེ་བོ་དེ་རྨད་དུ་བྱུང་བའི་གསལ་རིག་ཕྱོགས་བཅུའི་འཇིག་རྟེན་གྱི་
100-561