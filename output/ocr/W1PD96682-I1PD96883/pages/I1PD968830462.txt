བཀའ་འགྱུར། གཙུག་ཏོར་དཔའ་བར་འགྲོ་བ། ༽ ༡༠༠
ལ་ཚུལ་འདི་སྟོན་པར་བྱེད་ན། སྤྱོད་པ་ཉི་ཤུ་རྩ་ལྔ་པོ་དེ་དག་ལས་གང་ཞིག་དེའི་
དབང་པོ་དང་འཚམ་ཞིང་རྟོགས་པར་འགྱུར། སླར་ཡང་ང་མྱ་ངན་ལས་འདས་
པའི་རྗེས་སུ་འཇིག་རྟེན་འདིའི་སེམས་ཅན་ཐམས་ཅད་བྱང་ཆུབ་སེམས་དཔའི་ཐེག་
པ་ལ་ཞུགས་ནས་བླ་ན་མེད་པའི་ལམ་འཚོལ་བ་ན། ཐབས་ལ་མཁས་པ་གང་གིས་
བདེ་བླག་ཏུ་སྒྲུབ་པར་བྱེད་ནུས་ཞེས་བཀའ་སྩལ་པ་དང༌་། ཆོས་ཀྱི་རྒྱལ་པོའི་སྲས་
འཇམ་པའི་དབྱངས་བཅོམ་ལྡན་འདས་ཀྱིས་བརྩེ་བས་བཀའ་སྩལ་མ་ཐག་ཏུ་སྟན་་་་
ལས་ལངས་ཏེ། བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས་སངས་རྒྱས་ཀྱི་
མཐུས་བཅོམ་ལྡན་འདས་ལ་ཚིགས་སུ་བཅད་པ་འདི་དག་གསོལ་ཏོ། །རྣམ་རིག་
རྒྱ་མཚོ་རང་བཞིན་མཆོག་ཏུ་དྭངས། །གདོད་ནས་གསལ་བའི་མངོན་བྱང་རྨད་དུ་
བྱུང་༑ །སྣང་བྱའི་དོན་ཀུན་དེ་ཡིས་གསལ་བར་གྱུར། །སྣང་བྱ་མངོན་གྱུར་རང་
བཞིན་བག་ལ་ཞ། །རྫུན་སྣང་འཁྲུལ་བས་ནམ་མཁའ་“སྟོང་པ་བྱུང་། །སྟོང་ལ་
བརྟེན་ནས་འཇིག་རྟེན་ཁམས་རྣམས་གྲུབ∶། །སེམས་ཀྱི་བྱེད་པས་ཡུལ་ཁམས་སོ་
སོར་གྱུགྱུར། །རྣམ་པར་ཤེས་པས་སེམས་ཅན་ཁམས་རྣམས་བྱུང་།
།སྟོང་པ་རིག་
པ་མཆོག་གི་རྣམ་འཕྲུལ་ཏེ། །དཔེར་ན་མཚོ་ལས་ཆུ་བུར་རྡོལ་བ་བཞིན། །ཟག་
བཅས་འཇིག་རྟེན་ཁམས་མང་རྡུལ་སྙེད་རྣམས། །ཐམས་ཅད་སྟོང་ལ་བརྟེན་ནས་
གནས་པ་ཡིན། །ཆུ་བུར་ཞིག་ན་སྟོང་པའང་མེད་འགྱུར་●ན། །སྲིད་པ་གསུམ་
པོ་ལ་ནི་ལྟ་ཅི་སྨོས། །མཐར་ཐུག་རང་བཞིན་ལ་ཞུགས་གཉིས་སུ་མེད། །བཀྲི་
བྱེད་ཐབས་ལ་མཁས་པའི་སྒོ་མོ་མང་། །འཕགས་པའི་རང་བཞིན་ཀུན་ཏུ་འགོག་
པ་མེད། །འཇུག་ངོགས་ཐ་དད་ཀུན་ཀྱང་བཀྲི་བའི་ཐབས། །ཐོག་མར་སེམས་
བསྐྱེད་ཏིང་འཛིན་ལ་འཇུག་ཚེ། །བུལ་དང་མྱུར་བའི་ཚུལ་ནི་འདྲ་མ་ཡིན། །
གཟུགས་སུ་རྣམ་པར་རྟོག་པས་ཡུལ་རྣམས་འབྱུང་། །ཞིབ་ཏུ་བརྟགས་ཀྱང་གཏིང་
100-446