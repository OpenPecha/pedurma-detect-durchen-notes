460
བཀའ་འགྱུར། གཙུག་ཏོར་དཔའ་བར་འགྲོ་བ།
200
བར་ལྟུང་སྟེ་▪བྱང་ཆུབ་ཀྱི་ངོ་བོ་ཉིད་ལ་འཁྲུལ་ལོ། །གཉིས་པ་ནི་ད་ལྟའི་རྒྱུ་མེད་
པར་མཐོང་སྟེ། ཅིའི་ཕྱིར་ཞེ་ན། སྐྱེ་བོ་དེ་སྐྱེ་བའི་རྩ་བ་མཐོང་བ་ན་མི་ནས་
མིར་སྐྱེ་བ་དང་། བྱ་ནས་བྱར་སྐྱེ་བར་ཤེས། བྱ【རོག་ནི་ གཞི་ནས་ནག །
བཞད་ནི་གཞི་ནས་དཀར། མི་དང་ལྷ་ནི་གཞི་ནས་འགྲེང་། དུད་འགྲོ་ནི་གཞི་
ནས་དུད། དཀར་པོ་ནི་བཀྲུས་པ་མ་ཡིན། ནག་པོ་ནི་ཁ་བསྒྱུར་བ་མ་ཡིན་ཏེ་
བསྐལ་པ་བརྒྱད་ཁྲིའི་བར་དུ་ཡང་གཞན་དུ་འགྱུར་བ་མེད་དོ། །ད་ལྟའི་ལུས་འདི་
ཕྱི་མའི་མཐའི་བར་དུ་ཡང་འདི་ཁོ་ན་བཞིན་ལ། ངས་གཞི་ནས་བྱང་ཆུབ་ཅེས་བྱ་
བ་མ་མཐོང་ན་ཇི་ལྟར་བྱང་ཆུབ་བསྒྲུབ་པའི་བྱ་བ་ཡོད། འདི་ལ་ད་ལྟའི་དངོས་པོ་
སྣ་ཚོགས་པའི་རྣམ་པ་གཞི་ནས་རྒྱུ་མེད་པར་ཤེས་པར་གྱིས་ཤིག་ཅེས་སྨྲའོ། །དེ་
ལྟར་རྟོགས་པས་ཡང་དག་པའི་ལྟ་བ་སྟོར་ནསས། མུ་སྟེགས་ཀྱི་ལྟ་བར་ལྟུང་སྟེ་བྱང་
ཆུབ་ཀྱི་ངོ་བོ་ཉིད་ལ་འཁྲུལ་ལོ། །འདི་ལ་དང་པོ་རྒྱུ་མེད་པར་སྨྲ་བའི་གྲུབ་མཐའ་
འཛིན་པའི་མུ་སྟེགས་ཅན་ཞེས་བྱའོ། །ཀུན་དགའ་བོ། ཏིང་ངེ་འཛིན་དེ་ལ་
གནས་པའི་རིགས་ཀྱི་བུ་དག་ཡང་དག་པའི་དོན་ལ་སེམས་གསལ་ཞིང་མི་གཡོ་བར་་
གྱུར་པས་ལྷའི་བདུད་རིགས་བཅུ་པོ་གླགས་མི་རྙེད་ལ། གདོད་རང་རང་གི་རིགས་
ཀྱི་རྩ་བ་ཕྲ་ཞིང་མཐར་ཐུག་པར་དཔྱད་དེ། གལ་ཏེ་ཀུན་ཏུ་རྟག་པའི་དོན་ལ་རྣམ་
པར་རྟོག་པའི་སེམས་སྐྱེས་ན་སྐྱེ་བོ་དེ་ཀུན་ཏུ་རྟག་པར་ལྟ་བ་བཞིར་ལྟུང་ངོ་། །དེ་
ལ་དང་པོ་ནི་སེམས་དང་ཡུལ་གཉིས་ཀྱི་རང་བཞིན་ལ་དཔྱད་ནས་གཉིས་ཀ་ལ་རྒྱུ་་་་
གཏན་ནས་མ་རྙེད་པས་བསྒོམ་ཞིང་སྦྱངས་བཞིན་དུ། བསྐལ་པ་ཉི་ཁྲིའི་ནང་གི་
ཕྱོགས་བཅུའི་སེམས་ཅན་རྣམས་སྐྱེ་འགག་རྒྱུན་མི་འཆད་པར་འཁོར་ཏེ་རང་བཞིན་
དེ་ལས་འདའ་བ་མེད་པར་མཐོང་ནས་འདི་ནི་རྟག་པའོ་སྙམ་དུ་སེམས་སོ།
གཉིས་པ་ནི་སྐྱེ་བོ་དེ་འབྱུང་བ་ཆེན་པོ་བཞིའི་རྩ་བའི་རྒྱུ་ལ་དཔྱད་དེ་ཁམས་བཞིའི་་་
100-560