५१०
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
ཆགས་གཉིས་ཕན་ཚུན་འབྲེལ་བས་དེ་ལྟ་བུ་ཤ་འཁོན་ཅན་གྱི་དགྲ་དང་གྲོགས་ངན་་
པ་དང་སྡིག་པ་སྟོན་པའི་མེ་ལོང་དང་ནོར་བུ་སྒྲོན་མེས་རིང་ནས་བསགས་པའི་སྡིག་
པ་རྣམས་རྣམ་པར་གསལ་བར་བྱས་ཏེ་མཚན་མ་སྟོན་པ་ལ་ སོགས་པའི་འབྲས་་་
བུ་མྱོང་ངོ་། །དེའི་ཕྱིར་ཕྱོགས་བཅུའི་དེ་བཞིན་གཤེགས་པ་རྣམས་རང་སྐྱོན་
གསང་ཞིང་སྦེད་པ་གཟིགས་ནས་རྐུན་མ་གཡོ་ཅན་ཞེས་གདགས་པར་མཛད་ཅིང་།
བྱང་ཆུབ་སེམས་དཔའ་རྣམས་སྦེད་པ་ལ་གཟིགས་ནས་རི་ཆེན་པོ་●སྤྱི་བོར་ཁུར་་་་་་་
ནས་རྒྱ་མཚོའི་ནང་དུ་གོམ་པ་འགོད་པ་དང་འདྲ་བར་བལྟའོ། །རྣམ་པར་སྨིན་པ་
དྲུག་གང་ཞེ་ན། ཀུན་དགའ་བོ། སེམས་ཅན་ཐམས་ཅད་ཀྱིས་རྣམ་པར་ཤེས་པ་
དྲུག་གིས་ལས་བསགས་ནས་སྡིག་པའི་འབྲས་བུ་ནི་དབང་པོ་དྲུག་ལས་འབྱུང་ངོ་། །
ཅི་ལྟར་སྡིག་པའི་འབྲས་བུ་དབང་པོ་དྲུག་ལས་འབྱུང་ཞེ་ན། དང་པོ་མཐོང་བའི་
རྣམ་པར་སྨིན་པའི་རྐྱེན་གྱིས་སྡིག་པའི་འབྲས་བུ་འབྱུང་ལ།
མཐོང་བ་འདིའི་རྣམ་
པར་སྨིན་པ་དང་མཐུན་པར་འཆི་བ་ལ་ཉེ་བ་ན་ཕྱོགས་བཅུར་●མེ་འབར་བས་གང་་
བ་མཐོང་བར་འགྱུར་ཞིང་འདི་ལ་ཤི་འཕོས་པའི་རྣམ་ཤེས་དུ་བ་སྟེང་འོག་དུ་འགྲོ་་་་
བའི་རྗེས་སུ་ཞུགས་ནས་མནར་མེད་དུ་ལྷུང་ནས་མཚན་མ་གཉིས་སྣང་བར་འགྱུར་་་
རོ༑ །དང་པོ་གསལ་བའི་མཚན་མ་ནི་མི་སྡུག་པའི་རྣམ་པ་སྣ་ཚོགས་མང་པོ་མཐོང་
ཞིང་ཚད་མེད་པའི་འཇིགས་པ་འབྱུང་ངོ་། །གཉིས་པ་མི་གསལ་བའི་མཚན་མ་ནི་
མུན་པ་མུན་ནག་གང་ཡང་མི་མཐོང་ཞིང་ཚད་མེད་པའི་སྐྲག་པ་འབྱུང་ངོ་།
བཞིན་དུ་མཐོང་བའི་མེས་མཉན་པ་བསྲེག་པ་ན་ཟངས་ཞུན་ཁོལ་མར་འགྱུར་རོ། །
།དེ་
དབུགས་བསྲེག་པ་ན་དུ་བ་ནག་པོ་དང་ན་བུན་སྨུག་པོར་འགྱུར་རོ། །དྲོ་བ་བསྲེག་
པ་ན་ལྕགས་བསྲེགས་ཀྱི་རིལ་བུར་འགྱུར་རོ། །རེག་པ་བསྲེག་པ་ན་མེ་མ་མུར་དང་
སོལ་མེར་འགྱུར་རོ། །སེམས་བསྲེག་པ་ན་མེ་སྟག་ཀུན་ཏུ་འཕྲོ་བར་འགྱུར་རོ། །
100-510