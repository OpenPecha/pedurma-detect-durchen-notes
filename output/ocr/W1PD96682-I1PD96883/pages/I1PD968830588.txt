422
བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
ལ་རྒྱབ་ཀྱིས་ཕྱོགས་ནས་ང་རྒྱལ་ཆེ་བའི་ལྷ་བདག་ཐམས་ཅད་ལ་ཁྱབ་པར་སྨྲ་བའི་་་་
རིགས་སུ་སྐྱེའོ། །ཡང་རིགས་ཀྱི་བུ་དེ་དག་འདུ་བྱེད་ཐམས་ཅད་སྟོང་ཞིང་རྩ་བའི་
གནས་རྣམ་པར་ཤེས་པ་ལ་ཞུགས་ནས་སྐྱེ་བ་དང་འགག་པ་ཞི་བར་གྱུར་ཀྱང་འགོག་
པའི་རང་བཞིན་རྣམ་པར་དག་པ་མ་རྫོགས་པས། གལ་ཏེ་དེའི་གནས་པའི་ས་ལ་
བརྟེན་ནས་གནས་ཐོབ་པའི་རྐྱེན་གྱིས་དེའི་ལུས་སེམས་དེ་ལས་རྒྱུན་ཏུ་བྱུང་ཞིང་།
ཕྱོགས་བཅུའི་ནམ་མཁའ་ཐམས་ཅད་ཀྱང་དེ་ལས་སྐྱེས་སོ་ཞེས་པ་འདི་ཉིད་བྱས་པ་་
དང་རྒྱས་པའི་གནས་དག་ཡང་དག་པའི་རྟག་པའི་ལུས་ཡིན་ཞིང་། སྐྱེ་བ་དང་
འགག་པ་མེད་དོ་སྙམ་དུ་སེམས་ན། དེ་●ཉིད་སྐྱེ་བ་དང་འགག་པའི་ནང་དུ་
གནས་བཞིན་དུ་ཐོག་མ་ནས་རྟག་པར་གནས་སོ་སྙམ་དུ་སེམས་པས། མི་སྐྱེ་བ་ལ་
འཁྲུལ་ཞིང་སྐྱེ་བ་དང་འགག་པ་ལ་རྨོངས་སོ། །འདི་ལྟར་ཤིན་ཏུ་རྨོངས་པ་ལ་བདེ་
བར་གནས་སོ་ཞེས་ཁྱད་པར་དུ་འཕགས་པར་རྟོག་ན། སྐྱེ་བོ་དེ་རྟག་པ་མ་ཡིན་པ་
ལ་རྟག་པར་འཛིན་པའི་ལྟ་བར་ལྟུང་སྟེ། རང་དབང་བའི་ལྷའི་རིགས་སུ་སྐྱེའོ། །
སངས་རྒྱས་ཀྱི་བྱང་ཆུབ་ལ་ནི་ནོར། ཤེས་པ་དང་མཐོང་བ་ནི་འཁྲུལ་ཞིང་སྟོར་རོ།།
འདི་ལ་གསུམ་པ་རྒྱུའི་སེམས་ལ་བརྟེན་ནས་བརྫུན་པའི་འབྲས་བུ་བསྒྲུབ་པ་ཞེས་བྱ་་
སྟེ༑ མངོན་པར་བྱང་ཆུབ་པ་ལས་རིང་དུ་འགྱུར་ཞིང་མྱ་ངན་ལས་འདས་པའི་
གྲོང་ཁྱེར་ལ་རྒྱབ་ཀྱིས་ཕྱོགས་ནས་རྫོགས་བྱེད་ཀྱི་རིགས་སུ་སྐྱེའོ། །ཡང་རིགས་ཀྱི་
བུ་དག་འདུ་བྱེད་ཐམས་ཅད་སྟོང་ཞིང་རྩ་བའི་གནས་རྣམ་པར་ཤེས་པ་ལ་ཞུགས་་་
ནས་སྐྱེ་བ་དང་འགག་པ་ཞི་བར་གྱུར་ཀྱང་འགོག་པའི་རང་བཞིན་རྣམ་པར་དག་པ་
མ་རྫོགས་པས། གལ་ཏེ་ཤེས་བྱ་ཐམས་ཅད་ལ་ཤེས་པས་ཁྱབ་པོ་ཞེས་ཤེས་པ་ལ་
བརྟེན་ནས་བྱུང་བར་བསམ་ཤིང༌་། ཕྱོགས་བཅུའི་རྩྭ་ཤིང་ཐམས་ཅད་ལ་སེམས་
ཡོད་ཅིང་སེམས་ཅན་དང་ཁྱད་པར་མེད་ལ། རྩྭ་ཤིང་ཡང་སེམས་ཅན་དུ་འགྱུར་
100-572