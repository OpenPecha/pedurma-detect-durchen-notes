དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༣༣༣
དགའ་བོ། རེག་པ་རྫུན་པ་འདི་སྟོང་པ་ལས་བྱུང་བ་མ་ཡིན།
ཐལ་མོ་ལས་བྱུང་
བ་མ་ཡིན་ནོ། །ཀུན་དགའ་བོ་འདི་ལྟར་རིག་པར་བྱ་སྟེ། གལ་ཏེ་སྟོང་པ་ལས་
བྱུང་བ་ཡིན་ཞེ་ན། ཇི་ལྟར་ཐལ་མོ་ཙམ་ལ་རེག་ལ་ལུས་ལ་རེག་པར་མི་འགྱུར།
བར་སྣང་སྟོང་པ་འདིས་རིས་སུ་བཅད་ནས་རེག་པར་མི་རིགས་སོ། །གལ་ཏེ་ཐལ་
མོ་ལས་བྱུང་བ་ཡིན་ཞེ་ན། སྦྱོར་མི་དགོས་སོ། །གཞན་ཡང་ཐལ་མོ་ལས་བྱུང་བ་
ཡིན་པས་སྦྱར་བ་ན་ཐལ་མོས་ཚོར་དགོས་སོ། །ཕྱེ་བ་ན་རེག་པ་ཐིམ་པར་འགྱུར་
ཞེ་ན། དཔུང་པ་དང་ལག་ངར་དང་རུས་པ་དང་རྐང་ནས་བཟུང་སྟེ་ཐམས་ཅད་
ཀྱིས་གང་ནས་བརྒྱུད་དེ་ཐིམ་པའི་ལམ་ཚོར་བར་རིགས་སོ། །གདོན་མི་ཟ་བར་
ཚོར་བའི་སེམས་ཡོད་ཅིང་འགྱུར་བ་དང་ཐིམ་པ་ཤེས་སོ་ཞེ་ན། དངོས་པོ་རང་
ཅིའི་ཕྱིར་
མཚན་པ་ཞིག་ཡོད་ཅིང་ལུས་ལ་ཕན་ཚུན་དུ་འགྲོ་དགོས་པ་ཞིག་ན།
སྦྱར་བ་ལ་ལྟོས་ནས་ད་གདོད་རེག་པ་ཞེས་ཐ་སྙད་འདོགས། དེའི་ཕྱིར་ཚོར་བའི་
ཕུང་པོ་ཀུན་རྫོབ་ཙམ་ཡིན་ཞིང་གདོད་མ་ནས་རྟེན་ཅིང་འབྲེལ་བར་འབྱུང་བ་མ་་་་་
ཡིན༑ རང་བྱུང་བའི་རང་བཞིན་མ་ཡིན་ཞེས་ཤེས་པར་བྱའོ། །ཀུན་དགའ་བོ་
དཔེར་ན་སྐྱེ་བོ་གང་ཞིག་ཤིང་ཐོག་སྐྱུར་པོ་དེའི་སྐྱུར་པའི་རོ་གླེང་ཞིང་སྨྲ་བ་ན་་་་
འགྲམ་ཆུ་ལྡང་བ་དང་། གཡང་ས་མཐོན་པོའི་ཁར་འགྲེང་བ་སེམས་པ་ན་སྒྱིད་པ་
སྐྱུར་བ་ལྟར་འདུ་ཤེས་ཀྱི་ཕུང་པོ་དེ་ཁོ་ན་ལྟར་ཤེས་པར་བྱའོ། །ཀུན་དགའ་བོ།
སྐྱུར་པོ་འདི་གླེང་ཞིང་སྨྲས་པ་དེ་ཤིང་ཐོག་སྐྱུར་པོ་ལས་བྱུང་བ་མ་ཡིན་ཁ་ལ་ཞུགས་་
པ་མ་ཡིན་ནོ། །ཀུན་དགའ་བོ་འདི་ལྟར་རིག་པར་བྱ་སྟེ། གལ་ཏེ་ཤིང་ཐོག་སྐྱུར་
པོ་ལས་བྱུང་བ་ཡིན་ཞེ་ན། ཤིང་ཐོག་རང་ཉིད་ཀྱིས་སྨྲ་བར་རིགས་ཀྱི། སྐྱེ་བོས་
སྨྲ་བ་ལ་སྒུག་ཅི་དགོས། གལ་ཏེ་ཁ་ལ་ཞུགས་པ་ཡིན་ཞེ་ན། ཁ་རང་ཉིད་ཀྱིས་
ཐོས་པར་རིགས་ཀྱི། རྣ་བ་ལ་སྒུག་ཅི་དགོས། གལ་ཏེ་རྣ་བ་ཁོ་ནས་ཐོས་པ་ཙམ་
100-333