३१०
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
མཐོང་བའི་སྡེ་ཚན་བརྒྱད་ཀྱི་སྣང་བའི་རང་བཞིན་གསལ་ཞིང་རིག་པ་འདི་གང་དུ་་
ལྡོག་པར་བགྱི། ཅིའི་ཕྱིར་ན། གལ་ཏེ་སྣང་བ་ལ་ལྡོག་ན་ནི་སྣང་བ་མེད་པའི་ཚེ་
མུན་པ་ཡང་མི་མཐོང་བར་འགྱུར་རོ།
།སྣང་མུན་སོགས་སྣ་ཚོགས་པའི་ཡུལ་རྣམ་
པར་འབྱེད་པ་ཡོད་པའི་ཚེ་མཐོང་བ་ཉིད་རྣམ་པར་འབྱེད་པ་མེད་ལ། ལྡོག་པར་
བྱ་བ་ཐམས་ཅད་ནི་ཁྱོད་མ་ཡིན་པ་ཉིད་དོ།
།ཁྱོད་ཀྱི་ལྡོག་པ་མེད་པ་ཉིད་ནི་ཁྱོད་
མ་ཡིན་པ་གཞན་སུ་ཞིག་ཡིན། འདི་ཉིད་ལས་ཁྱོད་ཀྱི་སེམས་ཡེ་ནས་དག་ཅིང་
གསལ་བ་རྟོག་པར་འགྱུར་བ་ཞིག་ན། ཁྱོད་རང་ཉིད་རྨོངས་པས་རང་བཞིན་
བརླག་སྟེ། སྐྱེ་འཆིའི་འཁྲུལ་འཁོར་དུ་ཆུད་པས་རྣམ་པར་འཁྱམས་པར་འགྱུར་རོ༎
དེས་ན་དེ་བཞིན་གཤེགས་པས་ཁྱེད་ཅག་སྙིང་རེ་རྗེ་ཞེས་བརྩེ་བར་མཛད་དོ། །
ཀུན་དགའ་བོས་གསོལ་པ། བདག་གི་མཐོང་བའི་རང་བཞིན་འདི་ལྡོག་པ་མེད་པ་
ཤེས་ཀྱང་གང་ཞིག་བདག་གི་ཡང་དག་པའི་རང་བཞིན་ཡིན་ཇི་ལྟར་ཤེས་པར་་་
འགྱུར༑ བཅོམ་ལྡན་འདས་ཀྱིས་བཀའ་སྩལ་པ། ངས་ཁྱོད་ལས་འདྲི་བར་བྱ་སྟེ།
ཁྱོད་ཀྱིས་ད་ལྟ་ཟག་པ་མེད་པའི་རྣམ་པར་དག་པ་མ་ཐོབ་ཀྱང་བཅོམ་ལྡན་འདས་་་་
ཀྱི་རྫུ་འཕྲུལ་གྱི་མཐུ་ལས་བསམ་གཏན་དང་པོའི་བར་དུ་སྒྲིབ་ཐོགས་མེད་པར་་་་
འགྱུར་རོ། །མ་འགགས་པས་ནི་འཛམ་བུ་གླིང་ལ་བལྟ་བའི་ཚེ་ལག་མཐིལ་གྱི་ཨ་
མྲའི་འབྲས་བུ་བཞིན་དུ་སྣང་ངོ་། །བྱང་ཆུབ་སེམས་དཔའ་རྣམས་ནི་འཇིག་རྟེན་
གྱི་ཁམས་བརྒྱ་སྟོང་སྣང་ངོ་། །ཕྱོགས་བཅུའི་དེ་བཞིན་གཤེགས་པ་རྣམས་ཀྱིས་ནི་
ཕྲ་རབ་རྡུལ་སྙེད་ཀྱི་དག་པའི་ཞིང་གི་མཐར་ཐུག་པའི་བར་མི་གཟིགས་པ་ཅི་ཡང་་་་
མ་བརྩིས་སོ། །སེམས་ཅན་རྣམས་ཀྱིས་ནི་གསལ་བར་བལྟས་པའི་ཚེ་ན་ས་དང་
ཚོན་ལས་མི་འདའོ། །ཀུན་དགའ་བོ་བདག་གིས་ཁྱོད་དང་ལྷན་ཅིག་རྒྱལ་ཆེན་
བཞིའི་གཞལ་མེད་ཁང་བལྟ་བ་དང་། དེའི་བར་གྱི་ཆུ་དང་སྐམ་ས་དང་བར་སྣང་
100-310