३७०
བཀའ་འགྱུར། གཙུག་ཏོར་དཔའ་བར་འགྲོ་བ། ༼རྐ༽ ༡༠༠
ནས་བབས་ཏེ་འདིར་འོང་། ཟླ་བ་དང་ཤེལ་ཕན་ཚུན་ཐག་རིང་པོས་བར་དུ་ཆོད་
ནས་འཕྲད་པ་དང་ལྟོས་པ་མ་ཡིན། ཆུ་དེའི་བཅུད་ནི་རྒྱུ་མེད་པར་རང་བྱུང་བ་
ཡང་མེད་དོ། །དེ་བས་ན་དེ་བཞིན་གཤེགས་པའི་སྙིང་པོའི་རང་བཞིན་གྱི་ཆུ་ནི་
ཡང་དག་པའི་སྟོང་པའོ། །རང་བཞིན་གྱི་སྟོང་པ་ནི་ཡང་དག་པའི་ཆུའོ། །དེ་ནི་
རང་བཞིན་གྱིས་འོད་གསལ་བའོ། །ཆོས་ཀྱི་དབྱིངས་ཀུན་ཏུ་ཁྱབ་པས་སེམས་ཅན་
ཐམས་ཅད་ཀྱི་ཡིད་དང་མཐུན་པར་རང་རང་གི་བློའི་སྐལ་བ་དང་འཚམ་པར་སྣང་་
བ་ཁྱོད་ཀྱི་གཏན་ནས་མ་རྟོགས་སོ། །ཡུལ་གང་དུ་ཤེལ་ཐོགས་པའི་ཡུལ་དེ་ལ་ཆུ་
འབྱུང་ངོ་།
།ཆོས་ཐམས་ཅད་ཀྱི་དབྱིངས་ཁྱབ་པར་སོང་ན་ཆོས་ཀྱི་དབྱིངས་
ཐམས་ཅད་སྐྱེའོ། །སྐྱེ་བ་ནི་འཇིག་རྟེན་ཀུན་ཏུ་བཀང་ན་ཕྱོགས་མཚམས་ཡོད་
དམ༑ ལས་ཀྱི་དབང་གི་མངོན་དུ་འགྱུར་བ་ཡིན་་གྱི། སོ་སོ་སྐྱེ་བོ་འཁོར་བ་པ་
དག་རྨོངས་ཏེ་བརྟེན་ནས་འབྱུང་བ་དང་རང་བྱུང་བའི་རང་བཞིན་ནི་ཐམས་ཅད་་་
དུ་རིགས་པ་དང་སེམས་ཀྱིས་འཛིན་པར་བྱེད་དོ། །ཅུང་ཟད་ཙམ་བརྗོད་དུ་ཡོད་ ·
པ་ཐམས་ཅད་ཡང་དག་པའི་དོན་མ་ཡིན་ནོ། །ཀུན་དགའ་བོ། རླུང་གི་ཁམས་
ལ་ལུས་མེད། གཡོ་བ་དང་མི་གཡོ་བ་ནི་ངེས་པ་མེད། ཁྱོད་སྐབས་འགའ་ཞིག་
ཏུ་གོས་ཚགས་བྱས་ཏེ། དགེ་འདུན་གྱི་ཚོགས་ཆེན་པོ་འདུས་པའི་ཚེ་སྣམ་སྦྱར་གྱི་
གྲྭ་བསྐྱོད་ནས་དྲུང་གི་མི་གཞན་ལ་རེག་པ་ཙམ་གྱིས་རླུང་ཆུང་ངུ་དེས་མིའི་གདོང་་་་
ལ་འཕོག་པར་བྱེད་དོ། །རླུང་འདི་ནི་སྣམ་སྦྱར་གྱི་གྲྭ་ལས་བྱུང་བ་ཡིན་ནམ།
ནམ་མཁའ་སྟོང་པ་ལས་བྱུང་བ་ཡིན་ནམ། མི་དེའི་གདོང་ལས་བྱུང་བ་ཡིན་ནམ།
ཀུན་དགའ་བོ། གལ་ཏེ་རླུང་དེ་སྣམ་སྦྱར་གྱི་གྲྭ་ལས་བྱུང་བ་ཡིན་ན་ཁྱོད་ཀྱིས་རླུང་
གྱོན་པར་འགྱུར་ལ། གོས་དེ་རླུང་གིས་བསྐྱོད་ནས་ཁྱོད་ཀྱི་ལུས་དང་འབྲལ་བར་
རིགས་སོ། །ངས་ད་ལྟ་ཚོགས་ཀྱི་ནང་དུ་ཆོས་གསུངས་པ་ན་གོས་ཀྱི་གྲྭ་རླུང་གིས་
100-360