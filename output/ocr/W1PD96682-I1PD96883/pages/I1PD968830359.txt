དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ཙུག་ཏོར་དཔའ་བར་འགྲོ་བ། ༣ ༤༣
མམ༑ རྣ་བ་སྒྲའི་གནས་སུ་སོང་བ་ཡིན་སྙམ་མམ། ཀུན་དགའ་བོ་གལ་ཏེ་སྒྲ་
འདི་རྣ་བའི་དྲུང་དུ་འོངས་པ་ཡིན་ཞེ་ན། དཔེར་ན་ང་མཉན་ཡོད་ཀྱི་གྲོང་ཁྱེར་དུ་
བསོད་སྙོམས་ལ་ཕྱིན་པ་ན་ཛེ་ཏའི་ཚལ་དུ་ང་མེད་པ་དང་འདྲ། སྒྲ་འདི་གདོན་མི་
ཟ་བར་ཀུན་དགའ་བོའི་རྣ་བ་ལ་འོངས་བའི་ཕྱིར། མཽངྒལ་གྱི་བུ་དང་འོད་སྲུངས་
ལ་སོགས་པ་ཐམས་ཅད་ཀྱི་རྣ་བར་མི་ཐོས་པར་རིགས་ན། འདིའི་ནང་དུ་དགེ་
སློང་སྟོང་ཉིས་བརྒྱ་ལྔ་བཅུ་པོ་དག་དྲིལ་ཆེན་གྱི་སྒྲ་ཐོས་མ་ཐག་ཏུ་ཐམས་ཅད་ལྷན་་་
ཅིག་ཏུ་བཀད་སར་འདུས་ནས་འོང་བ་ལྟ་ཅི་སྨོས། སླར་ཡང་ཁྱོད་ཀྱི་“རྣ་བ་སྒྲ་
དེའི་གནས་སུ་སོང་བ་ཡིན་ཞེ་ན། དཔེར་ན་ང་ཛེ་ཏའི་ཚལ་དུ་འོངས་ནས་འདུག་
པ་ན་ང་མཉན་ཡོད་ཀྱི་གྲོང་ཁྱེར་དུ་མེད་པ་དང་འདྲ། ཁྱོད་ཀྱིས་རྔའི་སྒྲ་ཐོས་ནས་
རྣ་བ་འཕྲལ་དུ་རྔ་བརྡུང་བའི་སར[སོང་བའི་●ཕྱིར། མཉམ་དུ་བྱུང་བའི་དྲིལ་
ཆེན་གྱི་སྒྲ་མི་ཐོས་པར་རིགས་ན། དེའི་ནང་དུ་གླང་པོ་ཆེ་དང་རྟ་དང་ཕྱུགས་དང་
ལུག་ལ་སོགས་པ་སྣ་ཚོགས་པའི་སྒྲ་སྐད་རྣམས་ལྟ་ཅི་སྨོས། གལ་ཏེ་འགྲོ་བ་དང་
འོང་བ་ཉིད་མེད་ན་ཡང་ཐོས་པ་ཉིད་མེད་དོ། །དེའི་ཕྱིར་ཐོས་པ་དང་སྒྲའི་
གདངས་ཐམས་ཅད་གནས་ཀྱང་མེདད། ཐོས་པ་དང་ཡུལ་སྒྲ་གཉིས་ཀུན་རྫོབ་ཙམ་
ཡིན་ཞིང་། གདོད་མ་ནས་རྟེན་ཅིང་འབྲེལ་པར་འབྱུང་བ་ཡང་མ་ཡིན།
རང་
བྱུང་བའི་རང་བཞིན་ཡང་མ་ཡིན་ཞེས་ཤེས་པར་བྱའོ། །ཀུན་དགའ་བོ་ཡང་ཁྱོད་
སྤོས་སྣོད་ཀྱི་ནང་དུ་བསྲེག་པའི་ཙན་དན་གྱི་དྲི་ལ་སྣོམ་ཞིག །ཙན་དན་འདི་ལས་
ཅུང་ཟད་ཅིག་བསྲེགས་པ་ནས་མཉན་ཡོད་ཀྱི་གྲོང་ཁྱེར་གྱི་མཐའ་སྐོར་ཀུན་ནས་་་
རྒྱང་གྲགས་བཞི་བཅུའི་ནང་དུ་དུས་གཅིག་ཏུ་ཐམས་ཅད་ཀྱིས་དྲི་ཚོར་བར་འགྱུར་་་
རོ༑ །འདི་ཇི་སྙམ་དུ་སེམས། ཙན་དན་གྱི་དྲི་འདི་ཙན་དན་གྱི་ཤིང་ལས་སྐྱེས་པ་
ཡིན་སྙམ་མམ། ཁྱོད་ཀྱི་སྣ་ལས་སྐྱེས་པ་ཡིན་སྙམ་མམ། ཡང་ན་སྟོང་པ་ལས་
100-343