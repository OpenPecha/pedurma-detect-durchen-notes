R
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠p
དུ་བུ་ལོན་མེད་པའི་ཕྱིར་སྐྱེ་བ་སྔོན་མའི་ལན་ཆགས་པ་བསབ་མི་དགོས་སོ། །དེ་
ལྟ་བུའི་རྣམ་པར་དག་པའི་སྐྱེ་བོ་ཏིང་ངེ་འཛིན་སྒོམ་པ་ལ་སྦྱངས་པས་ཕ་མ་ལས་་་
སྐྱེས་པའི་ལུས་དང་ལྷའི་མིག་ལ་མི་ལྟོས་པར་རང་ཉིད་ཀྱིས་ཕྱོགས་བཅུའི་འཇིག་་་
རྟེན་གྱི་ཁམས་དག་མཐོང་ནས་དེ་བཞིན་གཤེགས་པ་དང་མཇལ་ནས་ཆོས་ཐོས་ཏེ་་་
བཀའ་ལུང་ནོད་ཅིང་རྫུ་འཕྲུལ་ཆེན་པོ་ཐོབ་སྟེ་ཕྱོགས་བཅུའི་འཇིག་རྟེན་གྱི་ཁམས་་་
སུ་ཐོགས་མེད་དུ་བགྲོད་ནས་སྔོན་གྱི་གནས་གསལ་བར་དྲན་ཞིང་སྡུག་བསྔལ་དྲག་་་
པོ་ལས་ཐར་བར་འགྱུར་རོ། །འདི་ལ་རིམ་གྱིས་གོང་དུ་སྤེལ་ཞིང་བརྩོན་པར་བྱེད་
པའི་རིམ་པ་གཉིས་པ་ཞེས་བྱའོ། །ཅི་ཞིག་མངོན་གྱུར་ཡིན་ཞེ་ན། ཀུན་དགའ་
བོ༑ འདི་ལྟ་བུའི་ཚུལ་ཁྲིམས་རྣམ་པར་དག་པར་བསྲུང་བའི་སྐྱེ་བོ་སེམས་ལ་ཞེན་
པའི་ འདོད་ ཆགས་ མེད་ པའི་ ཕྱིར་ ཕྱིའི་ ཡུལ་ དྲུག་ གི་ རྗེས་ སུ་ བསྙེགས་ པར་ མི་ ་ ་ ་
འགྱུར༑ བསྙེགས་པར་མི་འགྱུར་བས་ནང་དུ་རང་གི་གདོད་མའི་ཚུལ་ལ་གཞོལ་
བར་འགྱུར་རོ། །ཡུལ་དང་མི་འབྲེལ་ན་དབང་པོ་གྲོགས་སུ་མི་འགྱུར་རོ། །ཡུལ་
ལ་བསྙེགས་པ་ལས་ལོག་ནས་གཅིག་ཏུ་གྱུར་བ་ན་ལོངས་སྤྱོད་དྲུག་འབྱུང་བར་མི་་་
འགྱུར་ཞིང་།
ཕྱོགས་བཅུའི་འཇིག་རྟེན་གྱི་ཁམས་རྣམ་པར་དག་པར་མཐོང་བར་
འགྱུར་རོ།
།དཔེར་ན་བཻ་ཌཱུརྱའི་ནང་དུ་ཟླ་བའི་གཟུགས་བརྙན་ཤར་བ་ལྟར་ལུས་
སེམས་ ཤིན་ ཏུ་ བདེ་ ཞིང་ གསལ་ རིག་ མཉམ་ པ་ ཉིད་ ཐོབ་ ནས་ བདེ་ བ་ ཆེན་ པོ་ ་ ་
བརྟན་པར་འགྱུར་རོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་ཟབ་ཅིང་
རྣམ་པར་དག་པའི་གསལ་རིག་རྨད་དུ་བྱུང་བ་ཡོངས་སུ་རྫོགས་པ་དེའི་ནང་དུ་་་་
གསལ་བར་གྱུར་ནས་སྐྱེ་བོ་འདི་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་རོ། །
འདི་●ནས་རིམ་གྱིས་སྦྱངས་ཏེ་མངོན་དུ་གྱུར་པའི་སྤྱོད་པ་དམ་པའི་གྲལ་དུ་བདེ་་་
བླག་ཏུ་ཆུད་པའི་ཕྱིར་འདི་ལ་གོང་དུ་སྤེལ་ཞིང་བརྩོན་པར་བྱེད་པའི་རིམ་པ་གསུམ་
100-492