དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༤༨༣
ཆུབ་གྲུབ་ཀྱང་མྱ་ངན་ལས་མི་འདའ་བར་རྟག་ཏུ་སྔགས་འདིའི་ཕྱི་བཞིན་འབྲངས་་་
ནས་སྙིགས་མའི་དུས་སུ་ཏིང་ངེ་འཛིན་ལ་སྐྱོང་ཞིང་སྒོམ་པ་པོ་དག་ལ་བསྲུང་ཞིང་་་་
སྐྱོབ་པ་བགྱིའོ། །བཅོམ་ལྡན་འདས། འདི་ལྟར་སེམས་བསྡུས་ནས་ཏིང་ངེ་
འཛིན་ལ་བརྩོན་པ་དག་ཆོ་ག་ལ་གནས་པ་དང་། འགྲོ་བ་དང་འཆག་པ་ལ་སེམས་
གཡེང་ནས་ལྗོངས་རྣམས་སུ་སྐྱོ་བ་སངས་ལ་རྒྱུ་བའི་བར་བདག་ཅག་གི་སློབ་འཁོར་་
རྣམས་རྒྱུན་ཏུ་སྐྱེ་བོ་དེའི་རྗེས་སུ་འབྲང་“ཞིང་སྐྱོང་བར་རིགས་སོ། །བདུད་ཀྱི་
རྒྱལ་པོ་དགའ་རབ་དབང་ཕྱུག་གིས་གླགས་ཚོལ་བ་ན་ནམ་དུ་ཡང་གླགས་རྙེད་པར་་
མི་འགྱུར་ལ་ལྷ་འདྲེ་ཕྲ་མོ་དག་སྐྱེ་བོ་བསོད་ནམས་ཅན་འདི་ལས་དཔག་ཚད་བཅུའི་
ཕ་རོལ་ཏུ་འབྲོས་པར་འགྱུར་རོ། །སེམས་རྩེ་གཅིག་པས་ཏིང་ངེ་འཛིན་ལ་མོས་པ་
དག་ནི་མ་གཏོགས་སོ། །བཅོམ་ལྡན་འདས། དེ་ ལྟར་བདུད་སྡིག་ཅན་དང་
བདུད་ཀྱི་འཁོར་རྣམས་ཀྱིས་སྐྱེ་བོ་བསོད་ནམས་ཅན་འདི་ལ་མཐོ་བརྩམས་པ་ན་་་་
བདག་གིས་རིན་པོ་ཆེ་རྡོ་རྗེས་དེའི་མགོ་ལ་བསྣུན་ཏེ་མགོ་བོ་རྡུལ་ཕྲན་བཞིན་དུ་་་་
བརླག་པར་བྱེད་དོ། །ལྷག་པར་སྐྱེ་བོ་འདིའི་ལས་ཀྱི་མཐའ་རྣམས་ཡིད་བཞིན་དུ་
འགྲུབ་པར་བགྱིའོ་ཞེས་གསོལ་ཏོ། །དེ་ནས་ཀུན་དགའ་བོས་“སྟན་ལས་ལངས་ཏེ་
བཅོམ་ལྡན་འདས་ཀྱི་ཞབས་ལ་སྤྱི་བོས་ཕྱག་འཚལ་ནས་གསོལ་པ། བདག་ཅག་
བླུན་ཞིང་རྟུལ་བའི་ཕྱིར་མང་དུ་ཐོས་པ་ལ་གཞོལ་བས་སེམས་ཟག་པ་ཐམས་ཅད་་་
བྲལ་བ་དོན་དུ་མི་གཉེར་ལ། དེ་བཞིན་གཤེགས་པའི་བརྩེ་བས་གདམས་པའི་
བཀའ་དྲིན་ལས་ཡང་དག་པའི་ལམ་ལ་བརྩོན་པ་ཐོབ་ནས་ལུས་སེམས་ལ་ཕན་པ་་་
དང་བདེ་བས་ཚིམ་པར་གྱུར་ཏོ། །བཅོམ་ལྡན་འདས། འདི་ལྟ་བུའི་སངས་རྒྱས་
ཀྱི་ཏིང་ངེ་འཛིན་སྒོམ་ཞིང་ཐོབ་ནས་མྱ་ངན་ལས་འདས་པ་ལ་མ་སླེབ་ཀྱི་བར་དུ་ཇི་་
ལྟར་ན་ཤེས་རབ ་རྐྱང་པ འི ་ས་དང་སེམས་བཞི་བཅུ་རྩ་བཞི་ཞེས་བྱ་བ་ལགས།
100-483