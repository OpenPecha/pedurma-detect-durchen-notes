བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
བ་དང་ཡིད་མི་བདེ་བ་དག་སོ་སོས་བདག་གི་མིང་སྨོས་པ་ཙམ་གྱིས། བདག་གིས་
ཐོས་ཤིང་དེ་དག་དེ་མ་ཐག་ཏུ་གྲོལ་བར་བྱེད་ནུས་སོ། །གཉིས་པ་ནི་ཤེས་པ་
མཐོང་བ་ཕྱིར་བསྡུས་པ་ཉིད་ཀྱིས་གལ་ཏེ་སེམས་ཅན་ཐམས་ཅད་མེ་ཆེན་པོའི་ནང་་
དུ་ཆུད་ན་ཡང་མེས་མི་ཚིག་པར་བྱེད་ནུས་སོ། །གསུམ་པ་ནི་བལྟ་བ་དང་མཉན་
པ་ཕྱིར་བསྡུས་པ་ཉིད་ཀྱིས་གལ་ཏེ་སེམས་ཅན་ཐམས་ཅད་ཆུ་བོ་ཆེན་པོས་ཁྱེར་ན་་་་
ཡང་ཆུར་མི་འབྱིང་པར་བྱེད་ནུས་སོ། །བཞི་པ་ནི་ཕྱིན་ཅི་ལོག་གི་སེམས་རྒྱུན་
འཆད་ཅིང་གསོད་པ་དང་། འཚེ་བའི་སེམས་མེད་པ་ཉིད་ཀྱིས་གལ་ཏེ་སེམས་ཅན་
ཐམས་ཅད་འདྲེ་གནས་པའི་ཡུལ་དུ་གནས་ན་ཡང་འདྲེས་འཚེ་བར་བྱེད་མི་ནུས་སོ༎
ལྔ་པ་ནི་མཉན་པ་ལས་ཕྱིར་བསྡུས་ནས། མཉན་པའི་རང་བཞིན་ལ་ཞུགས་པས་
དབང་པོ་དྲུག་པོ་དག་ནས་སྒྲ་དང་མཉན་བྱེད་མཉམ་པ་ཉིད་དུ་གྱུར་པ་ཉིད་ཀྱིས་་་་
གལ་ཏེ་སེམས་ཅན་གང་དག་གསོད་དུ་ཉེ་བ་ན། རལ་གྲི་དུམ་བུ་དུམ་བུར་འཆད་
ཅིང་ཆུ་ལ་མཚོན་བཏབ་པ་དང་འོད་ལ་ཕུ་བཏབ་པ་བཞིན་དུ་ལུས་བསྒུལ་བར་མི་་་་
ནུས་སོ། །དྲུག་པ་ནི་ཐོས་པ་ལས་རིམ་གྱིས་ཤིན་ཏུ་རྣམ་པར་དག་པའི་ཆོས་ཀྱི་
དབྱིངས་འོད་གསལ་བ་མངོན་དུ་གྱུར་པས་མི་གསལ་བ་དང་མུན་པའི་རང་བཞིན་་་
དང་བྲལ་བ་ཉིད་ཀྱིས་གལ་ཏེ་སེམས་ཅན་ཐམས་ཅད་ལ་གནོད་སྦྱིན་དང་སྲིན་པོ་་་་་
དང་གྲུལ་བུམ་དང་འབྱུང་བོ་དང་ཤ་ཟ་དང་། སྲུལ་པོ་ལ་སོགས་པ་ཉེ་བར་ཐོ་
བཙམས་པར་འོང་ན་ཡང་མིག་གིས་བལྟ་བ་ཙམ་ཡང་མི་ནུས་སོ། །བདུན་པ་ནི་
སྒྲའི་རང་བཞིན་རྣམ་པར་དག་ནས་མཐོང་བ་དང་ཐོས་པ་ཕྱིར་བསྡུས་ཤིང་ཡུལ་་་
རྫུན་པ་བྲལ་བ་ཉིད་ཀྱིས་གལ་ཏེ་སེམས་ཅན་ཐམས་ཅད་ལ་གདོས་དང་ལྕགས་སྒྲོག་་
གིས་བཅིངས་ན་ཡང་མནར་མི་ནུས་པར་བྱེད་དོ། །བརྒྱད་པ་ནི་སྒྲའི་དམིགས་པ་
ཞི་ཞིང་མཉན་པའི་རང་བཞིན་ལ་ཞུགས་ནས། བྱམས་པའི་སྟོབས་ཀུན་ཏུ་ཁྱབ་པ་
100-440