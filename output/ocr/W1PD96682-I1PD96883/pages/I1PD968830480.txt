བཀའ་འགྱུར། གཙུག་ཏོར་དཔའ་བར་འགྲོ་བ། ༼རྐ༽ ༡༠༠
བསླབ་པ་འདི་བཞི་ཇི་ལྟར་འཁྱགས་པ་དང་བ་མོ་ལྟར་དྲི་མ་མེད་པར་སྲུངས་ཤིག །
འདི་ལྟར་ན་ཉེས་སྤྱོད་ཀྱི་ཡན་ལག་སྣ་ཚོགས་པ་དག་རང་ཉིད་འཕེལ་ཞིང་སྐྱེ་བར་་་་
མི་འགྱུར་ན་ཡིད་ཀྱི་རྣམ་གསུམ་དང་ངག་གི་རྣམ་པ་བཞི་གང་གི་རྗེས་སུ་སྐྱེ་བར་་་
འགྱུར༑ ཀུན་དགའ་བོ། བསྡམ་པར་བྱ་བ་རྣམ་པ་འདི་བཞི་གལ་ཏེ་མ་བཏང་
ན་སེམས་གཟུགས་དྲི་རོ་རེག་བྱ་རྣམས་དང་འབྲེལ་བ་མེད་པས་ན་ལས་ཀྱི་སྒྲིབ་པ་་་་
སྣ་ཚོགས་གང་ལས་སྐྱེ། གལ་ཏེ་སྔོན་གྱི་བག་ཆགས་སེལ་བར་མ་ ནུས་ན་ཁྱོད་སྐྱེ་
བོ་དེ་ལ་རྩེ་གཅིག་པའི་སེམས་ཀྱིས། ངའི་གཙུག་ཏོར་གྱི་འོད་ཟེར་ལས་བྱུང་བའི་
གདུགས་དཀར་པོ་ཅན་གྱི་བླ་ན་མེད་པའི་རིག་སྔགས་ཟློས་སུ་ཆུག་ཅིག ། དེ་
བཞིན་གཤེགས་པའི་གཙུག་ཏོར་བལྟར་མི་མངོན་པ་ལས་དངོས་པོ་མེད་པའི་ཆོས་་་་
ཀྱི་སྐུའི་བདག་ཉིད་མངོན་པར་བྱུང་སྟེ་རིན་པོ་ཆེ་པདྨའི་གདན་ལ་བཞུགས་ནས་་་
སྙིང་པོའི་སྔགས་འདི་གསུངས་སོ། ། རེ་ཞིག་ད་ལྟ་ཁྱོད་སྐྱེ་བ་སྔོན་མར་བུ་མོ་མ་
ཏངྒི་དང་བསྐལ་པ་མང་པོར་འབྲེལ་བས། འདོད་ཅིང་གཅེས་པའི་སྔོན་གྱི་བག་
ཆགས་བསྐལ་པ་གཅིག་ཉིད་དང་རབས་གཅིག་ཉིད་མ་ཡིན་པ་ལ། ངས་ལན་ཅིག་
གསུངས་པ་ཙམ་གྱིས་འདོད་ཆགས་ཀྱི་སེམས་རྣམ་པར་དག་ནས་དགྲ་བཅོམ་པར་་་་
གྱུར་ཏོ། །དེ་ཡང་འདོད་ཆགས་ཅན་གྱི་བུད་མེད་ཡིན་ཞིང་སློབ་ཅིང་སྦྱོང་བའི་
སེམས་མེད【པ་ལ་•རྫུ་འཕྲུལ་གྱི་མཐུས་མི་མངོན་པར་བྱིན་གྱིས་བརླབ་པས་མྱུར་དུ་་
མི་སློབ་པར་གྱུར་ན། ཁྱེད་ཅག་ཉན་ཐོས་རྣམས་བླ་ན་མེད་པའི་ཐེག་པ་ཆེན་པོ་
དོན་དུ་གཉེར་ན་སངས་རྒྱས་ཐོབ་པར་མི་འགྱུར་བའི་ཚུལ་ཡོད་དམ། དཔེར་ན་
རྡུལ་རླུང་གི་རྫི་ཕྱོགས་དང་མཐུན་པར་འཕྱར་བ་ལྟར་དཀའ་བའི་གནས་ཅི་ཞིག་་་
ཡོད།༑ ༑ གལ་ཏེ་ཆོས་ཀྱི་སྙིགས་མའི་ཚེ་དཀྱིལ་འཁོར་གྱི་ཆོ་ག་ལ་འཇུག་པར་འདོད་
པ་དག་ཡོད་ན་དེས་ཐོག་མར་དགེ་སློང་གི་སྡོམ་པ་རྣམ་པར་དག་པ་བསྲུང་དགོས།
100-464