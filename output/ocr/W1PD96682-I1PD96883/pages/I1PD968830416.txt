ܘܘܢ
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
བའི་དངོས་པོ་མེད་པར་འགྱུར། _ གཡོ་མི་གཡོ་དང་བྲལ་ན་ཐོས་པའི་དངོས་པོ་
མེད་པར་འགྱུར། འབྱེད་འགག་དང་བྲལ་ན་སྣོམ་པའི་དངོས་པོ་མེད་པར་འགྱུར།
རོ་བྲོ་མི་བྲོ་མེད་ན་མྱོང་བའི་དངོས་པོ་མེད་པར་འགྱུར།
འབྲལ་རེག་མེད་ན།
རེག་པའི་དངོས་པོ་མེད་པར་འགྱུར། སྐྱེ་འགག་མེད་ན། འདུ་ཤེས་པ་གང་ལ་
བརྟེན༑ ཁྱོད་གཡོ་མི་གཡོ་དངང་། འབྲལ་རེག་དང་། རོ་བྲོ་མི་བྲོ་དང་།
འབྱེད་འགག་དང་། སྐྱེ་འགག་དང་། སྣང་མུན་ལ་སོགས་པ་རྣམ་པ་བཅུ་
གཉིས་ཀྱི་དངོས་པོའི་གཟུགས་ཀྱི་དབང་དུ་མི་གཏོང་བར་དབང་པོ་གང་ཡང་རུང་་་
བ་གཅིག་བསལ་ན་འཁྲུལ་པའི་སྣང་བ་དང་བྲལ་ནས་མ་རིག་པ་བཅོམ་སྟེ་དེ་མ་་་་
ཐག་ཏུ་སླར་ཡང་གདོད་མའི་སེམས་གསལ་རིག་གསལ་བར་འགྱུར་རོ། །གསལ་
རིག་གི་རང་བཞིན་གསལ་བས་ཡུལ་ལྔའི་བག་ཆགས་དག་པའི་མཐུས་དྲི་མ་ཐམས་་་
ཅད་དག་ནས་མདུན་གྱི་ཡུལ་ལ་མ་ལྟོས་པར་ཤེས་པ་མཐོང་བ་འབྱུང་བར་འགྱུར།
འདི་ལ་གསལ་རིག་དབང་པོའི་དབང་གིས་མི་འགྲོ་ཡང་དབང་པོའི་རྐྱེན་གྱིས་ ་་ ་
གསལ་རིག་མངོན་དུ་འགྱུར་། །འདི་ནས་དབང་པོ་དྲུག་ཡུལ་ཕན་ཚུན་ལ་དབྱེ་
བ་མེད་པར་ལོངས་སྤྱོད་པར་ནུས་སོ། །ཀུན་དགའ་བོ། ཁྱོད་ཀྱིས་མི་ཤེས་སམ།
ད་ལྟ་འདུས་པ་འདིའི་ནང་དུ་མ་འགག་པ་མིག་མེད་ཀྱང་གཟུགས་མཐོང་། ཀླུའི་
རྒྱལ་པོ་ཉེ་དགའ་རྣ་བ་མེད་ཀྱང་སྒྲ་ཐོས། གངྒའི་“ལྷ་མོ་སྣ་མེད་ཀྱང་དྲི་ཚོར།
བ་གླང་བདག་ལྕེ་རྣམ་པ་གཞན་དུ་ཡོད་ཀྱང་རོ་མྱོང་། ལྷ་ཤཱུ་ནྱ་ཏ་ལུས་མེད་ཀྱང་
རེག་བྱ་ཚོར་ཞིང་སངས་རྒྱས་ཀྱི་འོད་ཀྱིས་སྣང་བར་གྱུར་ཏེ་སྐད་ཅིག་ལ་མཐོང་བར་
འགྱུར་ཡང་རླུང་དང་འདྲ་བའི་ཕྱིར་འོད་དང་བྲལ་མ་ཐག་ལུས་མེད་པར་འགྱུར་རོ༎
འགོག་པའི་ཏིང་ངེ་འཛིན་དང་ཞི་བ་ལ་གནས་པའི་ཉན་ཐོས་རྣམས་ལས་འདུས་པ་་
འདིའི་ནང་དུ་འོད་སྲུངས་ཆེན་པོ་ལྟ་བུ་ཡིད་ཀྱི་དབང་པོ་འགག་ནས་ཡུན་རིང་དུ་་་་
100-400