५२०
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
པ་ན་འདི་ལ་ལྷ་ཡུལ་དུ་འགྲོ་བའི་དྲང་སྲོང་ཞེས་བྱའོ། །སེམས་རྩེ་གཅིག་པས་
གཟུགས་ཀྱི་དྭངས་མ་རྒྱུན་མི་འཆད་པར་རྔུབ་པས་ནུས་པ་རྫོགས་པ་ན་འདི་ལ་རྫུ་་་་
འཕྲུལ་གྱིས་འགྲོ་བའི་དྲང་སྲོང་ཞེས་བྱའོ། །སེམས་རྩེ་གཅིག་པས་གཟུངས་སྔགས་
ཀྱི་དགོས་པ་རྒྱུན་མི་འཆད་པར་སྒྲུབ་པས་སྒྱུ་མའི་རིག་སྔགས་ཀྱི་ནུས་པ་རྫོགས་པ་་་་
ན་འདི་ལ་དངོས་གྲུབ་ཀྱིས་འགྲོ་བའི་དྲང་སྲོང་ཞེས་བྱའོ། །སེམས་རྩེ་གཅིག་པས་
སེམས་པ་དང་དྲན་པ་རྒྱུན་མི་འཆད་པར་སྒོམ་པས་སེམས་པ་དང་དྲན་པའི་ནུས་པ་
རྫོགས་པ་ན་འདི་ལ་སྣང་བས་འགྲོ་བའི་དྲང་སྲོང་ཞེས་བྱའོ། །སེམས་རྩེ་གཅིག་
པས་མཉམ་པར་སྦྱོར་བ་རྒྱུན་མི་འཆད་པར་བསྐུལ་བས་ནུས་པ་རྫོགས་པ་ན་འདི་ལ་
བཅུད་ཀྱིས་འགྲོ་བའི་དྲང་སྲོང་ཞེས་བྱའོ། །སེམས་རྩེ་གཅིག་པས་སྤྲུལ་པ་རྒྱུན་མི་
འཆད་པས་སྤྲུལ་པས་ཚོར་བའི་ནུས་པ་རྫོགས་པ་ན་འདི་ལ་ཁྱད་པར་དུ་འགྲོ་བའི་་་་
དྲང་སྲོང་ཞེས་བྱའོ། །ཀུན་དགའ་བོ།
འདི་དག་ལ་སོགས་པ་ཐམས་ཅད་མིའི་
ནང་ནས་སེམས་སྦྱངས་པ་དག་ཡིན་ཡང་། ཡང་དག་པའི་གསལ་རིག་ལ་མ་
)
སྦྱངས་པར་དེ་ལས་གཞན་རིང་དུ་འཚོ་བའི་དངོས་གྲུབ་ཐོབ་ནས་ཚེ་ལོ་སྟོང་དང་ཁྲི་
ཐུབ་ཅིང་རི་ཕུག་ཟབ་མོ་དང་རྒྱ་མཚོ་ཆེན་པོའི་ངོགས་སུ་གནས་ཤིང་སྐྱེ་བོས་དབེན་
པར་གྱུར་ཀྱང་འདི་དག་འཇིག་རྟེན་གྱི་འཁྲུལ་པའི་སེམས་ཀྱིས་རེས་མོས་སུ་འགྱུར་་་
ཞིང་འཕོ་བར་བྱེད་དོ། །ཡང་དག་པའི་ཏིང་ངེ་འཛིན་མ་སྦྱངས་ཤིང་ལས་དེའི་
འབྲས་བུ་ཟད་ནས་ཕྱིར་ལོག་སྟེ་སྐྱེ་གནས་ཐམས་ཅད་དུ་འགྲོའོ། །ཀུན་དགའ་བོ།
འཇིག་རྟེན་གྱི་སེམས་ཅན་རྣམས་རྟག་པའི་གནས་མི་འཚོལ་བར། བུད་མེད་དང་
མཛའ་བཤེས་སྤོང་མ་ནུས་པར་ཕྱིན་ཅི་ལོག་གི་འདོད་ཆགས་ཀྱི་རྗེས་སུ་མི་འབྲང་བ་
དང་སེམས་རྣམ་པར་དག་ཅིང་གསལ་བ་བསྐྱེད་པ་དག་ཚེ་འཕོས་པའི་འོག་ཏུ་ཉི་་་
ཟླའི་གནས་དང་མཉམ་པའི་ལྷར་འགྱུར་ཏེ། འདི་ལྟ་བུའི་སྡེ་ལ་རྒྱལ་ཆེན་བཞིའི་
100-520