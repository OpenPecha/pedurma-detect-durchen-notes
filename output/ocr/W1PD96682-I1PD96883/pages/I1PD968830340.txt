༣༢༤
བཀའ་འགྱུར། གཙུག་ཏོར་དཔའ་བར་འགྲོ་བ། ༽ ༡༠༠
དོན་འདི་ཟབ་ཅིང་ཕྲ་བའི་སྒོམ་བྱུང་གིས་ཇི་ལྟ་བ་
མང་དུ་ཐོས་པར་གྱུར་མོད་ཀྱི།
བཞིན་དུ་མ་རྟོགས་སོ། །ད་ལྟ་ཁྱོད་ཀྱིས་ལེགས་པར་ཉོན་ཅིག །ངས་ཁྱོད་ལ་
གསལ་བར་ཕྱེ་སྟེ་བསྟན་པར་བྱའོ། །དེར་མ་ཟད་ཡང་སླད་མའི་དུས་ཀྱི་སེམས་
ཅན་སོ་སོའི་སྐྱེ་བོ་རྣམས་བྱང་ཆུབ་ཀྱི་གོ་འཕང་ལ་དགོད་ཅིང་བཞག་པའི་ཕྱིར་་་
དུའོ༑ །ཀུན་དགའ་བོ་སེམས་ཅན་ཇི་སྙེད་པ་དེ་ཐམས་ཅད་འཁོར་བར་འཁོར་བ་
ནི་ཕྱིན་ཅི་ལོག་རྣམ་པ་གཉིས་སོ་སོར་འབྱེད་པའི་མཐོང་བ་རྫུན་པའི་རྐྱེན་གྱི་དབང་
གིས་སྐྱེ་བ་བླངས་ཏེ། ལས་ཀྱི་དབང་གིས་འཁོར་བར་འཁོར་རོ། ། ཕྱིན་ཅི་ལོག་
གི་མཐོང་བ་གཉིས་གང་ཞེ་ན། གཅིག་ནི་སེམས་ཅན་ཐམས་ཅད་ཀྱི་སོ་སོའི་ལས་
ཀྱི་ཕྱིན་ཅི་ལོག་གི་མཐོང་བ་དང་། ཅིག་ཤོས་ནི་སེམས་ཅན་ཐམས་ཅད་ཀྱི་སྤྱི་
མཐུན་གྱི་ལས་ཀྱི་ཕྱིན་ཅི་ལོག་གི་མཐོང་བའོ། །སོ་སོའི་ལས་ཀྱི་མཐོང་བ་གང་ཞེ་
ན༑ ཀུན་དགའ་བོ། དཔེར་ན་འཇིག་རྟེན་ན་མི་ཞིག་ནད་ཀྱིས་མིག་དམར་ཞིང་
རབ་རིབ་ཏུ་གྱུར་ཏེ་མཚན་མོ་སྒྲོན་མེའི་འོད་ལ་བལྟས་པའི་ཚེ་འོད་སྒོར་ཟླུམ་པོ་ཁ་་་
དོག་ལྔ་པ་རིམ་པར་བཀྲ་བ་མཐོང་བ་ལྟ་བུའོ།
།ཁྱོད་ཅི་སྙམ་དུ་སེམས།
མཚན་
མོ་འབར་བའི་ སྒྲོན་མེའི་ འོད་ལས་བྱུང་ བའི་ འོད་ སྒོར་ཟླུམ་ པོ་འདི་སྒྲོན་མེའི་ ་ ་ ་
གཟུགས་སམ། འོན་ཏེ་མཐོང་བའི་གཟུགས་ཞེས་བྱའམ། ཀུན་དགའ་བོ་གལ་ཏེ་
འདི་ཉིད་སྒྲོན་མེའི་གཟུགས་ཞེ་ན། མིག་ལ་རབ་རིབ་མེད་པ་རྣམས་ཅིའི་ཕྱིར་
ཐུན་མོང་དུ་མཐོང་བར་མི་འགྱུར་ཞིང་། མིག་རབ་རིབ་དང་ལྡན་པ་ཁོ་ནས་འོད་
སྒོར་ཟླུམ་པོ་མཐོང་བར་འགྱུར། གལ་ཏེ་མཐོང་བའི་གཟུགས་ཞེ་ན། མཐོང་བ་
དེ་ཉིད་གཟུགས་སུ་འགྱུར་བ་●ཞིག་ན། མིག་རབ་རིབ་དང་ལྡན་པ་དེས་འོད་
སྒོར་ཟླུམ་པོ་ཇི་ལྟར་མཐོང་། གཞན་ཡང་ཀུན་དགའ་བོ། གལ་ཏེ་འོད་སྒོར་
ཟླུམ་པོ་འདི་སྒྲོན་མེ་དང་བྲལ་ཞིང་ལོགས་སུ་ཡོད་ན་ཉེ་ལོགས་སུ་ཡོད་པའི་ཡོལ་བ་་་
100-324