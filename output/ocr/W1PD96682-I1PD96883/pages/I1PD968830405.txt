དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༣༨༩
བྱས་པས་ལ་ལ་བཅིང་བ་ལས་གྲོལ་ལོ། །ལ་ལ་ལུང་བསྟན་ཐོབ་བོ། །འདི་ལ་
ཅིའི་ཕྱིར་རང་ཉིད་བསླུས་ཏེ་ལྟ་བ་དང་ཉན་པའི་དོན་ལ་འཇོག
།ཀུན་དགའ་བོ་
ལ་སོགས་པ་འཁོར་འདུས་པ་དེ་དག་བཅོམ་ལྡན་འདས་ཀྱིས་བཀའ་སྩལ་པ་ཐོས་མ་་
ཐག་ཏུ། ཐེ་ཚོམ་དང་རྨོངས་པ་ཐམས་ཅད་སངས་ནས་སེམས་ཀྱི་ཡང་དག་པའི་
རང་བཞིན་རིག་སྟེ་ལུས་དང་སེམས་ཤིན་ཏུ་སྦྱངས་པ་ཐོབ་ཅིང་།
སྔར་མ་ཐོས་
པའི་ཆོས་ཐོས་སོ་ཞེས་དད་པའི་ཤུགས་ཀྱིས་མཆི་མ་བྱུང་སྟེ་ཡང་དང་ཡང་དུ་བཅོམ་
ལྡན་འདས་ཀྱི་ཞབས་ལ་ཕྱག་འཚལ་ཏེ་གུས་པས་འདུད་ཅིང་ཐལ་མོ་སྦྱར་ནས་འདི་་
སྐད་ཅེས་གསོལ་ཏོ། །མཉམ་པ་མེད་པའི་ཐུགས་རྗེ་ཆེན་པོ་ཅན་རྣམ་པར་དག་
པའི་རིན་པོ་ཆེའི་རྒྱལ་པོ། བདག་ཅག་གི་སེམས་ཐབས་མཁས་ཀྱིས་ཕྱིས་སོ།
འདི་ལྟ་བུ་རྟེན་འབྲེལ་རྣམ་པ་སྣ་ཚོགས་པའི་སྒོ་ནས་ཐབས་མཁས་ཀྱིས་བསྟན་ཅིང་་
བསླབ་ནས་རྨོངས་ཤིང་བྱིང་པའི་སེམས་ཅན་ཐམས་ཅད་སྡུག་བསྔལ་གྱི་རྒྱ་མཚོ་་་་
ལས་དྲངས་ཤིང་བསྒྲལ་ལོ། །བཅོམ་ལྡན་འདས། ད་ལྟ་བདག་ཅག་ཆོས་ཀྱི་
དབྱིངས་འདི་དག་ཐོས་མ་ཐག་ཏུ་དེ་བཞིན་གཤེགས་པའི་སྙིང་པོ་རྨད་དུ་བྱུང་བའི་་
སེམས་གསལ་རིག་ཕྱོགས་བཅུ་ཀུན་ཏུ་ཁྱབ་པ་ལས་དེར་དེ་བཞིན་གཤེགས་པའི་་་་
ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་རྣམ་པར་དག་ཅིང་རྨད་དུ་བྱུང་བ་་་
རིན་པོ་ཆེའི་བཀོད་པའི་རྒྱལ་པོའི་ཞིང་ཁམས་ཆུད་པར་ཤེས་པ་ན། དེ་བཞིན་
གཤེགས་པས་སླར་ཡང་མང་དུ་ཐོས་པ་ཙམ་གྱིས་མི་ཕན། ནན་ཏན་དུ་བསྒོམ་པ་
ལ་བསྒྲུན་དུ་མེད་ཅེས་གདམས་སོ། །དཔེར་ན། ད་ལྟ་བདག་ཅག་ལམ་དུ་འགྲོ་
བ་དག་ལ་གློ་བུར་དུ་ལྷའི་རྒྱལ་པོས་ཁང་བཟང་བསྩལ་པ་ལྟར་ཁང་བཟང་རྙེད་ན་་་་
ཡང་གདོན་མི་ཟ་བར་སྒོ་རྙེད་པ་ན་གདོད་འཇུག་ཏུ་ཡོད་དོ། །བདག་ཅག་དོན་
དུ་གཉེར་བ་ནི་དེ་བཞིན་གཤེགས་པས་བརྩེ་བ་ཆེན་པོས་མི་འདོར་བར་འདུས་པ་
100-389