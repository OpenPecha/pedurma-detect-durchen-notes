༣༣༦
བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ ༡༠༠
ব
ནས་མེད་དོ། །ཀུན་དགའ་བོ། འདི་ལྟར་རིག་པར་བྱ་སྟེ། བལྟ་བར་བྱ་བ་
འདི་ནི་སྣང་བ་དང་མུན་པ་ལས་བྱུང་བ་མ་ཡིན། དབང་པོ་ལས་བྱུང་བ་མ་ཡིན།
སྟོང་པ་ལས་བྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། གལ་ཏེ་སྣང་བ་ལས་བྱུང་
བ་ཡིན་ན། དེ་མ་ཐག་ཏུ་མུན་པ་འགག་”ཏེ་སླར་མུན་པ་མི་མཐོང་བར་འགྱུར་
རོ༑ །གལ་ཏེ་མུན་པ་ལས་བྱུང་བ་ཡིན་ན། དེ་མ་ཐག་ཏུ་སྣང་བ་འགག་ཏེ་སྣང་
བ་མི་མཐོང་བར་འགྱུར་རོ། །གལ་ཏེ་དབང་པོ་ལས་བྱུང་བ་ཡིན་ན། ངེས་པར་
སྣང་བ་དང་མུན་པ་མེད་པར་འགྱུར་རོ། །འདི་ལྟར་ན། བལྟ་བར་བྱ་བ་དང་
བལྟ་བར་བྱེད་པའི་ཤེས་པ་གདོད་མ་ནས་རང་བཞིན་མེད་དོ། །གལ་ཏེ་སྟོང་པ་
ལས་བྱུང་བ་ཡིན་ཞེ་ན། མདུན་གྱི་ཡུལ་མཐོང་བ་ན་ཕྱིར་ཞིང་དབང་པོ་ཡང་
མཐོང་བར་རིགས་སོ། །ཡང་སྟོང་པ་རང་ཉིད་མཐོང་བ་ལ་ཁྱོད་ཀྱི་སྐྱེ་མཆེད་ལ་
ལྟོས་པ་འབྲེལ་མེད་དོ། །དེའི་ཕྱིར་མིག་གི་སྐྱེ་མཆེད་ཀུན་རྫོབ་ཙམ་ཡིན་ཞིང་
གདོད་མ་ནས་རྟེན་ཅིང་འབྲེལ་བར་འབྱུང་བ་ཡང་མ་ཡིན། རང་བྱུང་བའི་རང་
བཞིན་ཡང་མ་ཡིན་ཞེས་ཤེས་པར་བྱའོ། །ཀུན་དགའ་བོ། དཔེར་ན་སྐྱེ་བོ་གང་
ཞིག་ལག་པ་གཉིས་ཀྱི་སོར་མོས་རྣ་བ་དམ་དུ་བཀག་ནས་རྣ་བའི་དབང་པོ་ངལ་་་
ནས་འཁྲུལ་པ་ན། མགོ་བོའི་ནང་ནས་འུར་སྒྲ་གྲག་པ་དང་འདྲ། རྣ་བ་དང་
བཅས་པ་ངལ་བའི་འཁྲུལ་བ་ཐམས་ཅད། བྱང་ཆུབ་ཀྱི་ཆོས་ཉིད་ཀྱིས་གཏད་ནས་
ངལ་ཞིང་འཁྲུལ་བའི་མཚན་མ་ཡིན་ཞིང་། གཡོ་བ་དང་མི་གཡོ་བའི་གཉིས་
བདེན་པ་ཡིན་པའི་ཡུལ་ལ་བརྟེན་ནས་བར་སྐབས་དེར་མཉན་པར་བྱ་བ་བྱུང་སྟེ།
ཡུལ་གྱི་རྣམ་པ་མྱོང་བའི་ཕྱིར་མཉན་པའི་རང་བཞིན་ཞེས་གདགས་སོ། །མཉན་
པར་བྱ་བ་འདི་གཡོ་བ་དང་མི་གཡོ་བའི་ཡུལ་དང་བྲལ་བ་ན་གཏན་ནས་མེད་དོ། །
ཀུན་དགའ་བོ། འདི་ལྟར་རིག་པར་བྱ་སྟེ། མཉན་པ་འདི་ནི་གཡོ་བ་དང་མི་
100-336