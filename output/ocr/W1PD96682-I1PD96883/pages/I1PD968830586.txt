༥༧༠ བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
པའི་སྐྱེ་བའི་རིགས་ཀྱི་རྩ་བ་ཕྲ་ཞིང་བག་ལ་ཞི་བ་རྩ་བར་གྱུར་པ་གློ་བུར་དུ་བཤིག་་་་
ནས་གང་ཟག་གི་རྣམ་པར་སྨིན་པའི་ནུས་པ་འཇུག་པའི་རྩ་བ་ཆད་པས།
མྱ་ངན་
ལས་འདས་པའི་རང་བཞིན་གསལ་བར་མངོན་དུ【འགྱུར་བ་●ལ་ཉེའོ། །དཔེར་ན་
སྐྱ་རེངས་ཤར་བའི་ཚེ་བྱ་གག་སྐད་འབྱིན་པ་དང་ཤར་ཕྱོགས་སུ་བལྟས་པ་ན་ནམ་་་་
ལངས་པའི་མཚན་མ་མཐོང་བ་དང་འདྲ་སྟེ། དབང་པོ་དྲུག་སྟོང་ཞིང་དྭངས་པས་
རྣམ་པར་རྟོག་པ་ཞི་ཞིང་ཕྱི་ནང་ཀུན་ཏུ་དྭངས་ཤིང་གསལ་བར་གྱུར་ཏེ་འཇུག་པ་་་་
མེད་པའི་གནས་སུ་འཇུག་པར་འགྱུར་ཞིང་། ཕྱོགས་བཅུའི་རིགས་བཅུ་གཉིས་ཀྱི་
སེམས་ཅན་རྣམས་ཚེ【ཉེ་བར་“ལེན་པའི་རྩ་བ་ཁོང་དུ་ཆུད་ནས་དོན་ལ་བརྟགས་་་
ཤིང་རྩ་བ་བཟུང་བས་སྐྱེ་རྒུ་ཐམས་ཅད་ཀྱིས་བཀྲི་བར་མི་ནུས་སོ། །འདི་ལ་ཕྱོགས་
བཅུའི་འཇིག་རྟེན་གྱི་ཁམས་དེ་དང་འདྲ་བར་མཐོང་ནས་དྭངས་པའི་གཟུགས་མ་་་་
ནུབ་པས་ལྐོག་ཏུ་གྱུར་པ་ཐམས་ཅད་དབེན་ཞིང་དྭངས་པའི་གཟུགས་སུ་སྣང་བར་་་
འགྱུར་ཏེ། འདི་ལ་རྣམ་པར་ཤེས་པའི་ཕུང་པོའི་བསྒྲིབས་གཡོགས་ཞེས་བྱའོ། །
གལ་ཏེ་གཡོ་བ་ཐམས་ཅད་མཉམ་པ་ཉིད་དུ་མཐོང་བ་ལས་སྒོ་དྲུག་སྦྱོང་ཞིང་འཆོས་
བཞིན་དུ་མཐུན་ཞིང་ཕྱེ་བ་བསྒྲུབ་སྟེ། མཐོང་བ་དང་ཐོས་པ་སོགས་ཉེ་འཁོར་ན་
གནས་པ་བཞིན་དུ་ཕན་ཚུན་ཡུལ་ལ【སྤྱད་པ་“ལ་བསྒྲིབས་པ་མེད་པས། ཕྱོགས་
བཅུའི་འཇིག་རྟེན་གྱི་ཁམས་དང་སེམས་ཅན་རྣམས་བཻ་ཊུརྱ་●ལྟ་བུར་ཕྱི་ནང་ཐོགས་
པ་མེད་པར་སྣང་སྟེ། འདི་ལ་རྣམ་པར་ཤེས་པའི་ཕུང་པོ་ཟད་པ་ཞེས་བྱ་སྟེ། མི་
དེ་ནི་ཚེའི་སྙིགས་མ་ལས་འདའ་བར་ནུས་སོ། །དོན་འདི་ལ་བརྟགས་ན་གཟུགས་
ཀྱི་ཡང་དག་པ་མ་ཡིན་པའི་གཞི་རྫུན་པ་ཕྱིན་ཅི་ལོག་གི་འདུ་ཤེས་རྩ་བར་གྱུར་པའོ༎
ཀུན་དགའ་བོ་ཤེས་པར་གྱིས་ཤིག །རིགས་ཀྱི་བུ་དག་འདུ་བྱེད་ཐམས་ཅད་སྟོང་
ཞིང་རྩ་བའི་གནས་རྣམ་པར་ཤེས་པ་ལ་ཞུགས་པས། སྐྱེ་བ་དང་འགག་པ་ཞི་བར་
100-570