བཀའ་འགྱུར། གཙུག་ཏོར་དཔའ་བར་འགྲོ་བ། ༼༽༽ ༡༠༠
འབྲི་བ་དང་འབྲིར་བཅུག་པ་དང་ཡང་ན་འཆང་བ་དང་སྦེད་པ་དང་སྣ་ཚོགས་པས་
བཀུར་ཞིང་མཆོད་ན་བསྐལ་པ་ཐམས་ཅད་དུ་དབུལ་པོ་དང་དམན་པ་དང་བདེ་་་
བས་ཕོངས་པའི་ཡུལ་དུ་སྐྱེ་བར་མི་འགྱུར། སྐྱེ་བོ་འདི་དག་རང་ཉིད་ཀྱིས་དགེ་
བའི་ལས་མ་བྱས་པར་ཡང་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་་་་
ལེགས་པའི་དཔལ་ཇི་སྙེད་པ་སྐྱེ་བོ་དེ་ལ་བསྩལ་བས། གངྒཱའི་ཀླུང་གི་བྱེ་མ་སྙེད་
གྲངས་མེད་པ་བརྗོད་དུ་མེད་པའི་ཡང་བརྗོད་དུ་མེད་པའི་བསྐལ་པ་རྣམས་སུ་རྟག་་
པར་སངས་རྒྱས་ཐམས་ཅད་ཀྱི་དྲུང་དུ་སྐྱེ་ཞིང་དཔག་ཏུ་མེད་པའི་བསོད་ནམས་ཀྱི་་
ཕུང་པོ་དང་ལྡན་པར་འགྱུར་རོ།
།ཨ་ཀྲ་ཀུའི་ཁྱིམ་ལྟར་ལྷན་ཅིག་ཏུ་འབྲེལ་ནས་
ནམ་ཡང་འབྲལ་བར་མི་འགྱུར་རོ། །དེའི་ཕྱིར་སྡོམ་པ་ཉམས་པ་ཡང་སྡོམ་པ་རྣམ་
པར་དག་པར་འགྱུར། སྡོམ་པ་མ་ཐོབ་པ་ཡང་སྡོམ་པ་ཐོབ་པར་འགྱུར། བརྩོན་
པ་དང་མི་ལྡན་པ་ཡང་བརྩོན་པ་དང་ལྡན་པར་འགྱུར། ཤེས་རབ་དང་མི་ལྡན་པ་
ཡང་ཤེས་རབ་དང་ལྡན་པར་འགྱུར། མི་གཙང་བ་ཡང་མྱུར་དུ་གཙང་བར་འགྱུར།
སྨྱུང་བ་མ་བྱས་པ་ཡང་སྨྱུང་བ་བྱས་པར་འགྱུར་རོ། །ཀུན་དགའ་བོ། རིགས་ཀྱི་
བུ་དེ་དག་སྔགས་འདི་བཟླས་ཤིང་འཛིན་པ་ན་གལ་ཏེ་མ་བཟུང་བའི་སྐབས་སུ་སྡོམ་
པ་ཉམས་ན་སྔགས་བཟུང་ཕྱིན་ཆད་ནས་སྡོམ་པ་ཉམས་པའི་སྡིག་པ་ལྕི་ཡང་ཐམས་་
ཅད་ཅིག་ཅར་དུ་མེད་པར་ཐམས་ཅད་བྱང་བར་འགྱུར། ཆང་འཐུང་བ་དང་སྒོག་
བཙོང་● སོགས་རོ་ཚ་བའི་ཚོད་མ་ལྔ་ཟོས་པ་དང་མི་གཙང་བའི་ཟས་སྣ་ཚོགས་པ་་་
ཟོས་ཀྱང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་རྡོ་རྗེ་ཕོ་ཉ་དང་་
ལྷའི་དྲང་སྲོང་དང་ལྷ་དང་འབྱུང་པོ་དག་གིས་དེ་དག་ལ་སྐྱོན་དུ་མི་བལྟའོ། །གལ་
ཏེ་མི་གཙང་བའི་གོས་ཧྲུལ་པོ་གྱོན་ནས་ཞག་གཅིག་གནས་པ་དང་དུས་གཅིག་འགྲོ་་
བ་ཐམས་ཅད་ལ་རྣམ་པར་དག་པ་དང་འདྲ་བར་འགྱུར། དཀྱིལ་འཁོར་མི་སྒྲུབ་
100-478