༢༧༥
༄༅། །དེ་བཞིན་གཤེགས་པའི་གསང་བ་བསྒྲུབ་པའི་
དོན་མངོན་པར་ཐོབ་པའི་རྒྱུ། བྱང་ཆུབ་
སེམས་དཔའ་ཐམས་ཅད་ཀྱི་སྤྱོད་པ་རྒྱ་
མཚོ་སྟོན་པ། སངས་རྒྱས་ཀྱི་གཙུག་
ཏོར་དཔའ་བར་འགྲོ་བ་ཞེས་བྱ་
བ་ཐེག་པ་ཆེན་པོའི་མདོ།*
༄༅། །རྒྱ་གར་སྐད་དུ། སརྦ་ཏ་ཐཱ་ག་ཏ་སྱ་གུཧྱ་སིདྷིརྦ་ཨ་བྷི་ས་མ་ཡ་ཧེ་
ཏུ་སརྦ་བོ་དྷི་སཏྭ་སྱ་ཙརྱ་ས་མུ་ཏྲ་དེ་ཤ་བུདྷོཥྚི་ཥ་ཤུ་རངྒ་ནཱ་མ་མ་ཧཱ་ཡཱ་ན་སཱུ་ཏྲ།
བོད་སྐད་དུ། དེ་བཞིན་གཤེགས་པའི་གསང་བ་བསྒྲུབ་པའི་དོན་མངོན་པར་ཐོབ་
པའི་རྒྱུ། བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་རྒྱ་མཚོ་སྟོན་པ།
སངས་
རྒྱས་ཀྱི་གཙུག་ཏོར་དཔའ་བར་འགྲོ་བ་ཞེས་བྱ་བ་ཐེག་པ་ཆེན་པོའི་མདོ། བམ་པོ་
དང་པོ། འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་
མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་
བ་ན། སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་ཐབས་
གཅིག་ཏུ་བཞུགས་སོ། །ཐམས་ཅད་ཀྱང་དགྲ་བཅོམ་པ། ཟག་པ་ཟད་པ།
ཤཱཀྱའི་སྲས་པོ་ཆོས་ལ་དབང་ཐོབ་པ། སྲིད་པ་ཐམས་ཅད་ལས་རྣམ་པར་གྲོལ་བ།
གྲོང་ཁྱེར་གྱི་སྐྱེ་བོ་ལ་སྨན་པར་མཛད་པ། སངས་རྒྱས་དང་ལྷན་ཅིག་ཆོས་ཀྱི་འཁོར་་
100-275