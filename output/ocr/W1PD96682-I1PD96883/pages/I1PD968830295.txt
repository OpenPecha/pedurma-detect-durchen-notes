དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༢༧༩
དག་ཀྱང་ཆོས་སྟོན་པ་ཉན་པར་འདོད་པས་མཆིས་ཤིང་། རྣ་བ་བླགས་ཏེ་ཅང་མི་
སྨྲ་བར་འཁོད་དོ། །བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ།
ཁྱོད་བདག་དང་རིགས་གཅིག་པ་ལགས་ཏེ། སྔོན་ཆད་ཁྱོད་ཀྱིས་ཁོ་བོས་བསྟན་
པའི་ཚུལ་ལ་ལེགས་པ་ཅི་ཞིག་མཐོང་ནས་དྲིན་དང་ལྡན་ཞིང་སྙིང་དུ་སྡུག་པ་དང་་་་
ཕངས་པ་དག་བོར་ནས་རབ་ཏུ་བྱུང་བར་གྱུར། ཀུན་དགའ་བོས་གསོལ་པ། ཁོ་
བོས་བཅོམ་ལྡན་འདས་ཀྱི་མཚན་སུམ་ཅུ་རྩ་གཉིས་ཀྱིས་སྤྲས་པ། ངོ་མཚར་ཞིང་
དག་ཅིང་གསལ་བ་གཞན་ལས་ཁྱད་པར་དུ་འཕགས་པ་མཐོང་ནས་རྟག་ཏུ་འདི་་་་་་
ལྟར་སེམས་ལགས་ཏེ། བཻ་ཌཱུརྱ་ལྟར་རྣམ་པར་དག་པའི་སྐུའི་བཀོད་པ་འདི་ནི་
འདོད་པ་དང་སྲེད་པའི་ཟག་པ་དང་འདྲེས་པ་མ་ཡིན་ཏེ། ཅིའི་ཕྱིར་ཞེ་ན།
འདོད་པ་དང་སྲེད་པ་ནི་དྲི་མ་དང་སྙིགས་མ་མི་གཙང་བས་སྦྲེལ་བ། ཁུ་ཁྲག་
འདྲེས་པ་ལས་ནི་ངོ་མཚར་ཞིང་ཁྱད་པར་དུ་འཕགས་པ་གསེར་བཙོ་མ་ལྟ་བུའི་དག་
ཅིང་གསལ་བའི་སྐུའི་བཀོད་པ་དེ་ལྟ་བུ་འཁྲུངས་པར་མི་རིགས་སོ། །དེ་བས་ན་རྒྱུ་
འདིས་སེམས་གུས་པས་དད་ཅིང་སྐྲ་བྲེགས་ཏེ་ཁྱོད་ཀྱི་རྗེས་སུ་རབ་ཏུ་བྱུང་བ་ལགས།
བཅོམ་ལྡན་འདས་ཀྱིས་བཀའ་སྩལ་པ། ལེགས་སོ། །ཀུན་དགའ་བོ། ཁྱེད་
ཅག་གིས་འདི་ལྟར་བལྟ་སྟེ། ཐོག་མ་མེད་པ་ནས་སྐྱེ་འཆི་གཅིག་ནས་གཅིག་ཏུ་
བརྒྱུད་པས་འཁོར་བ་ན་རང་གི་དེ་ཁོ་ན་ཉིད་དག་ཅིང་འོད་གསལ་བ་རྟག་ཏུ་་་་
གནས་པ་མ་རྟོགས་པས་མངོན་ཞེན་ཉེ་བར་བླངས་ཏེ། འདོད་པ་འདི་ནི་གསོག་
འབའ་ཞིག་པས་ན་ཀུན་ཏུ་རྒྱུད་●མར་འཁོར་ཞིང་འཕྱན་ཏོ། ། །ཁྱོད་ད་སྟེ་བླ་ན་
མེད་པའི་བྱང་ཆུབ་དོན་དམ་པའི་དེ་ཁོ་ན་ཉིད་ནན་ཏན་དུ་འཚོལ་བར་སེམས་ན་་་་
རྣམ་པར་དག་པའི་ཡིད་ཀྱིས་ལན་སྨྲོས་ཤིག །ཕྱོགས་བཅུའི་དེ་བཞིན་གཤེགས་པ་
ཐམས་ཅད་ཀྱང་བགྲོད་པ་གཅིག་པའི་དབུ་མའི་ལམ་འདིས་སྐྱེ་འཆི་བརྒལ་བ་སྟེ།
100-279
CA