བཀའ་འགྱུར། གཙུག་ཏོར་དཔའ་བར་འགྲོ་བ། ༼སྐ༽ ༡༠༠
དེ་བཞིན་གཤེགས་པའི་ཏིང་ངེ་འཛིན་ངེས་པར་སྒོམ་པ་ལ་རྩ་བའི་རྒྱུ་རྣམ་རྟོག་འདི་
ཐོག་མ་ནས་ཡོད་པ་དེ་རིམ་པ་གསུམ་གྱི་སྒོ་ནས་སེལ་བར་བྱའོ། །དཔེར་ན་སྣོད་
གཙང་མའི་ནང་གི་དུག་ཅན་གྱི་སྦྲང་རྩི་ཞི་ཞིང་བསལ་ཏེ། དྲི་བཟང་པོའི་རྫས་སྣ་
ཚོགས་བསྐོལ་བའི་ཆུས་བཀྲུས་ཤིང་དག་པ་ན་གདོད་བདུད་རྩི་བླུག་ཏུ་རུང་བ་དང་་
འདྲའོ༑ །རིམ་པ་རྣམ་པ་གསུམ་གང་ཞེ་ན། དང་པོ་འཕེལ་བའི་རྒྱུ་སྦྱོངས་པ།
གཉིས་པ་ཉེས་པ་རང་གི་ངོ་བོ་སྦྱོང་བ། གསུམ་པ་ནི་རིམ་གྱིས་གོང་དུ་སྤེལ་ཏེ་
མངོན་དུ་གྱུར་པ་འགོག་པ། ཅི་ཞིག་འཕེལ་བའི་རྒྱུ་ཡིན་ཞེ་ན། ཀུན་དགའ་བོ།
འཇིག་རྟེན་གྱི་རིགས་རྣམ་པ་བཅུ་གཉིས་པོ་རང་རང་གི་སྟོབས་ཀྱིས་རྫོགས་པར་མི་་
འགྲུབ༑ ཟས་རྣམ་པ་བཞི་ལ་བརྟེན་པ་སྟེ། འདི་ལྟར་ཁམས་ཀྱི་ཟས་རེག་པའི་
ཟས་སེམས་པའི་ཟས་རྣམ་ཤེས་ཀྱི་ཟས་རྣམ་པ་བཞིའོ། །དེའི་ཕྱིར་སངས་རྒྱས་
ཀྱིས་སེམས་ཅན་ཐམས་ཅད་ཟས་ལ་བརྟེན་པ་ཡིན་ནོ་ཞེས་བཀའ་སྩལ་ཏོ། །ཀུན་
དགའ་བོ། སེམས་ཅན་ཡོད་དོ་ཅོག་ཐམས་ཅད་བཅུད་ཅན་ཟོས་ན་གསོས་སུ་
འགྱུར་ཞིང་དུག་ཅན་ཟོས་ན་འཆི་བར་འགྱུར་རོ། །དེའི་ཕྱིར་སེམས་ཅན་རྣམས་
ཏིང་ངེ་འཛིན་འཚོལ་ན། སྒོག་གཙོང་ལ་སོགས་པའི་ཚོད་མ་ཚ་བ་ལྔ་འཛེམ་པར་
རིགས༑ ཚོད་མ་ལྔ་པོ་འདི་ཚོས་པ་ཟོས་ན་འདོད་ཆགས་འཕེལ་ཞིང་རློན་པ་མིད་
ན་ཞེ་སྡང་རྒྱས་པར་འགྱུར་རོ། །འཇིག་རྟེན་འདིའི་ཚོད་མ་ཚ་བ་ཟ་བ་དག་གསུང་
རབ་ཡན་ལག་བཅུ་གཉིས་རྒྱས་པར་འཆད་ནུས་ན་ཡང་ཕྱོགས་བཅུའི་ལྷ་དང་དྲང་་་
སྲོང་རྣམས་དེའི་དྲི་ངན་པ་ལ་བཙོག་ཏུ་བལྟས་ནས། དེ་དག་སོ་སོ་ནས་རིང་དུ་
འབྱོལ་ཞིང་དེ་ཟ་བའི་ཚེ་ཡི་དྭགས་རྣམས་ཀྱིས་དེའི་ཁའི་མཆུ་ལ་བལྡགས་པར་བྱེད་་
དོ༑ །དེས་འདྲེ་རྣམས་དང་ལྷན་དུ་གནས་པའི་ཕྱིར་བསོད་ནམས་རིམ་གྱིས་ཉམས་
ཏེ་རྒྱུན་ཏུ་དོན་མི་འགྲུབ་བོ། །ཚོད་མ་ཚ་བ་ཟོས་པ་འདི་དག་ཏིང་ངེ་འཛིན་སྒོམ་
100-490