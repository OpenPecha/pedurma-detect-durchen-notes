དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
२९५
པ་དང་བཅས་པ་ཅང་མི་སྨྲ་བར་ངོ་མཚར་ཞིང་འཁོད་དོ། །བཅོམ་ལྡན་འདས་
ཀྱིས་ཀུན་དགའ་བོ་ལ་བཀའ་སྩལ་པ། འཇིག་རྟེན་ན་ལམ་ཡོངས་སུ་སློབ་པ་
རྣམས་ད་ལྟ་མཐར་གྱིས་སྙོམས་འཇུག་དགུ་ལ་བསླབ་ཀྱང་ཟག་པ་ཟད་པའི་དགྲ་་་
བཅོམ་པར་མི་འགྱུར་ཏེ་སྐྱེ་འཆིའི་རྣམ་པར་རྟོག་པ་སེམས་ཉིད་ལ་བདེན་པར་་་་
རློམས་པས་སོ། །དེ་ཡང་ཀུན་དགའ་བོ་ཁྱོད་ཀྱང་མང་དུ་ཐོས་པ་ཉིད་ནའང་
འཕགས་པའི་འབྲས་བུ་ཐོབ་པར་མ་གྱུར་ཏོ། །ཀུན་དགའ་བོས་དེ་སྐད་ཐོས་པ་
དང་ཡང་མཆི་མ་བླགས་ཏེ། ཡན་ལག་ལྔས་ས་ལ་གཏུགས་ནས།
པུས་མོ་
བཙུགས་ཏེ་ཐལ་མོ་སྦྱར་ནས། བཅོམ་ལྡན་འདས་ལ་གསོལ་པ། བདག་གིས་
སྟོན་པའི་ཞམ་འབྲིང་བར་རབ་ཏུ་བྱུང་ནས། སྟོན་པའི་གཟི་བྱིན་གྱི་མཐུ་ལས།
རྟག་ཏུ་བསམ་པ་ན་བདག་གིས་ཡོངས་སུ་འབད་པ་མེད་པར་ཅི་ཞིག་ནས་བཅོམ་་་་་
ལྡན་འདས་ཀྱིས་ཏིང་ངེ་འཛིན་བསྩལ་བར་བགྱིད་དོ་སྙམ་དུ་སེམས་ལགས་ཏེ།
ལུས་སེམས་ཐ་དད་དུ་ཡོངས་སུ་མ་རྟོགས་ལགས་པས། བདག་གི་སེམས་ཀྱི་དེ་ཁོ་
ན་ཉིད་སྟོར་བར་གྱུར་ན་ལུས་ཀྱིས་ཚངས་པར་སྤྱད་ནའང་སེམས་ཀྱིས་འབྲས་བུ་་་
མངོན་དུ་མ་བྱས་ཏེ། དཔེར་ན་བུ་དབུལ་པོ་རང་གི་ཕ་བསྐྱུར་ཏེ་བྲོས་པ་བཞིན་
ནོ༑ །ད་”སྟེ་མང་དུ་ཐོས་ནའང་བསྒོམ་པས་ཡིད་ལ་མ་བྱས་ན་ནི་མ་ཐོས་པ་དང་
མཚུངས་པར་འགྱུར་ཏེ། གཞན་གྱིས་ཟས་བཟང་པོར་བསྙད་ཀྱང་རོ་མ་མྱོང་བ་
བཞིན་ནོ། །སྟོན་པ། བདག་ཅག་ནི་ད་ལྟ་སྒྲིབ་པ་གཉིས་ཀྱིས་བཅིངས་པས།
སེམས་ཀྱི་དེ་ཁོ་ན་ཉིད་རྟོགས་པར་མ་གྱུར་ལགས་ཏེ། བཅོམ་ལྡན་འདས་བདག་
ཅག་མགོན་མེད་སྐྱབས་མེད་རྣམས་ལ་ཐུགས་བརྩེ་བས་སེམས་ཀྱི་དེ་ཁོ་ན་ཉིད་་་་
གསལ་བར་མཛད་ཅིང་ཆོས་ཀྱི་མིག་འབྱེད་པར་མཛད་དུ་གསོལ། ཅེས་གསོལ་པ་
དང་༑ དེའི་ཚེ་བཅོམ་ལྡན་འདས་ཀྱི་ཐུགས་ཀྱི་མདཔལ་བེའུ་ལས་འོད་ཟེར་གྱི་
100-295