700 Bpp
བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠
རིམ་པ་གང་དུ་སླེབ་པ་ན་སྒོམ་པའི་སྤྱན་ཐོབ་པ་ལགས། གནས་གང་དུ་སླེབ་པ་ན་
ས་ལ་གནས་པ་ལགས། ཇི ཇི་ལྟར་ན་བྱང་ཆུབ་སེམས་དཔའ་རྒྱུན་མཐའ་བ་ཞེས་བྱ་
བར་གྱུར་པ་བསྟན་དུ་གསོལ་ཞེས་གསོལ་ནས་ཡན་ལག་ལྔས་“ལ་གཏུགས་ཏེ་འཁོར་
འདུས་པ་ཐམས་ཅད་སེམས་རྩེ་གཅིག་པས་བཅོམ་ལྡན་འདས་ལ་མིག་གིས་བལྟ་་་་
བཞིན་དུ་བརྩེ་བའི་བཀའ་ནོད་ཅིང་འདུག་གོ། །དེའི་ཚེ་བཅོམ་ལྡན་འདས་ཀྱིས་
ཀུན་དགའ་བོ་ལ་ལེགས་སོ་ཞེས་བཀའ་སྩལ་ནས་ལེགས་སོ་ལེགས་སོ། ། །ཁྱེད་ཅག་
འཁོར་འདུས་པའི་དགེ་འདུན་རྣམས་དང་ཡང་སྙིགས་མའི་དུས་ཀྱི་སྐྱེ་བོ་དག་ཏིང་་་
ངེ་འཛིན་ལ་སྤྱོད་པ་དང་ཐེག་པ་ཆེན་པོ་ཚོལ་●བ་ལ་སོ་སོ་སྐྱེ་བོའི་ས་ནས་མྱ་ངན་་་་
ལས་འདས་པ་ཆེན་པོའི་བར། བླ་ན་མེད་པ་ཡང་དག་པར་སྒོམ་པའི་ལམ་རྒྱ་ཆེར་
བསྟན་པའི་སླད་དུ་གསོལ་བར་སྤོབས་སོ། །ཁྱེད་ཅག་ལེགས་པར་ཉོན་དང་ངས་
བཤད་པར་བྱའོ་ཞེས་བཀའ་སྩལ་པ་ལ། ཀུན་དགའ་བོ་ལ་སོགས་འཁོར་འདུས་པ་
ཐམས་ཅད་ཐལ་མོ་སྦྱར་ཞིང་སེམས་དང་བས་ཅང་མི་སྨྲ་བར་རྗེས་སུ་བསྟན་པ་ནོད་
ཅིང་འདུག་གོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ།
ཁྱེད་ཅག་ཤེས་པར་གྱིས་ཤིག །རྨད་དུ་བྱུང་བའི་གསལ་རིག་གི་རང་བཞིན་དེ་
མིང་དང་རྣམ་པ་དང་བྲལ་ཞིང་གདོད་མ་ནས་འཇིག་རྟེན་དང་སེམས་ཅན་མེད་དོ༎
རྫུན་པའི་རྐྱེན་གྱིས་སྐྱེ་བར་འགྱུར་ལ། སྐྱེ་བའི་རྐྱེན་གྱིས་འགག་པར་འགྱུར་བས་
སྐྱེ་བ་དང་འགག་པ་གཉིས་རྫུན་པ་ཞེས་བྱའོ། །རྫུན་པ་བཀག་╗པ་ནི་བདེན་པ་
ཞེས་བྱ་ལ། འདི་ནི་དེ་བཞིན་གཤེགས་པའི་བླ་ན་མེད་པའི་བྱང་ཆུབ་དང་མྱ་ངན་
ལས་འདས་པ་ཆེན་པོ་གཉིས་ཀྱི་མིང་ཅན་ནོ། །ཀུན་དགའ་བོ། ཁྱེད་ཅག་ངེས་
པར་ཏིང་ངེ་འཛིན་སྒོམ་ཞིང་དེ་བཞིན་གཤེགས་པའི་མྱ་ངན་ལས་འདས་པ་ཆེན་་་
པོར་མྱུར་དུ་སློབ་པར་འདོད་ན་ཐོག་མར་སེམས་ཅན་དང་འཇིག་རྟེན་ཕྱིན་ཅི་ལོག་་
100-484