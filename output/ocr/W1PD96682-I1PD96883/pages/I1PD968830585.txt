དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
५७९
བ་འདུས་མ་བྱས་སོ་སྙམ་དུ་འཁྲུལ་ཏེ། གནས་དེ་ལྔ་དགའ་ཞིང་བདེ་ལ་རྣམ་པར་
དག་ཅིང་རྨད་དུ་བྱུང་བའི་གནས་སུ་སེམས་སོ།
།འདི་ལྟར་ཀུན་ཏུ་སྒྲོ་བཏགས་
ནས་གནས་འདི་ལྔ་ལ་མཐར་ཐུག་པའོ་ཞེས་སྨྲའོ། །དེ་ལྟར་མྱ་ངན་ལས་མངོན་
པར་འདས་པ་ལྔ་ལ་རྣམ་པར་བརྟག་པས་མུ་སྟེགས་ཀྱི་ལྟ་བར་ལྟུང་སྟེ་བྱང་ཆུབ་ཀྱི་་་
ངོ་བོ་ཉིད་ལ་འཁྲུལ་ལོ། །འདི་ལ་བཅུ་པ་ཕུང་པོ་ལྔའི་ནང་དུ་ཕྱིན་ཅི་ལོག་གི་མྱ་
ངན་ལས་འདས་པ་ལྔ་ཡོད་པར་སྨྲ་བའི་མུ་སྟེགས་ཅན་ཞེས་བྱའོ། །ཀུན་དགའ་བོ།
རྣམ་པ་བཅུ་པོ་འདི་ཏིང་ངེ་འཛིན་ལ་སྣང་བའི་ཡུལ་ཏེ་འདི་ཀུན་འདུ་བྱེད་ཀྱི་ཕུང་་་
པོ་ལ་སེམས་སྦྱངས་པ་འཁྲུལ་པ་ལས་འདི་འདྲ་བར་གྱུར་ཏེ་སེམས་ཅན་རྨོངས་པ་་་
རྣམས་རང་གི་དྲོད་མ་ཟིན་པས། རྒྱུ་རྐྱེན་འདི་ལྟ་བུ་དང་འཕྲད་ནས་འཁྲུལ་པ་ལ་
རང་ཉིད་ཀྱིས་མ་ཤེས་པར་བདག་འཕགས་པའོ་ཞེས་རྫུན་ཆེན་པོ་སྨྲས་ཏེ་མནར་་་
མེད་པའི་དམྱལ་བར་ལྟུང་ངོ་། །ཁྱེད་ཅག་ངས་བསྟན་པ་འདི་ལ་བརྟེན་ནས་ང་མྱ་
ངན་ལས་འདས་པའི་འོག་ཏུ་སྙིགས་མའི་དུས་སུ་ངས་བསྟན་པའི་དོན་འདི་དག་་་
རྒྱས་པར་ཤོད་ཅིག །སེམས་ཅན་ཐམས་ཅད་ལ་དོན་འདི་གསལ་བར་སྟོན་ཅིག །
རང་གི་སེམས་ལས་རྟོག་པའི་བདུད་ཀྱི་དབང་གིས་ཉེས་པ་བསྒྲུབ་པར་མ་བྱེད་ཅིག །
བསྲུང་ཞིང་བསྐྱང་སྟེ་ལོག་པའི་ལྟ་བ་རྣམ་པར་བསལ་ཞིང་། དེ་དག་གི་ལུས་དང་
སེམས་ཕྱེ་སྟེ་ཡང་དག་པའི་“དོན་རིག་པར་བགྱིས་●ལ། བླ་ན་མེད་པའི་ལམ་ལས་
གོལ་བའི་གནས་སུ་འགྲོར་མ་འཇུག་ཅིག །ཅུང་ཟད་ཙམ་གྱིས་ཆོག་པར་འཛིན་
པའི་སེམས་བསྐྱེད་དུ་མ་བཅུག་པར། རིག་པ་མཆོག་གི་རྒྱལ་པོ་མངོན་དུ་གྱིས་ལ་
གཞན་ལ་ཕྱི་མོར་མཚོན་པར་བགྱིས་ཤིག །ཀུན་དགའ་བོ། རིགས་ཀྱི་བུ་དག་
ཞི་གནས་ཀྱི་ཏིང་ངེ་འཛིན་ལ་སྙོམས་པར་ཞུགས་ཏེ་འདུ་བྱེད་ཀྱི་ཕུང་པོ་ཟད་པ་ན་་་
འཇིག་རྟེན་ཐམས་ཅད་ཀྱི་རང་བཞིན་དབེན་ཞིང་དྭངས་ལ་གཡོ་བ་ཕྲ་མོ་དང་ལྡན་་
100-569