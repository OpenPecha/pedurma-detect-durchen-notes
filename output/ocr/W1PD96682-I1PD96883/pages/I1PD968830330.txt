བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡00lapsempapipa
བཅུའི་ཞིང་རབ་འབྱམས་ཆུད་“པར་བྱེད་དོ། །ཀུན་དགའ་བོས་གསོལ་པ།
སྟོན་པ། _ གལ་ཏེ་མཐོང་སྣང་འདི་ཉིད་བདག་གི་རྨད་དུ་བྱུང་བའི་རང་བཞིན་
ཡིན་ན་རྨད་དུ་བྱུང་བའི་རང་བཞིན་འདི་ནི་བདག་གི་མདུན་ན་གནས་པས་གདོན་་
མི་ཟ་བར་མཐོང་བ་ཉིད་དུ་བདེན་པས་ད་ནི་བདག་གི་ལུས་དང་སེམས་ཅི་ཞིག་ཏུ་་་
འགྱུར༑ བདག་གི་ལུས་དང་སེམས་ནི་རྣམ་པར་དབྱེ་བར་བྱར་●ཡོད་ཀྱང་མཐོང་
བའི་རང་བཞིན་དེས་བདག་གི་ལུས་རྣམ་པར་དབྱེ་བར་མ་མཆིས་སོ། །གལ་ཏེ་
བདག་གི་སེམས་བདག་ལ་ལྟ་བ་པོའི་རང་བཞིན་ཡིན་ཚེ་ལྟ་བའི་རང་བཞིན་ནི་ངེས་
པར་བདག་གི་ཡིན་པར་འགྱུར་ལ་ལུས་ནི་བདག་གི་མ་ཡིན་པར་འགྱུར་རོ། །འདི་
ནི་དེ་བཞིན་གཤེགས་པས་སྔོན་དུ་དངོས་པོ་བདག་ལ་བལྟ་བར་འགྱུར་བ་མི་འཐད་་
པར་གསུངས་པ་དང་ཅིས་མི་མཚུངས།
བརྩེ་བ་ཆེན་པོས་མ་རྟོགས་པའི་གནས་
རྣམ་པར་འབྱེད་པར་མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ།
ཁྱོད་ཀྱིས་མཐོང་སྣང་འདི་ཁྱོད་ཀྱི་མདུན་དུ་གནས་པར་སྨྲས་པ་ནི་ཡང་དག་པའི་་་་་
དོན་མ་ཡིན་ནོ། །གལ་ཏེ་ངེས་པར་མཐོང་སྣང་འདི་ཁྱོད་ཀྱི་མདུན་དུ་གནས་ཤིང་
མཐོང་བར་ངེས་པ་ཡིན་ན་མཐོང་བའི་རང་བཞིན་འདི་ནི་ཕྱོགས་ཆ་དང་བཅས་་་་་་
པར་འགྱུར་ལ། བསྟན་དུ་མེད་པ་འགྱུར་བ་མ་ཡིན་ནོ། །དེར་མ་ཟད་ད་ལྟ་ཁྱོད་
དང་ལྷན་ཅིག་རྒྱལ་བྱེད་ཚལ་དུ་བསྡད་ནས། ནགས་ཚལ་དང་། ཀླུང་རྒྱུན་
དང་༑ ཕོ་བྲང་དང་། ཀུན་དགའ་ར་བ་དང་། ཡར་ཉི་ཟླའི་བར་དང་།
མདུན་དུ་གངྒཱ་ལ་ཕྱོགས་ཏེ་ཡོངས་སུ་བལྟས་པ་ན། ཁྱོད་ཀྱིས་བདག་གི་སེང་གེ་
ཁྲིའི་མདུན་ནས་ལག་པ་བརྐྱང་སྟེ་རྣམ་པ་སྣ་ཚོགས་དེ་དག་སྟོན་པར་བྱེད་པ་ན་་་
ཐིབས་•པོ་ནི་ནགས་ཚལ་དང་། སྣང་བ་ནི་ཉི་མའི་འོད་དང་། བསྒྲིབས་པ་ནི་
རྩིག་པ་དང་སྒྲིབ་ཡོལ་དང་། ཐལ་བྱུང་ནི་སྟོང་པ་ཡིན་ཏེ། དེ་ལྟར་རྩྭ་●ཤིང་
100-314