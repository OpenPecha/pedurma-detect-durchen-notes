དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༡༩
སུ་འགྱུར་རོ། །དགེ་བའི་མཚན་མ་ཅན་གྱི་རིགས་དེ་དག་ལེ་ལན་རྫོགས་ནས་མིར་
སྐྱེ་ན་འཛངས་པའི་རིགས་སུ་འགྱུར་རོ། །ཁྱིམ་དུ་གསོ་བའི་རིགས་དེ་དག་ལེ་ལན་
རྫོགས་ནས་མིར་སྐྱེ་ན་ཤེས་ལྡན་གྱི་རིགས་སུ་འགྱུར་རོ། །ཀུན་དགའ་བོ། འདི་
དག་ལེ་ལན་རྙིང་པ་རྫོགས་ནས་སླར་ཡང་མིར་སྐྱེ་བ་ཡིན་ནོ། །འདི་དག་ཐམས་
ཅད་ཐོག་མ་མེད་པ་ནས་བསགས་པའི་ལས་ཀྱི་འབྲས་བུས་འཁོར་བཞིན་དུ་ཕན་་་་
ཚུན་དུ་སྐྱེ་བ་དང་གསོད་པ་ལས་བྱུང་བ་ཡིན་ནོ། །དེ་བཞིན་གཤེགས་པ་དང་མ་
འཕྲད་ཅིང་དམ་པའི་ཆོས་མ་ཐོས་ན། ཉོན་མོངས་པའི་དབང་གིས་འཁོར་བར་
འཁོར་བ་ནི་ཆོས་ཉིད་དོ། །ཀྱེ་མ་སྐྱེ་བོ་འདི་དག་ཉམ་ཐག་པ་བརྩེ་བའི་ཡུལ་ཞེས་
བྱའོ༑ །ཀུན་དགའ་བོ།
ཡང་མིར་སྐྱེས་ཤིང་ཡང་དག་པའི་རིགས་པའི་སྒོ་ནས་
ཏིང་ངེ་འཛིན་ཚུལ་བཞིན་སྒོམ་པ་མ་ཡིན་པར་ཡང་དག་པ་མ་ཡིན་པའི་སེམས་ཀྱིས་
ཚུལ་གཞན་དུ་སྒོམ་པས་ལུས་སྲ་བ་ཐོབ་ནས་རི་དང་ནགས་ཚལ་སྐྱེ་བོའི་རྒྱུན་
ལུགས་མེད་པ་རྣམས་སུ་རྣམ་པར་རོལ་ཞིང་རྒྱུ་བའི་དྲང་སྲོང་གི་རིགས་བཅུ་ཡོད་་་
དོ༑ །ཀུན་དགའ་བོ། སེམས་ཅན་དེ་དག་སེམས་རྩེ་གཅིག་པས་སྨན་གྱི་རིལ་བུ་
རྒྱུན་མི་འཆད་པར་འཐུང་སྟེ་ནུས་པ་རྫོགས་པ་ན། འདི་ལ་ས་ལ་རྒྱུ་བའི་དྲང་སྲོང་
ཞེས་བྱའོ། །སེམས་རྩེ་གཅིག་པས་རྩྭ་དང་ཤིང་གི་རྩི་རྒྱུན་མི་འཆད་པར་ཟོས་པས་
སྨན་གྱི་ནུས་པ་རྫོགས་པ་ན་འདི་ལ་འཕུར་འགྲོའི་དྲང་སྲོང་ཞེས་བྱའོ། །སེམས་རྩེ་
གཅིག་པས་གསེར་གྱི་རྡོ་ལ་བརྟེན་པའི་གསེར་འགྱུར་ལ་རྒྱུན་མི་འཆད་པར་སྦྱངས་་་
པས་ནུས་པ་རྫོགས་པ་ན་འདི་ལ་རྣམ་པར་རོལ་ཞིང་རྒྱུ་བའི་དྲང་སྲོང་ཞེས་བྱའོ། །
སེམས་རྩེ་གཅིག་པས་བརྟན་གཡོའི་ཚུལ་རྒྱུན་མི་འཆད་པར་སྒོམ་པས་དབུགས་དང་
ཟུངས་ཀྱི་ནུས་པ་རྫོགས་པ་ན་མཁའ་ལ་རྒྱུ་བའི་དྲང་སྲོང་ཞེས་བྱའོ། །སེམས་རྩེ་
གཅིག་པས་མཆིལ་མའི་བཅུད་ཀྱིས་རྒྱུན་མི་འཆད་པར་གསོས་པས་ནུས་པ་རྫོགས་་་་
100-519