བཀའ་འགྱུར། གཙུག་ཏོར་དཔའ་བར་འགྲོ་བ། ༼ ༡༠༠mpf
རོ༑ །འདི་ལ་བྱང་ཆུབ་སེམས་དཔའི་ཏིང་ངེ་འཛིན་ལས་སྐྱེས་པའི་ སྐྱེ་བ་མེད་་་
པའི་བཟོད་པ་ཞེས་བྱའོ་ཞེས་བཀའ་སྩལ་ཏོ། །དེ་ལྟར་ཀུན་དགའ་བོ་ལ་སོགས་
པའི་འཁོར་འདུས་པ་རྣམས་དེ་བཞིན་གཤེགས་པའི་ཡེ་ཤེས་གསལ་རིག་མངོན་པར་
རྫོགས་པ་“ཕྱེ་ནས་བསྟན་པའི་བཀའ་དྲིན་གྱིས་ཐེ་ཚོམ་དང་རྨོངས་པ་སངས་པར་་་་
གྱུར་ཏོ།
།དེའི་ཚེ་ཐལ་མོ་སྦྱར་ཞིང་ཞབས་ལ་ཕྱག་འཚལ་ཏེ་བཅོམ་ལྡན་འདས་ལ་
གསོལ་པ། ད་ལྟ་བདག་ཅག་གི་ལུས་སེམས་རྙོག་པ་མེད་ཅིང་ཚད་མེད་པའི་
དགའ་བ་དང་ལྡན་པར་གྱུར་●ཏོ།
།མདུད་པ་དྲུག་གྲོལ་བས་གཅིག་ཀྱང་མེད་
པར་འགྱུར་བའི་དོན་ཇི་ཙམ་དུ་རྟོགས་ལགས་ཀྱང་མངོན་པར་བྱང་ཆུབ་པའི་རྩ་བ་་
མ་ཤེས་སོ། །བཅོམ་ལྡན་འདས། བདག་ཅག་ལྟ་བུའི་སྐྱེ་བོ་རབ་ཏུ་འཁྱམས་
ནས་བསྐལ་●པ་ཇི་སྙེད་ཀྱི་བར་དུ་དཔུང་གཉེན་མེད་པར་དྭ་ཕྲུག་ལྟ་བུར་གྱུར་ནས་་
ཇི་ཞིག་ལྟར་ཏེ་དེ་བཞིན་གཤེགས་པའི་ཉེ་དུར་གྱུར་ལགས་ཤིང་། འདི་ཉིད་མས་
བོར་བའི་བྱིས་པ་ཆུང་ངུ་བརྩེ་ལྡན་གྱི་མ་ཉིད་དང་འཕྲད་པ་བཞིན་ནོ། །ཡང་
འདུས་པ་འདི་དང་འཕྲད་ནས་ལམ་ཐོབ་པར་གྱུར་ལ། ཇི་ལྟར་ཐོས་པའི་གསང་
བའི་གདམས་ངག་གི་དོན་འདི་ཡང་ཐོག་མ་ཉིད་ནས་རང་ལ་ཡོད་པ་རྟོགས་པར་་་་་
གྱུར་པ་ལགས་ཀྱི། གཞན་དུ་ན་རྩ་བ་ནས་མ་ཐོས་པ་དང་ཁྱད་པར་མེད་པར་
འགྱུར་རོ། །སྙིང་རྗེ་ཆེན་པོས་ཉེ་བར་དགོངས་ཏེ་བདག་ལ་རྨད་དུ་བྱུང་བའི་ཟབ་
མོ་བསྟན་ནས་དེ་བཞིན་གཤེགས་པའི་གསང་བ་མཐར་ཐུག་པ་གསལ་ཞིང་རྒྱས་ལ་་་
རྫོགས་པར་བཀའ་སྩལ་དུ་གསོལ་ཞེས་གསོལ་ནས་ཡན་ལག་ལྔ་ས་ལ་གཏུགས་ཏེ་་་
ཕྱག་འཚལ་ཏེ་ཕྱིར་རང་གནས་སུ་འཁོད་ནས་བཅོམ་ལྡན་འདས་ཀྱི་རྗེས་སུ་བསྟན་་་
པ་ནོད་ཅིང་འདུག་གོ། །དེའི་ཚེ་བཅོམ་ལྡན་འདས་ཀྱིས་འཁོར་འདུས་པའི་བྱང་
ཆུབ་སེམས་དཔའ་ཆེན་པོ་རྣམས་དངང་། ཟག་པ་ཐམས་ཅད་དང་བྲལ་བའི་དགྲ་
100-414
..