དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ཀྱི་གཙུག་ཏོར་དཔའ་བར་འགྲོ་བ། ༥༥༣
ཚུལ་དེས་སྐྱོ་བའི་སེམས་སྐྱེས་ནས་དེའི་ལུས་ལ་བྲལ་བ་དང་སློབ་མར་བཅས་པ་ལ་་་་
རྒྱལ་པོའི་ཆད་པ་ཕོག་པར་འགྱུར་རོ། །ཁྱེད་ཅག་ཐོག་མ་ནས་རིག་ན་འཁོར་བར་
མི་འཇུག་ལ་འཁྲུལ་ཞིང་བསླུས་པས་མ་རིག་ན་མནར་མེད་ཀྱི་དམྱལ་བར་ལྟུང་ངོ་། །
ཡང་རིགས་ཀྱི་བུ་དག་ཚོར་བའི་ཕུང་པོ་མཆོག་ཏུ་སྟོང་ཞིང་ལོག་པར་རྟོག་པ་ལ་མ་་་
ཐོགས་པར། བརྟན་ཅིང་རྫོགས་ལ་གསལ་བའི་ཏིང་ངེ་འཛིན་ལས་སེམས་ལ་རྫུ་
འཕྲུལ་གྱིས་སྤྲུལ་བསྒྱུར་སྣ་ཚོགས་བྱེད་པར་འདོད་ནས། འབད་པ་ཆེན་པོས་རྫུ་
འཕྲུལ་གྱི་རྒྱུ་གང་ལས་བྱུང་བ་ཚོལ་ཞིང་རྫུ་འཕྲུལ་གྱི་མཐུ་འདོད་པ་ན་དེའི་ཚེ་ལྷའི་་་
བདུད་ཀྱིས་གླགས་རྙེད་ནས་དེ་མ་ཐག་ཏུ་རྫུ་འཕྲུལ་གྱིས་འོངས་ཤིང་མི་དེ་ལ་ཞུགས་
ཏེ་ངག་གིས་མདོ་སྡེ་བཤད་ཀྱང་རང་ཉིད་ལ་བདུད་ཞུགས་པ་མ་ཚོར་བར། བླ་ན་
མེད་པའི་མྱ་ངན་ལས་འདས་པ་ཐོབ་བོ་ཞེས་སྨྲ་ཞིང་། རིགས་ཀྱི་བུ་གང་དག་རྫུ་
འཕྲུལ་འདོད་པ་དག་གི་གམ་དུ་འོངས་ནས་སྟན་ལ་འདུག་སྟེ་ཆོས་འཆད་ཅིང་མི་་་
དེས་ལག་ཏུ་མེ་འབར་བ་བཟུང་སྟེ་ཆ་མང་པོར་བགོས་ནས་ཆོས་ཉན་པ་པོ་འཁོར་་་་
རྣམ་བཞིའི་མགོ་ལ་བཞག་ཅིང༌་། ཉན་པ་པོ་དེ་དག་གི་མགོར་བཞག་པའི་མེ་ལྕེ་
འདོམ་གང་ཙམ་དུ་འབར་ཡང་ཚ་བའི་རང་བཞིན་ཡང་མེད་●བསྲེག་པར་ཡང་མི་་་་
བྱེད་དོ། །སྐབས་ལ་ལར་ཆུའི་སྟེང་དུ་ས་བདེ་ལ་འགྲོ་བ་བཞིན་དུ་འགྲོ། ལ་ལར་
བར་སྣང་ལ་མི་གཡོ་བར་བདེ་བར་འདུག །ལ་ལར་རིལ་བའི་ནང་དུ་འཇུག་ཅིང་
སྣོད་ཆུང་ངུའི་ནང་དུ་ཡང་འདུག་གོ། །དཀར་ཁུང་གི་དྲ་མིག་དང་རྩིག་པ་ལ་ཡང་
ཐོགས་པ་མེད་པར་འགྲོ་སྟེ། མཚོན་ཆ་དང་དམག་ལ་ནི་རང་དབང་མ་ཐོབ་པོ། །
རང་ཉིད་སངས་རྒྱས་སུ་ཁས་འཆེ་ཞིང་གོས་དཀར་པོ་གྱོན་ནས་དགེ་སློང་གི་ཕྱག་་་
དང་དུ་ལེན། བསམ་གཏན་དང་ཚུལ་ཁྲིམས་ལ་སྐུར་པ་འདེབས། རབ་ཏུ་བྱུང་
བ་དག་ལ་ཁ་ཟེར། སྐྱེ་བོ་དག་ལ་ཀླན་ཀ་ཚོལ་ངོ་ཚ་དང་ཁྲེལ་མེད་པར་སྤྱོད་དོ། །
100-553