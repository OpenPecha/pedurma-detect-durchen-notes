དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༢༨༣
ཀྱིས་ཕྱིའི་དངོས་པོ་གསལ་བར་བྱེད་ཀྱི་ནང་གི་དངོས་པོ་མ་ཡིན་པ་བཞིན་ནོ། །
འདི་ནི་ངེས་པར། འདི་ལྟ་སྟེ། གདོན་མི་ཟ་བར་སྟོན་པའི་དགོངས་པ་ལ་
འབབས་“པར་འགྱུར་བ་ཁོ་ན་ལགས་སམ། བཅོམ་ལྡན་འདས་ཀྱིས་བཀའ་སྩལ་
པ༑ ཁྱོད་ཀྱིས་གང་ངའི་རྗེས་སུ་འབྲང་སྟེ་མཉན་ཡོད་ནས་ཁམ་གྱི་ཟས་བསོད་
སྙོམས་ལ་རྒྱུ་བས་རྒྱལ་བྱེད་ཀྱི་ཚལ་དུ་ཟས་སྤངས་པའི་དགེ་སློང་ལ་ལྟོས་ཤིག
ཅིག་●ཅིག་གིས་འཚལ་མ་འཚལ་བས་ཐམས་ཅད་འགྲངས་པར་འགྱུར་ལགས་སམ།
ཀུན་དགའ་བོས་གསོལ་པ། སྟོན་པ་དེ་ལྟར་མ་ལགས་སོ། །ཅིའི་སླད་དུ་ན། དགེ་
སློང་འདི་དག་དགེ་སློང་ཉིད་དུ་མཚུངས་ནའང་ལུས་དང་སྲོག་ཐ་དད་པ་ལགས་་་
པས་ཇི་ལྟར་ན་གཅིག་གིས་འཚལ་མ་འཚལ་བས་ཐམས་ཅད་འགྲངས་པར་འགྱུར།
བཅོམ་ལྡན་འདས་ཀྱིས་བཀའ་སྩལ་པ། རྣམ་པར་ཤེས་པ་གསལ་ཞིང་རིག་པ་ཕྱི་
རོལ་ཏུ་མཆིས་ན་ལུས་དང་སེམས་ཐ་དད་པས་འབྲེལ་བ་མེད་པར་འགྱུར་ལ།
སེམས་ཉིད་ཀྱིས་མཐོང་བ་ན་ལུས་ཀྱིས་མྱོང་བར་མི་འགྱུར་ལ། ལུས་ཉིད་ཀྱིས་
མྱོང་བ་ན་སེམས་ཀྱིས་རྟོགས་པར་མི་འགྱུར་རོ། །བཅོམ་ལྡན་འདས་ཀྱི་ཕྱག་ཤིང་
བལ་ལྟར་འཇམ་པ་འདི་མཐོང་ན་ཁྱོད་ཀྱི་སེམས་བྱེ་བྲག་ཕྱེད་པར་འགྱུར་རམ།
ཀུན་དགའ་བོས་གསོལ་པ། སྟོན་པ་དེ་ལྟར་ལགས་སོ། །བཅོམ་ལྡན་འདས་ཀྱིས་
བཀའ་སྩལ་པ། དེ་ལྟར་ན་རྣམ་པར་ཤེས་པ་ཇི་ལྟར་ཕྱི་རོལ་དུ་མཆིས་ཞེས་བྱ།
དེས་ན་འདི་ལྟར་རྟོགས་པར་བྱ་སྟེ་ཁྱེད་ཀྱིས་རྣམ་པར་ཤེས་པ་ལུས་ཀྱི་ཕྱི་རོལ་དུ་་་་
གནས་པར་སྨྲས་པ་འདི་ནི་གནས་མེད་པའོ། །ཀུན་དགའ་བོས་གསོལ་པ། སྟོན་
པའི་བཀའ་སྩལ་པ་ལྟར་ན། ལུས་ཀྱི་ནང་ཉིད་གསལ་བ་མ་ཡིན་པས་ན་སེམས་
ནང་དུ་མི་གནས་ལ། ལུས་སེམས་ཕན་ཚུན་དུ་འབྲེལ་ཞིང་། མི་འབྲལ་བས་ན་
སེམས་ལུས་ཀྱི་ཕྱི་རོལ་དུ་ཡང་མ་མཆིས་ཏེ། བདག་གིས་འཚལ་བ་ལྟར་ན་གནས་
100-283