དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༥༧༣
ཅིང་སེམས་ཅན་ཡང་ཕྱོགས་བཅུའི་རྩྭ་ཤིང་དུ་འགྱུར་རོ་ཞེས་ཐམས་ཅད་ལ་ཁྱད་་་་
མེད་པར་ཤེས་པ་ཡོད་དོ་སྙམ་དུ་ཁྱད་པར་དུ་འཕགས་པར་རྟོག་ན། སྐྱེ་བོ་དེ་ཤེས་
པ་མེད་པ་ལ་ཤེས་པ་ཡོད་པར་འཛིན་པའི་ལྟ་བར་ལྟུང་སྟེ། ཐམས་ཅད་ལ་སེམས་
ཡོད་པར་འཛིན་པའི་བྷྱ་ཏས་ནཱའི་འཁོར་དུ་འགྱུར་རོ། །སངས་རྒྱས་ཀྱི་བྱང་ཆུབ་
ལ་ནི་ནོར། ཤེས་པ་དང་མཐོང་བ་ནི་འཁྲུལ་ཞིང་སྟོར་རོ། ། འདི་ལ་བཞི་པ་
སེམས་ཀྱིས་ཁྱབ་པར་རྟོགས་ཤིང་རྫུན་པའི་འབྲས་བུ་བསྒྲུབ་པ་ཞེས་བྱ་སྟེ། མངོན་
པར་བྱང་ཆུབ་པ་ལས་རིང་དུ་འགྱུར་ཞིང་མྱ་ངན་ལས་འདས་པའི་གྲོང་ཁྱེར་ལ་རྒྱབ་
ཀྱིས་ཕྱོགས་ནས་ལོག་པར་ཤེས་པའི་རིགས་སུ་སྐྱེའོ། །ཡང་རིགས་ཀྱི་བུ་དག་འདུ་
བྱེད་ཐམས་ཅད་སྟོང་ཞིང་རྩ་བའི་གནས་རྣམ་པར་ཤེས་པ་ལ་ཞུགས་པས་སྐྱེ་བ་དང་
འགག་པ་ཞི་བར་གྱུར་ཀྱང་འགོག་པའི་རང་བཞིན་རྣམ་པར་དག་པ་མ་རྫོགས་པས།
གལ་ཏེ་རྫོགས་པར་ཆུད་ཅིང་དབང་པོ་ཕན་ཚུན་དུ་འཇུག་ཅིང་རྗེས་སུ་མཐུན་པར་་
གྱུར་པས་རྫོགས་པར་ཆུད་པ་ལས་སྤྲུལ་ཏེ། ཐམས་ཅད་སྐྱེད་པར་ནུས་སོ་སྙམ་དུ་
བསམས་ནས། མེའི་འོད་འདོད་པ་དང་། ཆུའི་གཙང་ཞིང་དྭངས་པ་ལ་དགའ་
བ་དང་། རླུང་གི་ཀུན་ཏུ་རྒྱུ་བ་ལ་སྲེད་པ་དང་། སོ་སོ་སྣ་ཚོགས་བསྒྲུབ་པ་ལ་
བརྟགས་པས་སོ་སོར་གཙོ་བོར་བྱས་ཏེ། འདི་ལ་ཡུལ་ཐམས་ཅད་དབྱུང་ཞིང་སྐྱེད་
པའི་རྩ་བའི་རྒྱུ་ཡིན་ནོ་ཞེས་ཡུན་རིང་དུ་གནས་ཤིང་ཁྱད་པར་དུ་འཕགས་པར་རྟོག་
ན༑ སྐྱེ་བོ་དེ་སྐྱེ་བ་དང་སྐྱེ་བ་མེད་པར་འཛིན་པའི་ལྟ་བར་ལྟུང་སྟེ། འོད་སྲུང་
དང་༑ བྲམ་ཟེ་དཀའ་ཐུབ་ཀྱིས་ལུས་སེམས་གདུངས་ཤིང་མེ་དང་ཆུ་ལྷ་བཀུར་
བས་སྐྱེ་འཆི་ལས་ཐར་བའི་དོན་དུ་བརྩོན་པ་དག་གི་འཁོར་དུ་འགྱུར་རོ། །སངས་
རྒྱས་ཀྱི་བྱང་ཆུབ་ལ་ནི་ནོར། ཤེས་པ་དང་མཐོང་བ་ནི་འཁྲུལ་ཞིང་སྟོར་རོ། །
འདི་ལ་ལྔ་པ་བཀུར་བ་གཙོ་བོར་འཛིན་པས་སེམས་འཁྲུལ་ཏེ་དངོས་པོ་ལ་ཞེན་ཅིང་
100-573