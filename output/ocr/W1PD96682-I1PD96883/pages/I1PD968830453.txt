དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ།
༤༣༧
མདུན་དུ་རྒྱལ་ཆེན་བཞིའི་གཟུགས་སུ་སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་་་་་
པར་བྱེད་དོ། །སེམས་ཅན་གང་དག་ལྷའི་གནས་སུ་སྐྱེས་ནས་ལྷ་དང་འབྱུང་པོ་
བཀོལ་བར་འདོད་ན། བདག་དེའི་མདུན་དུ་རྒྱལ་ཆེན་རིས་བཞི་པའི་ལྷའི་བུའི་
གཟུགས་སུ་སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་པར་བྱེད་དོ། །སེམས་ཅན་
གང་དག་མིའི་རྒྱལ་པོར【འགྱུར་བར་“འདོད་ན། བདག་དེའི་མདུན་དུ་མིའི་རྒྱལ་
པོའི་གཟུགས་སུ་སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་པར་བྱེད་དོ། །སེམས་
ཅན་གང་དག་རིགས་མཐོན་པོར་སྐྱེས་ནས་འཇིག་རྟེན་གྱི་སྐྱེ་བོ་དག་གི་བཀུར་བའི་་
གནས་སུ་འགྱུར་བར་འདོད་ན། བདག་དེའི་མདུན་དུ་རྒྱལ་རིགས་ཀྱི་སྐྱེ་བོའི་
གཟུགས་སུ་སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་པར་བྱེད་དོ། །སེམས་ཅན་
གང་དག་རིག་བྱེད་སྨྲ་བ་ལ་མཁས་ཤིང་ལུས་བདེ་བར་●གནས【པ་ཞིག་ཏུ་●འགྱུར་་་
བར་འདོད་ན་བདག་དེའི་མདུན་དུ་བློན་པོ་ཆེན་པོའི་རིགས་ཅན་གྱི་གཟུགས་སུ་་་
སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་པར་བྱེད་དོ། །སེམས་ཅན་གང་དག་
རྒྱལ་ཁམས་བདེ་བའི་ཐབས་སྒྲུབ་པ་དང་མཐའི་བྱ་བ་དག་གཏན་ལ་འབེབས་པར་་་
འདོད་ན་བདག་དེའི་མདུན་དུ་སྣ་ཆེན་པོ་ལ་གཏོགས་པའི་གཟུགས་སུ་སྤྲུལ་ཏེ་དེ་ལ་
ཆོས་བསྟན་ནས་ཕན་པ་སྒྲུབ་པར་བྱེད་དོ། །སེམས་ཅན་གང་དག་རྩིས་ཀྱི་རིག་
བྱེད་སློབ་པ་ལ་དགའ་བ་དང་ལུས་བསྲུང་ཞིང་གསོ་བར་འདོད་ན། བདག་དེའི་
མདུན་དུ་བྲམ་ཟེའི་གཟུགས་སུ་སྤྲུལ་ཏེ་དེ་ལ་ཆོས་བསྟན་ནས་ཕན་པ་སྒྲུབ་པར་བྱེད་
དོ།༑ ༑ །གང་དག་སྐྱེས་པ་ལས་རབ་ཏུ་བྱུང་ཞིང་ཚུལ་ཁྲིམས་གཙང་མ་བསྲུང་བར་
འདོད་ན་བདག་དེའི་མདུན་དུ་དགེ་སློང་གི་གཟུགས་སུ་སྤྲུལ་ཏེ་དེ་ལ་ཆོས་བསྟན་་་་་
ནས་ཕན་པ་སྒྲུབ་པར་བྱེད་དོ། །གང་དག་བུད་མེད་ལས་རབ་ཏུ་བྱུང་ཞིང་ཚུལ་
ཁྲིམས་གཙང་མ་བསྲུང་བར་འདོད་ན་བདག་དེའི་མདུན་དུ་དགེ་སློང་མའི་གཟུགས་
100-437