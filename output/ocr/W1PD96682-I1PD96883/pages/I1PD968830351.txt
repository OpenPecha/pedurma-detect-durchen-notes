དེ་བཞིན་གཤེགས་པའི་གསང་བའི་དོན་ཐོབ་པའི་རྒྱུ་བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་སྟོན་པ་སངས་རྒྱས་ཀྱི་གཙུག་ཏོར་དཔའ་བར་འགྲོ་བ། ༣༣༥
ཁྱེར་●ནས་ཐག་རིང་དཔག་ཚད་སྟོང་གི་སར་ཕྱིན་ནས་རྒྱལ་ཁམས་གཞན་ལ་བསྐྱེལ་
བ་ལྟར་རྣམ་ཤེས་ཀྱི་ཕུང་པོ་དེ་ཁོ་ན་ལྟར་ཤེས་པར་བྱའོ། །ཀུན་དགའ་བོ། ནམ་
མཁའ་སྟོང་པ་ཕྱོགས་དེ་ནས་འོངས་པ་མ་ཡིན། ཕྱོགས་འདི་ནས་ཞུགས་པ་མ་
ཡིན་ནོ། །ཀུན་དགའ་བོ་འདི་ལྟར་རིག་པར་བྱ་སྟེ། གལ་ཏེ་ཕྱོགས་དེ་ནས་
འོངས་པ་ཡིན་ཞེ་ན། བུམ་པའི་ནང་དུ་ནམ་མཁའ་སྟོང་པས་བཀང་སྟེ་ཁྱེར་ནས་
སོང་བའི་ཕྱིར་བུམ་པ་འདིའི་རྩ་བའི་གནས་ཀྱི་ནམ་མཁའ་ཅུང་ཟད་བྲི་བར་འགྱུར་་
བར་རིགས་སོ། །གལ་ཏེ་ཕྱོགས་འདི་ནས་ཞུགས་པ་ཡིན་ཞེ་ན།
བུག་པ་ཕྱེ་ནས་
བུམ་པ་ཁ་སྦུབ་ན་ནམ་མཁའ་ཕྱིར་འབྱུང་བ་མཐོང་བར་རིགས་སོ། །དེའི་ཕྱིར་
རྣམ་ཤེས་ཀྱི་ཕུང་པོ་ཀུན་རྫོབ་ཙམ་ཡིན་ཞིང་གདོད་མ་ནས་རྟེན་ཅིང་འབྲེལ་པར་་་
འབྱུང་བ་མ་ཡིན། རང་བྱུང་བ་མ་ཡིན་ཞེས་ཤེས་པར་བྱའོ།།
=
དེ་བཞིན་གཤེགས་པའི་གསང་བ་བསྒྲུབ་པའི་དོན་མངོན་པར་ཐོབ་པའི་རྒྱུ།
བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་རྒྱ་མཚོ་སྟོན་པ།
སངས་རྒྱས་ཀྱི་
གཙུག་ཏོར་དཔའ་བར་འགྲོ་བ་ཞེས་བྱ་བ་ཐེག་པ་ཆེན་པོའི་མདོ།
བམ་པོ་གསུམ་
པ༑ དེ་ནས་ཀུན་དགའ་བོ། ཇི་ལྟར་ན་སྐྱེ་མཆེད་དྲུག་གདོད་མ་ནས་དེ་བཞིན་
གཤེགས་པའི་སྙིང་པོ་དོན་དམ་པའི་དེ་ཁོ་ན་ཉིད་ཡིན་ཞེ་ན། ཀུན་དགའ་བོ།
མིག་གིས་གཟུགས་ལ་གཏད་ནས་ངལ་བའི་རྒྱུས་འཁྲུལ་ནས་སྣང་གཟུགས་བརྙན་་་་་
དང་མཚུངས་ལ། མིག་དང་བཅས་པ་ངལ་བའི་འཁྲུལ་པ་ཐམས་ཅད་དང་བྱང་
ཆུབ་ཀྱི་ཆོས་ཉིད་ཀྱིས་གཏད་ནས་འཁྲུལ་བའི་མཚན་མ་ཞེས་བྱ་བ་ནི། སྣང་བ་
དང་མུན་པ་གཉིས་བདེན་པ་མ་ཡིན་པའི་ཡུལ་ལ་བརྟེན་ནས་བར་སྐབས་དེར་བལྟ་་
བར་བྱ་བ་བྱུང་སྟེ། ཡུལ་གྱི་●རྣམ་པ་མྱོང་བའི་ཕྱིར་བལྟ་བའི་དེ་ཁོ་ན་ཉིད་ཅེས་
བྱའོ།༑ །བལྟ་བར་བྱ་བ་འདི་ནི་སྣང་བ་དང་མུན་པ་གཉིས་དང་བྲལ་བ་ན་གཏན་
100-335