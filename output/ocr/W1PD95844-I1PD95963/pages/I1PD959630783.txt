ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
م كالا
།འོན་ཀྱང་ཞེས་བྱ་བ་ནི་དེའི་་
དགེ་བའི་ཆོས་ཀྱི་རྗེས་སུ་མཐུན་པར་མི་རུང་ངོ་།
རྗེས་སུ་མི་མཐུན་པ་ཡིན་མོད་ཀྱི་ཞེས་བྱ་བའོ། །ཉོན་མོངས་པ་ཀུན་ཏུ་འབྱུང་་་་
བས་ཞེས་བྱ་བ་རྒྱས་པར་འབྱུང་བ་ལ། ཉོན་མོངས་པ་ཀུན་ཏུ་འབྱུང་བར་ཡོངས་
སུ་ཤེས་པ་ཉིད་ཆོས་ལ་ངེས་པར་སེམས་པའི་བཟོད་པ་ལ་སོགས་པའི་རྣམ་པར་ཤེས་
པ་ཡིན་ལ། དེ་ཡང་སྦྱོར་བ་ལས་བྱུང་བ་ཡིན་པས་ཉོན་མོངས་པ་ཅན་གྱི་མཇུག་་
ཐོགས་སུ་འབྱུང་བར་རིགས་སོ། །ཉོན་མོངས་པ་ཅན་ནི་སྟོབས་ཆུང་བ་ཡང་མ་་་
ཡིན་ཏེ། ཐོག་མ་•མེད་པའི་དུས་ནས་གོམས་པའི་ཕྱིར་རོ།
།དེའི་ཕྱིར་དེ་ཉོན་
མོངས་པ་ཅན་གྱི་མཇུག་ཐོགས་སུ་འབྱུང་བར་མི་འགལ་ལོ། །མངོན་པར་འདུ་བྱ་
བ་མེད་པར་འབྱུང་བའི་ཕྱིར་ཞེས་བྱ་བ་འབྱུང་ངོ་། །ཇི་ལྟར་མངོན་པར་འདུ་བྱ་
བ་མེད་པར་འབྱུང་ཞེ་ན། སྦྱོར་བ་ལ་མི་བལྟོས་•པའི་ཕྱིར་རོ། །འོ་ན་ཇི་ལྟར་
དེ་གསལ་བ་ཉིད་ཡིན་ཞེ་ན། ལས་སུ་རུང་བའི་ཕྱིར་ཏེ་དེ་ནི་དགེ་བའི་རྩ་བ་་་
ཐམས་ཅད་ཀྱི་ས་བོན་ཡིན་པའི་ཕྱིར་རོ། །གསལ་བའི་ཕྱིར་སྐྱབས་བྱེད་པར་
པས་གཟུགས་ན་སྤྱོད་པའི་ཉོན་མོངས་པ་ཅན་གྱི་མཇུག་ཐོགས་སུ་ནི་འདོད་པ་ན་་་
སྤྱོད་པའི་སྐྱེས་ནས་•ཐོབ་པ་འབྱུང་ངོ་། །འདིའི་མཇུག་ཐོགས་སུ་ནི་འདིའོ། །
འདི་ནི་འདིའི་མཇུག་ཐོགས་སུའོ། །ཞེས་སེམས་རྣམས་མཇུག་ཐོགས་ཉིད་དུ་་་
འབྱུང་བ་བཤད་ལ། དེ་དག་ཀྱང་ཡིད་ལ་བྱེད་པའི་དབང་གིས་འབྱུང་བ་དེའི་་་་
ཕྱིར་ཡིད་ལ་བྱེད་པ་ནི་གསུམ་སྟེ་ཞེས་ཡིད་ལ་བྱེད་པ་ཉེ་བར་བཀོད་དོ། །རང་གི་
མཚན་ཉིད་ཡིད་ལ་བྱེད་པ་ནི་གང་གིས་དངོས་པོ་རྣམས་ཀྱི་རང་གི་མཚན་ཉིད་ཡིད་
ལ་བྱེད་པ་སྟེ། གཟུགས་ནི་གནོད་པར་བྱར་རུང་བའི་མཚན་ཉིད་ཅན་ཚོར་བ་ནི་
ཉམས་སུ་མྱོང་བའི་མཚན་ཉིད་ཅན་ཞེས་བྱ་བ་ནས་རྣམ་པར་ཤེས་པ་ནི་རྣམ་པར་་
རིགས་པའི་མཚན་ཉིད་ཅན་ནོ་སྙམ་པ་ལ་སོགས་པའི་བར་རོ། ། སྤྱིའི་མཚན་ཉིད་
118-769