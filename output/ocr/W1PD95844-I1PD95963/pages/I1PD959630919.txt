ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
གོམས་པའི་བག་ཆགས་ལས་བྱུང་བ་སྐྱེ་བས་ཐོབ་པའི་ཤེས་རབ་མེད་པ་དེ་ནི་བྱིས་་
པའོ༑ །གང་ཞིག་ལུང་ལས་བྱུང་བ་མེད་པ་དེ་ནི་ཐོས་པ་དང་མི་ལྡན་པའོ། །
གང་ཞིག་རྟོགས་པ་ལས་བྱུང་བ་བདེན་པ་མངོན་པར་རྟོགས་པ་ལས་སྐྱེས་པ་མེད་པ་
དེ་ནི་སོ་སོ་སྐྱེ་བོའོ། །བདག་ཏུ་ལྟ་བ་དག་ལ་སྟེ་དེ་ལ་འདོད་པ་ལ་སོགས་པ་མ་་་
ཐོབ་པ་དག་ལ་ནི་འདུན་པ་སྟེ་དོན་དུ་གཉེར་བའོ། །ཐོབ་པ་དག་ལ་ནི་འདོད་་་
ཆགས་ཏེ་མངོན་པར་ཞེན་པའོ། །བདག་ཏུ་སྨྲ་བ་རྣམས་ལ་སྟེ་དེ་ལ་འདོད་པ་ལ་་་་
སོགས་པ་མ་ཐོབ་པ་དག་ལ་ནི་འདུན་པ་སྟེ་དོན་དུ་གཉེར་བའོ། །ཐོབ་པ་དག་ལ་
ནི་འདོད་ཆགས་ཏེ་མངོན་པར་ཞེན་པའོ། །ཡུལ་མ་ཐོབ་པ་རྣམས་ལ་ནི་འདུན་པ་སྟེ།
དོན་དུ་གཉེར་བའོ། །ཐོབ་པ་རྣམས་ལ་ནི་འདོད་ཆགས་ཏེ། འདོད་པ་ལ་སོགས་
པ་དེ་རྣམས་ལ་འདུན་པ་དང་འདོད་ཆགས་གང་ཡིན་པ་དེ་ཉེ་བར་ལེན་པ་ཡིན་གྱི།
ཇི་སྐད་བཤད་ཉིད་མ་རིག་བཅས། །ཉེར་ལེན་བཅས་ཏེ་ལྟ་རྣམ་∶གཉིས། །ཕྱེ་
བའི་ཕྱིར་རོ་ཞེས་བྱ་བ་ནི་ཉེ་བར་ལེན་པ་མ་ཡིན་ནོ་སྙམ་དུ་བསམས་པ་ཡིན་ནོ། ། །
ཡང་སྲིད་པའི་ཞེས་བྱ་བ་ནི་ཡང་སྲིད་པའི་འབྲས་བུ་ཅན་ཡིན་ནོ། །དེ་ནི་འདིར་
སྲིད་པ་ཡིན་ནོ་ཞེས་བྱ་བ་ནི། འདི་ནི་འདིར་སྲིད་པའོ་ཞེས་བྱ་བའི་ཐ་ཚིག་གོ། །
གཞན་དག་ན་རེ། འདི་འདིར་སྲིད་པའི་ཚིག་བླ་དྭགས་•སམ་མཚན་ཉིད་དོ་་་
ཞེས་ཟེར་རོ། །རྣམ་པར་ཤེས་པ་འཇུག་པའི་ཚུལ་དུ་ཞེས་བྱ་བ་ནི་ལས་ཀྱི་འཕེན་
པའི་དབང་གིས་རྣམ་པར་ཤེས་པའི་རྒྱུན་སྲིད་པ་བར་མ་དང་འབྲེལ་བའི་ཕྱིར་མེ་་་
འབར་བ་འགྲོ་བའི་ཚུལ་དུ་འགྲོ་བ་དེ་དང་དེར་འགྲོ་བར་འགྱུར་ཏེ་ཞེས་སྔར་ཇི་་་
སྐད་བཤད་པ་བཞིན་ནོ། །མདོ་དེ་ལས་ཇི་སྐད་བཤད་པ་ལྟ་བུའོ་ཞེས་བྱ་བ་ནི།
རྒ་བ་གང་ཞེ་ན་སྤྱི་ཅེར་དང་མགོ་སྐྱ་དང་གཉེར་མ་མང་བ་དང་རྙིངས་པ་དང་རྒུར་
པ་དང་འཁྱོགས་པ་དང་། གོ་བཱ་ན་སཱ་གྱོལ་པོ་དང་དབུགས་ཀྱི་སྒྲ་ངར་ངར་པོ་་་
118-905