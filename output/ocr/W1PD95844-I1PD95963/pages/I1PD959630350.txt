༣ ༣ ༦
བསྟན་འགྱུར། སྣ་ཚོགས། ༼༣༽ ༢༢༤
དེ་བཞིན་དུ་ཡིད་་
།གཟུགས་ལ་སོགས་པ་
ངེས་པར་འབྱུང་བ་ལ་བརྟེན་པ་སྐྱེའོ་ཞེས་བྱ་བའི་བར་དང་།
མི་བདེ་བ་དང་། བཏང་སྙོམས་ཀྱང་བསྡུས་པ་ལྟ་བུའོ།
རྣམས་ལ་སོ་སོར་རྟོག་པ་ལ་ནི་ཡོངས་སུ་དཔྱོད་╗པ་སྔོན་དུ་འགྲོ་བ་ཅན་གྱི་ཡིད་་་་
བདེ་བ་དགེ་བ་འདོད་ཆགས་དང་བྲལ་བ་དང་མཐུན་པའི་ཕྱིར་ངེས་པར་འབྱུང་བ་
ལ་བརྟེན་པ་སྐྱེ་ལ། གཟུགས་ལ་སོགས་པ་དག་གིས་བསླུས་པ་ལ་ནི་ཚུལ་བཞིན་དུ་
ཡིད་མི་བདེ་བ་འདོད་ཆགས་དང་བྲལ་བ་དང་མཐུན་པའི་ཕྱིར་ངེས་པར་འབྱུང་བ་
ལ་བརྟེན་པའོ། །གཟུགས་ལ་སོགས་པའི་ཡུལ་དག་ལ་སོ་སོར་བརྟགས་ཤིང་་་
བཏང་སྙོམས་སུ་གནས་ཏེ། ཡིད་བདེ་བར་ཡང་མི་འགྱུར་ཡིད་མི་བདེ་བར་ཡང་
མི་འགྱུར་བ་ཞེས་བྱ་བ་ནི་ངེས་པར་འབྱུང་བ་ལ་བརྟེན་པའི་བཏང་སྙོམས་ཏེ།
འདོད་ཆགས་དང་བྲལ་བ་དང་རྗེས་སུ་མཐུན་པའི་ཕྱིར་། །དེ་ལྟར་ན་ཡིད་བདེ་
བ་དང་ཡིད་མི་བདེ་བ་དང་བཏང་སྙོམས་རྣམས་ཀྱང་རྣམ་པར་བྱང་བ་ལ་དབང་་་
བྱེད་དོ་ཞེས་བྱ་བར་ཤེས་སོ་ཞེས་ཟེར་རོ། །ཞེས་བྱ་བ་ནི་བྱེ་བྲག་ཏུ་སྨྲ་བས་ཇི་་་་
སྐད་སྨྲས་པའི་དོན་མ་ལུས་པ་རྣམས་ལ་དབང་བྱེད་པ་མི་སྲིད་པས་སློབ་དཔོན་མ་་
རངས་པར་སྟོན་པར་བྱེད་དོ། །གཞན་དག་ན་རེ་ཞེས་བྱ་བ་ནི་དཔེ་སྟོན་པ་་
རྣམས་སོ། །རྣམ་པར་ཤེས་ནས་ཡ་ང་བ་ཡོངས་སུ་སྤང་བའི་ཕྱིར་ཞེས་བྱ་བ་ལ།
དེ་ལ་གནོད་པ་བྱུང་བ་ཡོངས་སུ་གཅོད་པས་རྣམ་པར་ཤེས་པ་ཡ་ང་བ་སྤོང་གི་མིག་
དང་རྣ་བ་དག་གིས་ནི་ལུས་སུ་བསྲུང་བ་མ་ཡིན་ཏེ། འདི་ལྟར་མ་བྱུང་བ་ནི་་
མཐོང་ཞིང་ཐོས་ཀྱང་ཡོངས་སུ་མི་སྤོང་ངོ་། །གལ་ཏེ་ལུས་ཡོངས་སུ་བསྲུང་བ་མ་
ཡིན་ན། དེ་དག་གང་ལ་དབང་བྱེད་ཅེ་ན། དེ་གཉིས་རྣམ་པར་ཤེས་པ་ལ་ནི་
དབང་བྱེད་དོ་ཞེས་བྱ་བ་གསུངས་ཏེ། ནའི་སྒྲ་ནི་རྣམ་པར་ཤེས་པ་ཁོ་ན་ལའོ་་་་
ཞེས་ངེས་པར་གཟུང་བའི་ཕྱིར་རོ། །གལ་ཏེ་མིག་གིས་མཐོང་ངོ་རྣ་བས་ཐོས་སོ་་
118-336