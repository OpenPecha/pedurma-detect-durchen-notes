ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
327
དེ་ལ་ཉོན་མོངས་པ་ཆུང་ངུ་ནི་ཕྱིན་ཅི་ལོག་གི་རྟོག་པ་སྔོན་དུ་འགྲོ་བ་ཅན་ནོ། །
ཉོན་མོངས་པ་སྔོན་དུ་གྱུར་པ་ནི་ཉོན་མོངས་པ་ཆེན་པོ་སྟེ་ཡུལ་དང་མཚུངས་པར་་
ལྡན་པ་ཉིད་དོ། །དེའི་ཕྱིར་འགའ་ཞིག་ལ་ཉོན་མོངས་པ་ཅན་གྱི་ཡིད་སྔོན་དུ་འགྲོ་
བ་ལས་རྣམ་པར་ཤེས་པ་པ་སྐྱེའོ། །འགའ་ཞིག་ལ་ཉོན་མོངས་པ་ཅན་མ་ཡིན་པ་་་་
སྔོན་དུ་འགྲོ་བས་ཞེས་བྱ་བ་མ་ཆགས་པ་ལ་སོགས་པའི་རང་བཞིན་ནོ། །མ་ཆགས་
པ་དང་ཞེ་སྡང་མེད་པ་དང་གཏི་མུག་མེད་པ་དང་ངོ་ཚ་ཤེས་པ་དང་། ཁྲེལ་ཡོད་པ་
དང་ཆོས་ལྔ་པོ་དེ་དག་ནི་རང་གི་ངོ་བོས་དགེ་བ་ཡིན་གྱི་གཞན་དང་མཚུངས་པར་
ལྡན་པས་ནི་མ་ཡིན་ནོ། །ཚོར་བ་ལ་སོགས་པ་སེམས་ལས་བྱུང་བ་གཞན་དག་མ་་་་
ཆགས་པ་ལ་སོགས་པ་དང་མཚུངས་པར་ལྡན་པ་དེ་དག་ནི་མཚུངས་པར་●ལྡན་པ་
ཁོ་ནས་དགེ་བ་ཡིན་གྱི་རང་གི་ངོ་བོས་ནི་མ་ཡིན་ནོ། །མ་ཆགས་ལ་སོགས་པས་ཀུན་
ནས་བསླང་བས་སྐྱེ་བ་ལ་སོགས་པ་དང་ལྡན་པ་མ་ཡིན་པ་དང་རྣམ་པར་རིག་བྱེད་
མ་ཡིན་པའི་གཟུགས་ཀྱང་སྟེ། འདི་དག་གི་དགེ་བ་ཉིད་ནི་ཀུན་ནས་སློང་བའི་་་་་་
དབང་གིས་ཡིན་གྱི་མཚུངས་པར་ལྡན་པ་དང་རང་གི་ངོ་བོས་ནི་མ་ཡིན་ནོ། །སོ་་་
སོར་བརྟགས་པས་འགོག་པ་ནི་ཞེས་བྱ་བ་ནི་དོན་དམ་པས་དགེ་བ་ཡིན་ནོ། །ཆགས་
པ་ལ་སོགས་པའི་ངོ་བོ་ཉིད་དང་ཞེས་བྱ་བ་ལ། ཆགས་པ་དང་སྡང་བ་དང་རྨོངས་
པ་དང་། ངོ་ཚ་མེད་པ་དང་ཁྲེལ་མེད་པ་ནི་རང་གི་ངོ་བོས་མི་དགེ་བའོ། །ཆགས་
པ་ལ་སོགས་པ་དང་མཚུངས་པར་ལྡན་པ་ཚོར་བ་ལ་སོགས་པ་ནི་མཚུངས་པར་ལྡན་
པའི་སྒོ་ནས་སོ། །སྐྱེ་བ་ལ་སོགས་པ་དང་རྣམ་པར་རིག་བྱེད་མ་ཡིན་པའི་གཟུགས་
ནི་ཀུན་ནས་སློང་བའི་སྒོ་ནས་སོ། །གཞན་ནི་ལུང་དུ་མ་བསྟན་པ་ཡིན་ནོ་ཞེས་བྱ་བ་
ནི༑ གང་ཞིག་རང་གི་ངོ་བོས་དགེ་བ་དང་མི་དགེ་བ་མ་ཡིན་པ་དང་། དེ་དང་
མཚུངས་པར་ལྡན་པ་མ་ཡིན་པ་དང་། དེ་དག་གིས་ཀུན་ནས་བསླང་བ་མ་ཡིན་པ་
118-211