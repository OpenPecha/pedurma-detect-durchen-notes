タク
བསྟན་འགྱུར། སྣ་ཚོགས། ༼༽ ༢༢༤
བསྔལ་སྐྱེ་བའི་སྒོ་ནས་མིག་ལ་སོགས་པ་དག་མིག་སྨན་དང་རྡུལ་ལ་སོགས་པ་དག་་
གིས་“ཕན་བཏགས་པ་དང་གནོད་པ་བྱས་པའི་རྗེས་སུ་བྱེད་ཅིངང་། དེ་བཞིན་དུ་
གསལ་བ་དང་མི་གསལ་བར་སྐྱེས་པས་གསལ་བ་དང་མི་གསལ་བའི་རང་བཞིན་དུ་
གྱུར་པ་ཉིད་ཀྱང་རྗེས་སུ་བྱེད་དེ། དེའི་ཕྱིར་མིག་ལ་སོགས་པ་རྣམ་པར་གྱུར་པས་
རྣམ་པར་ཤེས་པ་རྣམས་འགྱུར་བ་ཡིན་ནོ་ཞེས་བྱ་བ་ཤེས་པར་བྱའོ། །གཟུགས་ལ་
སོགས་པ་དག་གྱུར་པས་དེ་དག་འགྱུར་བ་ནི་མ་ཡིན་ཏེ། གཟུགས་ལ་སོགས་པ་་་
དག་གི་ཕན་པ་དང་གནོད་པ་གསལ་བ་དང་མི་གསལ་བ་ཉིད་ཀྱི་རྗེས་སུ་མི་བྱེད་་་་
པའི་ཕྱིར་རོ། །འདི་ལྟར་གཟུགས་ལ་སོགས་པ་ཡང་མིག་སེར་གྱིས་མིག་●ཉམས་
པ་རྣམས་ཀྱིས་“དུང་སེར་པོར་མཐོང་བ་ཡིན་ལ། རབ་རིབ་ལ་སོགས་པས་་
གནོད་པ་བྱས་ན་གཟུགས་རྣམ་པར་འགྱུར་བར་མཐོང་བ་ཡིནན་ནོ། །དེ་བཞིན་དུ་
མིག་མི་གསལ་ན་གཟུགས་རང་གི་མཚན་ཉིད་ཀྱིས་ཚང་ཡང་མིག་གི་རྣམ་པར་ཤེས་
པ་མི་གསལ་བ་ཉིད་དུ་འགྱུར་རོ། །དེ་ལྟར་ན་མིག་གསལ་ན་གཟུགས་མི་གསལ་་
ཡང་དེའི་རྣམ་པར་ཤེས་པ་གསལ་བར་སྐྱེའོ། །འདིར་རྟེན་གྱི་དོན་ནི་རྗེས་སུ་བྱེད་
པའི་དོན་ཡིན་ནོ། །ཤིན་ཏུ་ལེགས་པ་ཡིན་གྱི་ཞེས་བྱ་བ་ནི་ཆེས་ལེགས་པ་ཡིན་ནོ་
ཞེས་བྱ་བའི་ཐ་ཚིག་གོ། །ལུས་རླུང་ལ་སོགས་པས་སུན་ཕྱུང་བ་དང་རྣམ་པར་་་་
དག་པ་ལས་རྣམ་པར་ཤེས་པ་འཁྲུགས་པ་དང་མ་འཁྲུགས་པ་སྐྱེ་སྟེ། དེ་དེའི་རྟེན་
ནི་མ་ཡིན་ནོ། །ཡོད་ཀྱང་རྗེས་སུ་བྱེད་དོ་ཞེས་བརྗོད་པར་བྱ་བ་དེ་ལྟ་ན་དེའི་ཚེ་
ཡང་རང་གི་རྟེན་གྱི་རྗེས་སུ་བྱེད་པ་ཉིད་དོ། །གང་ཞིག་གི་ལུས་སྡུག་བསྔལ་བར་
སྐྱེས་པ་དེ་ལ་སྡུག་བསྔལ་གྱི་ཚོར་བ་དང་ལྷན་ཅིག་ཐམས་ཅད་འཁྲུགས་པའི་ལུས་ཀྱི་
རྣམ་པར་ཤེས་པ་འགགས་ནས་རྒྱུད་དེ་ཉིད་ལ་ཡིད་ཀྱི་རྣམ་པར་ཤེས་པ་འཁྲུགས་པ་
སྐྱེའོ།༑ །དེ་ལས་བཟློག་པས་ནི【འཁྲུགས་པ་མ་ཡིན་∶པ་སྐྱེ་སྟེ། དེའི་ཕྱིར་དེ་ནི་
118-314