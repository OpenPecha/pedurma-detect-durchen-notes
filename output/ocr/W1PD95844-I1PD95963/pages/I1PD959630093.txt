ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
م لا
བརྟགས་པ་མ་ཡིན་པས་འགོག་པ་ཐོབ་པ་ཁོ་ན་སྟེ། དེ་དག་ཟག་པ་མེད་པ་ཡིན་
པའི་ཕྱིར་སོ་སོར་བརྟགས་པས་འགོག་པ་མེད་ཀྱི་རྐྱེན་མ་ཚང་བ་ཉིད་ཀྱི་ཕྱིར་སོ་་་་་
སོར་བརྟགས་པ་མ་ཡིན་པས་འགོག་པ་ཐོབ་པོ། །མི་སྐྱེ་བའི་ཆོས་ཅན་སྨོས་པ་ནི་
འདས་པ་དང་ད་ལྟར་བྱུང་བའི་སྐྱེ་བའི་ཆོས་རྣམ་པར་གཅད་•པའི་ཕྱིར་དུའོ། །
ཟག་པ་མེད་པ་སྨོས་པ་ནི་ཟག་པ་དང་བཅས་པ་བསལ་བའི་ཕྱིར་དུའོ། །འདུས་་
བྱས་སྨོས་པ་ནི་འདུས་མ་བྱས་བསལ་བའི་ཕྱིར་ཏེ་དེ་ཡང་མི་སྐྱེ་བའི་ཆོས་ཅན་དང་
ཟག་པ་མེད་པ་ཡིན་ནོ། །དཔེར་ན་དད་པས་རྗེས་སུ་འབྲང་བའི་ལམ་མངོན་དུ་་
གྱུར་པ་ན་ཆོས་ཀྱི་རྗེས་སུ་འབྲང་བའི་ལམ་རྐྱེན་མ་ཚང་བས་སོ་སོར་བརྟགས་པ་མ་
ཡིན་པས་འགོག་པར་ཐོབ་པ་དང་སྡུག་བསྔལ་ལ་ཆོས་ཤེས་པའི་བཟོད་པའི་ཚེ་སྡུག་
བསྔལ་ལ་ཆོས་ཤེས་པའི་བཟོད་པ་མ་འོངས་པ་རྣམས་བཞི་ཆར་དང༌་། དེ་བཞིན་
དུ་སྡུག་བསྔལ་ལ་རྗེས་སུ་ཤེས་པའི་བཟོད་པའི་ཚེ་སྡུག་བསྔལ་ལ་རྗེས་སུ་ཤེས་པའི་་
བཟོད་པ་རྣམས་ཏེ་དེ་ལྟར་བདེན་པ་སོ་སོ་ལ་བརྗོད་པར་བྱ་ཞིང་། དེ་བཞིན་དུ་
གཞན་ལ་ཡང་སྦྱར་བར་བྱའོ། །གཉི་ག་ཟག་པ་དང་བཅས་པ་མི་སྐྱེ་བའི་ཆོས་་་་
ཅན་རྣམས་ཏེ་འདི་དག་ཟག་པ་དང་བཅས་པའི་ཕྱིར་སོ་སོར་བརྟགས་པས་འགོག་
པ་ཡིན་ལ། མི་སྐྱེ་བའི་ཆོས་ཅན་ཡིན་པའི་ཕྱིར་སོ་སོར་བརྟགས་པ་མ་ཡིན་པས་་
འགོག་པའོ། །གཉི་ག་མ་ཡིན་པ་ནི་ཟག་པ་མེད་པ་འདས་པ་དང་ད་ལྟར་བྱུང་བ་
དང་སྐྱེ་བའི་ཆོས་ཅན་རྣམས་ཏེ། དེ་རྣམས་ནི་ཟག་པ་མེད་པ་ཡིན་པའི་ཕྱིར་སོ་་
སོར་བརྟགས་པས་འགོག་པ་མི་འཐོབ་པོ། །སྐྱེས་པ་དང་སྐྱེ་བའི་ཆོས་ཅན་ཉིད་ཀྱི་
ཕྱིར་སོ་སོར་བརྟགས་པ་མ་ཡིན་པས་འགོག་པའོ། །ཇི་ལྟར་ཟག་པ་དང་བཅས་པ་
རྣམས་ཤེས་པར་བྱ་བ་ཡིན་པ་དེ་བཞིན་དུ་འདུས་བྱས་རྣམས་ཀྱང་ཡིན་པས་འདུས་
བྱས་དེ་དག་གང་ཞེ་ན་ཞེས་དྲིས་ཏེ། ལམ་གྱི་བདེན་པ་མ་གཏོགས་པ་བསྡུ་བའི་་
118-79