人。
བསྟན་འགྱུར། སྣ་ཚོགས། ༼༽ ༢༢༤
ཕྱིར་འདུས་བྱས་ཞེས་བཟུང་ནས་དྲིས་སོ། །དེའི་ཕྱིར། འདུས་བྱས་ཆོས་་
རྣམས་དེ་དག་ཀྱང་། །གཟུགས་ལ་སོགས་པའི་ཕུང་པོ་ལྔ།
།ཞེས་གསུངས་ཏེ།
དེ་ལ་ནད་དང་རྒ་ཤི་ལ་སོགས་པ་ཉེ་བར་འཚེ་བའི་ཁྱད་པར་རྣམས་ཀྱིས་གནོད་་་་་
པས་ན་ཕུང་པོའོ། །ཚུལ་ཁྲིམས་ལ་སོགས་པ་དང་འབྲེལ་བའི་ཕུང་པོ་ལྔ་རྣམ་པར་
གཅད་པའི་ཕྱིར་དུ་གཟུགས་ལ་སོགས་པ་སྨོས་སོ། །གཟུགས་ལ་སོགས་པའི་ཡུལ་
དགག་པའི་ཕྱིར་ཕུང་པོ་ཞེས་སྨོས་སོ། །གལ་ཏེ་གཟུགས་ལ་སོགས་པ་བྱས་པའི་་་
ཕྱིར་ན་བྱས་ན་“ཞེས་བརྗོད་པར་བྱ་བ་མ་ཡིན་ནམ་བྱེད་པའི་དུས་བྱས་ཞེས་པ་དོན་
མེད་དོ་ཞེ་ན། དོན་མེད་པ་མ་ཡིན་ཏེ་དེ་ནི་རྐྱེན་གཅིག་གིས་སྐྱེད་པ་འགའ་ཡང་
མེད་དོ་ཞེས་བསྟན་པའི་ཕྱིར་དེ་ལྟར་བཤད་དོ། །བྱས་པ་ཞེས་བརྗོད་ན་ནི་་
གཟུགས་ལ་སོགས་པ་རྐྱེན་གཅིག་གིས་སྐྱེད་པ་ཉིད་མ་བཀག་པར་འགྱུར་རོ། །
འདུས་བྱས་ཀྱི་སྒྲའི་དོན་བསྟན་པའི་ཕྱིར་རྐྱེན་རྣམས་འདུས་ཤིང་ཕྲད་ནས་བྱས་་་་་
པས་ན་འདུས་བྱས་ཞེས་གསུངས་ཏེ། འདུས་ཤིང་ཞེས་བྱ་བ་ནི་ཚོགས་ཤིང་ཞེས་
བྱ་བ་སྟེ་འབྲས་བུ་བསྐྱེད་པ་ལ་ཕན་ཚུན་རྗེས་སུ་མཐུན་པར་གྱུར་ནས་ཞེས་བྱ་བའི་
ཐ་ཚིག་གོ། །འདིར་སྔ་མ་ནི་བསྟན་པའི་ཚིག་ཡིན་ལ་ཕྱི་མ་ནི་བཤད་པའི་ཚིག་་་
ཡིན་ཏེ་སྔ་མ་ཁོ་ནའི་རྣམ་གྲངས་ཡིན་པའི་ཕྱིར་རོ། །འདུས་ཤིང་ཞེས་བྱ་བ་་
འདིས་ནི་དུས་ཐ་དད་པ་རྣམས་འབྲས་བུ་རྗེས་སུ་མཐུན་པའི་ཕྱིར་འདུས་པར་སྟོན་
ཏེ༑ དཔེར་ན་ཡིད་རྣམ་པར་ཤེས་པ་ལ་འདས་པའི་ཡིད་དང་མ་འོངས་པའི་་་་་
ཆོས་རྣམས་ལྟ་བུའོ། །ཕྲད་ནས་ཞེས་བྱ་བ་འདིས་ནི་དུས་ཐ་མི་དད་པ་རྣམས་ཏེ།
དཔེར་ན་མིག་གི་རྣམ་པར་ཤེས་པ་ལ་མིག་དང་གཟུགས་དག་དང་། མྱུ་གུ་ལ་ས་
དང་ཆུ་དང་ས་བོན་རྣམས་བཞིན་ནོ་ཞེས་ཁ་ཅིག་གོ། །ཡང་གཞན་དག་ན་རེ་་་་
འདུས་ཤིང་ཞེས་བྱ་བ་ནི་བར་ཆད་མེད་པར་སྐྱེ་བར་བྱེད་པ་ས་དང་ཆུ་དང་ས་བོན་
118-80