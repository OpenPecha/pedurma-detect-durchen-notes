کام م
བསྟན་འགྱུར། སྣ་ཚོགས། ༼༽ ༢༢༤
བྱ་བ་རྒྱས་པར་སྨོས་སོ། །བསྐལ་པ་ཕུང་པོ་ལྔའི་རང་བཞིན་ཡིན་•ནོ་ཞེས་བྱ་བ་
ནི༑ དེ་དག་ཉིད་དུས་གཏམ་གཞི་●དང་། །ཞེས་ཁམས་ཀྱི་མཛོད་ཉིད་ལས་་
བཤད་དེ་དུས་མང་པོ་ནི་བསྐལ་པ་ཡིན་ནོ།
།སིལ་བུ་ཞེས་བྱ་བ་ནི་ལུང་དག་གི་་
ནང་དུ་མ་འདུས་པའི་ཕྱིར་རོ། །གཞན་དག་ལ་ལྟ་བ་སྐྱེས་ཏེ་ཞེས་བྱ་བ་ནི་འདིར་
ལྟ་བས་ཞེས་བྱ་བའི་སྒྲས་སྙིང་རྗེས་བཤད་ཀྱི་སྲེད་པ་ནི་མ་ཡིན་ནོ།
།རིགས་་
གཞན་ཁོ་ན་ཞེས་བྱ་བ་ནི་སྐྱེ་མཆེད་དྲུག་གི་ཁྱད་པར་རམ་དགེ་བའི་རྩ་བ་དག་གོ། །
དམན་པ་དེ་དང་དེའི་ཐབས་ཀྱིས་ཞེས་བྱ་བ་རྒྱས་པར་འབྱུང་སྟེ། འདིར་ནི་སོ་་་
སོའི་སྐྱེ་བོ་དང་འཕགས་པ་ཉན་ཐོས་དང་བྱང་ཆུབ་སེམས་དཔའ་རྣམས་ཀྱི་འཇུག་
པ་བཤད་དོ། །དེའི་ཚེ་སྙིགས་མ་ལྔ་པོ་འདི་ལྟ་སྟེ་ཞེས་བྱ་བ་ནི་ཤིན་ཏུ་ལྷག་པ་ནི་
ཆེས་བླ་ལྷག་•པའོ། །འདིར་ཚེ་ཉིད་ཐ་ཆད་ཡིན་ཞིང་། ངན་སྙིགས་སུ་གྱུར་པ་
ནི་སྙིགས་མ་དག་གོ། །དུས་ཀྱི་སྙིགས་མ་ལ་སོགས་པ་ཡང་དེ་དང་འདྲའོ། །གོ་
རིམས་བཞིན་དུ་ཞེས་བྱ་བ་ནི་ཚེའི་སྙིགས་མས་ནི་སྲོག་རྒུད་པར་བྱེད་དེ་གནས་པའི་
དུས་ཐུང་ངུ་འཕེན་པར་བྱེད་པའི་ཕྱིར་རོ། །དུས་ཀྱི་སྙིགས་མས་ནི་ཡོ་བྱད་རྒུད་་
པར་བྱེད་དེ། འབྲུ་ལ་སོགས་པ་རྣམས་རོ་དང་ནུས་པ་དང་སྨིན་པ་དང་མཐུ་ཆུང་
བར་འགྱུར་བའི་ཕྱིར་དང་། དུས་ཀྱང་དེའི་བདག་ཉིད་ཡིན་པའི་ཕྱིར་རོ། །
གཉིས་ཀྱིས་ནི་དགེ་བའི་ཕྱོགས་རྒུད་པར་བྱེད་དོ་ཞེས་བྱ་བ་ནི་ཉོན་མོངས་པ་དང་་
ལྟ་བའི་སྙིགས་མ་དག་གིས་སོ། །ཇི་ལྟར་ཞེ་ན་དེའི་ཕྱིར་འདོད་པའི་བསོད་ནམས་
དང་བདག་ངལ་བ་ཞེས་སྨོས་ཏེ། འདོད་པའི་བདེ་•བ་ཉིད་འདོད་པའི་བསོད་་
ནམས་ཏེ་དེར་ཆགས་པའི་ཕྱིར་རོ། །ཡང་ན་འདོད་པའི་བསོད་ནམས་ནི་འདོད་
པའི་སྲེད་པ་སྟེ། དེས་འདོད་པའི་བདེ་བ་ལ་ཆགས་པར་བྱེད་ཅེས་བྱ་བའི་ཐ་ཚིག་
གོ༑ །བདག་ངལ་བ་ནི་བདག་ལ་ཉེ་བར་གདུང་བ་སྟེ་བདག་གཟིར་བའོ། །དེ་
118-996