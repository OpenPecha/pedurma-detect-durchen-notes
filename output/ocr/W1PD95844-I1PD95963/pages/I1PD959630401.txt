ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
གི་སྒྲ་ནི་དྲི་མེད་ཀྱང་། །ཞེས་རྗེས་སུ་དྲང་བའི་དོན་ཏེ་མ་གཏོགས་ཞེས་བྱ་བར་་
སྦྱར་རོ། །སྡུག་བསྔལ་དག་ཅེས་བྱ་བ་ནི་སྡུག་བསྔལ་དང་ཡིད་མི་བདེ་བ་དག་སྟེ།
གཉི་ག་ཡང་རྗེས་སུ་མི་མཐུན་པའི་ཕྱིར་སྒྲ་གཅིག་གིས་བརྗོད་དོ། །གཟུགས་ཀྱི་་་
ཁམས་ན་ནི་ཕོ་དང་མོ་དང་ཡིད་མི་བདེ་བའི་དབང་པོ་དག་དང་། སྔར་སྨྲས་་་་
པའི་ཟག་པ་མེད་པ་གསུམ་མ་གཏོགས་པ་དབང་པོ་ལྷག་མའོ། །མི་མཛེས་པར་་་
བྱེད་པའི་ཕྱིར་ཞེས་བྱ་བ་ནི། འདོམས་ཀྱི་སྦ་བ་སྦུབས་སུ་ནུབ་པ་རྣམས་ཀྱི་ཅིའི་་
ཕྱིར་མི་མཛེས་ཏེ། དེའི་ཕྱིར་ནུབ་པ་ཁོ་ན་ལེགས་སོ་ཞེས་སློབ་དཔོན་འདུས་་
བཟང་ཟེར་རོ། །འདིར་ཕོའི་རྒྱུ་མཚན་ཅན་དུ་མཐོང་ནས་དྲི་བ་ནི་ཕོའི་དབང་པོ་
མེད་ན་དེ་ནི་ལྟར་ན་དེ་དག་ཕོ་ཞེས་བྱའོ། །ཚུལ་བཞིན་མ་ཡིན་པར་དྲིས་པའི་
ཕྱིར་དྲི་བ་ནི་ག་ལས་དབྱུང་ཞེས་བྱ་བའོ། ། དེ་ན་ཕོའི་ངོ་བོ་ཕོའི་དབང་པོ་ལས་་
གཞན་པ་འདོད་པའི་ཁམས་ན་ཡོད་པ་གང་ཡིན་པ་དེ་ནི་ཡོད་དོ། །དེ་ནི་ང་རོ་་
དང་གཡོ་བ་དང་དབྱིབས་ཀྱིས་བསྡུས་པ་ཡིན་ཏེ། དེ་ཡང་འདོད་པའི་ཁམས་ན་
ཕོའི་དབང་པོ་དང་ལྷན་ཅིག་རྒྱུ་བར་མཐོང་གི་མོའི་དབང་པོ་དང་ལྷན་
ནི་མ་ཡིན་ནོ། །གཞན་དག་ན་རེ་འདོད་ཆགས་དང་བྲལ་བས་ངེས་པར་འབྱུང་་་
བའི་སྐྱེས་བུའི་བྱེད་པ་ཡོད་པའི་ཕྱིར་རོ་ཞེས་ཟེར་ཏེ།
འདི་མོའི་དབང་པོ་ལ་ཡང་
མཚུངས་སོ། །སྡུག་བསྔལ་གྱི་དབང་པོ་མེད་དོ་ཞེས་རྒྱ་ཆེར་འབྱུང་བ་ལ། སྡུག་
བསྔལ་གྱི་དབང་པོ་ནི་བརྡེག་པ་ལས་སྐྱེས་པའམ་རྣམ་པར་སྨིན་པ་ལས་སྐྱེས་པ་ཡིན་
ན།༑ ༑ དེ་ན་ལུས་དང་བའི་ཕྱིར་བརྡེག་པ་ལས་སྐྱེས་པ་མེད་ལ། མི་དགེ་བ་མེད་
པའི་ཕྱིར་རྣམ་པར་སྨིན་པ་ལས་སྐྱེས་པ་ཡང་མེད་དོ། །ཡིད་མི་བདེ་བའི་དབང་་
པོ་མེད་དོ་ཞེས་བྱ་བ་ལ་སོགས་པ་ལ། དེ་ཡང་རྒྱུས་སྐྱེད་པ་དང་རྐྱེན་གྱིས་སྐྱེད་
པ་ཞིག་ཏུ་འགྱུར་གྲང་། དེ་ན་རྒྱུས་བསྐྱེད་པ་མེད་དེ། རྒྱུད་ཞི་གནས་ཀྱིས་་་་་
118-387