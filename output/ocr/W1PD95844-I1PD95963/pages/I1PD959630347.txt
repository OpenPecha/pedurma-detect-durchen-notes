ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
༣ ༣ ༣
དང་རྣམ་པར་བྱང་བ་ལ་དབང་བྱེད་དོ་ཞེས་བྱ་བར་ངེས་སོ། །སྲོག་གི་དབང་པོ་
ནི་ཞེས་བྱ་བ་ལ་སོགས་པ་ལ། འདིར་རིགས་མཐུན་པར་མཚམས་“སྦྱོར་བ་ནི་་་་
འཆི་བའི་སྲིད་པའི་མཇུག་ཐོགས་སུ་སྲིད་པ་བར་མ་དོར་མཚམས་སྦྱོར་བའམ།
སྐྱེ་བའི་སྲིད་པའི་མཚམས་སྦྱོར་བ་གཟུང་སྟེ། གཟུགས་མེད་པའི་ཁམས་དག་ཏུ་་
ཡང་དེ་རྙེད་པ་ཡིན་པ་དང་སྐྱེ་བ་ངེས་པའི་ཕྱིར་རོ། །དེའི་འོག་རོལ་ཏུ་ནི་ཡང་་
དག་པར་འཛིན【ཏོ། །【འདི་ལྟར་ཉོན་མོངས་པ་དང་དགེ་བའི་སེམས་དང་ལྡན་
པ་ཐམས་ཅད་དང་སྲོག་གི་དབང་པོའི་སྟོབས་ཀྱིས་གཟུགས་མེད་པའི་ཁམས་ནས་་
འཆི་འཕོ་བ་མེད་པར་མཐོང་ངོ་། །གཞན་དག་ན་རེ་དབང་པོ་བཏགས་པ་ལས་་
དབང་པོ་ཡོངས་སུ་གཅོད་པ་ལ་དབང་བྱེད་དོ་•ཞེས་ཟེར་རོ། །ཏཏྠཱ་བི་བྷཱ་པཱ་ཏྟ་
བྷཱ་བོ་བཱ་བྷཱ་བཱཏ། - དངོས་པོ་ལ་དངོས་པོ་ལས་རྒྱ་དཔེ་ཅིག་ན་བེ་ཙ་ཟེར་དངོས་པོ་མེད་པའི་ཕྱིར་རོ། །ཞེས་་
སོ་དེའི་ཚེ་དྲི་ཟའི་སེམས་གཉིས་པོ་ཞེས་རྒྱ་ཆེར་འབྱུང་སྟེ། ཕ་མ་དག་ལོག་པར་་
འཇུག་པའི་དུས་སུའོ། །འདིས་ནི་ཀུན་ནས་ཉོན་མོངས་པ་ཅན་གྱི་སེམས་ཀུན་་
ཏུ་སྤྱོད་པ་མེད་པར་སྐྱེ་བའི་སྲིད་པ་མེད་པའི་ཕྱིར་ཡིད་ཀྱི་དབང་པོ་ནི་ཡང་སྲིད་
མཚམས་སྦྱོར་བ་ལ་ཡང་དབང་བྱེད་དོ་ཞེས་སྟོན་པར་བྱེད་དོ། །གཞན་དག་ནི་་་
འདི་ལ་ཀུན་དགའ་བོ་གལ་ཏེ་རྣམ་པར་ཤེས་པ་མའི་མངལ་དུ་མཇུག་“པར་མ་གྱུར་
ན་ནི་ཞེས་བྱ་བ་རྒྱ་ཆེར་འབྱུང་བ་ཁུངས་སུ་སྨྲའོ། །དབང་གི་ངོ་བོ་མཐུན་པར་་་
བྱེད་པ་ལ་དབང་བྱེད་པ་ཉིད་ཀྱིས་ནི་དབང་གི་ལུས་དང་ངག་དག་མཐུན་པར་་
འཇུག་གོ་ཞེས་བྱ་བའི་དོན་ཏོ། །དེ་ཉིད་ལ་ཁུངས་ནི་ཇི་སྐད་དུ་ཞེས་བྱ་བ་རྒྱ་ཆེར་
སྨོས་ཏེ། འཇིག་རྟེན་འདི་ནི་སེམས་ཀྱིས་ཁྲིད། །སེམས་ཀྱིས་ཡོངས་སུ་དྲངས་
པ་ཡིན།
།སེམས་ཀྱི་ཆོས་ནི་གཅིག་པུ་ཡི། །དབང་གི་རྗེས་སུ་ཆོས་ཀུན་འགྲོ། །
ཞེས་བྱ་བ་འབྱུང་ངོ་། །འདིར་འཇིག་རྟེན་ནི་ཉེ་བར་ལེན་པའི་ཕུང་པོ་ལྔ་ལ་བྱ་སྟེ།
118-333