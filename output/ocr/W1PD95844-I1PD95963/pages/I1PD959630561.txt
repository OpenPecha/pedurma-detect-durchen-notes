ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
42
པ་འཕངས་པ་ཆད་ན་ཡིད་དང་ཆོས་དག་ལ་བརྟེན་ནས་ཡིད་ཀྱི་རྣམ་པར་ཤེས་པ་་
སྐྱེ་ལ། འདུ་ཤེས་མེད་པ་པ་ནི་ལས་ཀྱི་རྣམ་པར་སྨིན་པའི་འཕེན་པ་ཟད་པས་་་་
འཆི་འཕོ་བར་འགྱུར་རོ།
།སྙོམས་པར་འཇུག་པ་དག་བསྟན་ཟིན་ཏོ། །
སྲོག་ནི་ཚེ་ཡིན། འདི་རྣམ་“གྲངས་བརྗོད་པ་ཡིན་གྱི་མཚན་ཉིད་ནི་མ་་་་
ཡིན་ཏེ་བསྟན་བཅོས་ལས་བསྟན་པའི་ངོར་བྱས་པའི་ཕྱིར་རོ། །དེ་ཉིད་ཀྱི་ཕྱིར་་་
ཆོས་མངོན་པ་ལས་འདི་སྐད་དུ་ཞེས་བྱ་བ་སྨོས་སོ། །རྣམ་གྲངས་ནི་གྲུབ་ན་་
མཚན་ཉིད་བྱེད་པ་ཡིན་ནོ། །འདི་ནི་སྲོག་དང་འདྲ་བར་གྲུབ་པས་འདིས་སྲོག་གི་
དོན་ངེས་པར་མི་ནུས་ཏེ་དེའི་ཕྱིར་ཚེ་ཞེས་བྱ་བའི་ཆོས་འདི་གང་ཡིན་པ་ཞེས་བྱ་བ་
རྒྱས་པར་འབྱུང་ངོ་། །དྲོད་དང་ནི་རྣམ་ཤེས་རྟེན་གང་ཡིན་པའོ་ཞེས་བྱ་བ་དེ་་་
འབྲས་བུའི་སྒོ་ནས་འཆད་པའོ། །གནས་པའི་རྒྱུ་ཞེས་བྱ་བ་ནི་རྟེན་དུ་གྱུར་པ་་་་
ཞེས་བྱ་བ་འདི་རྣམ་པར་བཤད་པའོ། །འདི་སྐད་བསྟན་པར་འགྱུར་ཏེ་ཇི་སྲིད་དུ་
ཚེ་ཡོད་པ་དེ་སྲིད་དུ་འདི་གཉིས་རྒྱུན་ཆགས་སུ་འཇུག་པ་ཡིན་ནོ།
།ད་ནི་ཚེའི་་་
རྟེན་དུ་གྱུར་པ་ཞེས་བྱ་བ་འབྱུང་སྟེ་གནས་པའི་རྒྱུ་གང་ཡིན་ཞེས་བྱ་བའི་དོན་ཏོ། །
དྲོད་དང་རྣམ་པར་ཤེས་པ་དེ་དག་ཉིད་ཡིན་ནོ་ཞེས་བྱ་བ་འབྱུང་སྟེ་ཚེ་ནི་དེ་དག་ལ་
རག་ལས་ཏེ་གནས་པའི་ཕྱིར་རོ། །འོ་ན་ནི་ཞེས་བྱ་བ་རྒྱས་པར་འབྱུང་བ་ལ།
གང་དག་ལ་ཕན་ཚུན་བལྟོས་ཏེ་འཇུག་པ་ཡོད་པ་དེ་དག་ནི་ཕན་ཚུན་བལྟོས་ཏེ་་
འཇུག་པའོ། །དེའི་དངོས་པོ་ནི་ཕན་ཚུན་བལྟོས་ཏེ་འཇུག་པ་ཉིད་དེ་ཕན་ཚུན་་་
བལྟོས་ཏེ་འཇུག་པ་ནི་དེའི་ཕྱིར་རོ། །དེ་དག་ལས་ནི་དྲོད་དང་རྣམ་པར་ཤེས་པ་
དང་ཚེ་གསུམ་ལས་སོ། །གང་ཞིག་སྔར་ལྡོག་པར་འགྱུར་ཏེ་ཞེས་བྱ་བ་རྒྱས་པར་་
འབྱུང་སྟེ། ཚེ་མ་ལྡོག་∶པར་གཞན་དག་ལྡོག་པ་མེད་ལ་གཞན་དག་ལྡོག་པ་མེད་
པར་ཡང་ཚེ་ལྡོག་པ་མེད་དོ། །དེ་བཞིན་དུ་གཞན་ལ་ཡང་བརྗོད་པར་བྱ་སྟེ།
118-547