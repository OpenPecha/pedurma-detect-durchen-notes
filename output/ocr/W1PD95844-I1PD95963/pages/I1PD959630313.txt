ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२९९
སོ༑ །འོ་ན་ཅི། གང་འདིར་ཐོབ།- ཡཱ་ཏྲ་བྲཱཔྟ་མོཀྶཾ་ཏེ་རྒྱ་དཔེ་གཅིག་ན་དེས་ཡུལ་དང་་་
ཕྲད་པ་གསུམ་གསུངས་སོ། །སྣ་ནི་རང་ཉིད་དང་ཉེ་བར་སྐྱེས་པའི་དྲི་འཛིན་པར་
བྱེད་ཀྱི། མིག་གཞན་"དུ་ཡང་ཐག་རིང་པོ་ན་ཡོད་པ་མ་ཡིན་ནོ། ། དྲིས་པ་ལ་
འདི་ངེས་པར་བརྗོད་པར་བྱ་སྟེ། དབུགས་མ་རྔུབས་པར་དྲི་མི་འཛིན་པའི་ཕྱིར་
རོ་ཞེས་པ་འདི་ནི་མངོན་པར་ཞེན་པ་ཙམ་མོ། །ཁ་ཅིག་ཕྲད་པའི་དངོས་པོ་དོན་
གཞན་འདོད་དེ། དཔེར་ན་བྱེ་བྲག་པ་རྣམས་ཀྱི་གཞན་དུ་ནམ་མཁའི་ཁམས་་་
ཀྱིས་ཆོད་པ་དང་ཉེ་བར་སྐྱེ་བ་དངང་།
གཞན་དུ་བདག་ཉིད་འཇིག་རྟེན་གྱི་ཁམས་
ཀྱིས་ཆོད་པར་སྐྱེའོ་ཞེས་བྱ་བ་ལྟ་བུའོ། །དེའི་ཕྱིར་ཕྲད་པ་ཞེས་བྱ་བ་འདི་ཅི་ཞེ་ན་
ཞེས་པ་དྲིས་སོ། །འདབ་ཆགས་པར་འབྱུང་བའོ་ཞེས་བྱ་བ་ལན་ཏེ། དེ་ལྟར་་
ན་འདབ་ཆགས་པར་འབྱུང་བ་ལས་མ་གཏོགས་པའི་ཕྲད་པ་གཞན་ཡོད་པ་མ་ཡིན་
ནོ་ཞེས་བྱ་བར་ཤེས་པར་བྱས་པར་འགྱུར་རོ། །འདབ་ཆགས་པར་འབྱུང་བ་ཡང་
ཁ་ཅིག་གི་ལྟར་ན་ནམ་མཁའི་ཁམས་མ་གཏོགས་པའི་གཟུགས་ཀྱིས་མ་ཆོད་པ་ཉིད་
ཀྱི་ཕྱིར་ཡིན་ལ། གཞན་དག་གི་ལྟར་དུ་གཟུགས་ཐམས་ཅད་ཀྱིས་མ་ཆོད་པ་ཉིད་
ཀྱི་ཕྱིར་ཡིནན་ནོ། །ཅི་རྡུལ་ཕྲ་རབ་རྣམས་ཞེས་རྒྱ་ཆེར་འབྱུང་བ་ལ་གལ་ཏེ་ཕན་་་
ཚུན་རེག་ན་ཆ་ཤས་དང་བཅས་པར་ཐལ་བར་འགྱུར་ལ།
ཆ་ཤས་མེད་པ་ཉིད་་་
ཡིན་ན་ཡང་སེམས་དང་སེམས་ལས་བྱུང་ལྟར་རེག་པ་མེད་དོ། །ཅི་སྟེ་མི་རེག་ན་
དེ་ལྟ་ཡིན་ཡང་གསུམ་ནི་ཡུལ་དང་ཕྲད་པའོ་ཞེས་བྱ་བར་འགལ་ཏེ་མ་རེག་པ་ནི་་་་
ཕྲད་པ་མ་ཡིན་ནོ། །འདིར་ནི་རྫས་ཀྱི་རྡུལ་ཕྲ་རབ་ལ་མངོན་པར་འདོད་ཀྱི།
འདུས་པའི་རྡུལ་ཕྲ་རབ་ནི་མ་ཡིན་ཏེ། དེ་ནི་ཆ་ཤས་དང་བཅས་པའི་ཕྱིར་རོ། །
འདྲེས་པར་འགྱུར་རོ་ཞེས་བྱ་བ་ནི་ཡུལ་ཐ་མི་དད་པར་འགྱུར་རོ་ཞེས་བྱ་བའི་དོན་
ཏེ༑ དེའི་ཆ་ཤས་ཀྱི་དངོས་པོ་མེད་པར་ཐལ་བར་སྣང་ངོ་། །དེའི་ཕྱིར་བདག་
118-299