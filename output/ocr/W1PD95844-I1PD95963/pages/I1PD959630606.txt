५९२
བསྟན་འགྱུར། སྣ་ཚོགས། ༼ ༢༢༤
རྣམ་པར་དབྱེ་བ་དང་། གཞན་ཉིད་དང་། གཞན་ཉིད་མ་ཡིན་པ་དག་ཀྱང་་
ཁས་བླང་བར་བྱ་དགོས་སོ། །ཡོད་པ་ལ་སོགས་པའི་བློ་འགྲུབ་པར་བྱ་བའི་ཕྱིར་་
ཞེས་བྱ་བའི་སོགས་པའི་སྒྲས་ནི་རྫས་དང་། བུམ་པ་དང་། སྒྲ་ལ་སོགས་པའི་
བློ་བསྡུ་སྟེ། དེ་དག་བསྒྲུབ་པར་བྱ་བའི་ཕྱིར་ཡོད་པ་དང་། རྫས་དང་།
བུམ་པ་ཉིད་དང་། གཟུགས་ལ་སོགས་པ་ལ་▪སྤྱི་དང་བྱེ་བྲག་དག་ཀྱང་ཁས་བླང་
བར་བྱབྱའོ། །གཟུགས་ཀྱི་ལྡན་པ་ཞེས་བྱ་བ་ལ། འདིར་ལྡན་པ་ཞེས་བྱ་བ་ནི་་་་
དཔེར་བརྗོད་པ་སྟེ། _ གཟུགས་ཀྱི་རྣམ་པར་དབྱེ་བ་གཟུགས་གཅིག་ཉིད་ཅེས་བྱ་་
བ་ལ་སོགས་པ་གཞན་ལ་ཡང་བརྗོད་པར་བྱའོ། །གཟུགས་ཀྱི་རང་བཞིན་ཞེས་བྱ་
བའི་དྲུག་ལ་•འདི་ཡང་ཇི་ལྟར་བརྟག །གང་གི་ཕྱིར་རང་བཞིན་གཟུགས་ལས་་
གཞན་ཡོད་པ་ནི་མ་ཡིན་ནོ། །དེའི་ཕྱིར་གདོན་མི་ཟ་བར་འདི་ལྟར་བརྟག་པར་་
བྱ་སྟེ། ཚོར་བ་ལ་སོགས་པ་དག་ལ་ཡང་ཡོད་པའི་ཕྱིར། རང་བཞིན་ནི་རྣམ་་
པ་མང་དུ་ཡོད་པ་དེ་བྱེ་བྲག་ཏུ་བྱ་བའི་ཕྱིར་གཟུགས་ཀྱི་རང་བཞིན་ཞེས་དྲུག་པར་
མཛད་དེ། ཅི་ནས་ཀྱང་གཟུགས་གཟུགས་ཞེས་བྱ་བ་ཁོ་ན་རང་བཞིན་དུ་ཤེས་་་་
པར་བྱའི་གཞན་ནི་ཤེས་པར་མི་འགྱུར་བར་བྱ་བ་ཡིན་ནོ། ། །དེ་ལྟ་བས་ན་སྐྱེ་བ་་
ཞེས་བྱ་བ་འདི་ནི་མ་བྱུང་བ་ལས་བྱུང་བར་ཤེས་པར་བྱ་བའི་དོན་དུ། སྐྱེ་བ་ལ་་
ལྟོས་•པ་མེད་པ་རྟག་•པ་ཙམ་མཛད་པ་ཡིན་ཏེ། དཔེར་ན་གྲངས་ལ་སོགས་པ་
དག་མེད་ཀྱང་ཟླ་བོ་མེད་པར་ཤེས་པར་བྱ་བའི་ཕྱིར་གཅིག་ཅེས་གཏགས་པ་ཙམ་་་
དང་། ཆུང་ངུ་ཤེས་པར་བྱ་བའི་ཕྱིར་ཆུང་ངུ་དང་། ཡུལ་འདབ་ཆགས་པར་་
སྐྱེ་བར་ཤེས་པར་བྱ་བའི་ཕྱིར་ལྡན་པ་ཞེས་བྱ་བ་དང་། ཡུལ་ཐ་དད་པར་སྐྱེས་་
པ་ཤེས་པར་བྱ་བའི་ཕྱིར་རྣམ་པར་དབྱེ་བ་ཞེས་བྱ་བ་དེ་ལྟ་བུ་ལ་སོགས་པ་བྱེད་པ་་་
བཞིན་ནོ། །རྣམ་པ་མང་དུ་ཡོད་པ་ཞེས་བྱ་བ་རྣམ་པ་མང་པོ་ཡོད་པ་སྟེ།
118-592