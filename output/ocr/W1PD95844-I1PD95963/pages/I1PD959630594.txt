५१०
བསྟན་འགྱུར། སྣ་ཚོགས། ༼༽ ༢༢༤
དོ་ཞེས་བསྟན་པའི་ཕྱིར་ཡང་མདོར་ན་བཅོམ་ལྡན་འདས་ཀྱིས་ནི་ཞེས་བྱ་བ་རྒྱས་་་
པར་སྨོས་སོ། །འདི་དག་ཐམས་ཅད་ཀྱི་སོ་སོའི་སྐྱེ་བ་དང་འཇིག་པ་དག་གི་རྒྱུན་
ནི་ཐམས་ཅད་ཀྱི་གནས་པ་ཞེས་བྱ་སྟེ།
དེའི་ཕྱིར་དེ་ལས་རྣམ་པ་གཞན་དུ་འདི་་
དག་གི་མཚན་ཉིད་ཅེས་བྱ་བ་གྲུབ་པ་ཡིན་ནོ། ། རྒྱུན་གྱི་ཕྱོགས་ལ་ཡང་ཇི་སྐད་་་
བཤད་པའི་ཚུལ་བཞིན་མཚན་ཉིད་རྣམ་པར་གཞག་པ་བརྗོད་པར་བྱའོ། །ད་ནི་
ཇི་ལྟར་ན་མཚན་ཉིད་ཀྱི་གཞིའི་ཆོས་དེ་ཉིད་ཅེས་བྱ་བ་རྒྱས་པར་འབྱུང་བ་ལ།
ཆོས་ཁོ་ན་མ་བྱུང་བ་ལས་བྱུང་བ་དང་། བྱུང་ནས་ཡང་མི་འབྱུང་བ་དང་།
ཆོས་མ་ཡིན་པ་ལས་དོན་གཞན་དུ་གྱུར་པ་ཉིད་ཡིན་ན་མཚན་ཉིད་ཀྱི་གཞིའི་ཆོས་་
གང་ཡིན་པ་དེ་ཉིད་རང་གི་བདག་ཉིད་ཀྱི་ཡིན་ནོ་ཞེས་ཁས་བླངས་པར་འགྱུར་ན།
དེ་ནི་འཐད་པ་ཡང་མ་ཡིན་ཏེ། གཞན་གྱིས་གཞན་མཚོན་པར་བྱེད་པའི་ཕྱིར་ཏེ།
མེ་དང་དུ་བ་བཞིན་ན། འདུས་བྱས་ཀྱི་བདག་ཉིད་དུ་རེད་ལ་དེ་ཉིད་ཁོ་ན་ཡོད་
པ་ཉིད་དང་དེ་ཉིད་སྐྱེ་བ་དང་དེ་ཉིད་འདུས་བྱས་ཉིད་དོ། །དེའི་ཕྱིར་དངོས་པོ་
རྣམས་ཀྱི་མཚན་ཉིད་ཀྱི་གཞིའི་ཆོས་གང་ཡིན་པ་དེ་ཉིད་དེའི་མཚན་ཉིད་དུ་མི་རུང་
ངོ་ཞེ་ན། རེ་ཞིག་ཇི་ལྟར་ཞེས་བྱ་བ་རྒྱས་པར་འབྱུང་སྟེ། སྐྱེས་བུ་ཆེན་པོ་དང་
བ་ལང་ནི་ཚོགས་པའི་བདག་ཉིད་ཡིན་ཞིང་། སྐྱེས་བུ་ཆེན་པོའི་མཚན་ཉིད་་་
རྣམས་དང་། ལྐོག་ཤལ་ལ་སོགས་པ་དག་ནི་ཚོགས་པ་ཅན་གྱི་རང་བཞིན་ཡིན་ལ།
བྱེ་བྲག་པ་རྣམས་ཀྱི་ལྟར་ཚོགས་པ་ལས【གཞན་ཅིག་•ཀྱང་མ་ཡིན་མོད་ཀྱི། འོན་
ཀྱང་གཞན་ཉིད་མེད་ཀྱང་སྐྱེས་བུ་ཆེན་པོ་ཉིད་དང་།
བ་ལང་གི་བ་ལང་ཉིད་་་་
མཚན་ཉིད་ཡིན་ནོ། །སའི་ཁམས་ལ་སོགས་པ་ནི་ས་དང་ཆུ་དང་མེ་དང་རླུང་་
གི་ཁམས་རྣམས་སོ། །དེ་རྣམས་ཀྱི་མཚན་ཉིད་སྲ་བ་ལ་སོགས་པ་ནི་སྲ་བ་དང་་
གཤེར་བ་དང་དྲོ་བ་དང་གཡོ་བ་རྣམས་ཉིད་དོ། །དེ་རྣམས་ས་ལ་སོགས་པའི་་་་
118-580