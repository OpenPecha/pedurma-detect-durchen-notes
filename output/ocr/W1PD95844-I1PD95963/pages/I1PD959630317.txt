ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
१०१
གལ་ཏེ་བདག་ཉིད་ཐམས་ཅད་ཀྱིས་རེག་ན་འདྲེས་པར་འགྱུར་རོ། །རྫས་རྣམས་
སྐད་ཅིག་པ་ཉིད་ལ་རེག་པའི་དུས་མི་སྲིད་པའི་ཕྱིར་དེ་ལ་ནི་མི་གུས་སོ། །སྐད་་
ཅིག་མར་འཛིན་པ་དང་འགལ་བ་ལ་རྒྱུ་སྨྲས་པ་ནི།
སྐད་ཅིག་མ་ཕྱི་མར་གནས་་
པར་འགྱུར་རོ་ཞེས་བྱ་བ་སྟེ། རེག་པའི་སྐད་ཅིག་ནི་སྐྱེས་པའི་སྐད་ཅིག་པས་ཕྱི་་
བ་ཡིནན་་ཏེ། བདག་ཉིད་ཐོབ་མ་ཐག་ཏུ་ཕན་ཚུན་རེག་པའི་ཕྱིར་རོ། །སྐད་་
ཅིག་མ་ཕྱི་མར་གནས་པ་ཡང་མ་ཡིན་ཏེ། དེའི་ཕྱིར་རེག་པའི་དུས་སུ་འགགས་་་
པའི་ཕྱིར་དེ་མི་རེག་གོ། །རེག་པ་ནི་གོས་མཚུངས་པར་སྐྱེ་བ་སྟེ། དེ་ཡང་སྐད་
ཅིག་མ་ཕྱི་མར་གནས་པ་མེད་པར་ཡང་ཡུལ་ཐ་དད་པའི་རྒྱུ་ལས་འགལ་བ་མེད་དོ་
ཞེས་དེ་ལྟར་བསམ་པར་བྱའོ། །འདབ་ཆགས་པ་ལ་རེག་གོ་སྙམ་དུ་འདུ་ཤེས་པར་
ཟད་དོ། །བྱེ་བྲག་ཏུ་སྨྲ་བའི་ལུགས་ལས་འདི་ལ་ཁྱད་པར་ཅི་ཡོད་ཅེ་ན།
འདི་
ནི་གཟུགས་འབའ་ཞིག་ཏུ་མ་ཟད་ཀྱི་བར་དུ་ནམ་མཁའ་ཡང་མི་འདོད་དོ། །
བཙུན་པའི་ལུགས་འདོད་པར་བྱེ་བྲག་ཏུ་སྨྲ་བའི་ལུགས་མ་ཡིན་ནོ།
།འདི་ལ་རྒྱུ་་
ཉིད་གསུངས་པ་དེ་ལྟ་མ་ཡིན་ན་ནི་ཞེས་བྱ་བ་ལ་སོགས་པ་སྟེ། གལ་ཏེ་བཙུན་་་
པའི་ལུགས་ལས་གཞན་དུ་རྡུལ་ཕྲ་རབ་ཀྱི་བར་དག་ཏུ་ནམ་མཁའ་འདོད་ནའོ། །
བར་སྟོང་པ་དག་ཏུ་ཞེས་བྱ་བ་ནི་གཟུགས་གཞན་གྱིས་•མ་བཀག་པ་དག་ཏུའོ། །
འགྲོ་བ་ལ་འགོག་པ་ནི་ཐོགས་པ་སྟེ། དེ་ནི་རྡུལ་ཕྲ་རབ་ཀྱི་བར་སྟོང་པ་དག་ལ་མི་
རིགས་པས་ཐོགས་པ་དང་བཅས་པ་ཉིད་ཉམས་པར་འགྱུར་རོ།
།གནས་བརྟན་་
འདུས་བཟང་ན་རེ། བཙུན་པའི་ལུགས་འདོད་པར་ཡང་མི་བྱ་སྡང་བར་མི་བྱའོ། །
འོ་ན་ཅི་ཞེ་ན། བཙལ་བར་བྱ་སྟེ། གལ་ཏེ་འདི་དག་ལ་བར་ཅུང་ཟད་མེད་ན་
དེ་ལྟ་ན་ཚ་ཤས་དང་བཅས་པའམ་གོ་ས་གཅིག་པར་འགྱུར་རོ། །ཉེས་པ་སྔ་མ་་་
ལས་མི་འདའ་བའི་ཕྱིར་ཇི་ལྟར་བཙུན་པའི་ལུགས་འདོད་ཅེས་ཟེར་རོ། །ཡང་ཇི་
118-303