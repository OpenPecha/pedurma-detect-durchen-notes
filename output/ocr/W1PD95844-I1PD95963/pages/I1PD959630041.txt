ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
२०
མ་སྐྱེས་པའི་ཡུལ་ཡོངས་སུ་མ་ཤེས་པ་དཔེར་བརྗོད་པར་བྱའོ། །དུས་ཤིན་ཏུ་་་་་
བསྐལ་པ་ནི་●འདས་པ་དང་མ་འོངས་པའི་བསྐལ་པ་དུ་མས་ཆོད་པ་རྣམས་ཏེ།
དེ་ལ་ཡང་དེ་རྣམས་ཀྱི་ཤེས་པ་ཐོགས་པ་ཁོ་ན་སྟེ། གང་གི་དབང་དུ་མཛད་ནས་
བཅོམ་ལྡན་འདས་ཀྱིས། ང་ཡིས་འདི་ཡི་ཐར་པ་ཡི། །ས་བོན་ཤིན་ཏུ་ཕྲ་བ་་
ཡང་༌། །ཚོན་དང་རྡོ་ཡི་གསེང་•ན་གསེར། །བག་ལ་ཞ་བ་ལྟ་བུར་གཟིགས། །
ཞེས་གསུངས་ཏེ། གནས་བརྟན་ཤཱ་རིའི་བུས་རབ་ཏུ་འབྱུང་བར་འོས་པའི་སྐྱེས་་
བུ་ཕྱིར་བཏང་བ་དཔེར་བརྗོད་པར་བྱའོ། །བཅོམ་ལྡན་འདས་ཀྱི་སངས་རྒྱས་ཀྱི་
ཆོས་ཡུལ་དང་དུས་ཤིན་ཏུ་བསྐལ་པ་རབ་ཏུ་དབྱེ་བ་མཐའ་ཡས་པ་སྟེ། ཁམས་་་
དང་ས་དང་འགྲོ་བ་དང་སྐྱེ་གནས་དང་རིགས་དང་ཉོན་མོངས་པ་དང་ཉོན་མོངས་
པ་ཅན་མ་ཡིན་པ་སྤངས་པ་ལ་སོགས་པས་ཕྱེ་བ་རབ་ཏུ་དབྱེ་བ་མཐའ་ཡས་པ་་་
རྣམས་ལ་ཉན་ཐོས་དང་རང་སངས་རྒྱས་རྣམས་ལ་ཉོན་མོངས་པ་ཅན་མ་ཡིན་པའི་
མི་ཤེས་པ་ཡོད་པ་ཉིད་དོ། །ཡང་། རྨ་བྱའི་མདོངས་ནི་གཅིག་པུ་ལ། །རྒྱུ་ཡི་
རྣམ་པ་ཐམས་ཅད་དག །ཀུན་མཁྱེན་མིན་པའི་ཤེས་བྱ་མིན། །དེ་ཤེས་ཀུན་་་
མཁྱེན་སྟོབས་ཡིན་ནོ། །ཞེས་གསུངས་སོ། །དངོས་པོའི་རང་བཞིན་ཤེས་པ་ལ་
ཐོགས་པ་ནི་དེའི་རབ་ཏུ་དབྱེ་བ་ཤེས་པ་ལའོ། །སངས་རྒྱས་ཀྱི་ཆོས་ཡུལ་དང་་་་
དུས་ཤིན་ཏུ་བསྐལ་པ་དང་དོན་རྣམས་ལ་ཞེས་པ་ནི་དངོས་པོའི་རང་བཞིན་ཉིད་དོ། །
ཉན་ཐོས་ལ་སོགས་པ་རྣམས་ལ་ཉོན་མོངས་པ་ཅན་མ་ཡིན་པའི་མི་ཤེས་པ་ཡོད་་་་་
པས་ཞེས་པ་ནི་སངས་རྒྱས་ཀྱི་ཆོས་ལ་སོགས་པའི་རབ་ཏུ་དབྱེ་བ་མཐའ་ཡས་པ་་་་་
རྣམས་ལ་ཆགས་ཤིང་ཐོགས་པ་དང་འབྲེལ་པའོ། །དེ་ལ་རབ་ཏུ་དབྱེ་བ་ཤེས་པ་་
ཆགས་པ་མེད་པ་ནི་སང ས་རྒྱས་ཀྱི་ཆོས་རྣམས་ཀྱི་རང་བཞིན་ཁོང་དུ་ཆུད་པ་སྟེ།
དེའི་རབ་ཏུ་དབྱེ་བ་རྣམས་ཁོང་དུ་ཆུད་པའི་ངོ་བོར་བཤད་པའི་ཕྱིར་རོ། །གཞན་
118-27