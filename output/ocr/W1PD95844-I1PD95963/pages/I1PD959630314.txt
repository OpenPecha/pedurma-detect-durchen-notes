१००
བསྟན་འགྱུར། སྣ་ཚོགས། ༼༽ ༢༢༤
ཉིད་ཐམས་ཅད་ཀྱི་མི་རེག་གོ། །འོན་ཏེ་ཕྱོགས་གཅིག་གིས་རེག་ན་ནི་ཞེས་བྱ་བ་
ལ༑ འགའ་ཞིག་གིས་རེག་ཅིང་འགའ་ཞིག་གིས་མི་རེག་ན་ཆ་ཤས་དང་བཅས་་
པ་དག་ཏུ་ཐལ་བར་འགྱུར་རོ། །གཞན་ཡང་རྡུལ་ཕྲ་རབ་གང་ཡིན་པ་དེ་རྣམས་་
གལ་ཏེ་ཕྱོགས་གཅིག་གིས་ཕན་ཚུན་རེག་ན་དེ་རྣམས་གོས་མཚུངས་པས་དེ་ནས་་་་
རྡུལ་ཕྲ་རབ་གཞན་དང་རེག་པས་རྫས་རྣམས་འདྲེས་པར་འགྱུར་རོ། །དེ་ཉིད་དུ་
གནས་པ་ཉིད་ཡིན་ན། ཕྱོགས་གཅིག་རེག་པས་ཁྱད་པར་ཅི་ཞིག་བྱེད། ཅི་སྟེ་
མི་རེག་ན་རྡུལ་ཕྲ་རབ་དེ་རྣམས་ཕན་ཚུན་ཆ་ཤས་སུ་མི་རུང་ངོ་། །རེག་པའི་་་་་
མཚན་ཉིད་ཅན་ཐོགས་པ་ལས་སྒྲ་འབྱུང་བ་མཐོང་སྟེ། འདྲི་བ་ནི། འོ་ན་ཅི་་
ལྟར་ཞེས་བྱ་བ་ལ་སོགས་པ་སྟེ། གལ་ཏེ་བདག་ཉིད་ཐམས་ཅད་ཀྱིས་མ་ཡིན་ཞིང་།
ཕྱོགས་གཅིག་གིས་ཀྱང་མ་ཡིན་ན། ཕན་ཚུན་མི་རེག་པའི་ཕྱིར་ཇི་ལྟར་སྒྲ་འགྲུབ་
པར་འགྱུར་ཞེ་ན། དེ་ཉིད་ཀྱི་ཕྱིར་ཏེ་ཞེས་བྱ་བ་སྟེ། གང་གི་ཕྱིར་རྡུལ་ཕྲ་རབ་
ཕན་ཚུན་མི་རེག་པ་དེ་ཉིད་ཀྱི་ཕྱིར་སྒྲ་འགྲུབ་བོ། _ །ལག་པས་ལག་པ་ལ་ཞེས་རྒྱ་་
ཆེར་འབྱུང་བ་ལ། གོས་མཚུངས་པའི་ཕྱིར་རོ་སྙམ་དུ་དགོངས་པའོ། །དེའི་་་་
ཕྱིར་ཐོགས་པ་དང་བཅས་པ་ཉིད་ཉམས་པར་འགྱུར་ལ། དེ་མེད་ན་ཐོགས་པ་་་་
མེད་པས་གང་ལས་སྒྲ་འབྱུང་བར་འགྱུར། ལྡན་པའི་དུས་མི་འཐད་པས་གཟེགས་
ཟན་པ་ལྟར་ལྡན་པ་ལས་སྒྲ་འབྱུང་བར་ཁས་བླང་བར་ཡང་མི་བྱ་སྟེ། འོ་ན་ཅི་ཞེ་
གསུང་རབ་ལས་འབྱུང་བ་དག་ཁོ་ན་ལ་ལྡན་པའི་མིང་ངམ་ཕྲད་པ་ཞེས་་་་
གཏོགས་སོ། །འབྱུང་•ཆེན་འགའ་ཞིག་གིས་ནི་འབྱུང་བའི་ཁྱད་པར་གཞན་་
འདབ་ཆགས་སུ་སྐྱེས་པ་ན་གང་ཞིག་སྒྲ་བསྐྱེད་པར་འགྱུར་བ་ཕྲད་པ་ཞེས་བྱ་བའི་་
མིང་ཐོབ་ལ། དེ་དང་ལྷན་ཅིག་སྐྱེས་པའི་སྒྲ་འཛིན་པས་འདིར་ཅི་སྟེ་མི་དཔྱོད།
ཇི་ལྟར་བསགས་པ་ལ་ཞེས་བྱ་བ་ནི། བོང་བ་དང་སོ་ཕག་ལ་སོགས་པ་སྟེ་དེ་དག་
118-300