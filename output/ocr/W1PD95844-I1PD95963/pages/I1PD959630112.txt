ام
བསྟན་འགྱུར། སྣ་ཚོགས། ༼༽ ༢༢༤
བཅས་པ་ཉིད་གཟུགས་སུ་གསུངས་པ་འདིས་བསྟན་བཅོས་ལ་གནོད་པ་བཤད་དོ་་
ཞེས་སློབ་དཔོན་འདུས་བཟང་ཟེར་རོ། །མདོ་ལས་གང་གསུངས་པ་མིག་ལ་་
སོགས་པའི་རྣམ་པར་ཤེས་པའི་རྟེན་ཁྱད་པར་གྱི་ཚིག་མ་གསུངས་སོ། །གཟུགས་
སྨོས་པ་གནོད་པ་མེད་པ་ཅན་ནོ་ཞེས་པ་དེ་ཡང་མི་རིགས་ཏེ་འབྱུང་བ་རྒྱུར་བྱས་་་་
པར་གསུངས་པའི་ཕྱིར་རོ། །གཟུགས་སྨོས་པ་དོན་མེད་པ་ཅན་ཏེ་གཟུགས་ཅན་
མ་ཡིན་པའི་དང་བ་འབྱུང་བ་རྒྱུར་བྱས་པ་མེད་དོ། །དེའི་ཕྱིར་མདོ་ཡང་འབྱུང་་
བ་རྒྱུར་བྱས་པའི་དང་བ་ཞེས་བརྗོད་པར་བྱའི་གཟུགས་དང་བ་ཞེས་ནི་མ་ཡིན་ནོ། །
འདིར་འབྲུ་མང་པོ་པའི་བསྡུ་བ་ལྡོག་པའི་ཕྱིར་དུ་གཟུགས་སྨོས་པ་རིགས་པ་མ་ཡིན་
ནོ༑ །གཟུགས་ཀྱི་ཕུང་པོའི་དབང་དུ་བྱས་པ་ཁོ་ན་གཟུགས་ཀྱི་བདག་ཉིད་དུ་་་་
གྲུབ་ཀྱི། ན་ཙ་ཤྲཱཏྨ་ཀཿདང་བའི་གཟུགས་ཀྱིས་བསྡུས་པས་ན་འབྲུ་མང་པོ་པར་་
དོགས་པ་ཡང་མེད་པ་ཉིད་དོ་ཞེས་འདི་ཉིད་སེམས་སོ། །མདོ་ནི་གདུལ་བྱའི་་་་་
བསམ་པ་ལ་ལྟོས་ནས་བཅོམ་ལྡན་འདས་ཀྱིས་བསྟན་པས་ན་དེ་ལ་ལྕི་བ་དང་ཡང་་
བ་བསམ་པར་མི་བྱའོ། །སློབ་དཔོན་གྱིས་ཀྱང་མདོ་ལས་བསྟན་པ་དང་མི་འགལ་
བ་དེ་བཞིན་ཁོ་ནར་འདིར་གཟུགས་དང་བ་ཞེས་གསུངས་སོ། །དེ་ཉིད་ཀྱི་ཕྱིར་་་
བཅོམ་ལྡན་འདས་ཀྱི་གསུང་ཉེ་བར་བསྟན་པའི་ཕྱིར་བཅོམ་ལྡན་འདས་ཀྱིས་འདི་་
སྐད་དུ་ཞེས་བྱ་བ་ལ་སོགས་པ་གསུངས་སོ། །ཡང་ན་གང་འཇིག་རྟེན་ན་ཀྲྀཥྞ་སཱ་
ར་དང་ཨུཏྤ་ལའི་འདབ་མའི་བདག་ཉིད་དུ་གནས་པ་ལ་མིག་ཅེས་བརྗོད་དེ། དེ་
ལ་མིག་གི་རྣམ་པར་ཤེས་པ་བརྟེན་ནོ་ཞེས་བཟློག་སྟེ་བརྗོད་པའི་ཕྱིར་ཁ་དོག་དང་་
དབྱིབས་ཀྱི་མཚན་ཉིད་ཅན་གྱི་མིག་མ་ཡིན་པ་ལ་ཡང་མིག་གི་རྣམ་པར་ཤེས་པའི་་
རྟེན་གཟུགས་དང་བ་ཞེས་བྱ་སྟེ། དེ་བཞིན་དུ་གཞན་ལ་ཡང་བརྗོད་པར་བྱའོ། །
གཞན་དག་ན་རེ་གཟུགས་ལ་སོགས་པའི་རྣམ་པར་ཤེས་པའི་རྟེན་རྣམ་པ་གཉིས་ཏེ།
118-98