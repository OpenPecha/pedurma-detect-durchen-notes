ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
424
སོགས་པ་རྣམས་ཀྱི་སྐད་ཅིག་མ་བཞིན་རྒྱུན་ཡང་མི་འབྱུང་བ་མ་ཡིན་ནམ་ཞེ་ན།
འདི་ནི་དེ་ལྟ་མ་ཡིན་ཏེ། འཇིག་རྟེན་ན་སྣང་བའི་བདག་ཉིད་ཀྱང་རྒྱུན་ཡུལ་གྱི་་
རང་བཞིན་རྣམ་པར་ཤེས་པ་ལས་ཕྱི་རོལ་ལྟ་བུར་སྟོན་ཏེ། རྣམ་པར་ཤེས་པའི་ངོ་
བོས་མ་ཡིན་ནོ། །དཔེར་ན་རབ་རིབ་ཅན་གྱིས་•རྣམ་པར་ཤེས་པ་ལ་སྐྲ་དང་་་་་
སྦྲང་བུ་ལ་སོགས་པ་སྣང་བ་བཞིན་ནོ། །དེས་ན་བདག་དང་བདག་གིར་འཛིན་་་
པའི་ཆགས་པ་མེད་པ་རྣམས་ལ་ནི་མི་ལྡན་ཏེ། དེར་འཛིན་པ་ལྡོག་པའི་ཕྱིར་་་་་
བཅོམ་ལྡན་འདས་ཀྱིས་འདུས་བྱས་ཀྱི་•མཚན་ཉིད་རྣམས་གསུངས་སོ། །དེ་སྔར་
ཉིད་དུ་བཤད་པ་དེའི་ཕྱིར་དེའི་རྒྱུན་ཅི་སྐད་བཤད་པའི་རྣམ་པས་སྐྱེ་བ་ལ་སོགས་་
པར་རྟོགས་པར་བྱ་སྟེ། རབ་རིབ་ཅན་ལ་སྐྲ་ལ་སོགས་པ་དང་། ནམ་ལངས་་
པ་ན་འཁྱོག་ཅིང་འཁྱིལ་བ་ལ་སྦྲུལ་ལ་སོགས་པ་བཞིན་དུའོ། །འདིར་མི་རིགས་པ་
ཅི་ཞེ་ན་གང་དུ་སེམས་ཅན་རྣམས་ཉོན་མོངས་སྐྱེ་བ་དང་སྒྲོ་འདོགས་པ་ལས་ཡིན་གྱི།
དོན་དམ་པ་ལས་ནི་མ་ཡིན་ནོ། །དེ་སུན་འབྱིན་པའི་ཆེད་ཁོ་ནར་སངས་རྒྱས་་་་
བཅོམ་ལྡན་འདས་རྣམས་ཆོས་སྟོན་པར་མཛད་དེ། འདི་ལྟར། བསགས་པ་་་
ཀུན་གྱི་མཐའ་འཛད་ཅིང་། །བསླང་བའི་མཐའ་ནི་འགྱེལ་བར་འགྱུར། །ཕྲད་
པའི་མཐའ་ནི་འབྲལ་བ་སྟེ། །གསོན་པའི་མཐའ་ནི་འཆི་བ་ཡིན། །ཞེས་བྱ་བ་
ལྟ་བུའོ། །སྐད་ཅིག་མ་རེ་རེ་ལ་ཡང་ཞེས་རྒྱ་ཆེར་འབྱུང་བ་ལ། སྐྱེ་བ་ནི་སྔར་་
མེད་པ་ལས་བྱུང་ཞིང་བདག་ཉིད་དུ་ཐོབ་པ་དང་། རྫས་གཞན་ཡིན་པར་འོས་པ་
ཡང་མ་ཡིན་ཏེ། དངོས་པོ་མ་སྐྱེས་པ་ཉིད་དུ་ཐལ་བའི་ཕྱིར་རོ། །དེའི་སྐྱེ་བའི་
རྒྱུ་ཡིན་པའི་ཕྱིར་སྐྱེ་བ་ཉིད་དུ་བརྟག་གོ་ཞེ་ན། རྐྱེན་ཐམས་ཅད་སྐྱེ་བ་ཉིད་དུ་་་
ཐལ་བར་འགྱུར་ཏེ། དེའི་སྐྱེ་བའི་རྒྱུ་ཉིད་དུ་ཁྱད་པར་མེད་པའི་ཕྱིར་རོ། །
དེའི་ཕྱིར། སྐད་ཅིག་རེ་རེ་ལ་མ་བྱུང་བ་ལས་བྱུང་བ་ནི་སྐྱེ་བ་ཡིན་གྱི། རྫས་་་
118-575