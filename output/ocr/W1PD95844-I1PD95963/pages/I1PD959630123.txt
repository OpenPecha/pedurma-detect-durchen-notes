ཆོས་མངོན་པ་མཛོད་ཀྱི་བཤད་པའི་རྒྱ་ཆེར་འགྲེལ་པ།
१०९
པ་དང་བཅས་པའི་མཚན་ཉིད་ཅན་གྱི་ཕྱིར་རོ་ཞེ་ན། ཡོད་མོད་ཀྱི་འདི་ནི་ཉེས་་
པ་མེད་དེ། དཔེ་ཉིད་དུ་ཉེ་བར་བླངས་པའི་ཕྱིར་དང་། འདིར་ལག་པ་དང་་
ངག་གི་སྒྲ་ནི་ཟིན་པའི་འབྱུང་བ་ཆེན་པོའི་རྒྱུ་ཁོ་ན་ལས་བྱུང་བ་ཡིན་ནོ་ཞེས་ངེས་་་
པར་གཟུང་བ་ཡིན་པའི་ཕྱིར་རོ། །སེམས་ཅན་དུ་སྟོན་པ་ནི་ངག་གི་རྣམ་པར་་་་
རིག་བྱེད་ཀྱི་སྒྲའོ། །གཞན་ནི་སེམས་ཅན་དུ་སྟོན་པ་མ་ཡིན་པའོ་ཞེས་བྱ་བ་་
ནི་གང་ཞིག་ངག་གི་རྣམ་པར་རིག་བྱེད་ཀྱི་སྒྲ་ལས་གཞན་པ་ཟིན་པ་མ་ཡིན་པའི་་
འབྱུང་བའི་རྒྱུ་ཅན་རྣམ་པ་གཉིས་ཆར་ཡང་ངོ་། །དེ་ལྟར་ན་ཟིན་པ་དང་མ་ཟིན་
པའི་འབྱུང་བའི་རྒྱུ་ཅན་གཉིས་རེ་རེ་ཞིང་སེམས་ཅན་དུ་སྟོན་པ་དང་སེམས་ཅན་དུ་
སྟོན་པ་མ་ཡིན་པའི་ཕྱིར་རྣམ་པ་བཞི་ཡིན་ལ། རྣམ་པ་བཞི་པོ་ཡང་རེ་རེ་ཞིང་་་
ཡིད་དུ་འོང་བ་དང་ཡིད་དུ་མི་འོང་བའི་དབྱེ་བས་རྣམ་པ་བརྒྱད་ཡིན་ནོ།
།ཡིད་
དུ་འོང་བ་ནི་ཡིད་དང་མཐུན་པ་སྟེ་མར་འཛིན་པ་དང་ཕར་འཛིན་པ་བཞིན་ནོ། །
འདིར་རྒྱུའི་དབྱེ་བ་དང་རང་གི་ངོ་བོའི་དབྱེ་བ་ལས་སྒྲའི་རབ་ཏུ་དབྱེ་བའི་མཚན་་
ཉིད་བསྟནན་ཏོ། །གཞན་དག་ན་རེ་ཟིན་པ་དང་མ་ཟིན་པའི་འབྱུང་བ་ཆེན་པོའི་་
རྒྱུ་ལས【གྱུར་པའི་【སྒྲ་ཡང་ཡོད་དེ་ཞེས་བྱ་བ་འབྱུང་སྟེ། དེ་ལ་ལག་པའི་འབྱུང་
བ་ཆེན་པོ་དག་ནི་ཟིན་པའོ། །རྫ་རྔའི་འབྱུང་བ་ཆེན་པོ་དག་ནི་མ་ཟིན་པའོ། །
ལག་པ་དང་རྫ་རྔ་ཕྲད་པ་ལས་འབྱུང་བ་གཉི་ག་ལ་བརྟེན་ནས་སྐྱེས་པའི་ཕྱིར་ཟིན་
པ་དང་མ་ཟིན་པའི་རྒྱུ་ལས་བྱུང་བའོ། །དེ་ནི་ཅི་ལྟར་ཁ་དོག་གི་རྡུལ་ཕྲ་རབ་་་་་
གཅིག་ལ་ཞེས་རྒྱས་པར་འབྱུང་སྟེ། ལག་པ་དང་རྫ་རྔ་ཕྲད་པ་ལས་སྐྱེས་པའི་སྒྲའི་
རྡུལ་ཕྲ་རབ་ནི་འབྱུང་བ་བཞི་ཚན་གཉིས་རྒྱུར་བྱས་པ་ལས་སྐྱེས་པ་མ་ཡིན་ཏེ་རྒྱུར་
བྱས་པའི་གཟུགས་ཡིན་པའི་ཕྱིར་ཁ་དོག་གི་རྡུལ་ཕྲ་རབ་བཞིན་ནོ། །ལུས་དང་ཐ་
མི་དད་པའི་ཕྱིར་རོ། །འབྱུང་བ་བཞི་ཚན་གཉིས་ནི་ཕན་ཚུན་ལྷན་ཅིག་པའི་རྒྱུ་་
118-109