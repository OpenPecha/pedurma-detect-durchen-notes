བསྟན་འགྱུར། སྣ་ཚོགས། ༼༽ ༢༢༤
རིམ་གྱིས་འཛིན་པ་དེ་ནི་དེ་དག་ལས་དོན་གཞན་མ་ཡིན་ཏེ། དཔེར་ན་མགལ་མེ་
ཡུལ་གཞན་དུ་བར་ཆད་མེད་པར་མྱུར་དུ་སྐྱེ་བ་ན་རིམ་གྱིས་དམིགས་པས་ཕྱིས་་
འཁོར་ལོའོ་སྙམ་དུ་ཤེས་པར་འགྱུར་ལ། དེ་དེ་ལས་དོན་གཞན་མ་ཡིན་པ་བཞིན་
ནོ༑ །གཟུགས་དང་རིགས་དང་བྱ་བ་ཐ་དད་པའི་སྐུད་པ་དག་ལ་ཞེས་བྱ་བ་རྒྱས་
པར་འབྱུང་སྟེ། གཟུགས་ཐ་དད་པ་སྔོན་པོ་དང་སེར་པོ་ལ་སོགས་པའི་གཟུགས་
རྣམས་ལའོ།
།རིགས་ཐ་དད་པ་ནི་སྲིན་དང་རས་བལ་དང་། དུ་ཀཱུ་ལ་དང་།
ཀཽ་ཤེ་ཡ་ལ་སོགས་པ་རྣམས་ལའོ། །བྱ་བ་ཐ་དད་པ་ནི་ཅིག་ཅར་སྟེང་དང་འོག་་
དང་ཐད་ཀར་འགྲོ་བ་སྟེ་སྐུད་པ་དག་ལའོ། །རས་ཡུག་གི་གཟུགས་ལ་སོགས་པ་་
མེད་པའི་ཕྱིར་ཞེས་བྱ་བ་ནི་དེའི་ཚེ་རས་ཡུག་གཟུགས་དང་རིགས་དང་བྱ་བ་གཅིག་
པ་ཡིན་པར་མི་རིགས་ཏེ། སྐུད་པ་རིགས་དང་གཟུགས་དང་བྱ་བ་དུ་མ་དང་ལྡན་
པ་རྣམས་དེའི་རྒྱུའི་ངོ་བོར་ཁྱད་པར་མེད་པའི་ཕྱིར་རོ། །གཟུགས་ལ་སོགས་པ་སྣ་
ཚོགས་པ་ཡིན་ན་ནི་ཞེས་བྱ་བ་ལ། གལ་ཏེ་རས་ཡུག་ལ་ཡང་རྒྱུ་དང་འདྲ་བར་་་
གཟུགས་དང་རིགས་དང་བྱ་བ་སྣ་ཚོགས་པར་འདོད་ན་ནི། དེ་ལྟར་ན་རིགས་མི་
མཐུན་པ་རྩོམ་པར་ཡང་འགྱུར་ཏེ། སྐུད་པའི་གཟུགས་དངང་། རིགས་དང་བྱ་
བ་རྣམས་རེ་རེ་ཞིང་སྣ་ཚོགས་པ་མ་ཡིན་པའི་ཕྱིར་རོ། །གང་ཡང་སྐུད་པ་རིས་མི་
མཐུན་རྣམས་ཀྱིས་རས་ཡུག་རྩོམ་པ་ཉིད་མ་ཡིན་ནོ། །འོ་ན་ཅི་ཞེ་ན། སྐུད་
པ་ཕྲད་པའི་གེགས་ཙམ་ཉིད་ཡིན་པས་དེར་རིགས་མི་མཐུན་རྩོམ་པར་ཐལ་བར་
འགྱུར་བ་མེད་དོ་སྙམ་དུ་སེམས་ན། དེ་ནི་དེ་ལྟ་མ་ཡིན་ཏེ་དེར་ཡང་རས་ཡུག་གི་
བྱ་བ་མཐོང་བའི་ཕྱིར་ངེས་པར་རས་ཡུག་ཁས་བླང་བར་བྱ་དགོས་སོ། །ཡང་དེ་་
ལྟར་གནས་པ་རྣམས་སྐུད་པ་བཞིན་དུ་བྱ་བ་ནུས་པ་ཉིད་ན། དེའི་ཚེ་ཕྲད་པའི་་
གེགས་དེ་ཁྱོད་ཉིད་▪ཀྱི་དེ་ལྟར་གནས་པ་ཐམས་ཅད་དུ་རས་ཡུག་གི་སྒྲས་བརྗོད་་་
118-1008