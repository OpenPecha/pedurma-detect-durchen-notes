१००
བསྟན་འགྱུར། སྣ་ཚོགས། ༼༽ ༢༢༤
སྐད་དུ་འདུས་པ་རྣམས་ནི་ཆ་ཤས་དང་བཅས་པ་ཡིན་པའི་ཕྱིར་རེག་པར་འགྱུར་་་
བས་ཞེས་ལན་སྨྲས་པ། རྡུལ་ཕྲ་རབ་རྣམས་ལས་བསགས་པ་དག་ཅེས་བྱ་བ་རྒྱ་་་
ཆེར་འབྱུང་སྟེ། ཇི་ལྟར་རྡུལ་ཕྲ་རབ་ཕན་ཚུན་ལྟོས་པ་རྣམས་གཟུགས་སུ་རུང་སྟེ།
འདུས་པ་ནི་མ་ཡིན་པ་དེ་བཞིན་དུ། རྡུལ་ཕྲ་རབ་རྣམས་བསགས་པ་ཁོ་ན་ལ་་་་
རེག་གི། འདུས་པ་དག་ལ་ནི་མ་ཡིན་ཏེ་འདུས་པ་རྣམས་རྡུལ་ཕྲ་རབ་ལས་ཐ་་་་
དད་པ་མེད་པའི་ཕྱིར་རོ། །དེའི་ཕྱིར་རྡུལ་ཕྲ་རབ་རྣམས་ལ་འདྲེས་པར་འགྱུར་བ་
དང་། ཆ་ཤས་དང་བཅས་པ་ཉིད་ཀྱི་ཉེས་པ【ནི་འདུས་∶པ་ཉིད་དོ། །འོན་ཏེ་
ཕྱོགས་གཅིག་གིས་རེག་ན་ནི་ཆ་ཤས་དང་བཅས་པ་དག་ཏུ་ཐལ་བར་འགྱུར་བ་ཞིག་
ན་ཞེས་གང་སྨྲས་པ་དེ་ལ་བཤད་པ་ནི་གལ་ཏེ་རྡུལ་ཕྲ་རབ་ལ་ཕྱོགས་ཐ་དད་པས་་་
རྟོགས་•ན་ནི་ཞེས་བྱ་བ་རྒྱ་ཆེར་འབྱུང་བ་ལ། ཕྱོགས་ཆས་ཐ་དད་པ་ནི་ཕྱོགས་་
ཐ་དད་པ་སྟེ། ཤར་གྱི་གཞན་ཉིད་ཡིན་ལ་ནུབ་ཀྱང་གཞན་ཉིད་དུ་ཡིན། སྟེང་
ནི་གཞན་ཉིད་ཡིན། འོག་གི་བར་དུ་ཡང་ཡིན་ནོ། །དེ་ལྟར་ན་ཕྱོགས་ཐ་དད་
པ་ཡོད་པ་ཉིད་ཀྱི་ཕྱིར་རེག་པ་འབའ་ཞིག་ཏུ་མ་ཟད་ཀྱི་མ་རེག་པ་ཡང་ཆ་ཤས་དང་
བཅས་པར་ཐལ་བར་འགྱུར་རོ། །གལ་ཏེ་ཕྱོགས་ཐ་དད་པར་རྟོགས་པ་མ་ཡིན་ན་
ནི་རེག་ཀྱང་ཐལ་བར་མི་འགྱུར་རོ། །གང་དུ་ཞེ་ན་ཆ་ཤས་དང་བཅས་པ་ཉིད་དུ་
སྟེ༑ གོ་ས་གཅིག་པར་ནི་མ་ཡིན་ནོ། །ཕྱོགས་ཆ་ཐ་དད་པར་བརྗོད་པ་ནི་ཆ་
ཤས་དང་བཅས་པར་བརྗོད་པའི་རྣམ་གྲངས་ཡིན་ནོ།
།ཆ་ཤས་མེད་པར་ཁས་་་་
བླངས་པ་ཉིད་ཀྱིས་ཕྱོགས་ཆ་ཐ་དད་པ་བཟློག་●པར་བྱས་པ་ཉིད་དོ། །གལ་ཏེ་་
རྡུལ་ཕྲ་རབ་ཕྱོགས་ཆ་ཐ་དད་པས་མངོན་པར་བརྗོད་པ་འདི་དགོངས་པ་ཡིན་པར་
ཤེས་པར་མི་བྱ་སྟེ། ཕྱོགས་གཅིག་གིས་ཀྱང་མ་ཡིན་ནོ། །མ་རེག་པ་ལ་ཆ་ཤས་
དང་བཅས་པ་ཉིད་མ་བཤད་དོ། །འོ་ན་གོ་ས་མཚུངས་པ་དེ་ཉིད་འདིར་བརྗོད་་
118-304