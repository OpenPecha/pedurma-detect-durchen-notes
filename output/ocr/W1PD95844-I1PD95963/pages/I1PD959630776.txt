وكاله
བསྟན་འགྱུར། སྣ་ཚོགས། ༼ཟི༽ ༢༢༤
སྨོས་པས་གཟུགས་ལ་སོགས་པ་རྣམས་དང་། གཞན་ཡང་དམིགས་པ་ཡིན་ནོ་་་
ཞེས་ངེས་པར་གྲུབ་པོ། །ཡིད་ཀྱི་རྣམ་པར་ཤེས་པ་དག་ཁོ་ན་ཡིན་ནོ་ཞེས་བྱ་བ་ལ།
རྣམ་པར་རྟོག་●པ་ལ་སོགས་པ་མངོན་པར་འདུ་བྱེད་པར་ཞུགས་པའི་ཕྱིར་རོ། །
རྣམ་པར་སྨིན་པ་ལས་སྐྱེས་པ་ནི་མ་གཏོགས་ཏེ།
དེ་ནི་རྣམ་པར་ཤེས་པ་དྲུག་་་་
ཅར་ཡང་ཡིན་ནོ། །རྣམ་པར་ཤེས་པའི་ཚོགས་ལྔ་ཡིན་ནོ་ཞེས་བྱ་བ་ལ། དེ་་་་
དག་གི་སྦྱོར་བའི་གནས་སྐབས་ན་འབྱུང་བའི་ཕྱིར་ན་སྦྱོར་བའོ།
།ཇི་ལྟར་ཞེ་ན།
མཐོང་བ་དང་རེག་པའི་བར་དུ་གྱུར་ནས་དེ་དག་སྐྱེ་བའི་ཕྱིར་རོ།
།རྣམ་པར་་་་
སྨིན་པ་ལས་ནི་རང་གི་ངང་གིས་འཇུག་པའི་ཕྱིར་སྦྱོར་བ་མེད་དོ།
།སྤྲུལ་པ་ནི་་་
སྦྱོར་བ་ཡོད་མོད་ཀྱི་རྣམ་པར་ཤེས་པའི་ཚོགས་ལྔ་ནི་མ་ཡིན་ཏེ་དེ་ནི་བསམ་གཏན་
གྱི་མཇུག་ཐོགས་སུ་འབྱུང་བའི་ཕྱིར་རོ། །མངོན་པར་ཤེས་པའི་འབྲས་བུ་བརྗོད་
པར་འདོད་པའི་ཕྱིར་འདིར་ཡི་དྭགས་དང་ཤ་ཟ་ལ་སོགས་པ་ལ་སྲིད་པར་ཐལ་བར་
མི་འགྱུར་རོ། །སྤྱོད་ལམ་པ་དང་ཡིད་ཀྱི་རྣམ་པར་ཤེས་པ་མངོན་པར་བསྒྲུབས་་་
ཤིང་བསྐྱེད་པ་ཡིད་ཀྱི་རྣམ་པར་ཤེས་པ་སྐྱེ་མཆེད་བཅུ་གཉིས་ལ་དམིགས་པ་ཡོད་དོ་
ཞེས་ཟེར་རོ་ཞེས་བྱ་བ་ནི་རྟེན་གྱི་དངོས་པོ་མཐའ་དག་ལ་དམིགས་པའི་ཕྱིར་རོ། །
དེ་ལྟར་ན་སྤྱོད་ལམ་པ་ལ་སོགས་པ་ལས་ཐ་དད་མ་བསྒྲིབས་ལ་ལུང་དུ་མ་བསྟན་པ་
མིག་གི་སྐྱེ་མཆེད་ལ་དམིགས་ནས་ཆོས་ཀྱི་སྐྱེ་མཆེད་ལ་དམིགས་པའི་བར་གཞན་་་་
ཡང་ཡོད་དོ་ཞེས་ཤེས་པར་བྱས་པར་འགྱུར་རོ། །གཞན་དག་ན་རེ་ངེས་པར་་
གཟུང་བ་མེད་དོ་ཞེས་ཟེར་རོ། །མངོན་པར་ཤེས་པའི་འབྲས་བུ་མ་གཏོགས་པ་་་
ཞེས་བྱ་བ་ལ། དེ་ནི་གཟུགས་སུ་གཏོགས་པའི་སྦྱོར་བ་ལས་བྱུང་བའི་མཇུག་་་
ཐོགས་སུ་འབྱུང་གི་འདོད་པ་ན་སྤྱོད་པའི་མཇུག་ཐོགས་སུ་ནི་མ་ཡིན་ནོ། །
གཟུགས་ན་སྤྱོད་པའི་སྦྱོར་བ་ལས་བྱུང་བ་ལ། སློབ་པ་དང་མི་སློབ་པ་ནི་སྙོམས་་
118-762