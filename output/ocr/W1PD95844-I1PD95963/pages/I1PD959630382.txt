३७५
བསྟན་འགྱུར། སྣ་ཚོགས། ༼ཟི༽ ༢༢༤
དག་ནི་རྣམ་པ་འདིས་ཀྱང་སྲོག་གི་རྣམ་པར་སྨིན་པ་ཁོ་ན་ཡིན་པར་འགྱུར་ཏེ།
སྙོམས་པར་འཇུག་པའི་མཐུས་སྐྱེ་བ་གཞན་སྔ་མ་ལ་མྱོང་བར་འགྱུར་བར་ངེས་པའི་
ལས་ཀྱིས་འཕངས་པའི་ཚེ་དག་དྲངས་ནས་འདིར་སོ་སོར་མྱོང་བར་བྱེད་དོ་ཞེས་་་་
ཟེར་རོ། །ཚེའི་འདུ་བྱེད་དག་ཇི་ལྟར་གཏོང་ཞེ་ན་ཞེས་བྱ་བ་རྒྱ་ཆེར་འབྱུང་སྟེ།
དེའི་དེ་ལྟ་བུར་འགྱུར་རོ་ཞེས་བྱ་བ་ལ་ཚེའི་རྣམ་པར་སྨིན་པ་ལོངས་སྤྱོད་ཀྱི་རྣམ་་་་
པར་སྨིན་པར་འགྱུར་རོ། །ལུས་དེ་ཉིད་ལ་ཞེས་བྱ་བ་ནི་འདོད་པ་ན་སྤྱོད་པ་ལའོ།།
ཚེ་དང་མཐུན་པ་ཞེས་བྱ་བ་ནི་སྔོན་གྱི་ལས་ཀྱི་རྣམ་པར་སྨིན་པ་སྲོག་གནས་པ་དང་
མཐུན་པ་དག་གོ། །རྣམ་པ་●འདིས་ཀྱང་སྲོག་ནི་རྣམ་པར་སྨིན་པ་ཁོ་ན་ཡིན་ནོ། །
སྲོག་ཡོངས་སུ་རྫོགས་པར་ངེས་པ་དུས་ལ་བལྟོས་པའི་རྣམ་པ་ཡིན་ཡང་མི་སྐྱེ་བའི་་
རྐྱེན་རྗེས་སུ་འཇུག་གོ་ཞེས་བྱ་བ་མི་རུང་སྟེ། རྣམ་པ་དེ་ལྟ་བུ་འབྱུང་བ་ཆེན་པོའི་
རྐྱེན་●མེད་པའི་ཕྱིར་ངེས་པར་དུས་ལ་བལྟོས་ཞེས་བྱའོ། །ལས་རྣམས་ནི་མ་ཡིན་
ཏེ༑ དེའི་ཕྱིར་རྗེས་སུ་འཇུག་པའི་རྐྱེན་ཡོད་ན་རྗེས་སུ་འཇུག་གོ། །དེ་བཞིན་
དུ་རོ་དང་བཅུད་ལེན་ལ་སོགས་པའི་ནུས་པ་མི་འདྲ་བ་ཡིན་ནོ། །འགལ་བ་དག་
ཅེས་བྱ་བ་ནི་འབྱུང་བ་ཆེན་པོ་དག་སྟེ་ཚེ་དང་མཐུན་པ་ཞེས་བྱ་བར་སྦྱར་རོ། །ཁ་
ཅིག་ན་རེ། དེ་དག་གཟུགས་ན་སྤྱོད་པ་དག་ནི་མ་ཡིན་ཏེ།
དེ་དག་དང་་
འགལ་བ་ཉིད་ནི་སྲིད་པའི་ཕྱིར་རོ་ཞེས་ཟེར་རོ། །ལོངས་སྤྱོད་ཀྱི་རྣམ་པར་སྨིན་་
པ་ལོངས་སྤྱོད་ཀྱི་འཕེན་པ་ཞིག་པའི་བྱེད་པ་ཅན་གང་ཡིན་པ་རབ་ཀྱི་མཐའ་པའི་་
མཇུག་ཐོགས་སུ་བརྗོད་པའི་རྣམ་པར་རིག་བྱེད་ཀྱི་སྟོབས་ཀྱིས་སླར་ཡང་ཚེ་འཕེན་
པར་ནུས་པ་མ་ཡིན་ལ། ཚེའི་རྣམ་པར་སྨིན་པ་ཚེའི་འཕེན་པ་ཞིག་པས་ཀྱང་་་་་
ལོངས་སྤྱོད་འཕེན་པར་འདོད་པ་མི་རིག་པར་མཐོང་ནས་སློབ་དཔོན་གྱིས་འདི་ལྟ་
བུ་ཡིན་ཏེ་ཞེས་བྱ་བ་རྒྱ་ཆེར་གསུངས་ཏེ། བསམ་གཏན་པ་རྣམས་ཀྱི་བསམ་་
118-368