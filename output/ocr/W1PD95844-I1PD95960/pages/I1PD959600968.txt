གསུང་རབ་རིན་པོ་ཆེའི་གཏམ་རྒྱུད་དང་ཤཱཀྱའི་རབས་རྒྱུད་བཞུགས།
༩ ༣༣
ན་སྨན་གྱི་བླ་ལ་མཆོད་པ་སྣ་ཚོགས་བྱས་ན་ངན་སོང་ལས་ཐར་རོ། །འཕགས་པ་
བྱམས་པའི་རྣམ་པར་ཐར་པ་ལས། དཔེར་ན་མར་མེ་གཅིག་ཁྱིམ་མམ་ཁང་བུར་
བཅུག་མ་ཐག་ཏུ་ལོ་སྟོང་དུ་བསགས་པའི་མུན་པ་ཡང་སེལ་བ་དེ་བཞིན་དུ། ཐམས་
ཅད་མཁྱེན་པའི་སེམས་གཅིག་"བསྐྱེད་མ་ཐག་• ཏུ་བསྐལ་པ་བརྗོད་དུ་མེད་པར་་་
བསགས་པའི་ལས་དང་ཉོན་མོངས་པ་སེལ་ཏོ། །ཟླ་བ་སྒྲོན་མའི་མདོ་ལས། སེམས་
ཅན་དོན་བརྩོན་བྱང་ཆུབ་སེམས་དང་ནི། །ཚུལ་བཞིན་ཡིད་ཀྱིས་དབེན་སེམས་་
གང་ཡིན་དངང་། །རྟག་ཏུ་བག་ཡོད་འཆི་མེད་རྒྱུ་ཡིན་ཏེ། །ཡོངས་སུ་འཛིན་་་་
མེད་བདེ་བ་ཀུན་གྱི་རྒྱུ། །འོད་སྲུངས་ཀྱི་ལེའུ་ལས། ཆོས་བཞིས་བྱང་ཆུབ་་་
སེམས་དཔའ་ཤེས་རབ་ཡོངས་སུ་ཉམས་པར་འགྱུར་ཏེ་བཞི་ནི་ཆོས་དང་ཆོས་སྨྲ་བ་
ལ་མི་གུས་པ་ཡིན། ཆོས་ལ་སེར་སྣ་བྱེད་ཅིང་སློབ་དཔོན་གྱིས་དཔེ་མཁྱུད་བྱེད་་་་
པ་ཡིན། ཆོས་འདོད་པའི་གང་ཟག་ལ་ཆོས་ཀྱི་བར་ཆད་བྱེད་དེ་འདུན་པ་བཟློག་
ཅིང་ཆོས་མི་སྟོན་པ་ཡིན། ང་རྒྱལ་གྱིས་བདག་བསྟོད་གཞན་ལ་སྨོད་པ་ཡིན།
ཆོས་བཞིས་བྱང་ཆུབ་ཀྱི་སེམས་བརྗེད་པར་འགྱུར་ཏེ།
བཞི་ནི། སློབ་་་་
དཔོན་དང་། བླ་མ་དང་།
སྦྱིན་གནས་ལ་སླུ་བ་དང་། གཞན་འགྱོད་པ་་་
མེད་པ་ལ་ཉེ་བར་སྒྲུབ་པ་དང་། ཐེག་པ་ཆེན་པོ་ལ་ཞུགས་པའི་གང་ཟག་ལ་་་
བསྔགས་པ་མ་ཡིན་པ་སྨྲ་བ་དང་། གཡོ་དང་སྒྱུས་གཞན་ལ་སྤྱོད་ཀྱི་ལྷག་པའི་་་་
བསམ་པས་མ་ཡིན་ནོ། །ཆོས་བཞིས་བྱང་ཆུབ་ཀྱི་སྙིང་པོའི་བར་དུ་བྱང་ཆུབ་ཀྱི་་
སེམས་བརྗེད་པར་མི་འགྱུར་ཞིང་སྐྱེས་མ་ཐག་ཏུ་མངོན་དུ་འགྱུར་ཏེ།
བཞི་ནི།
སྲོག་གི་ཕྱིར་ཡང་ཐ་ན་བཞད་ གད་དུ་ཡང་བརྫུན་"མི་བྱེད་པ་དང་།
གཡོ་སྒྱུ་་་
མེད་པར་སེམས་ཅན་ཐམས་ཅད་ལ་ལྷག་པའི་བསམ་པས་གནས་པ་དང་།
བྱང་
ཆུབ་སེམས་དཔའ་ཐམས་ཅད་ལ་སྟོན་པར་འདུ་ཤེས་ཤིང་དེ་དག་གི་བསྔགས་པ་་་་
115-933