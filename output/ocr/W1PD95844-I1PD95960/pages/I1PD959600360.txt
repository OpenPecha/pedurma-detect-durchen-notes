སྒྲ་སྦྱོར་བམ་པོ་གཉིས་པ་བཞུགས།
१२५
ཛྙཱ་ན་བ་ལན་”ཞེས་བྱ་བ་སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་ཡིན་ཏེ།
བདག་དང་སེམས་ཅན་ཐམས་ཅད་ཀྱི་སྔོན་གྱི་ཚེ་རབས་གྲངས་མེད་པ་ཚུན་ཆད་་་་
གནས་གར་སྐྱེས་པ་དང་། བྱད་གཟུགས་ཀྱི་རྣམ་པ་ཅི་འདྲ་བ་དང་། མཚན་་
མ་དང་རྟགས་“ཅི་ཡོད་པ་དང་ལས་ཀྱི་རྒྱུ་ཅིས་སྐྱེས་པ་མཁྱེན་པས་ན་སྔོན་གྱི་གནས་
རྗེས་སུ་དྲན་པ་མཁྱེན་པའི་སྟོབས་ཞེས་བྱ། ཙུ་ཏྱུ་པ་པཏྟི་ཛྙ་ན་བ་ལན་“ཞེས་བྱ་
བ་ཤི་འཕོ་དང་སྐྱེ་བ་མཁྱེན་པའི་སྟོབས་ཡིན་ཏེ། ལྷའི་སྤྱན་གྱིས་སེམས་ཅན་
རྣམས་གང་ནས་ཤི་འཕོས་ནས་གང་དུ་སྐྱེས་པ་མ་ལུས་པར་གཟིགས་པས་ན་ཤི་འཕོ་
དང་སྐྱེ་བ་མཁྱེན་པའི་སྟོབས་ཞེས་བྱ། ཨཱ་【ཤྲ་བཀྵ་ཡ་ཛྙཱ་ན་བ་ལན་“ཞེས་བྱ་བ་་
ཟག་པ་ཟད་པ་མཁྱེན་པའི་སྟོབས་ཡིནན་ཏེ། འདོད་ཆགས་ལ་སོགས་པའི་ཉོན་་་
མོངས་པ་ཐམས་ཅད་བག་ཆགས་ཡན་ཆད་ཟད་ཅིང་བྱང་བར་གཟིགས་པས་ན་་་
ཟག་པ་ཟད་པ་མཁྱེན་པའི་སྟོབས་ཞེས་བྱ∶། དེ་བཞིན་གཤེགས་པའི་མི་འཇིགས་
པ་བཞི་ལ་ཙ་ཏྭ་རི་ཏ་ཐཱ་ག་ཏ་བེེ་ཤཱ་ར་ཏྱཾ་∶ཞེས་བྱ་བ་དེ་བཞིན་གཤེགས་པའི་མི་་་་
འཇིགས་པ་བཞི་ཡིན་ཏེ། མི་འཇིགས་པ་བཞི་དང་ལྡན་པས་དེ་བཞིན་གཤེགས་་
པ་ཕལ་པ་མང་པོའི་ནང་དུ་བྱོན་ནས་ཁྱུ་མཆོག་གི་གནས་རླབས་པོ་ཆེ་ཞལ་གྱིས་་་
འཆེ་སྟེ། ཚངས་པའི་འཁོར་ལོ་བསྐོར་•ཞིང་ཡང་དག་པར་སེང་གེའི་སྒྲ་སྒྲོགས་་
པས་ན་མི་འཇིགས་པ་ཞེས་བྱ། དེ་ལ་མངོན་པར་བྱང་ཆུབ་པ་ལ་མི་འཇིགས་་་
པ་དང་ཟག་པ་ཟད་པ་མཁྱེན་པ་ལ་མི་འཇིགས་པ་གཉིས་ནི་སངས་རྒྱས་ཉིད་ཀྱི་
རྒྱུད་ལ་མངའ་བའི་ཡོན་ཏན་ཡིན་པས་ན་རང་གི་དོན་ཕུན་སུམ་ཚོགས་པ་ཡིན་ལ།
བར་དུ་གཅོད་པའི་ཆོས་ངེས་པར་བསྟན་པ་དང་། ངེས་པར་འབྱུང་བའི་ལམ་་་་
བསྟན་པ་ལ་མི་འཇིགས་པ་གཉིས་ནི་གཞན་ལ་ཕན་པར་བྱ་བའི་ཕྱིར་བཤད་པ་ཡིན་
པས་ན་གཞན་གྱི་དོན་ཏེ། བདག་དང་གཞན་གྱི་དོན་ཕུན་སུམ་ཚོགས་པར་་་་་
115-325