१०२०
བསྟན་འགྱུར། སྣ་ཚོགས། ༼༽ ༢༢༠
ལ་དབབ་པ་ ཡིན་ནོ། །
དེའི་འོག་ཏུ་རྒྱུ་མཚན་གསུམ་བསྒོམ་•པའི་དུས་མི་ཤེས་པ་རྣམ་པར་གཞིག་
ཅིང་ཆུད་མི་ཟ་བར་བྱ་བའི་ཕྱིར་གདགས་པ་གཏན་ལ་དབབ་པའི་ཚིག་གི་དོན་ལ་་
སོགས་པ་བཤད་པར་བྱ་སྟེ། རྒྱུ་མཚན་གསུམ་བསྒོམ་•པའི་དུས་མི་"ཤེས་པ་ཞེས་
བྱ་བ་ནི་ལྷག་མཐོང་གི་རྒྱུ་མཚན་དང་། ཞི་“གནས་ཀྱི་རྒྱུ་མཚན་དང་། བཏང་
སྙོམས་ཀྱི་རྒྱུ་མཚན་བསྒོམ་●པའི་དུས་མི་ཤེས་པའོ། །རྣམ་པར་གཞིག་ཅིང་ཆུད་
མི་ཟ་བར་བྱ་བའི་ཕྱིར་གདགས་པ་གཏན་ལ་དབབ་པ་ཞེས་བྱ་བ་ནི་མི་ཤེས་པ་དེ་་་
རྣམ་པར་གཞིག་ཅིང་རྒྱུ་མཚན་གསུམ་བསྒོམ་•པའི་དུས་ཤེས་པས་རབ་ཏུ་ཕྱེ་བའི་་
ཞི་གནས་དང་ལྷག་མཐོང་གི་ལམ་གྱི་ངོ་བོ་ཉིད་དེ་ལ་རབ་ཏུ་ཉམས་པར་མི་འགྱུར་
ཞིང་ཆུད་མི་ཟ་བར་བྱ་བའི་ཕྱིར་བསྟན་པ་དང་བཤད་པས་རྒྱུ་མཚན་གསུམ་བསྒོམ་•
པའི་དུས་ཤེས་པ་གདགས་པ་གཏན་ལ་དབབ་པའོ། །དེ་ལ་མཚམས་སྦྱར་བ་ཇི་ལྟ་
བུ་ཞེ་ན། འདིར་འཕགས་པ་བྱམས་པས་གཞན་དག་འདི་སྙམ་དུ་རྣལ་འབྱོར་
ཡོངས་སུ་བསྡུས་པའི་ཞི་གནས་དང་ལྷག་མཐོང་གི་ངོ་བོ་ཉིད་ལ་འདི་ལ་སྦྱོར་བ་ནི་
མི་མཐུན་པའི་ཕྱོགས་སྤོང་བ་དངང་། གཉེན་པོ་འཕེལ་བའི་དུས་ཤེས་པར་བྱ་
དགོས་ན། དེ་ལ་ལྷག་མཐོང་གི་རྒྱུ་མཚན་བསྒོམ་པའི་དུས་ནི་གང་། ཞི་གནས་
ཀྱི་རྒྱུ་མཚན་བསྒོམ་པའི་དུས་ནི་གངང་། བཏང་སྙོམས་ཀྱི་རྒྱུ་མཚན་བསྒོམ་པའི་
དུས་ནི་གང་སྙམ་དུ་སེམས་པ་རྣམས་ཀྱི་“བསམ་པ་ལ་བརྟགས་ ནས། བཅོམ་་་
ལྡན་འདས་བྱང་ཆུབ་སེམས་དཔའ་ཞེས་བྱ་བ་ལ་སོགས་པ【ཞུ་བ་【རྣམ་པ་དྲུག་ཞུས་
པར་སྦྱར་རོ། །ཇི་ཙམ་གྱིས་ན་གཅིག་ཏུ་ལྷག་མཐོང་བསྒོམ་པ་ལགས་ཞེས【བྱ་
བས་"ནི་ལྷག་མཐོང་གི་རྒྱུ་མཚན་བསྒོམ་•པའི་དུས་གང་ལགས་ཞེས་ཞུས་པ་ཡིན་ནོ༎
115-1420