१०५०
བསྟན་འགྱུར། སྣ་ཚོགས། ༼༽ ༢༢༠pA
ཞེས་བྱ་སྟེ། ཤེས་བྱ་ལ་གཅིག་ཏུ་སྒྲིབ་པ་མེད་པའི་ཡེ་ཤེས་འཇུག་པའི་ཡོན་ཏན་
དང་། མཆོག་ཏུ་རྣམ་པར་དག་པ་རྟོགས་པའི་ཡོན་ཏན་དང་། སངས་རྒྱས་ཀྱི་
མཛད་པ་རྒྱུན་མི་གཅོད་པར་གནས་པའི་ཡོན་ཏན་དང་། ཆོས་ཀྱི་སྐུ་ལ་སྐུ་དང་།
དགོངས་པ་དང་། ཕྲིན་ལས་ཐ་དད་པ་"མི་མངའ་བའི་ཡོན་ཏན་དང་། སྒྲིབ་
པ་ཐམས་ཅད་ཀྱི་གཉེན་པོ་བསྒོམས་པའི་ཡོན་ཏན་དང་།
མུ་སྟེགས་ཅན་ཐམས་
ཅད་ཀྱིས་མི་ཐུབ་པའི་ཡོན་ཏན་དངང་། འཇིག་རྟེན་དུ་སྐྱེས་ཀྱང་འཇིག་རྟེན་གྱི་་་
ཆོས་ཀྱིས་▪མི་འཕྲོགས་པའི་ཡོན་ཏན་དང་།
ཆོས་རྣམ་པར་འཇོག་པའི་ཡོན་
ཏན་དང་། ལུང་སྟོན་པའི་ཡོན་ཏན་དང་། འཇིག་རྟེན་གྱི་ཁམས་ཐམས་ཅད་
དུ་ལོངས་སྤྱོད་རྫོགས་པ་དང་སྤྲུལ་པའི་སྐུ་ཀུན་དུ་སྟོན་པའི་ཡོན་ཏན་དང་། ཐེ་་
ཚོམ་གཅོད་པའི་ཡོན་ཏན་དང་། སྤྱད་∶པ་སྣ་ཚོགས་ཀྱིས་འཛུད་པའི་ཡོན་ཏན་
དང་། ཕྱིས་ཆོས་●འབྱུང་བ་མཁྱེན་པའི་ཡོན་ཏན་དང་། མོས་པ་ཇི་ལྟ་བ་
བཞིན་ཀུན་དུ་སྟོན་པའི་ཡོན་ཏན་དང་། ལུས་ཚད་མེད་པས་སེམས་ཅན་འདུལ་
བར་སྦྱོར་བའི་ཡོན་ཏན་དང་། ཆོས་ཀྱི་སྐུ་མཉམ་པ་ལ་ཕ་རོལ་ཏུ་ཕྱིན་པ་གྲུབ་་་
པའི་ཡོན་ཏན་དང་། མོས་པ་ཇི་ལྟ་བ་བཞིན་དུ་སངས་རྒྱས་ཀྱི་ཞིང་མ་འདྲེས་པ་
ཀུན་དུ་སྟོན་པའི་ཡོན་ཏན་དང་། སངས་རྒྱས་ཀྱི་སྐུ་གསུམ་གྱི་ཡུལ་ཡོངས་སུ་མ་་
ཆད་པའི་ཡོན་ཏན་དང་། འཁོར་བའི་མཐའི་བར་དུ་སེམས་ཅན་ཐམས་ཅད་ལ་
ཕན་པ་དང་བདེ་བའི་མཛད་པར་ཉེ་བར་གནས་པའི་ཡོན་ཏན་དང་། མི་ཟད་་་
པའི་ཡོན་ཏན་གྱིས་སོ། །ཡོན་ཏན་རྣམ་པ་ཉི་ཤུ་པོ་དེ་དག་ནི་མདོ་ལས། ཀུན་
དུ་སྤྱོད་པ་གཉིས་མི་མངའ་བ་ཞེས་བྱ་བ་ནས་ནམ་མཁའི་ཁམས་ཀྱི་མཐས་གཏུགས་
པ་དེ་ཞེས་བྱ་བའི་བར་གྱི་ཚིག་ཉི་ཤུ་དང་གོ་རིམས་“བཞིན་དུ་སྦྱར་རོ། །དེ་ལ་་་
དང་པོར【ཤེས་བྱ་•ལ་གཅིག་ཏུ་སྒྲིབ་པ་མེད་པའི་ཡེ་ཤེས་འཇུག་པའི་ཡོན་ཏན་གྱིས་
115-1050