སྒྲ་སྦྱོར་བམ་པོ་གཉིས་པ་བཞུགས།
344
ནི་“དངོས་པོ་མེད་པའི་ངོ་བོ་ཉིད་ཅེས་བྱ། མཐོང་བ་དང་ཤེས་པ་འདི་གཉིས་•
ཀ་ཡང་མཐོང་བས་ཀྱང་མ་བྱས་ཤེས་པས་ཀྱང་མ་བྱས་ཏེ་རང་བཞིན་གྱིས་སྟོང་པའི་
ཕྱིར་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཅེས་བྱ། ཞི་གནས་དང་ལྷག་་་་་
མཐོང་ལ་སོགས་པའི་མིང་ལ། ཤ་མ་སྒྲ་“ཞེས་བྱ་བ་ཤ་མེ་བསྟི་▪ཏི་ཤ་མ་སྦ་“ཞེས་
བྱ་སྟེ། ཤ་མ་ནི་ཞི་བ་དང་། སྦྲ་”ནི་གནས་པ་སྟེ། གཟུགས་ལ་སོགས་པ་་་་་
ཡུལ་གྱིས་སེམས་གཡེང་བ་ཞི་བར་བྱས་ནས་བསམ་གཏན་གང་སྒོམ་པ་དེ་ལ་སེམས་
རྩེ་གཅིག་ཏུ་ཁུགས་【པའི་མིང་ཡིན་པས་ན་ཞི་གནས་ཞེས་བྱ། བི་པ་ཤྱ་ན་ཞེས་་
བྱ་བ་བི་"ནི་བི་ཤེ་ཥ་སྟེ། ཁྱད་པར་རམ་ལྷག་པ། པ་ཤྱ་ན་ནི་མཐོང་བའམ་ལྟ་
བ་ལ་བྱ། སྤྱིར་ན་ཤེས་རབ་ཀྱིས་དངོས་པོའི་རང་བཞིན་ལྷག་པར་རྟོགས་པའི་་་་
རང་བཞིན་ཏེ་ ལྷག་མཐོང་ཞེས་བྱ། ཡོ་ག་ཞེས་བྱ་བ་ཡུ་ཛིར་ཡོ་ག་ཞེས་བྱ་སྟེ།
ཞི་གནས་དང་ལྷག་མཐོང་ཟུང་དུ་འབྲེལ་པའི་བསམ་གཏན་གྱི་མིང་སྟེ་རྣལ་འབྱོར་
ཞེས་བྱ། ཡོ་ནི་ཤ་མ་ན་སྐ་ར་ཞེས་བྱ་བ་ཡོ་ནི【ཨུ་པཱ་ཡཱ་“སྟེ་ཐབས་སམ་རྒྱུད་ལ་བྱ།
ཤ་ནི་ཤ་ན་ས་ཏི་ཞེས་བྱ་སྟེ། ཐབས་དང་ཚུལ་དེ་ཉིད་ལ་སྤྱོད་ཅིང་སྟོན་པ་ལ་བྱ་སྟེ།
སྤྱིར་ན་མི་སྡུག་པ་སྒོམ་པས་འདོད་ཆགས་གཞིལ་བ་དང་། རྟེན་ཅིང་འབྲེལ་པར་
འབྱུང་བ་སྒོམ་པས་གཏི་མུག་སྤངས་པ་ལ་སོགས་པ་སྟེ། ཐབས་ཚུལ་བཞིན་དུ་་་་
སྒོམ་པའི་མིང་ཡིན་པས་ན་ཚུལ་བཞིན་ཡིད་ལ་བྱེད་པ་ཞེས་བྱ། འཕགས་པའི་་་་
བདེན་པ་བཞི་རྣམ་པ་བཅུ་དྲུག་དུ་ཕྱེ་བ་ལ་སོགས་པའི་མིང་ལ། ཙ་ཏུརཱ་‧རྱ་་་
སཏྱ་ཞེས་བྱ་བ་ཙ་ཏུར་●ནི་བཞི། ཨཱརྱ་ནི་འཕགས་པ། སཏྱ་ནི་བདེན་པ་སྟེ་
སྡུག་བསྔལ་དང་ཀུན་འབྱུང་དང་འགོག་པ་དང་ལམ་བཞི་ཇི་ལྟར་འཕགས་པ་་་
རྣམས་ཀྱིས་བདེན་པར་གཟིགས་པ་དེ་བཞིན་དུ། སོ་སོའི་སྐྱེ་བོ་ཕྱིན་ཅི་ལོག་་་་
དང་བཅས་པས་བདེན་པར་མི་མཐོང་བས་ན་འཕགས་པའི་བདེན་པ་བཞི་ཞེས་བྱ།
115-355