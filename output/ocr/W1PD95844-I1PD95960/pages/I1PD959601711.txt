བསྟན་འགྱུར། སྣ་ཚོགས། ༼༽ ༢༢༠
སོགས་པས་མཆོད་པ་བྱེད་པའོ། །རྒྱ་ཆེ་བའི་མཆོད་པ་ནི་དེ་བཞིན་གཤེགས་
པའམ་མཆོད་རྟེན་ལ་མཆོད་པ་བྱེད་པ་ནི་དངོས་པོ་བདུན་རྒྱ་ཆེ་བ་ཡིན་ཏེ། ཡུན་
རིང་པོར་མཆོད་པས་དུས་རྒྱ་ཆེ་བ་དང་།
དངོས་པོ་མང་པོས་མཆོད་པས་དངོས་
པོ་མང་པོ་རྒྱ་ཆེ་བ་དང་། དངོས་པོ་གྱ་ནོམ་པས་མཆོད་པས་དངོས་པོ་གྱ་ནོམ་པ་
རྒྱ་ཆེ་བ་དངང་། མངོན་སུམ་དང་མངོན་སུམ་མ་ཡིན་པར་མཆོད་པས་●གནས་ཀྱི་
ཁྱད་པར་རྒྱ་ཆེ་བ་དང་། བདག་གིས་བྱས་པ་དང་●གཞན་བྱེད་དུ་གཞུག་པས་་་
མཆོད་པ་བྱེད་པའི་གང་ཟག་གི་ཁྱད་པར་རྒྱ་ཆེ་བ་དང་། སྙིང་ཐག་པ་ནས་
དགའ་བ་མངོན་དུ་གྱུར་ཅིང་མོས་པ་དྲག་པོས་མཆོད་པས་བསམ་པ་རྒྱ་ཆེ་བ་དང་།
དགེ་བའི་རྩ་བ་དེ་བླ་ན་མེད་པའི་བྱང་ཆུབ་ཏུ་ཡོངས་སུ་བསྔོ་ཞིང་མཆོད་པས་་་
འབྲས་བུ་བསྔོ་བ་རྒྱ་ཆེ་བའོ། །ཀུན་ནས་ཉོན་མོངས་པ་ཅན་མ་ཡིན་པའི་མཆོད་་
རང་་
པ་ནི་ཀུན་ནས་ཉོན་མོངས་པ་ཅན་གྱི་མཆོད་པ་རྣམ་པ་དྲུག་སྤངས་པ་སྟེ།
གི་ལག་གིས་བྱེད་པས་ལེ་ལོས་གཞན་བྱེད་དུ་འཇུག་པའི་ཀུན་ནས་ཉོན་མོངས་པ་
【མེད་པ་∶དང་། གུས་པས་བྱེད་པས་མ་གུས་པའི་ཀུན་ནས་ཉོན་མོངས་པ་མེད་པ་
དང་། སེམས་མི་གཡེང་བས་བྱེད་པས་སེམས་གཡེང་བའི་ཀུན་ནས་ཉོན་མོངས་་
པ་མེད་པ་དང་། བསམ་པ་དག་པས་བྱེད་པས་བསམ་པ་མ་དག་པའི་ཀུན་ནས་་
ཉོན་མོངས་པ་མེད་པ་དང་། ཚུལ་འཆོས་པ་མེད་པས་བྱེད་པས་ཚུལ་འཆོས་པའི་
ཀུན་ནས་ཉོན་མོངས་པ་མེད་པ་དང་། མི་མཐུན་པའི་དངོས་པོ་བ་བླས་བྱུགས་
པ་དང་། མར་ཁུས་བཀྲུ་བ་དང་། གུ་གུལ་གྱིས་བདུག་པ་དང་། ཨརྒའི་མེ་
ཏོག་གིས་གཏོར་བ་ལ་སོགས་པ་སྤངས་ཏེ∶། མཐུན་པའི་དངོས་པོས་བྱེད་པའི་་
མི་མཐུན་པའི་ཀུན་ནས་ཉོན་མོངས་པ་མེད་པའོ། །སྒྲུབ་པའི་མཆོད་པ་ནི་ཉན་་་
ཐོས་དང་ཐུན་མོང་ཚད་མེད་པའི་རྒྱུ་∶བསྒོམ་པ་དང་། འདུ་ཤེས་བསྒོམ་“པ་
115-1674