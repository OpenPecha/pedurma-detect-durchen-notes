༡༠༢༢
བསྟན་འགྱུར། སྣ་ཚོགས། ༼༽ ༢༢༠
འཆི་བདག་གི་བདུད་དང་།
ཞེས་བྱ་སྟེ། བདུད་བཞི་ནི་ཕུང་པོའི་བདུད་དང༌་།
ཉོན་མོངས་པའི་བདུད་དང་༌། ལྷའི་བུའི་བདུད་དོ། །བཅོམ་ལྡན་འདས་ནི་་་་
ཟག་པ་བཞི་པོ་ལྟ་བའི་ཟག་པ་དང་། སྲེད་པའི་ཟག་པ་དང་། མ་རིག་པའི་་་
ཟག་པ་དང་། འདོད་པའི་ཟག་པ་ཟད་པས་དེ་དག་གོ་རིམས་ བཞིན་དུ་བཅོམ་
པར་རིག་པར་བྱའོ། །དེ་ནི་སྟོན་པ་ཕུན་སུམ་ཚོགས་པ་ཡིན་་ཏེ། དེའི་ཕུན་
སུམ་ཚོགས་པ་ནི་ལེགས་པ་དྲུག་དང་ལྡན་པ་དང་བདུད་བཞི་བཅོམ་པ་ལ་སོགས་པ་
བཅོམ་ལྡན་འདས་ཉིད་ཀྱི་རྒྱུད་ལ་མངའ་བའི་ཡོན་ཏན་དང་ལྡན་པའོ། །དེ་ལྟར་
དུས་ཕུན་སུམ་ཚོགས་པ་དང་། སྟོན་པ་ཕུན་སུམ་ཚོགས་པ་དེ་གཉིས་ནི་མདོ་སྡེ་་
ཐམས་ཅད་སྤྱིར་འདྲ་བར་བསྟན་པ་ཡིན་པས་ན་ཐུན་མོང་གི་གླེང་གཞིའི་ཁྱད་པར་
རྣམ་པར་གཞག་པ་ཞེས་བྱའོ། །ཐུན་མོང་གི་གླེང་གཞིའི་ཁྱད་པར་རྣམ་པར་
གཞག་པའི་ཚིག་གི་དོན་ལ་སོགས་པ་བཤད་ཟིན་ཏོ།།
དེ་ལྟར་ཐུན་མོང་གི་གླེང་●གཞིའི་ཁྱད་པར་རྣམ་པར་གཞག་པ་བསྟན་ནས།
ད་ནི་ཐུན་མོང་མ་ཡིན་པའི་གླེང་གཞིའི་ཁྱད་པར་རྣམ་པར་གཞག་པའི་ཚིག་གི་དོན་
ལ་སོགས་པ་བཤད་པར་བྱ་སྟེ། དེ་ཡང་གང་ན་ཅི་འདྲ་བ་ཞིག་ཇི་ལྟ་བུ་དག་དང་
བཞུགས་པའི་རིམ་གྱིས་མདོ་འདིའི་གླེང་གཞིའི་ཁྱད་པར་རྣམ་པར་གཞག་པའོ། །
དེ་ནི་ཕུན་སུམ་ཚོགས་པ་རྣམ་པ་གསུམ་གྱིས་བསྟན་དེ∶། བཅོམ་ལྡན་འདས་ཀྱི་
གནས་ཕུན་སུམ་ཚོགས་པ་དང༌་། ཡོན་ཏན་ཕུན་སུམ་ཚོགས་པ་དང༌་། འཁོར་
ཕུན་སུམ་ཚོགས་པ་དང་། དེ་ལ་གང་ན་བཞུགས་ཤེ་ན། གནས་ཕུན་སུམ་
ཚོགས་པ་ན་སྟེ། དེའི་ཕྱིར་དེ་བསྟན་པའི་དབང་དུ་མཛད་ནས་གཞལ་མེད་ཁང་
ཆེན་པོ་ཞེས་བྱ་བ་གསུངས་སོ། །དེ་ལ་བཅོམ་ལྡན་འདས་ཀྱི་གནས་ཕུན་སུམ་
115-1022