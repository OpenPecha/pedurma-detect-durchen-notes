འཕགས་པ་དགོངས་པ་ངེས་པར་འགྲེལ་པའི་མདོའི་རྣམ་པར་བཤད་པ།
7437
སེམས་ཀྱི་རྣམ་གྲངས་ཤེས་པ་མངོན་དུ་བྱ་བའི་མངོན་པར་ཤེས་པ་ཞེས་བྱ་བ་ལ་་་
སེམས་ཀྱི་རྣམ་གྲངས་ནི་གང༌་། སེམས་ཀྱི་རྣམ་གྲངས་ཤེས་པ་ནི་གང་། སེམས་
ཀྱི་རྣམ་གྲངས་ཤེས་པ་མངོན་དུ་བྱ་བ་ནི་གང་ཞེ་ན། སེམས་ཀྱི་རྣམ་གྲངས་ཞེས་་
བྱ་བ་ནི་ཕྱོགས་བཅུའི་འཇིག་རྟེན【གྱི་ཁམས་•དཔག་ཏུ་མེད་གྲངས་མེད་པ་དག་ན་
སེམས་ཅན་འཁོད་པ་རྣམས་ཀྱི་སེམས་ཉོན་མོངས་པས་ཀུན་ནས་དཀྲིས་པ་དང་།
ཉོན་མོངས་པས་ཀུན་ནས་དཀྲིས་པ་དང་བྲལ་བ་དང་ཉོན་མོངས་པ་དང་འབྲེལ་་་་
ཅིང་བག་ལ་ཉལ་དང་བཅས་པ་དང་། ཉོན་མོངས་པ་དང་འབྲེལ་པ་མ་ཡིན་ཞིང་
བག་ལ་ཉལ་མེད་པ་དང་། སྨོན་ལམ་ལོག་∶པར་བཏབ་པ་དང་། སྨོན་ལམ་་་
ལེགས་པར་བཏབ་པ་དང་། དམན་པ་དང་། བར་མ་དང་། གྱ་ནོམ་པ་
དང་། བདེ་བ་དང་ལྡན་པ་དང་། སྡུག་བསྔལ་དང་ལྡན་པ་དང་།
སྡུག་
བསྔལ་བ་ཡང་མ་ཡིན་བདེ་བ་ཡང་མ་ཡིན་པ་དང་ལྡན་པར་འཇུག་པ་གང་ཡིན་པའོ། །
སེམས་ཀྱི་རྣམ་གྲངས་ཤེས་པ་ཞེས་བྱ་བ་ནི་དེ་ལ་དམིགས་པའི་ཤེས་པ་མཐུ་དང་་་
ལྡ ན ་པ ་བ སྒོ མ ས ་ པ ་ལ ས ་བྱུང་བ འི ་ བསྒོམས་པའི་འབྲས་བུ་གང་ཡིན་པ་སྟེ།
ཤེས་པ་གཅིག་གིས་“སེམས་ཅན་གཅིག་གི་“སེམས་གང་ཡིན་པ་དང་། ཇི་ལྟ་བུ་
དང་། ཇི་འདྲ་བ་དང་། ཇི་སྙེད་པར་གནས་པ་ཐམས་ཅད་ཅིག་ཅར་ཡང་
དག་པ་"ཇི་ལྟ་བ་བཞིན་དུ་ཤེས་སོ། །ཤེས་པ་གཅིག་ཁོ་ནས་སེམས་ཅན་མང་པོ་
དག་གི་སེམས་གང་ཡིན་པ་དང་ཇི་ལྟ་བུ་དང་ཇི་འདྲ་བ་དང་ཇི་སྙེད་ཉེ་བར་གནས་
པ་ཐམས་ཅད་དང་ཅིག་ཅར་ཡང་དག་པ་ཇི་ལྟ་བ་བཞིན་དུ་ཤེས་པས་ན་དེའི་ཕྱིར་
སེམས་ཀྱི་རྣམ་གྲངས་ཤེས་པ་ཞེས་བྱའོ། །སེམས་ཀྱི་རྣམ་གྲངས་ཤེས་པ་མངོན་དུ་
བྱ་བ་ཞེས་བྱ་བ་ནི་སྔ་མ་བཞིན་ཏེ། དེ་དག་ཐམས་ཅད་གཅིག་ཏུ་བསྡུས་པ་ནི་་་
སེམས་ཀྱི་རྣམ་གྲངས་ཤེས་པ་མངོན་དུ་བྱ་བའི་མངོན་པར་ཤེས་པ་ཞེས་བྱའོ། །
115-1531