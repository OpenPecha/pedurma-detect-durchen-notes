བསྟན་འགྱུར། སྣ་ཚོགས། ༼ཅི༽ ༢༡༩
དངོས་གཞི་སྒྲ་དང་ལ་དང་ཆ་དང་འཐུན་པའི་སྒྲའི། དེ་ལ་དངོས་ཀྱི་སྒྲ་ནི་་་་
སྔར་བསྟན་པར་ཟད་དོ།
།ལ་དང་ཆ་འཐུན་པའི་སྒྲ་ནི་དུ་དང་རུ་དང་སུ་རྣམས་
ཀྱིས་ཀྱང་སྟོན་ཏེ། དཔེར་ན་ཁང་བཟང་གི་བྱེ་བྲག་འགའ་ཞིག་ཐོག་དགུ་ཕར་དུ་
ཕུག །དབྱིབས་གྲུ་བཞི་རུ་བརྩིགས་ཤིང་མིག་མངས་རིས་སུ་བཏང་ཞེས་པ་ལྟ་བུའོ། །
དེ་རྣམས་ཀྱང་ལས་ཁོ་ན་སྟོན་པར་ལྟའོ།
།གཞན་ཡང་མིང་གང་ཡང་རུང་བའི་་་
མཐའ་ན། ག་དང་ང་ལ་སོགས་པའི་རྗེས་འཇུག་བཅུས་བརྟེན་པ་ཡོད་ལ། དེ་
རྣམས་ཀྱང་གཉིས་པ་ལས་སུ་སྦྱོར་ན།
དུ་དང་རུ་དང་སུ་གསུམ་ཁོ་ན་ལས་སུ་་་་
འགྱུར་ཏེ། དེ་ལས་དུ་ལས་སུ་འགྱུར་བ་ནི་མིང་གང་རུང་བའི་ཐ་མ་ན་རྗེས་་་
འཇུག་བཅུའི་ག་དང༌་། ང་དང་ད་དང་ན་དང་བ་དང་མ་དང་ལ་དང་ར་དང་་་
བརྒྱད་པོ་དེ་རྣམས་ཀྱིས་བརྟེན་ལ། དེ་རྣམས་གཉིས་པ་ལས་སུ་སྦྱོར་ན། དུ་ཁོ་
ན་ལས་སུ་འགྱུར་ཏེ། དེ་ཡང་ཕྱོགས་འགའ་ཞིག་ལ་མཚོན་ནས་བསྟན་ན་རྒྱ་ནག་
ཏུ་འགྲོ་ཞེས་པའམ།
རྒྱ་ནག་ཏུ་རྒྱུག་ཅིག་ཅེས་པའམ།
རྒྱ་ནག་ཏུ་ཕྱིན་ཅེས་པ་
ལ་སོགས་པ་རྣམས་ནི་གའི་རྗེས་འཇུག་སྡུད་པར་བལྟའོ། །ཡང་བྱང་དུ་འགྲོ་བ་་་
ཞེས་པ་ལ་སོགས་པ་རྣམས་ནི་ངའི་རྗེས་འཇུག་སྡུད་པར་ལྟའོ། །ཡང་བོད་དུ་འགྲོ་
བ་ལ་སོགས་པའི་ལས་རྣམས་ཀྱང་དུ་ཁོ་ནའོའོ། །ཡང་ཨོ་རྒྱན་དུ་འགྲོ་བ་ལ་སོགས་
པའི་ལས་རྣམས་ཀྱང་དུ་ཁོ་ནའོ། །ཡང་མཐའ་ཁོབ་ཏུ་འགྲོ་བ་ལ་སོགས་པ་རྣམས་
ཀྱང་དུ་ཁོ་ནའོ། །ཡང་སུམ་ཅུ་རྩ་གསུམ་དུ་འགྲོ་བ་ལ་སོགས་པའི་ལས་རྣམས་་་་
ཀྱང་དུ་ཁོ་ནའོའོ། །ཡང་རྒྱལ་བུ་རྒྱལ་བྱེད་ཀྱི་ཚལ་དུ་འགྲོ་ཞེས་པ་ལ་སོགས་པའི་་་
ལས་རྣམས་ཀྱང་དུ་ཁོ་ནའོ། །ཡང་རྒྱ་གར་དུ་འགྲོ་ཞེས་པ་ལ་སོགས་པ་ནི་དུ་རའི་
རྗེས་སུ་འཇུག་པ་སྡུད་པར་ལྟའོ། །དེ་ལྟར་ན་དུའི་འཇུག་པ་ནི་བརྒྱད་པོ་དེ་་་
རྣམས་ཁོ་ནའོ། །གཞན་ཡང་མིང་གང་ཡང་རུང་བའི་ཐ་མ་ན་འས་བརྟེན་ལ།
115-448