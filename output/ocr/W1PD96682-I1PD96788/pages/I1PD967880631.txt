༦༡༢
བཀའ་འགྱུར། འདུལ་བ། ༼ཅི༽ ༥
གནས་དང་། སྡིག་པའི་གནས་●ལ་སོགས་པ་དང་བྲལ་བའོ། །རྩོད་པ་མེད་པ་
ཞེས་བྱ་བ་ནི་ཐབ་•མོ་དང་། 【མཚང་འདྲུ་•བ་ལ་སོགས་པ་དང་བྲལ་བའོ། །
བརྩམ་དུ་རུང་བར་•ཞེས་བྱ་བ་ནི་དེའི【ཉེན་ཀོར་•འདོམ་གང་ཁོ་ར་ཁོར་ཡུག་ན་
སྐྱོན་མེད་པར་རོ། །བལྟ་བར་བྱའོ་ཞེས་བྱ་བ་ནི་སོ་སོར་བརྟག་པར【བྱ་བའོ∶། །
གལ་ཏེ་དགེ་སློང་གིས་གཞི་མི་རུང་བའམ་ཞེས་བྱ་བ་ནི་སྦྲུལ་དང་སྡིག་པ་ལ་སོགས་
པའི་གནས་ཀྱི་ཤས་•ཆེ་བའོ། །རྩོད་པ་དང་བཅས་པའམ་ཞེས་བྱ་བ་ནི་ཐབ་•མོ་་་
དང་བཅས་པ་དང【མཚང་འདྲུ་●བ་དང་བཅས་པ་དང་། རྩོད་པ་དང་བཅས་པ་
དང་། འགྱེད་པ་དང་བཅས་པའོ། །བརྩམ་དུ་མི་རུང་བར་•ཞེས་བྱ་བ་ནི་གང་
གི་ཉེན་ཀོར་འདོམ་གང་ཁོ་ར་ཁོར་ཡུག་མེད་པར་རོ། །བདག་པོ་ཡོད་པ་དགེ་་་་
འདུན་གྱི་ཕྱིར་གཙུག་ལག་ཁང་ཆེན་པོ་རྩིག་• ཏུ་འཇུད་དམ། གཞི་བལྟ་བའི་་་་་
ཕྱིར་དགེ་སློང་དག་ཀྱང་མི་ཁྲིད་དམ། དགེ་སློང་ཁྲིད་པ་དག་ལ་གཞི་མི་སྟོན་ན་་
དགེ་འདུན་ལྷག་མའོ་ཞེས་བྱ་བ་ནི་སྔ་མ་བཞིན་ཏེ། དེས་ན་དགེ་འདུན་ལྷག་མའོ་
ཞེས་གསུངས་སོ། །དེ་ལ་ལྟུང་བར་•ཇི་ལྟར་འགྱུར་ཞེ་ན། དགེ་སློང་གིས་དགེ་
འདུན་གྱི་ཕྱིར་གཙུག་ལག་ཁང་བྱེད་དུ་འཇུད་ཅིང་མི་རུང་བར་བྱེད་དུ་འཇུད་ན་་་
ཉེས་པ་སྦོམ་པོར་འགྱུར་རོ། །རྩོད་པ་དང་བཅས་པར་བྱེད་དུ་འཇུད་ན་ཉེས་པ་་
སྦོམ་པོར་འགྱུར་རོ། །བརྩམ་དུ་མི་རུང་བར་བྱེད་དུ་འཇུད་ན་ཉེས་པ་སྦོམ་པོར་་
འགྱུར་རོ། །མ་བསྟན་པར་བྱེད་དུ་འཇུད་ན་ཉེས་པ་སྦོམ་པོར་●འགྱུར་རོ། །
ཐམས་ཅད་ལས་འདས་པར་བྱེད་དུ་འཇུད་ན་དགེ་འདུན་ལྷག་མར་འགྱུར་རོ། །
དགེ་སློང་གིས་དགེ་སློང་གི་གན་དུ་སོང་སྟེ། འདི་སྐད་ཅེས་དགེ་འདུན་གྱི་ཕྱིར་་་
གཙུག་ལག་ཁང་རུང་བ། རྩོད་པ་མེད་པ་བརྩམ་•དུ་རུང་བ་བསྟན་པ་བྱེད་དུ་ཆུག་
ཤིག་ཅེས་སྨྲས་པ་ལས།
5-612
གལ་ཏེ་དེས་དགེ་འདུན་གྱི་ཕྱིར་གཙུག་ལག་ཁང་བྱེད་དུ་