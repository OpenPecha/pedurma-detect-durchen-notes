२०२
བཀའ་འགྱུར། འདུལ་བ། ༼ཅི༽ ༥
དད་པ་རྣམས་ཀྱང་འདི་ལྟར་དོང་ངོ་ཅོག་སྟོན་ཟླ་ཐ་ཆུངས་ཀྱི་གཡོན་ཅན་དག་གིས་•
འཕྲོག་པར་བྱེད་ན། ཕྱིན་ཆད་སུ་ཞིག་རྒྱལ་བྱེད་ཀྱི་ཚལ་དུ་འགྲོ་བར་འགྱུར་ཞེས་
གཞན་དུ་གྱུར་པ་ཉིད་དུ་འགྱུར་གྱིས་བདག་གིས་རྫུ་འཕྲུལ་རྣམ་པར་བསྟན་པར་་་་
བྱའོ་སྙམ་དུ་བསམས་ཤིང་རིག་ནས། ཚེ་དང་ལྡན་པ་མཽད་གལ་གྱི་བུ་ཆེན་པོས་རྫུ་
འཕྲུལ་གྱིས་འཕགས་སྐྱེས་པོའི་དཔུང་མངོན་པར་སྤྲུལ་ཏེ། ཕྱོགས་བཞིར་རྔ་པ་ཊ་
ཧ་བརྡུངས་པ་དང༌་། སྟོན་ཟླ་ཐ་ཆུངས་ཀྱི་གཡོན་ཅན་དག་གིས་ཤེས་ལྡན་དག་་་
བདག་ཅག་དམག་དཔོན་འཕགས་སྐྱེས་པོས་ཕྱོགས་བཞི་ནས་བསྐོར་•གྱིས་ཟིན་་་་་
པར་གྱུར་ན་མི་རུང་གིས་བོར་ལ་འདོང་ངོ་སྙམ་དུ་བསམས་ནས་དེ་དག་གིས་ཁྱེའུ་་
དེ་དག་བོར་ཏེ་བྱེར་རོ། །ཚེ་དང་ལྡན་པ་མཽད་གལ་གྱི་བུ་ཆེན་པོས་ཀྱང་རྫུ་འཕྲུལ་
མངོན་པར་འདུ་བྱ་བ་དེ་ཕྱིར་བརྟུལ་•ནས་ལམ་དང་ཉེ་བར་ཤིང་ལྗོན་པའི་དྲུང་དུ་
འདུག་གོ། །ཁྱེའུ་དེ་དག་ཀྱང་འོངས་པ་དང་། འཕགས་པ་མཽད་གལ་གྱི་བུ་་་་་
ཆེན་པོས་སྨྲས་པ། ཁྱེའུ་དག་ཁྱེད་ཅག་གར་དོང་དོང་། འཕགས་པ་བདག་་་་
ཅག་སྟོན་ཟླ་ཐ་ཆུངས་ཀྱི་●གཡོན་ཅན་དག་གིས་བརྐུས་སོ། །འོ་ན་སུས་●ཐར་་་་
བར་བྱས། དམག་དཔོན་འཕགས་སྐྱེས་པོས་སོ། །ཁྱེའུ་དག་དེ་རིང་ཁྱེད་ཅག་
གི་●ཕ་མ་དག་ཡིད་མི་བདེ་བར་འཁོད་ཀྱིས་དེང་ལ་སང་ལྷོགས་ཤིག །ཁྱེའུ་དེ་་་
དག་ཁྱིམ་དུ་འཕགས་པ་དང་། _ དམག་དཔོན་འཕགས་སྐྱེས་པོ་ཡང་དཔུང་གི་•
ཚོགས་ཡན་ལག་བཞི་པ་གླང་པོ་ཆེ་པའི་ཚོགས་དང་། རྟ་པའི་ཚོགས་དང་།
ཤིང་རྟ་པའི་ཚོགས་དང་། དཔུང་བུ་ཆུང་གི་ཚོགས་གོ་བསྐོན་ཏེ་མཉན་ཡོད་ནས་
བྱུང་ངོ་། །འཕགས་སྐྱེས་པོས་ཁྱེའུ་དེ་དག་མཐོང་ནས་སྨྲས་པ། ཁྱེའུ་དག་ཁྱེད་
ཅག་གར་དོང་དོང་། དེ་དག་གིས་སྨྲས་པ། རྒྱལ་བྱེད་ཀྱི་ཚལ་དུ་འདོང་བ་ན་
བདག་ཅག་སྟོན་ཟླ་ཐ་ཆུངས་ཀྱི་གཡོན་ཅན་དག་གིས་བརྐུས་སོ། །འོ་ན་ཁྱེད་ཅག་
5-242