१९
བསྟན་འགྱུར། འདུལ་བ། ༼རུ ༡༧༩
ཞེས་པ་ནི། ཆེ་ཆུང་གི་ཚད་གོང་དུ་སྨོས་པའི་བར་མ་ནི། འབྲིང་གི་ཚད་ཡིན་
པར་སྟོན་པའོ། །སྨད་གཡོགས་ཀྱི་ཚད་ནི་གོང་དུ་བསྟན་པ་རྣམ་པ་གསུམ་དུའང་
མ་ཟད་པས་ན། སྨད་གཡོགས་ནི་གཉིས་དང་ལྔའམ། གཉིས་དང་བཞིའོ་ཞེས་པ་་
དང་། དཀྱིལ་འཁོར་གསུམ་ཡོག་•པ་ཡན་ཆད་ཀྱང་ངོ་ཞེས་པ་ཡིན་ཏེ། སྲིད་དུ་ཁྲུ་
ལྔ་ཞེང་དུ་དོ་•པའམ་སྲིད་དུ་ཁྲུ་བཞི། ཞེང་དུ་ཁྲུ་དོ་པའམ། ལྟེ་བ་དང་པུས་མོའི་
འཁོར་ཡོག་•པ་ཡན་ཆད། སྨད་གཡོགས་ཀྱི་ཚད་དུ་སྟོན་པའོ། །ལུས་ཀྱི་བདུན་
ཆའི་གཉིས་ཁྲུ་ཚད་དོ་ཞེས་པ་ནི∶། ཁྲུ་དང་ལུས་ཀྱི་ཁྲུ་•རིང་ཐུང་ཡོད་ན་ལུས་ཀྱི་་
སྲིད་ཇི་ཙམ་པར་སྲད་བུས་གཅལ་ལ་བདུན་དུ་བལྟབས་པའི་བལྟབས་གཉིས་ལ་་་
ཁྲུའི་ཚད་དུ་གྱིས་ཤིག་པའོ། །མི་འཁྱུད་ན་བསྒྲོག་•པར་བྱ་ཞེས་པ་ནི་ལུས་སྦོམ་་་
ཆེས་●ཏེ་སྨད་གཡོགས་ཀྱི་ཚད་གོང་དུ་བསྟན་པས་•མི་འཁྱུད་ན་ཞབས་མའི་ཐབས་
སུ་གྱིས་ཤིག་པའོ། །སྟོད་གཡོགས་ཀྱིས་མི་འཁྱུད་•ན་ཡང【སྒྲོག་ཅིང་•གསུམ་པར་
གྱིས་ཤིག་པའོ། །ཟླ་བའི་སྤང་བ་རྣམ་པར་འབྱེད་པའོ【།།
ཟླ་བའི་སྤང་བ་ཞུས་པ་ལས་འབྱུང་བ་བསྡུས་ཏེ་སྟོན་པ་ནི། ཆུང་ངུ་བཞིན་
དུ་དེ་བས་ཆུང་བ་ནི་ཞེས་བྱའོ་ཞེས་པ་ལ་སོགས་པ་ཡིན་ཏེ། ཁྲུ་གང་ཁོར་ཡུག་ཏུ་
མེད་པར་ཆུང་བ་ཁ་སོགས་སུ་བཞག་སྟེ་ཞག་བཅུ་འདས་ན་ཆེ་ཆུང་གི་ཚད་ཇི་ཙམ་
པ་བཞིན་དུ་ཉེས་བྱས་སུ་སྟོན་པའོ། །དཀྱིལ་འཁོར་ཕྱེད་མི་ཡོག་•པ་ནི་རེ་བར་་
མི་བྱ་ཞེས་པ་ནི་དཀྱིལ་འཁོར་ཕྱེད་ཀྱང་མི་ཡོག་•པ་ཙམ་གྱི་ཚོད་ཕྱི་མའི་ཁ་སོགས་
སུ་བཞག་ན་ཞག་བཅུ་འདས་པས་ཉེས་བྱས་སུ་སྟོན་པའོ། །མི་རུང་བ་ཡང་ངོ་་་་
ཞེས་པ་ནི་གསོ་མ་དང་རྔ་བལ་ལ་སོགས་པ་མི་རུང་བ་ཡང་ཁ་སོགས་སུ་མ་འཇོག་་་
ཤིག་པའོ། །གདོང་ཕྱིས་དང་ཆུ་ཚགས་དང་གདིང་བ་དང་དྲེའུ་•རྔོག་ལ་སོགས་
པ་དང་ཡོ་བྱད་ཀྱི་གོས་སུ་བྱིན་གྱིས་མ་བརླབས་པ་ཡང་ངོ་ཞེས་པ་ནི་འདི་རྣམས་སོ་
92-194