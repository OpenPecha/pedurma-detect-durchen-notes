१७०
བསྟན་འགྱུར། འདུལ་བ། ༼རུ༽ ༡༧༩
ཞེ་ན། རྒྱོ་བ་ལ་སོགས་པའི་དོན་གྱིས་ཞེས་པ་ཡིན་ཏེ། དེ་ལ་གཉུག་མ་དང་ཉེ་
བར་གདགས་པ་གཉིས་ཡོད་པ་ལས། མི་ཚངས་པར་སྤྱོད་པ་དང་འཁྲིག་པ་ཞེས་བྱ་
བ་ལྟ་བུ་གཉུག་མའི་ཚིག་སྨྲས་ན་ཉེས་པ་རངས་པར་འགྱུར་གྱི། ང་དང་ལྷན་ཅིག་
ཏུ་ཉོལ་ཞེས་པ་ལ་སོགས་པ་ཉེ་བའི་ཚིག་གིས་ན་ཉེས་པ་•རངས་པར་མི་འགྱུར་བར་
སྟོན་པའོ། །འདི་ཡང་བདག་གི་ཕྱིར་མ་ཡིན་གྱི། གཞན་གྱི་ཕྱིར་ན་ཉེས་པ་
སྦོམ་པོར་འགྱུར་བའོ། །སྨྲེ་ཚིག་ཏུ་སྨྲ་བ་དེ་ཡང་ཡི་གེ་དང་ཚིག【དུ་མས་
བསྒྲུབས་པ་ཡང་ཡོད། ཉང་ཉུང་གིས་བསྒྲུབས་པའང་ཡོད་ན། གང་གིས་ཉེས་
པར་འགྱུར་བ་སྟོན་པ་ནི། གང་གིས་བརྡ་ཕྲད་པར་གྱུར་ན་དེ་གོ་བའི་མཐའོ་ཞེས་
པ་ཡིན་ཏེ། ཡི་གེ་དང་ཚིག་འདི་སྙེད་ཅིག་གིས་ཉེས་པར་འགྱུར་ཞེས་གྲངས་ཆད་
པ་མེད་ཀྱི། གང་སྨྲ་བར་འདོད་པ་དེས་ཡི་གེའམ་ཚིག་ཏུ་སྨྲས་ཀྱང་རུང་སྟེ།
ནམ་བརྡ་ཕྲད་པར་གྱུར་ན་གོ་བའི་མཐའ་དེས་གཟུང་•བར་སྟོན་པའོ། །དོན་
དེས་རྟོགས་པར་སྨྲ་ན་ནི་སྦྱོར་ན་མ་ཡིན་ཞེས་པ་ནི་རྒྱོ་ཚིག་ཉིད་སྨྲ་བར་མ་བསྩལ་•
ཏེ༑ དེ་དང་ཉེ་བའི་ཚིག་གཞན་སྨྲས་ན། རྩ་བར་སྦྱོར་བ་མ་ཡིན་པས་སྦོམ་་་
པོར་ཡང་མི་འགྱུར་དུ་རེ་བ་བསྩལ་●བའི་ཕྱིར་འདི་སྨོས་པ་ཡིནན་ཏེ། དེ་དང་ཉེ་་
བའི་ཚིག་སྨྲས་ན་ཡང་སྦོམ་པོར་འགྱུར་བར་སྟོན་པའོ། །སྔོགས་པ་དང་མི་སྔོགས་
པ་དང་། གསོལ་བ་དང་། འཇེབས་པར་གསོལ་བ་དང་། འདྲི་བ་དང་།
ཀུན་འདྲི་བ་དང་། བབསྙད་པ་དང་། ཡིད་སྨོན་དང་། གཤེ་བ་དང་། སླར་
ཟློས་●པའི་ཚིག་ཐ་དད་པ་དེ་དག་ལ་བྱེ་བྲག་མེད་ཅེས་པ་ནི་མིང་གིས་སྨོས་པའི་་་་
ཚིག་འདི་དག །གང་སྐད་དུ་སྨྲས་ཀྱང་རུང་སྟེ་རྒྱོ་ཚིག་དང་བསྲེས་•ན་ལྷག་མར་
འགྱུར་དུ་འདྲ་བའོ། །དེ་ལ་སྔོགས་པ་ནི་སྲིང་མོ་ཁྱོད་ཀྱི་སྒོ་གསུམ་ནི་ཡོངས་སུ་་་
རྒྱས་པའོ་ཞེས་ཟེར་བའོ། །མི་སྔོགས་པ་ནི་སྒོ་གསུམ་ཡོངས་སུ་མ་རྒྱས་པའོ་ཞེས་་
92-160