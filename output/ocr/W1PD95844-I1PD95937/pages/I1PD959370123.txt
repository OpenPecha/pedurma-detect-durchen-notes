__འདུལ་བ་མདོའི་རྣམ་པར་བཤད་པ།
དགེ་སློང་མའི་དགེ་འདུན་གྱིས་ཆོས་དྲུག་དང་རྗེས་སུ་མཐུན་པའི་ཆོས་དྲུག་གསལ་•
བ་དང་གཉིས་ཀྱིས་སྦྱིན་ན་གདོད་སྐྱེ་བར་སྟོན་པའོ། །དགེ་སློང་•མའི་དགེ་
འདུན་གྱིས་སོ་ཞེས་པ་ནི་སྡོམ་པ་དེའང་དགེ་སློང་མའི་དགེ་འདུན་གྱིས་སྦྱིན་གྱི་•
གཞན་གྱིས་མ་ཡིན་པའོ། །དེ་ཡང་ཇི་ལྟར་སྦྱིན་ཞེ་ན། བསླབ་པའི་སྡོམ་པ་
ཞེས་སྦྱིན་ཞེས་པ་ཡིནན་ཏེ། དགེ་སློབ་མའི་སྡོམ་པ【ཞེས་པ་●འམ། དགེ་སློང་་་
མའི་སྡོམ་པ་ཞེས་མི་བྱའི། དགེ་སློང་མར་སློབ་པ་སྡོམ་པ་ཡིན་པས་ན་བསླབ་པའི་
སྡོམ་པ་ཞེས་སྙད་བཏགས་ལ་བྱིན་ཅིག་པའོ། །དེའི་འོག་ཏུ་བསླབ་པ་བརྗོད་ཅེས་
པ་ནི་སྡོམ་པ་ཕོག་ཟིན་པའི་འོག་ཏུ་ལས་བྱེད་པའི་དགེ་སློང་མས་དེའི་བསླབ་པ།
གཅིག་པུ་●ལམ་དུ་མི་འགྲོ་དང་། །ཆུ་ཀླུང་ཕ་རོལ་བརྒལ་མི་བྱ། །སྐྱེས་པ་མི་་་
རེག་གནས་པ་དང་། །ལྟུང་བ་མི་བཅབ་སྨྱན་མི་བྱ། །ཞེས་པའི་ཆོས་དྲུག་དང་།
ས་ལེ་སྦྲམ་ལ་མི་གཟུང་●ཞིང་། །བསླབ་པའི་སྤུ་རྣམས་བྲེག་མི་བྱ། །ས་ཡང་
བརྐོ་བར་མི་བྱ་སྟེ། །རྩྭ་སྔོན་དག་ཀྱང་གཅད་•མི་བྱ། །བྱིན་ལེན་མེད་པར་མི་
བཟའ་སྟེ། །དེ་བཞིན་གཞག་པ་དག་ཀྱང་མིན། །ཞེས་པའི་རྗེས་སུ་མཐུན་པའི་
ཆོས་དྲུག་དང་འདི་རྣམས་བསྒོ་ཤིག་པའོ། །དགེ་སློབ་•མའི་བསླབ་པ་བསྲུངས་་
ན་ལྟང་ཀམ་དུ་བསྙེན་པར་རྫོགས་པར་བྱའམ་ཞེ་ན། ཚངས་པར་སྤྱོད་པ་བསྐྱེད་•
པའི་སྡོམ་པ་མ་ཐོབ་པར་བསྙེན་པར་རྫོགས་པར་མི་བྱ་ཞེས་པ་ཡིན་ཏེ། བསམ་པ་
སྣོད་དུ་བྱ་བའི་ཕྱིར་ཚངས་པར་སྤྱོད་པ་བསྐྱེད་པའི་སྡོམ་པ་གསོལ་བ་དང་གཉིས་་་
ཀྱིས་མ་•བསྒྲུབས་པར་བསྙེན་པར་རྫོགས་པར་མ་བྱེད་ཅིག་པའོ། །དེ་ཡང་གང་
གི་སྐབས་སུ་སྦྱིན་ཞེ་ན། གསང་སྟེ་སྟོན་པའི་འོག་ཏུ་དེ་སྦྱིན་ཞེས་པ་ཡིན་ནོ། །
དེའང་སུས་སྦྱིན་ཞེ་ན། དགེ་འདུན་གྱིས་སོ་ཞེས་པ་ཡིན་ཏེ། ཚངས་པར་སྤྱོད་
པ་བསྐྱེད་•པའི་སྡོམ་པ་དགེ་སློང་མའི་དགེ་འདུན་གྱིས་བྱིན་ཅིག་པའོ། །དེའང་
92-87