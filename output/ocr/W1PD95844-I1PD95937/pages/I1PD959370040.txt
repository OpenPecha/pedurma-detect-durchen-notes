བསྟན་འགྱུར། འདུལ་བ། ༼རུ༽ ༡༧༩
རྣམས་ཀྱི་འདུལ་བ་ཐམས་ཅད་ཀྱི་བསླབ་པ་●སྡོམ་པའི་དངོས་པོ་བདུན་གྱི་ཚུལ་་་
ཁྲིམས་ཚུལ་ཞེས་སྨོས་པ་འདི་ནི་བསྙད་པ་ཡིན་ནོ། །བཅོམ་ལྡན་འདས་ཀྱིས་
གསུངས་པའི་ཚུལ་ཁྲིམས་རང་བཞིན་གྱི་ཁ་ན་མ་ཐོ་བ་བཟློག་པ་ནི། འདི་དང་
འདིའོ༑ །བཅས་པའི་ཁ་ན་མ་•ཐོ་བ་བཟློག་པ་ནི་འདི་དང་འདིའོ་ཞེས་རྒྱས་
པར་སྟོན་པ་ནི་དགོས་པའོ། །རྣམ་པ་དེ་གཉིས་ཀྱིས་ཚུལ་ཁྲིམས་ཀྱི་མདོ་འདི་ལས་
སྨོས་པ་རྣམས་ཀྱིས་གོ་བར་སྟོན་པ་ནི་ཐབས་དང་ཐབས་ཀྱིའམ། བྱ་བ་དང་བྱེད་
པར་འབྲེལ་པའོ། །ངེས་པར་ཐེག་པ་ཞེས་སྨོས་པ་ནི་དགོས་པའི་ཡང་དགོས་པ་་་
སྟོན་པ་ཡིན་ཏེ། དེ་ལ་བསྙད་པ་དང་། དགོས་པའི་ཡང་དགོས་པ་གཉིས་ནི་་
ཚུལ་དང་། ངེས་པར་ཐེག་པ་ཞེས་མངོན་དུ་སྟོནན་ཏོ། །ཚུལ་ཞེས་བྱ་བའི་མིང་
ཙམ་སྨོས་པས་གང་བསམས་པའི་དོན་དེ་རྒྱས་པར་མི་འགྲུབ་པས་ན། བསམས་●
པའི་དངོས་པོ་ཚུལ་ཁྲིམས་རྒྱས་པར་སྟོན་པའི་དགོས་པ་དང་། མདོ་འདི【རྩོམ་པ་•
ཡང་དེ་ལྟ་བུའི་དོན་དུ་མ་ཡིན་པར་མི་རྩོམ་པས་ན། མདོ་ནི་ཐབས་སམ་སྒྲུབ་པ་
ཚུལ་ཁྲིམས་སྟོན་པ་ནི་ཐབས་ཀྱིའམ་བསྒྲུབ་པར་ཡིན་པས་ན། ཐབས་དང་ཐབས་
ཀྱིའམ༑ སྒྲུབ་པ་དང་བསྒྲུབ་པར་འབྲེལ་པས་ན་དགོས་པ་དང་འབྲེལ་པ་གཉིས་
ནི་བརྒྱུད་ནས་སྨྲས་པ་ཡིན་ནོ། །དེ་ལ་ངེས་པར་ཐེག་•ཅེས་པ་ནི་ལྷག་མ་མ་ལུས་
པའི་མྱ་ངན་ལས་འདས་པ་ལྡོག་མི་སྲིད་པར་ཐོབ་པ་ལ་བྱའི་འཇིག་རྟེན་གྱི་མྱ་ངན་
ལས་འདས་པ【ལྟ་བུ་•སླར་ལྡོག་སྲིད་པ་དང་། གླང་པོ་ལ་སོགས་པའི་ཐེག་པ་ལ་
ནི་མི་བྱའོ། །དེ་ལྟར་ལྷག་མ་མ་ལུས་པའི་མྱ་ངན་ལས་འདས་པ་དེ་ཚུལ་ཁྲིམས་་་
རྣམ་པར་དག་པས་འཐོབ་པས་ན་ངེས་པར་ཐེག་པའི་ཚུལ་ཞེས་བྱའོ། །དེ་ལ་ཀླན་•
ཀ་པས་བྱ་བ་ཉོན་མོངས་པ་ནི་ཡེ་ཤེས【ཀྱིས་འཇོམས་སོ་•ཞེ་ན། ཚུལ་ཁྲིམས་ཀྱིས་
ཇི་ལྟར་མྱ་ངན་ལས་འདའ་ཞེས་པའི་ལན་དུ། དེ་ཡང་བདེན་མོད་ཀྱི། ཚུལ་་་
92-4