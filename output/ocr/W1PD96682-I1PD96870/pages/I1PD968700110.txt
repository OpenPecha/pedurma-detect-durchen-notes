འཕགས་པ་ལག་ན་རྡོ་རྗེ་དབང་བསྐུར་བའི་རྒྱུད་ཆེན་པོ།
༡༠༣
འདི་ནི་ཕྱག་རྒྱའོ། །འདི་ནི་ལྷའོ་ཞེས་རྣམ་པར་གཞག་པར་●མཛད་དོ། །ཆོས་
ཀྱི་དབྱིངས་དེ་ནི་གཟུགས་ཅན་མ་ཡིན་པ་བསྟན་"དུ་མེད་པ། གཟུང་བ་མ་ཡིན་
པ༑ དཀྲུག་པ་མ་ཡིན་པ་སྟེ། དེ་བཞིན་གཤེགས་པས་རྟེན་ཅིང་འབྲེལ་བར་
འབྱུང་བར་རྣམ་པར་གཞག་པས་རྣམ་པར་བཞག་གོ། །རྟེན་ཅིང་འབྲེལ་བར་་་་
འབྱུང་བའི་ཕྱིར་བྱ་བ་ཐམས་ཅད་བྱེད་དོ། །འཇམ་དཔལ་གཞན་ཡང་ཅི་ལྟར་
གཞན་གྱིས་ལས་བྱས་པ་ལ་ཅི་ལྟར་གཞན་སྤྱོད་ཅེས་གང་སྨྲ་བ་དེ་ནི། འཇམ་་་་
དཔལ་འདི་ལྟ་སྟེ་དཔེར་ན་ལྷའི་བུ་དབང་ཕྱུག་རང་གི་སེམས་ལ་དབང་ཐོབ་པ་དེ་་་་
འདོད་པ་བཞིན་དུ་ལོངས་སྤྱོད་སྣ་ཚོགས་ལ་ཡོངས་སུ་སྤྱོད་པར་བྱེད་དེ།
འདི་ལྟ་
སྟེ།༑ ལྷའི་ཁང་ཁྱིམ་དང་། གཞལ་མེད་ཁང་ལ་སོགས་པ་དང་།
རྟ་དང་།
གླང་པོ་ཆེ་དང་། ཤིང་རྟ་དང་། བུད་མེད་དང་། བཟའ་བ་དང་བཅའ་བ་ལ་
སོགས་པ་མངོན་པར་སྤྲུལ་ནས་བདག་ཀྱང་ཡོངས་སུ་སྤྱོད་ཅིང་གཞན་དག་ལ་ཡང་་་
སྦྱིན་པར་བྱེད་དེ●། དེ་ཅིའི་ཕྱིར་ཞེ་ན། དེ་ཉིད་ཀྱིས་སྔགས་དེ་བསྒྲུབས་པའི་
ཕྱིར་རོ།
།འཇམ་དཔལ་དེ་བཞིན་དུ་གཞན་གྱིས་བྱས་པ་ལ་གཞན་ཡོངས་སུ་སྤྱོད་
དོ༑
།འཇམ་དཔལ་གཅིག་བྱེད་པ་ལ་མང་པོ་ཡོངས་སུ་སྤྱོད་པའི་རྣམ་གྲངས་ཡོད་
དེ●༑ དཔེར་ན་འཁོར་ལོས་སྒྱུར་བའི་རྒྱལ་པོའམ་ཞིང་པ་བཞིན་ནོ། །འཇམ་
དཔལ་གཞན་ཡང་འཇིག་རྟེན་འདི་འདོར་བ་ནི་སུ་གཞན་དུ་འགྲོ་བ་ནི་སུ་ཞེས་གང་
སྨྲ་བ་ནི། འཇམ་དཔལ་གང་གི་ཚེ་སེམས་དང་སེམས་ལས་བྱུང་བའི་ཚོགས་འདུས་
བྱས་ཀྱི་ཁམས་ལ་གནས་པ་དེའི་ཚེ་དེ་འཇིག་རྟེན་འདི་ཡིན་ནོ། །གང་གི་ཚེ་སེམས་
དང་སེམས་ལས་བྱུང་བའི་ཚོགས་དེ་ཉིད་འདུས་མ་བྱས་ཀྱི་ཁམས་ལ་གནས་པར་
【འགྱུར་བ་"དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་་
སངས་རྒྱས་རྣམས་འཇིག་རྟེན་འདི་འདོར་ཞིང་●། འཇིག་རྟེན་ཕ་རོལ་དུ་འགྲོའོ་
87-103