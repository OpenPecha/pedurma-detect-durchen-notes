འཕགས་པ་ལག་ན་རྡོ་རྗེ་དབང་བསྐུར་བའི་རྒྱུད་ཆེན་པོ།
༢༡༩
བྲི●༑ །འབར་དང་བཅས་ཤིང་ཐིག་ལེར་མཛེས། །ཐ་མ་ཐོག་ཐག་བྱ་བ་ནི། །
ཨུཏྤལ་གཟུགས་ཀྱི་●ཕྲེང་བའོ། །སྔགས་པས་དེ་ཡི་དབུས་སུ་ནི།
།གཞོན་ནུ་བྱིས་
པའི་གཟུགས་ལྡན་པ། །མགོ་ལ་ཕུད་པུ་ལྔ་གཞག་པ། །ཤ་མདོག་གུར་གུམ་•
འདྲ་བ་བཞག །ལག་པ་གཡོན་པ【ན་ཨུཏྤལ་●རྡོ་རྗེ་དང་བཅས་པ་ཐོགས་ཤིང་
གཡས་པས་དམ་པ་སྦྱིན་པའོ། །ཡང་ན་ཕྱག་རྒྱའི་གཟུགས་སོ། །ཡང་ན་ཡི་གེའོ། །
དེ་ཡི་ཕྱག་རྒྱ་•བྲི་བ་ནི། །ཨུཏྤལ་•རབ་ཏུ་བཟང་པོ་སྟེ། ། དེ་ཡི་སྟེང་དུ་རྡོ་རྗེ་བྲི། །
འབར་དང་བཅས་ཤིང་ཐིག་ལེས་མཚན། །དེའི་གཡས་རོལ་དུ་སྙིང་པོ་རྣམས་
གཞག་གོ། །གཡོན་རོལ་དུ་ཕོ་ཉ་མོ་རྣམས【གཞག་གོ∶། །འོག་རོལ་དུ་ཁྲོ་བོའི་
རྒྱལ་པོ་རྡོ་རྗེ【མཐའ་དང་བྲལ་བའོ། །ལྷོ་ཕྱོགས་སུ་ནི་བྱང་ཆུབ་སེམས་དཔའ་
སྒྲིབ་པ་ཐམས་ཅད་རྣམ་པར་སེལ་བའོ། །ནུབ་ཕྱོགས་སུ་ནི་ནམ་མཁའི་སྙིང་པོའོ། །
བྱང་ཕྱོགས་སུ་ནི་བྱང་ཆུབ་སེམས་དཔའ་སའི་སྙིང་པོ་འཁོར་དང་བཅས་པ་སྟེ།
ཆ་བྱད་ཇི་ལྟ་བ་བཞིན་དུ་གཞག་པའོ། །ཡང་ན་ཕྱག་རྒྱ་རྣམས་སོ། །ཡང་ན་ཡི་
གེའོ༑ །དེ་ནས་འཇམ་དཔལ་གཞོན་ནུར་གྱུར་པས་སྙིང་པོ་མཆོག་འདིའི་•བསྒྲུབ་
པ་●སྨྲས་པ། དེ་ལ་བྱང་ཆུབ་ཏུ་སེམས་བསྐྱེད་པ། དབང་བསྐུར་•བ། དཀྱིལ་
འཁོར་དུ་ཞུགས་པ། སྡོམ་པ་བླངས་པ། རིག་པའི་བརྟུལ་ཞུགས་“སྤྱོད་པས་
གནས་ཁང་ངམ། ཕུག་དབེན【པའམ། ལྷུགས་•མེད་པར་སྙིང་པོ་འདི་ལན་སུམ་
འབུམ་བཟླས་བརྗོད་བྱའོ། །དེ་ནས་ཨུར་མོའམ། ལྕགས་སྣ་གསུམ་མམ●།
ཙནྡན་ལས་བྱས་པའི་རལ་གྲིའམ། འཁོར་ལོའམ། ལྕགས་ཀྱུའམ། བེ་ཅོན་
ནམ༑ དགྲ་སྟའམ། མདུང་ཐུང་ངམ། ཞགས་པའམ། མདའ་བོ་ཆེ་གང་
ཡང་རུང【བ་ཞིག་•བའི་རྣམ་ལྔས་བཀྲུས་ལ་ཡང་སྤོས་ཆུས་བཀྲུས་ཏེ། བ་ལང་གི་
ལྕི་བའི་ཕུང་པོའི་སྟེང་དུ་གཞག་ལ་འཁོར་ལོས་སྒྱུར་བ་ཆེན་པོས་བསྲུང་བར་བྱའོ། །
87-219