བཀའ་འགྱུར། རྒྱུད་འབུམ། ༼༽ ༩༢
སྐྱེས་ཀྱི་སྟོབས་སྤྱན་རས་གཟིགས་ཀྱི་སྙིང་པོ་ཞེས་བྱ་སྟེ། ཐམས་ཅད་དུ་ལས་་་
ཐམས་ཅད་ལེགས་པར་ཐོབ་པར་བྱེད་དོ། ། །ཕྱག་རྒྱ་འདི་བཅིངས་པ་ཙམ་གྱིས་་་
ཀྱང་བསོད་ནམས་ཀྱི་ཚོགས་ཐམས་ཅད་དང་སྤྱན་རས་གཟིགས་དོན་ཡོད་པ་དྲི་མ་་་
མེད་པའི་དངོས་གྲུབ་ཏུ་ཡང་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་་་
གཟིགས་པ་དག་པའི་སྙིང་པོའི་ཕྱག་རྒྱ་ཡང་དག་པར་འཛིན་པར་འགྱུར་རོ།
སྡིག་པ་དང་ངན་འགྲོ་དང་ལོག་པར་ལྟུང་བའི་འཇིགས་པ་ཐམས་ཅད་རབ་ཏུ་ཞི་་་
བར་འགྱུར་རོ། །ཕྱག་རྒྱ་འདི་བཟུང་བ་ཙམ་དང་དང་པོ་བཅིངས་པ་ཙམ་གྱིས་•
རི་རབ་ཆེན་པོ་ལྟར་འགྱུར་ཏེ། བདུད་དང་བགེགས་ལ་སོགས་པ་ཐམས་ཅད་་་
དང་༑ འབྱུང་པོ་དང་། གནོད་སྦྱིན་དང་། སྲིན་པོ་ཐམས་ཅད་ཀྱིས་མི་འགུལ་
ཞིང་མི་གཡོ་ལ་ཟིལ་གྱིས་མི་ནོན་པར་ཡང་འགྱུར་རོ། །ཕྱིར་རྒོལ་བ་དང་དགྲའི་
འཇིགས་པ་ཐམས་ཅད་ནས་ཡོངས་སུ་གྲོལ་ལོ། །དེ་བཞིན་གཤེགས་པ་གང་གཱའི་
ཀླུང་གི་བྱེ་མ་དང་མཉམ་པ་བྱེ་བ་བརྒྱ་སྟོང་ཕྲག་དགུ་བཅུ་རྩ་དགུའི་དྲུང་དུ་དགེ་་་
བའི་བསོད་ནམས་ཀྱི་ཚོགས་ཆེན་པོ་ཀུན་དུ་འཛིན་པར་འགྱུར་རོ། །དགེ་བའི་རྩ་
བ་བསྐྱེད་པ་དང་ལྡན་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་
མངོན་སུམ་དུ་མཐོང་བ་དང་ལྡན་པར་འགྱུར་རོ། །ཕྱག་རྒྱའི་∶གསང་བའི་ལྷག་
པར་འདྲེན་པ་འདི་འཆིང་•བཞིན་པ་དེ་དེ་བཞིན་གཤེགས་པའི་ཕྱག་རྒྱ་གང་ཅུང་་་་
ཟད་ཡོད་པ་དེ་མིག་གིས་གསལ་•བར་མཐོང་ངོ། །ཐམས་ཅད་དུ་•རབ་ཏུ་འཆིང་
ཞིང་འཛིན་པར་འགྱུར་རོ། །གང་ཡང་འཕགས་པ་སྤྱན་རས་གཟིགས་དབང་་་
ཕྱུག་གི་སྒྱུ་མ་ལྟ་བུའི་ཏིང་ངེ་●འཛིན་གྱི་ཕྱག་རྒྱ་གང་ཡིན་པ་དང་། ཕྱག་སྟོང་གི་
ཕྱག་རྒྱ་གང་ཡིན་པ་དང་། ནོར་བུའི་•རིགས་ཀྱི་དཀྱིལ་འཁོར་གྱི་ཕྱག་རྒྱ་གང་་་
ཡིན་པ་དང་། གླང་པོའི་རིགས་ཀྱི་དཀྱིལ་འཁོར་གྱི་ཕྱག་རྒྱ་གང་ཡིན་པ་དང་།
92-498