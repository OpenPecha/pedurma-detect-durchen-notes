༤༤༢
བཀའ་འགྱུར། རྒྱུད་འབུམ། ༼༽ ༩༢
བ་ཐམས་ཅད་དུ་རྒྱལ་པོའི་བྱ་བ་བྱེད་པར་འགྱུར་རོ། །སངས་རྒྱས་ཀྱི་ཞིང་སྟོང་
ཕྲག་རྣམས་དང་། སངས་རྒྱས་ཀྱི་ཞིང་བརྒྱ་ཕྲག་རྣམས་དང་། གང་གཱའི་ཀླུང་
གི་བྱེ་མ་དང་མཉམ་པའི་ཞིང་དུ་རྒྱལ་པོར་འགྱུར་རོ། །རིགས་ཀྱི་རིག་པས་ལྷའི་
དབང་ཕྱུག་དང་། ལྷའི་ཚོགས་རྣམས་ཀྱི་དབང་ཕྱུག་ཏུ་འགྱུར་རོ། །རྟག་ཏུ་
ཡང་གནོད་སྦྱིན་རྣམས་དང་། སྲིན་པོ་རྣམས་སུ་གྱུར་པ་དང་། དྲི་ཟ་རྣམས་
དང་༑ གནོད་སྦྱིན་རྣམས་དང་། སྲིན་པོ་རྣམས་ཀྱི་དེ་བཞིན་ཉིད་དུ་ཐམས་
ཅད་དུ་རྒྱལ་པོ་དང་། དབང་ཕྱུག་ཏུ་རྟག་ཏུ་འགྱུར་ཏེ་ཐེ་ཚོམ་མེད་དོ། །ནམ་
མཁའ་ལྡིང་རྣམས་དང་། མིའམ་ཅི་རྣམས་དང་། ལྟོ་འཕྱེ་ཆེན་པོ་རྣམས་དང་།
ཐམས་ཅད་དུ་ཇི་སྲིད་བྱང་ཆུབ་ལ་ཡང་དག་པར་གནས་ཀྱི་བར་དུ་རིགས་ཀྱི་རྒྱལ་་་་
པོར་འགྱུར་རོ། །དེ་ནས་ཁྲོ་བོའི་རྒྱལ་པོ་དྲན་པ་ཙམ་དང་དྲག་པོ་དེ་ཡིད་ལ་
སེམས་པ་ཙམ་གྱི་མོད་ལ། འཕྲལ་དུ་རི་རབ་ལྟུང་བར་བྱེད་ཅིང་། ཁོ ཁོར་ཡུག་གི་
རི་རྣམ་པར་འཐོར་བར་བྱེད་དོ། ། རྒྱ་མཚོ་ཆེན་པོ་ཀུན་ནས་དཀྲུག་ཅིང་། རྒྱ་
མཚོ་ཆེན་པོ་ཉེ་བར་སྐྱེ་བར་བྱེད་དོ། །ཀུན་དུ་གསལ་བར་བྱེད་དོ། །ཀླུའི་གནས་
ཐམས་ཅད་དུ་ཀླུའི་གནས་འབར་བར་ཡང་བྱེད་དོ།
།བགེགས་དང་ལོག་པར་
འདྲེན་པ་ཐམས་ཅད་ཀྱི་སྐད་ཅིག་ཙམ་གྱིས་སྟེང་དུ་བདུག་•པར་བྱེད་དོ།
གནོད་སྦྱིན་དངང་། སྲིན་པོ་དང་། འབྱུང་པོ་དང་། གཟའ་དང་། བརྗེད་
བྱེད་དང་། མི་བཟད་པ་དེ་རྣམས་ཐམས་ཅད་ཁྲོ་བོའི་རྒྱལ་པོ་དྲན་པ་ཙམ་གྱིས་
འཇིགས་པར་འགྱུར་རོ། །ཁྲོ་བོའི་རྒྱལ་པོའི་གསང་བ་པ་ཐམས་ཅད་ཀྱི་རིགས་ཀྱི་
དམ་ཚིག་ལ་གནས་པ་དང་། དཀྱིལ་འཁོར་དུ་ཕྱག་རྒྱ་གནས་པ་དང་། གསང་
སྔགས་ཀྱི་ལྷ་གཞན་གང་ཡིན་པ་རྣམས་ཀྱིས་ཁྲོ་བོའི་རྒྱལ་པོ་དྲན་པ་ཙམ་གྱིས་དེ་་་་་
རྣམས་ཐམས་ཅད་རིག་སྔགས་འཆང་ལ་སྐྱབས་སུ་འགྲོ་བར་བྱེད་དོ། །དེ་རྣམས་
92-442