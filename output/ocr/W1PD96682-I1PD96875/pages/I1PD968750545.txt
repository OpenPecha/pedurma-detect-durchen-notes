འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ།
५२०
དང་༑ རིམས་དང་། ནད་ཐམས་ཅད་དང་། ཕོལ་མིག་དང་། ལྷོག་པ་དང་།
མཚན་པར་རྡོལ་བ་དང་། གཡན་པ་དང་། རྐང་ཤུ་དང་། མཛེ་དང་། མགོ་
བོ་ན་བ་དང་། མིག་ན་བ་དང་། རྣ་བ་ན་བ་དང་། སྣ་ན་བ་དང་། ཁ་ན་བ་
དང་༑ རྐན་ན་བ་དང་། མགུལ་ན་བ་དང་། སྙིང་ན་བ་དང་། ལྟོ་ན་བ་
དང་༑ སོ་དང་མཆུ་ན་བ་དང་། ལག་པ་ན་བ་དང་། རྩིབ་ལོགས་•ན་བ་དང་།
ཆུ་སོ་ན་བ་དང་། ཕོ་བའི་ནད་དང་། མ་ཞུ་བ་དང་། རྐང་པ་ན་བ་དང་།
རྒྱབ་ན་བ་དང་། ཡན་ལག་དང་། ཉིང་ལག་ཐམས་ཅད་ན་བ་དང་། ཚད་པ་
དང་༑ གཞང་ནད་དང་། གཅིན་ནད་དང་། གསུད་པ་དང་། འཁོགས་•པ་
ལ་ལན་ཅིག་•བརྗོད་དེ་•བྱས་པ་ཙམ་•གྱིས་ཐམས་ཅད་སེལ་བར་བྱེད་དེ། མྱུར་
དུ་རབ་ཏུ་ཞི་བར་བྱེད་ཅིང་སྐད་ཅིག་དེ་ཉིད་ལ་ཡང་ཡང་དག་པར་གནས་པར་་་་
བྱེད་དོ། །འཇིག་རྟེན་པའི་བྱ་བ་གཞན་ཐམས་ཅད་འགྲུབ་པར་འགྱུར་རོ། །དེ་
བཞིན་གཤེགས་པ་བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་དགུའི་●དགེ་བའི་རྩ་་་
བ་ཉི་མ་རེ་རེ་ཞིང་བསྐྱེད་པར་འགྱུར་རོ།
།བསོད་ནམས་ཆེན་པོ་དང་ལྡན་པར་
འགྱུར་རོ། །ཚིག་•བཙུན་པར་ཡང་འགྱུར་རོ། །འཇིག་རྟེན་ཐམས་ཅད་ཀྱི་བླ་
མར་ཡང་འགྱུར་རོ། །མཆོད་པའི་འོས་ཆེན་པོར་འགྱུར་རོ། །དོན་ཆེ་ཞིང་ཆེ་བ་
དག་འོང་བར་འགྱུར་རོ། །དབང་ཕྱུག་དང་། དཔོན་པོ་ལྷུན་གྱིས་གྲུབ་པ་ཉིད་
དུ་རྙེད་དོ། །རྒྱལ་པོ་དང་། བཙུན་མོའི་འཁོར་དང་། གཡོག་ཏུ་བཅས་པས་
གཅིག་ཏུ་མཆོད་པར་འོས་པར་འགྱུར་རོ། །ཉི་མ་རེ་རེ་ཞིང་འཕགས་པ་སྤྱན་རས་
གཟིགས་དབང་ཕྱུག་མཐོང་བར་འགྱུར་རོ། །རྟག་ཏུ་ཡང་དེ་བཞིན་གཤེགས་པའི་
སྐུ་མཐོང་བ་སོ་སོར་ཐོབ་པོ། །སངས་རྒྱས་ཀྱི་ཞིང་ཡང་དག་པར་བརྒྱན་པ་མཐོང་
ངོ་༑ །ཚེས་•བརྒྱད་དང་བཅོ་ལྔ་ལ་པོ་ཊ་ལ་ཀའི་རི་བོའི་གཞལ་མེད་ཁང་འཕགས་
2-527