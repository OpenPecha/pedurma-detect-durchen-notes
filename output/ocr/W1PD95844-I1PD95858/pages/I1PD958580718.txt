དེ་ཁོ་ན་ཉིད་ཀྱི་མན་ངག་གི་འགྲེལ་པ།
༦༨༣
པར་སྦྱར་ཞིང་། གཡོ་བ་མ་ལུས་པ་ངེས་པར་བརྟགས་པའོ། །དེ་ལྟར་མ་ལུས་་
པའི་མཐར་ཐུག་པ་ཐོབ་པའི་རྣལ་འབྱོར་པ་ནི་ཕྱི་ནས་དྲི་མ་མེད་པར་འགྱུར་རོ། །
ཡེ་ཤེས་དེ་ཡང་ཇི་ལྟ་བུ་ཞེ་ན།
ཡེ་ཤེས་རྒྱལ་བ་མ་ལུས་ཞེས་བྱ་བ་ལ་སོགས་པ་སྨོས་
ཏེ༑ རྒྱལ་བ་ནི་སྡིག་པ་ཐམས་ཅད་ལས་རྒྱལ་བའི་ཕྱིར། སངས་རྒྱས་བཅོམ་ལྡན་
འདས་ལ་བྱའོ། །མ་ལུས་ཞེས་བྱ་བ་ནི་ཕྱིས་འབྱུང་བ་དེ་དང་མཚམས་སྦྱར་བའོ། །
དེ་རྣམས་ཀྱིས་• འདུས་པ་ནི་ཡང་དག་པར་འདུ་བར་མཛད་པ་སྟེ། དེ་ལྟ་བུའི་སྣོད་
དང་གནས་སུ་གྱུར་པ་ཡིན་ནོ། །འདི་སྐད་དུ་སྟོན་པར་འགྱུར་ཏེ། དེ་བཞིན་་་
གཤེགས་པ་དེ་དག་ཐམས་ཅད་ནི་ཡེ་ཤེས་ལས་སྐྱེས་པ་ཡིན་ལ། རྒྱལ་བ་མཆོག་་་་་
གཅིག་པུ་དེ་ལས་འཁྲུངས་པར་མ་ཟད་ཀྱི། ཁམས་གསུམ་པོ་དེ་ཡང་དེ་ལས་སྐྱེས་པ་
ཡིན་ཏེ། ཁམས་གསུམ་སྐྱེད་•པའི་རྒྱུར་གྱུར་པ་ནི་ཁམས་གསུམ་མ་ལུས་པ་ཡེ་ཤེས་
ཀྱི་རྣམ་པ་ཅན་ནོ་ཞེས་བྱ་བའི་དོན་ཏོ། །དེ་ལྟ་བུར་གྱུར་པའི་ཕྲ་བའི་རྡོ་རྗེ་མཐོང་
བར་གྱུར་པའི་བསྒོམ་པ་ནི་ནམ་མཁའ་དང་འདྲ་བར་གྱུར་པ་ཡིན་ཏེ། ནམ་མཁའ་
རུ་གྱུར་པའ་བསྒམ་
ནི་གོ་འབྱེད་པ་ཡིན་ཏེ∶། དེ་དང་འདྲ་བའི་དྲི་མ་མེད་པའི་ཡེ་ཤེས་དཔལ་གྱིས་་་་་
མཛེས་པ་གང་ལ་ཡོད་པ་དེ་ལ་དེ་སྐད་ཅེས་བྱའོ། །དེ་ལ་རྣམ་པར་རྟོག་པའི་གདོན་
གྱིས་ཟིན་པས་འགྲོ་བ་རྣམས་ལ་གཉིས་སུ་སྣང་བ་ཡིན་ཏེ། ཇི་སྐད་དུ། རྣམ་
རྟོག་གཏི་མུག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་
འཛིན་ལ་གནས་ན། །མཁའ་བཞིན་དྲི་མ་མེདཔར་འགྱུར∶།
།ཞེས་བཤད་པའི་
ཕྱིར་རོ། །འོ་ན་བཅོམ་ལྡན་འདས་འདི་ཇི་ལྟར་བསྒོམ་པར་བྱ་སྟེ*། སངས་རྒྱས་
རྗེས་དྲན་སྦྱོར་བ་ཡིས། །ཆོས་ནི་རྗེས་སུ་དྲན་པ་བསྒོམ།
།ཆོས་རྗེས་དྲན་བའི་་
སྦྱོར་བ་ཡིས། །ཆོས་ཀྱི་སྐུར་ནི་རང་ཉིད་འགྱུར། །ཞེས་སྨོས་ཏེ་འདིར་སངས་རྒྱས་
ཞེས་བྱ་བ་ནི་གཟུང་བ་དང་འཛིན་པའི་རྟོག་པ་རྩ་བ་ནས་བཏོན་པ་ལ་བྱ་བར་བཤད་་
13-683