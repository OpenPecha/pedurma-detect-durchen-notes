१०८
བསྟན་འགྱུར། རྒྱུད། ཡི༽ ༢༥
དང་འདྲ། །ཞེས་པ་ནི། རྡོ་རྗེ་སློབ་དཔོན་གྱི་གྲིབ་མ་འགོམ་པ་ནི་མཆོད་རྟེན་
བཤིག་པའི་ལས་མཚམས་མེད་པ་ལྔ་དང་ཉེ་བའི་ལས་ཡིན་པས། མནར་མེད་པའི་
དམྱལ་བར་སྐྱེ་བར་འགྱུར་རོ་ཞེས་པའི་དོན་ཏོ།
།མཚམས་མེད་པའི་ལས་ནི་མནར་
མེད་པའི་དམྱལ་བ་ཁོ་ནར་སྐྱེ་བའི་ཕྱིར་རོ། །དེ་བས་ན་མི་བྱའོ་ཞེས་གསུངས་པ།
རྡོ་རྗེ་སློབ་དཔོན་སྨོད་རྣམས་ནི། ། །ཞེས་པ་ལ་སོགས་པའོ། །སྨད་• དུ་མི་རུང་བ་
ཅིའི་ཕྱིར་ཞེ་ན། གསུངས་པ། སྔགས་དང་ཕྱག་རྒྱ་སྦྱོར་ལ་སོགས། །དེ་ཡི་ལམ་
གྱིས་འགྲུབ་ཕྱིར་རོ། །ཞེས་པ་སྟེ། སློབ་དཔོན་གྱི་བཀའ་ལུང་གིས་▪བྱང་ཆུབ་ཀྱི་
རྒྱུར་འགྱུར་བའི་ཕྱག་རྒྱ་དང་སྔགས་ལ་སོགས་པ་ཐོབ་པའི་ཕྱིར་རོ། །ད་ནི་སློབ་མ་
གཟུང་བ་ལ། དང་པོ་བསླབ་པ་བྱིན་ནས་གཟུང་། ཞེས་པ་ནི།
དང་ལ་སོགས་པའི་སྒྲ་ཡིས་དབང་བསྐུར་བ་དང་།
དཀྱིལ་འཁོར་
གཏོར་མ་རྣམས་བསྟན་ནས་་་
སློབ་མ་གཟུང་བར་བྱའོ་ཞེས་དབང་བསྐུར་བའི་ཁྱད་པར་དེ་ཁོ་ན་བཤད་འདོད་པས་་
གསུངས་པ། གོང་དུ་ཡི་གེ་གཅིག་གིས་ནི། །སངས་རྒྱས་ལྔ་རུ་བསྟན་པར་བྱ། །
ཞེས་པ་སྟེ། དེ་ལ་སངས་རྒྱས་ལྔའི་•ཡི་གེ་ཧཱུཾ་སྟེ། དབྱིག་པ་འཇིག་རྟེན་དབང་ཕྱུག་
གོ༑ །ཞེས་གསུངས་པའི་ཕྱིར་རོ། །དོན་ནི། འདི་ལྟ་སྟེ། སློབ་མ་དང་པོར་
ཡིག་འབྲུ་གཅིག་ལ་སྙིང་པོ་ཧཱུཾ་བསྟན་ནས་དབང་བསྐུར་བར་བྱའོ་ཞེས་པའོ། ་ །
སྔགས་ཀྱི་དབང་དང་ལྡན་པ་ཡིས། །ཡི་གེ་བརྒྱད་དག་བསྒོམ་པར་བྱ། །ཞེས་པ་
ནི༑ དེ་ལ་ཡི་གེ་བརྒྱད་ནི། སུཾ་ཧྰུཾ་ཡུཾ་ཧཱུཾ། སྨྱོ་སྨྱོ་སྨྱོ་ཧཱུྃ་ཞེས་པའོ།
།དོན་ནི།
འདི་ལྟ་སྟེ། སློབ་མ་ལ་ཡི་གེ་འབྲུ་བརྒྱད་བཀོད་ནས། སྔགས་ཀྱིས་• དབང་བསྐུར་
མ་ཐག་ཏུ་སྤྱི་བོ་ལ་སོགས་ཡན་ལག་བརྒྱད་ལ་ཡི་གེ་འབྲུ་བརྒྱད་བསྒོམ་‘ཞིང་བསྟན་
པར་བྱའོ་ཞེས་པའི་དོན་ཏོ།
།གཉིས་མེད་གཏོར་མའི་དབང་བསྐུར་བ། །དེ་
ཡི་ཆོས་ཀྱང་ཤེས་པར་འགྱུར། །ཞེས་པ་ནི། ཆོས་ཉིད་ཀྱི་དངོས་དང་།
13-104