Pepaབསྟན་འགྱུར། རྒྱུད། ༼ཡི༽ ༢༥ a panerg
གཡོགས་བཀྲོལ་ནས།
རིམ་གྱིས་བཅོམ་ལྡན་འདས་ཀྱི་•དཀྱིལ་འཁོར་གྱི་འཁོར་་་
ལོ་•བསྟན་པར་བྱའོ། །དེ་དག་•ནི་སློབ་མ་གཞུག་པའི་ཆོ་གའོ། །དེ་ཉིད་དུ་ཁྲི་ལ་
མངོན་པར་ཕྱོགས་པར་སྐྱིལ་ཀྲུང་•དུ་འདུག་ཏུ་བཅུག་ལ།
སྔར་བསྟན་པའི་•རྣམ་
པར་རྒྱལ་བའི་སྟེང་དུ་བཞག་•པའི་མཆོད་ཡོན་གྱི་སྣོད་ནས་ལོ་འདབ་ཀྱིས་བླངས་་་་་་
པའི་ཆུས་སློབ་མ་འདོད་པའི་ལྷར་བསྒོམས་པའི་རྣལ་འབྱོར་པའི་མགོ་བོར་བཛྲ་ཨ་བྷི་་
ཥིཉྩ་ཞེས་དག་ཏུ་བརྗོད་ཅིང་གཏོར་བར་བྱའོ། །འདི་ནི་ཆུའི་དབང་བསྐུར་བའི་
གའོ༑ །རས་ལ་སོགས་པ་ལ་ཅོད་པན་བྱས་ཏེ། དེའི་རིགས་ཀྱི་དབང་པོས་མཚན་
པར་བསམས་•ལ། དེའི་མགོ་བོར་བསྐོན་ནོ། །ཅོད་པན་གྱི་དབང་བསྐུར་བའོ། །
ཅོད་པན་ཉིད་ལ་བརྗོད་པར་གྱུར་པ་གཞན་དག་བྱ་སྟེ། དེའི་སྙིང་གར་རྡོ་རྗེ་ལེགས་
པར་བཞག་•ལ། སངས་རྒྱས་རྡོ་རྗེའི་དབང་བསྐུར་བས། དེ་རིང་ཁྱོད་ལ་དབང་
བསྐུར་འགྱུར། སངས་རྒྱས་ཐམས་ཅད་རབ་བསྒྲུབ་ཕྱི། །རྡོ་རྗེ་འདི་དེ་ཁྱོད་་
ཀྱིས་ལོང་། །ཞེས་བརྗོད་ཅིང་ལག་པ་གཡས་པས་འཛིན་དུ་གཞུག་གོ། །དེ་དག་
ནི་རྡོ་རྗེའི་•དབང་བསྐུར་བའོ། །རང་གི་བདག་པོའི་རྣལ་འབྱོར་པ་•དེའི་བྲང་དུ་
དེ་ཉིད་ཀྱིས་•རྡོ་རྗེ་དང་། དྲིལ་བུ་འཛིན་པའི་ལགཔ་གཉིས་དང་པོར་བཞག་•ལ།
ཨོཾ་བཛྲ་ཨདྷི་པ་ཏི་སཾ་ཨ་བྷི་ཥིཉྩ་མི་ཏིཥྛ་བཛྲ་ས་མ་ཡ་སྟཱཾ། ཞེས་བརྗོད་ཅིང་ཕྱི་ནས་་་་
འཁྱུད་པར་བྱའོ། ། དེ་དག་ནི་དྲིལ་བུའི་དབང་བསྐུར་བའོ། །རྡོ་རྗེ་དྲིལ་བུ་དང་
ལྡན་པའི་ལག་པ་དེ་དག་དེའི་སྤྱི་བོར་གཏོད་དུ་བཅུག་ལ། ཨོཾ་བཛྲ་སཏྭ་སྟཱཾ་ཨ་བྷི་་་
ཥིཉྩ་མི∶། ཨོཾ་བཛྲ་ནཱ་མ་ཨ་བྷི་ཥེ་ཀ་ཏ་ཀྱེ་རྡོ་རྗེ་ཆེ་གེ་མོ་ཞེས་བྱ་བ་སྟེ། ཕྲེང་བ་ས་
ལ་ལྷུང་བ་དང་མཐུན་པའི་མིང་གདགས་སོ།
།མིང་གི་དབང་བསྐུར་བའོ། །དེ་
བཞིན་གཤེགས་པ་ལྔའི་ངོ་བོའི་དབང་བསྐུར་བ་ལྔ་པོ་འདི་ནི་མེ་ལོང་ལྟ་བུ་ལ་སོགས་་་
པའི་ཡེ་ཤེས་ལྔའི་ངོ་བོ་སྒྲུབ་པར་བྱེད་དོ། །དབང་བསྐུར་བ་ལྔ་པོ་དེ་དག་ལ་རིག་་
13-840