༡༧༢༦
བསྟན་འགྱུར། རྒྱུད། ༼6777RDUDAWAH
བྱའོ། །དེ་ནས་རིགས་སོ་སོའི་མཚན་མ་དགོད་པར་བྱ་སྟེ། འོག་ནས་བཤད་
པར་བྱའོ། །དེ་•ནི་སྒྲུབ་པའི་གང་ཟག་གི་མི་མཐུན་པའི་སྤང་བྱ་བསྟན་པའི་ཕྱིར།
དཀྱིལ་འཁོར་ཀུན་དུ་མ་ཞུགས་ཤིང་། །དམ་ཚིག་རྣམས་ནི་སྤངས་པ་དང་། །
གསང་བ་ཡང་དག་མི་ཤེས་པས། །སྒྲུབ་པ་ཅི་ཡང་མི་འགྲུབ་བོ། །དང་པོར་རྟེན་
གྱི་མཚན་ཉིད་དང་མི་ལྡན་པ་དང་། དེས་བླ་མ་དམ་པ་མཉེས་པར་མ་བྱས་པ་་་་་་
དང༌།༑ གཟུགས་བརྙན་གྱི་དཀྱིལ་འཁོར་དུ་མ་ཞུགས་ཤིང༌་། དབང་ལེགས་པར་
མ་ཐོབ་པ་དང་། དམ་ཚིག་ལ་མི་གནས་ཤིང་གསང་བའི་དོན་ཡང་དག་པར་མ་* 【
ཤེས་པ་དག་གིས་ནི་སྒྲུབ་པ་ཐམས་ཅད་ལ་*ངལ་ཞིང་འབྲས་བུ་འགྲུབ་པར་མི་འགྱུར་
རོ༑ །གཞན་ཡང་རྟེན་གྱི་གང་ཟག་གིས་ཐུན་མོང་གི་སྡོམ་པ་ལ་གནས་པར་བྱ་སྟེ།
སྲོག་ཆགས་གསད་•པར་མི་བྱ་ཞིང་། །དཀོན་མཆོག་གསུམ་ནི་ཡང་•མི་སྤང༌་། །
བྱང་ཆུབ་སེམས་ཀྱང་མི་གཏོང་བསྟེ། །སློབ་དཔོནསྐལ་བཟང་ཡང་མི་གཏོང་ཥ། །
ཐེག་པ་མཐའ་དག་གི་གཞུང་གི་སྡོམ་པར་བྱ་བ་འདི་དག་ཉིད་ཡིན་ཏེ། དེ་ལས་་་་
ཐེག་པ་ཆེན་པོ་གསང་བ་བླ་ན་མེད་པའི་གཞུང་གིས་ཁྱད་པར་དུ་ཡང་སྡོམ་པར་བྱ་བ་་
སྟེ།༑ ཕྱོགས་བཅུར་འགྲོ་བ་དྲུག་གི་*ལམ་ལ་གནས་པའི་སེམས་ཅན་མཐའ་དག་ལྷ་
དང་ལྷ་མོའི་དཀྱིལ་འཁོར་གྱི་ངོ་བོར་བཞུགས་ཏེ། དེ་དག་གཅིག་ཙམ་ལ་ཡང་ཕུང་
པོ་དང་ཁམས་དང་སྐྱེ་མཆེད་ལྷའི་དཀྱིལ་འཁོར་གྲངས་མེད་པས་བརྒྱན་པའི་ཕྱིར།
སྲོག་ཆགས་གཅིག་ཙམ་བསད་པས་ནི་དཀྱིལ་འཁོར་གྱི་ཚོགས་མང་པོ་དག་བཅོམ་པ་་་
ཡིན་ནོ། །དེ་བཞིན་དུ་ཐེག་པ་ཐུན་མོང་དང་ཁྱད་པར་གྱི་དཀོན་མཆོག་གསུམ་པོ་
དག་སྤངས་པ་ནི། བརྟེན་པའི་གནས་མེད་དེ་བྱ་བ་གང་ཡང་འགྲུབ་པར་མི་འགྱུར་
ལ༑ དོན་དམ་པ་དང་ཀུན་རྫོབ་ཀྱི་བྱང་ཆུབ་ཀྱི་སེམས་སྤངས་ཤིང་ཉམས་པར་བྱས་
པ་ནི་རིགས་ཀྱི་རྩ་བ་ཆོད་• ཅིང་བྱང་ཆུབ་ཀྱི་འབྲས་བུ་དག་སྐམས་པར་འགྱུར་བ་* ་་་་
13-1726