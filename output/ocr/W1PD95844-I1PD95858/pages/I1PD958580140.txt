འཕགས་པ་གདན་བཞི་པའི་རྣམ་པར་བཤད་པ།
704
དངོས་མེད་གཉིས་༠མེད་པའི་ཆོས་སློབ་མ་ལ་བསྟན་ནས་གཉིས་སུ་མེད་པའི་དབང་་་
བསྐུར་བ་ཡིན་ནོ་ཞེས་པའི་དོན་ཏོ།
સહી લેજ વસાસ (* એક
།སྦྱོར་བའི་དབང་དང་ལྡན་བྱ་བ། །ཡེ་ཤེས་
རྣམ་ཤེས་བསྟན་པ་ཡིན། །ཞེས་སོ། །རྡོ་རྗེ་སློབ་དཔོན་དབང་བསྐུར་བ། །ཞེས་
པ་ལ་སོགས་པས་•ནི། དེ་ལ་ཡེ་ཤེས་ནི་ཐབས་ཏེ་ལྷའོ། །རྣམ་ཤེས་ནི་’ཤེས་རབ་
སྟེ་ལྷ་མོ། །དེ་ཉིད་སྦྱོར་བའི་དོན་བསྟན་ནས་སྦྱོར་བའི་དབང་བསྐུར་བའོ།  ྃ །དེ་
ལྟར་ཡང་གསུངས་པ། ཐབས་དང་ཤེས་རབ་སྙོམས་འཇུག་པ། །སྦྱོར་བ་ཞེས་སུ་
གྲགས་པ་ཡིན། །ཞེས་སོ། །དེ་ལ་གསང་བ་ནི་ལྔ་སྟེ། སྲོག་གཅོད་པ་དང་།
མ་བྱིན་པར་ལེན་པ་དང་། འདོད་པས་ལོག་པར་གཡེམ་པ་དང་། བརྫུན་སྨྲ་བ་
དང་༑་༑ འདོད་ཆགས་ལ་སོགས་པ་• ཉོན་མོངས་པ་མ་སྤངས་པའོ།
།དེ་ལ་སྲོག་
གཅོད་པ་ནི་ཉོན་མོངས་པ་མ་•སྤངས་པའོ། །མ་བྱིན་པར་ལེན་པར་•ནི་ཉན་ཐོས་
ལ་སོགས་པ་ལ་མ་བྱིན་པའི་དམ་རྫས་བླང་བའོ། །འདོད་པས་ལོག་པར་གཡེམ་པ་
ནི་དེ་བཞིན་གཤེགས་པ་ལ་མཆོད་པའི་ཕྱིར། དེ་བཞིན་གཤེགས་པ་ལ་སོགས་པ་་་
བསྒོམས་ནས་ཕྱིན་ཅི་ལོག་གི་འདོད་ཆགས་ལ་སོགས་པ་སྤྱོད་པའོ། །བརྫུན་དུ་སྨྲ་བ་
ནི་ཡང་དག་པའི་དོན་བརྗོད་དུ་མི་ལང་བས་སྔགས་བཟླས་པ་ནི་༠• བརྫུན་དུ་སྨྲ་བའོ། །
འདོད་ཆགས་ལ་སོགས་པའི་ཉོན་མོངས་པ་མ་སྤངས་པ་ནི་ཡང་དག་པའི་
ཆགས་ལ་སོགས་པ་དང་ལྡན་པའོ། །སོགས་ཞེས་པའི་སྒྲ་ནི་དཀྱིལ་འཁོར་དང་སྦྱིན་
སྲེག་དང་། མཆོད་པ་དང་། གཏོར་མ་ལ་སོགས་པའོ། །དོན་ནི་འདི་ལྟ་སྟེ།
སློབ་མ་གསང་བ་ལ་སོགས་པ་ཐམས་ཅད་བསྟན་པ་ནི་རྡོ་རྗེ་སློབ་དཔོན་གྱི་དབང་་་་་་
བསྐུར་བར་འགྱུར་རོ་•ཞེས་པའོ། །དང་པོར་བསླབ་གཞི་བཟུང་•ནས་སུ། །
ཞེས་གསུངས་པ། དེ་ཇི་ལྟར་‘ཞེ་ན་གསུངས་པ། དང་པོར་རེ་ཞིག་སློབ་མ་
རྣམས། །བསླབ་པའི་དོན་དུ་གསོལ་བ་གདབ། །ཅེས་པ་སྟེ། སློབ་མ་རྣམས་
13-105