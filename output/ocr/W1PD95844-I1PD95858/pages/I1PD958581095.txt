१०५५
empp བསྟན་འགྱུར། རྒྱུད། ༼༢༽ ༢༦
དང༑་༑ ལྔ་པ་མ་དང་། ལྟེ་བའི་རབ་མ་དང་། ཀ་བ་མ་དང་། རྣམ་རྐང་མ་
དང་༑ འཇིག་མ་དང་། གཡོན་མ་དང༌། མེའི་སྣ་མ་དང་། གྲུབ་•མ་དང་།
ནོར་བུའི་ཁ་དོག་དང་། མགྲིན་པའི་སྐུད་པ་དང་། ཤིང་རྟའི་གསོ་མ་དང་།
སྦྲུལ་གྱི་ལྕེ་མ་དང་། གདོང་ན་མོ་དང་། གདོང་དུག་མ་དང་། ཕྱོགས་མ་དང་།
མི་འཕྲོགས་མ་དང་། ལངས་མ་དང་། བདེ་ལངས་མ་དང་། བཟང་མོ་དང་།
མིག་བཟངས་མ་དང་། འདུས་མ་དང་། འབྱུང་ན་མ་དང་༌། ཁྲག་འབབ་མ་་
དང་༌༑ དྲི་ཆུ་འཛག་མ་དང་། ཁུ་བ་འབབ་མ་དང༌། གཙང་མ་ཞེས་པ་སྟེ་སུམ་
ཅུ་རྩ་གཉིས་སོ། །འདི་རྣམས་ཀྱི་ནང་ན་* གཙོ་བོར་མྱོས་བྱེད་འབབ་པ་སྟེ། རྩ་
ཐམས་ཅད་ལ་འདི་ཉིད་ནི་སྒོར་གྱུར་པ་ཉིད་ཀྱིས་སོ། །ཇི་ལྟར་ཆུ་བོ་རྣམས་ལ་རྒྱ་་
མཚོ་སྒོར་གྱུར་པ་དེ་བཞིན་དུ་རྩ་རྣམས་ལ་མྱོས་བྱེད་འབབ་པ་སྒོ་ཉིད་དོ། །སུམ་ཅུ་
རྩ་གཉིས་ཀྱི་ནང་གཅིག་པུ་ལས་གཙོ་བོ་ཡོད་པ་ནི་མ་ཡིན་ཏེ།
དེ་ལས་གཞན་རྩ་་་
དགུ་ཡང་གནས་པས་སོ། །དེ་རྣམས་ཀྱི་ནང་གི་གཙོ་བོ་དེ་ཡང་མཆོད་པར་བྱ་ཞེས་
བསྟན་པའི་ཕྱིར་གསུངས་པ། དེ་རྣམས་ལས་ཀྱང་ཞེས་པ་ལ་སོགས་པའོ། །དེ་
རྣམས་ལས་ཞེས་པ་ནི་•སུམ་ཅུ་རྩ་གཉིས་པོ་རྣམས་ལས་སོ། །གཞན་ཞེས་པ་ནི་་་་་
གཞན་རྣམས་ཏེ། སྒྲོལ་མ་དང༌། རྣམ་སྒྲོལ་དང༌། མཁུར་ཚོས་དང༌། ཉེ་
བའི་མཁུར་ཚོས་དང་། སྣ་མ་དང་། ཉེ་བའི་སྣ་མ་དང༌་། འགྲམ་པའི་ཕྲེང་
མ་དང་། བཤང་ལམ་གནས་མ་དང་། བྱ་གདོང་མ་ཞེས་པའོ། །རྩ་དགུའི་རིམ་
པ་ནི་མིག་ལ་སོགས་པའི་སྒོ་དགུ་པོར་གནས་པ་རྣམས་སོ། །ཇི་ལྟ་བའི་སྦྱོར་བས་་་
མཆོད་པར་བྱ་བ་ནི། རྟོགས་པར་བྱས་ལ་དེའི་གནས་རྣམས་སུ་ངེས་པར་བསྟན་་་
པར་བྱའོ། །འདིའི་ཐུན་མོང་མ་ཡིན་པར་བསྟན་པའི་ཕྱིར་གསུངས་པ། འདི་
དག་ཅེས་པ་ལ་སོགས་པའོ། །འདི་དག་ཅེས་པ་ནི་དེ་མ་ཐག་ཏུ་གསུངས་པ་ཉིད་དོ།།
13-1058