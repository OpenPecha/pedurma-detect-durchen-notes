༡༢༣༢
བསྟན་འགྱུར། ། རྒྱུད། ༼ཅུ Comp
པ་ཡིན་པའི་ཕྱིར་རོ། །ཡེ་ཤེས་ཞེས་བྱ་བ་ནི་ཤེས་པར་•བྱ་བའོ། །ཁང་པ་ནི་་་
སེམས་ཏེ་དེའི་བརྩེགས་•པ་ནི་བསྒྲེང་བའོ། ། ཕྱིའི་གནས་གང་ཡིན་པར་ཚད་
ཀྱིས་ལོགས་བཞི་མཉམ་པ་ཉིད་དུ་གྱུར་པ་གང་ཡིན་པ་དེ་ཉིད་ནི་ཐིག་བཞི་ཞེས【བྱ་
བ་●ལ། དེ་ཁོ་ན་ཉིད་དུ་ནི་བྱམས་པ་ལ་སོགས་པ་ཡིན་ཏེ། བྱམས་པ་དང་་་་་
སྙིང་རྗེ་དང་དགའ་བ་དང་བཏང་སྙོམས་ཞེས་བྱ་བ་སྟེ།
ཚད་མེད་པ་བཞི་པོ་•ནི་
སེམས་ཅན་ཚད་མེད་པ་ལ་དམིགས་པའི་ཕྱིར་བྱམས་པ་ལ་སོགས་པ་ལ་ཚད་མེད་པ་
ཞེས་བྱའོ། །འདོད་པ་ན་སྤྱོད་པའི་སེམས་ཅན་གྱི་དམིགས་པ་ནི་ཚངས་པའི་་་་་་
གནས་པ་ཞེས་བཤད་དོ། །ཆོས་རྗེས་སུ་དྲན་པའི་དེ་ཁོ་ན་ཉིད་ནི་ཐིག་གོ། །ལྟ་
བ་ཀུན་ལས་རྣམ་པར་གྲོལ་བ་ནི་ཡེ་ཤེས་ཀྱི་ཐིག་གོ། །ཚུལ་ཁྲིམས་ཀྱི་ཚོགས་ནི་་་
རྒྱན་གྱིའོ། །དད་པ་ལ་སོགས་པ་དབང་པོ་ལྔ་པོ་ནི་ར་བ་ལྔའིའོ●། །རྣམ་པར་
ཐར་པ་བཞི་པོ་ནི་སྒོ་རྣམས་ཀྱིའོ། །ཡང་དག་པར་སྤོང་བ་བཞི་པོ་ནི་རྟ་བབས་་་
དང་ཀ་བ་ཟུང་གིའོ། །དྲན་པ་ཉེ་བར་གཞག་•པ་བཞི་པོ་ནི་ཁྱམས་རྣམས་ཀྱིའོ། །
རྫུ་འཕྲུལ་གྱི་རྐང་པ་བཞི་པོ་ནི་སྒོ་ཁྱུད་ཟུང་གིའོ། །བྱང་ཆུབ་ཀྱི་ཡན་ལག་བདུན་
པོ་ནི་ཕྲེང་བ་དང་མེ་ཏོག་གི་ཆུན་འཕྱང་གིའོ། །འཕགས་པའི་ལམ་ཡན་ལག་་་་་
བརྒྱད་པ་ནི་ཀ་བ་རྣམས་ཀྱི་ཡིན་ཏེ། ཐམས་ཅད་ཀྱི་ནང་དུ་གྱུར་པའི་ཕྱིར་རོ། །
བསྒོམ་•པའི་ལམ་ནི་སྒྲིབ་པ་ཐམས་ཅད་ལས་ངེས་པར་གྲོལ་བ་ཡིན་པས་ན་དེ་ནི་་
དཀར་པོ་སྟེ། ཏིང་ངེ་འཛིན་དང་ཤེས་རབ་དག་གིས་བརྟགས་ཤིང་ཡང་དག་་་་་
པར་བསྡུས་པ་ཡིན་པའི་ཕྱིར་རོ། །ལམ་ཉིད་ནི་ཡེ་ཤེས་ཏེ་ཁྱད་པར་དང་བཅས་་
ཤིང་ཕྲ་བ་དང་བཅས་པའི་ཕྱིར་ཏེ། དེ་ཁོ་ན་ཉིད་དེ་ནི་རྔ་ཡབ་ཀྱིའོ། །ཉོན་་་
མོངས་པ་རྣམས་ཀྱི་ས་བོན་འབྱིན་ཅིང་ཡང་དག་པར་གཅོད་པའི་དེ་ཁོ་ན་ཉིད་དེ་་
ནི་དྲ་བའིའོ། །ས་བོན་ཉེ་བར་འཇིག་པ་ནི་སེལ་བ་སྟེ་དེ་ཁོ་ན་ཉིད་དེ་ནི་དྲ་བ་་་
33-1232