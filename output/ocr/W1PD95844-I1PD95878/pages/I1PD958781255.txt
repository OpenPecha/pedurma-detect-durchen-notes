737
__བསྟན་འགྱུར།། རྒྱུད། ༼ཅུ༽
མཚན་མ་བརྟན་པར་གྱུར་པ་ཡིན་པས་ན་མཚན་མ་བསྟན་•པ་ཡིན་ཏེ།
དེའི་་་་
འོག་ཏུ་ནི་སྔ་མ་བཞིན་ནོ། །བསམ་གཏན་བཞི་དང་གཟུགས་མེད་བཞི། །
འགོག་པའི་སྙོམས་འཇུག་ཅེས་བྱ་བ་ནི་མཐར་གྱིས་གནས་པའི་སྙོམས་པར་འཇུག་་
པ་དགུ་སྟེ། འདི་དག་འཐོབ་པར་བསྒོམས་པས་མཚན་མ་བརྟན་•པ་སྟེ། ལྷག་
མ་རྣམས་ནི་སྔ་མ་བཞིན་ནོ། །བྱང་ཆུབ་ཕྱོགས་ནི་སུམ་ཅུ་བདུན།
།ཞེས་བྱ་བ་
ནི༑ དྲན་པ་ཉེ་བར་གཞག་•པ་བཞི་དང་། ཡང་དག་པར་སྤོང་བ་བཞི་དང་།
རྫུ་འཕྲུལ་གྱི་རྐང་པ་བཞི་དང་། དབང་པོ་ལྔ་དང་། སྟོབས་ལྔ་དང་། བྱང་
ཆུབ་ཀྱི་ཡན་ལག་བདུན་དང་། འཕགས་པའི་ལམ་ཡན་ལག་བརྒྱད་པོ་•ནི་བྱང་
ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ནོ། །དེ་རྣམས་བསྒོམས་པས་དག་པ་ནི། །
ཞེས་བྱ་བ་ནི་དེ་རྣམས་བསྒོམས་པས་མཚན་མ་བརྟན་པར་གྱུར་པའོ།
།རྡོ་རྗེ་ཆུ་་
འཐུངས་པས་ནི་གདོད་ནས་དག་པར་གྱུར་ཏེ་དང་པོ་ཟླ་བ་མཐོང་བའི་ཕྱིར་རོ། །
དེ་ནས་ཟླ་བ་གཉིས་པ་མཐོང་བས་ནི་བྱང་ཆུབ་སེམས་དཔའོ། ། །དེའི་དབུས་ཀྱི་རྡོ་
རྗེ་མཐོང་བས་ནི་འགྲོ་བ་ལ་ཕན་པའོ། །ལྷག་མ་རྣམས་ནི་སྔ་མ་བཞིན་ནོ། །དེ་
ནས་གང་ཟླ་བ་གཉིས་པའི་སྟེང་དུ་རྡོ་རྗེ་འདི་ཅི་ཞིག་ཡིན་ཞེ་ན། འགྲོ་བ་ཞེས་བྱ་
བ་ལ་སོགས་པ་གསུངས་ཏེ། འགྲོ་བ་རྣམས་ལ་སྤྲོས་པ་ནི་ཁྱབ་པ་སྟེ། ཆོས་་་་་
ཐམས་ཅད་ལ་དམིགས་པའི་ཕྱིར་རོ། །བརྟན་•པ་ནི་མི【ཕྱེད་པའོ∶། །སྙིང་པོ་
ནི་འཇིགས་པ་མེད་པའོ། །ཅིའི་ཕྱིར་བརྟན་∶པ་ཡིན་ཞེ་ན། གང་གི་ཕྱིར་རབ་
བསྒོམས་པ་ཞེས་བྱ་བ་གསུངས་པས་སོ། །ཅིའི་ཕྱིར་སྙིང་པོ་ཡིན་ཞེ་ན། གང་་
གི་ཕྱིར། སྟོང་པའི་དེ་ཉིད་ལས་བྱུང་བ། །ཞེས་བྱ་བ་གསུངས་པའི་ཕྱིར་རོ། །
དེ་ཡང་སྟོང་པ་ཉིད་དེ་ཁོ་ན【ཉིད་ནི་དེ་•ཉིད་དེ། དེ་ལས་བྱུང་བ་ནི་ཤིན་ཏུ་ཕྱིན་
ཅི་ལོག་མ་ཡིན་པའི་ཕྱིར་རོ། །རྡོ་རྗེ་ཡེ་ཤེས་ནི་རྡོ་རྗེ་ལྟ་བུའི་ཡེ་ཤེས་སོ། །གང་
33-1214