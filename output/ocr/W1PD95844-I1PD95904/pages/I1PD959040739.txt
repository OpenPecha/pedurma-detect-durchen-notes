༧༢༢
བསྟན་འགྱུར། དབུ་མ། ༼ཞ༽ ༡༡༥
ཏེ་ངོ་བོ་ཉིད་མེད་པ་དག་མུ་སྟེགས་བྱེད་ཀྱིས་ཡོངས་སུ་བརྟགས་པའི་བདག་གིས་་་
བདག་མེད་དོ་ཞེས་བྱ་བར་སྒྲུབ་•ན་ནི་གྲུབ་པ་ལ་སྒྲུབ་པ་ཡིན་ནོ་ཞེས་བྱ་བས་ནི་དེ་
ལྟར་ན་ངོ་བོ་ཉིད་མེད་པ་ཞེས་བྱ་བས་ནི་གང་ཟག་བདག་དང་བདག་གི་ངོ་བོ་ཉིད་
མེད་པ་དག་ཡིན་པས་•དེ་ལ་གལ་ཏེ་ཁྱེད་དབུ་མ་པས་•ངོ་བོ་ཉིད་མེད་པ་དེ་དག་
གཞན་དུ་•མུ་སྟེགས་བྱེད་ཀྱིས་ཡོངས་སུ་བརྟགས་པའི་བདག་མེད་པས་བདག་དང་
བདག་གི་མེད་དོ་ཞེས་བྱ་བར་སྒྲུབ་•ན་ནི་གྲུབ་པ་ལ་སྒྲུབ་པའི་སྐྱོན་ཆགས་པ་ཡིན་ཏེ།
ཁོ་བོ་ཅག་གི་ཕྱོགས་ལ་ཡང་དེ་མེད་པར་གྲུབ་པའི་ཕྱིར་རོ། །ཅི་སྟེ་ངོ་བོ་ཉིད་སྟོང་
པ་ཉིད་ཅེས་བྱ་བར་སྒྲུབ་•ན་ནི་སྒྱུ་མ་མཁན་གྱིས་སྤྲུལ་པའི་བུད་མེད་ཀྱི་ལུས་བཞིན་
ནོ་ཞེས་བྱ་བ་ལ། ངོ་བོ་ཉིད་སྟོང་པ་ཉིད་ཅེས་བྱ་བ་དངོས་པོ་མེད་པའི་མཚན་་་
ཉིད་མེད་པས་དེས་ན་གཏན་ཚིགས་མི་མཐུན་པའི་ཕྱོགས་འབའ་ཞིག་ལ་ཡོད་པའི་
ཕྱིར་དོན་འགལ་བ་ཉིད་དོ་ཞེས་བྱ་བས་ནི་ཅི་སྟེ་ཁྱེད་དབུ་མ་པས་ངོ་བོ་ཉིད་མེད་པ་
དེ་དག་གིས【ཐེག་པ་ཆེན་པོ་པས་ཆོས་•རྣམས་ངོ་བོ་ཉིད་སྟོང་པ་ཉིད་ཅེས་དམ་་
བཅས་པ་དེ་སྒྲུབ་•པ་ཡིན་ན་ནི་ཁྱེད་ཀྱི་དཔེ་སྒྱུ་མ་མཁན་གྱིས་སྤྲུལ་པའི་བུད་མེད་
ཀྱི་ལུས་བཞིན་ནོ་ཞེས་བྱ་བ་དེ་ལ་ཁྱོད་•ཀྱི་བསྒྲུབ་པར་བྱ་བ་ཆོས་ངོ་བོ་ཉིད་སྟོང་པ་
ཉིད་ཅེས་བྱ་བ་དངོས་པོ་མེད་པའི་མཚན་ཉིད་དེ་མེད་དེ། འདི་ལྟར་སྒྱུ་མ་མཁན་
གྱིས་སྤྲུལ་པའི་བུད་མེད་ཀྱི་ལུས་ལ་བུད་མེད་ཀྱི་དངོས་པོ་•མེད་ཀྱང་། རྩྭ་དང་་
ཤིང་ལ་སོགས་པ་སྒྱུ་མའི་ཡོ་བྱད་རྣམས་ཀྱི་• དངོས་པོ་མེད་པ་ཉིད་མ་ཡིན་པའི་ཕྱིར་
རོ༑ །དེས་ན་ཁྱེད་ཀྱི་•ཆོས་རྣམས་*ངོ་བོ་ཉིད་སྟོང་པ་ཉིད་དུ་སྒྲུབ་•པའི་གཏན་
ཚིགས་སླུ་བའི་ཆོས་ཡིན་པའི་ཕྱིར་ཞེས་སྨོས་པ་དེ་ཁྱེད་ཀྱི་མི་མཐུན་པའི་ཕྱོགས་སུ་་
གྱུར་པ་ཁོ་བོ་ཅག་གི་ཕྱོགས་འབའ་ཞིག་ལ་ཡོད་པའི་ཕྱིར། ཁྱེད་ཆོས་རྣམས་ངོ་་
བོ་ཉིད་སྟོང་པར་བསྒྲུབ་•པ་དང་དོན་འགལ་བ་ཉིད་ཡིན་པས་མ་གྲུབ་པོ་ཞེས་ཟེར་
59-722