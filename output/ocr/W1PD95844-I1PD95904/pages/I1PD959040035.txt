クイ
བསྟན་འགྱུར། དབུ་མ། ༼ཞ༽ ༡༡༥
མཚུངས་པའི་མིག་གིས་མི་མཐོང་བ་ཡིན་པའི་ཕྱིར་རོ། །འོན་ཏེ་མིག་གིས་་
གཟུགས་རྣམས་མི་མཐོང་བ་རྟེན་•པ་མཚུངས་པ་ལ་བྱའོ་ཞེས་ཟེར་ན་ནི་དེ་ལྟ་ན་་
ཁས་བླངས་པ་ལ་གནོད་པར་འགྱུར་ཏེ། ཆོས་མངོན་པ་ལས། རྟེན་•མཚུངས་
མིག་གིས་གཟུགས་རྣམས་མཐོང་། །དེར་བརྟེན་•རྣམ་པར་ཤེས་པས་མིན། །
ཞེས་གསུངས་པའི་ཕྱིར་རོ་ཞེས་ཟེར་རོ་ཞེས་བྱ་བྱ་•བ་ནི་སྔར་སྡེ་པ་གཞན་དག་ལ་
དབུ་མ་པས་ལན་བཏབ་པ་དང་། འདིར་ཆོས་མངོན་པ་པ་དག་དབུ་མ་པ་•ལ་་
གྲུབ་པ་ལ་སྒྲུབ་པའི་སྐྱོན་ཆགས་པ་དང་། ཁས་བླངས་པ་ལ་གནོད་པར་འགྱུར་རོ་
ཞེས་རྒོལ་བ་ཡིན་ནོ། །དེ་དག་འདི་སྐད་ཅེས་དབུ་མ་པས་དོན་དམ་པར་མིག་
གི་དབང་པོས་•ནི་གཟུགས་མི་མཐོང་བ་ཉིད་དེ་ཞེས་བཤད་པ་གང་ཡིན་པ་དེ་གལ་
ཏེ་དེ་དང་མཚུངས་པའི་མིག་གིས་མི་མཐོང་བ་ལ་བྱའོ་ཞེས་ཟེར་ན་ནི་མི་*གྲུབ་པ་
ལ་སྒྲུབ་པའི་སྐྱོན་ཆགས་པ་ཡིན་་ཏེ། དེ་དང་མཚུངས་པའི་མིག་གིས་གཟུགས་མི་
མཐོང་བ་ནི་ངེད་ཀྱི་ཕྱོགས་ལ་ཡང་གྲུབ་པའི་ཕྱིར་རོ། །འོན་ཏེ་རྟེན་༠པ་མཚུངས་
པའི་མིག་གིས་མི་མཐོང་བ་ལ་བྱའོ་ཞེས་ཟེར་ན་ནི་ཁས་བླངས་པ་ལ་གནོད་པར་་
འགྱུར་ཏེ། ཆོས་མངོན་པ་ལས། རྟེན་*པ་མཚུངས་པའི་མིག་གིས་གཟུགས་
རྣམས་མཐོང་གི། དེ་ལ་བརྟེན་*པའི་རྣམ་པར་ཤེས་པས་ནི་མི་མཐོང་ངོ་ཞེས་
གསུངས་པའི་ཕྱིར་རོ་ཞེས་ཟེར་རོ། །དེ་སྐད་ཅེས་ཟེར་ན་དེའི་ལན་དུ། འདིར་
འགྲེལ་པ་བྱེད་པ་ཉིད་ཀྱིས། དེ་ལ་འདིར་རྟེན་•པ་མཚུངས་པའི་མིག་ཉིད་་་
ཕྱོགས་སུ་བྱས་པའི་ཕྱིར་གྲུབ་པ་ལ་སྒྲུབ་པ་ཡང་མ་ཡིན་ལ་ཁས་བླངས་པ་ལ་གནོད་
པར་ཡང་མི་འགྱུར་ཏེ། མིག་གིས་གཟུགས་ནི་མི་མཐོང་ཞིང་། །ཡིད་ཀྱིས་
ཆོས་རྣམས་མི་ཤེས་ཏེ། །གང་ལ་འཇིག་རྟེན་མི་འཇུག་གོཥ། །དེ་ནི་དམ་་་
པའི་བདེན་པའོ། །ཞེས་གསུངས་པའི་ཕྱིར་རོ་ཞེས་བྱ་བ་ལ་སོགས་པ་སྨྲས་ཏེ།
59-18