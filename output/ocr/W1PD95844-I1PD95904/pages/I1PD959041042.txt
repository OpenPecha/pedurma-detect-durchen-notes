ཤེས་རབ་སྒྲོན་མ་རྒྱ་ཆེར་འགྲེལ་པ།
१०२१
པའི་ཆོས་ཅན་ཉིད་ཡིན་པའི་ཕྱིར། བདག་མ་ཡིན་པ་དེ་བཞིན་དུ་ནང་གི་འབྱུང་
བ་ས་●ལ་སོགས་པ་སོ་སོ་དང༌། འབྱུང་བ་འདུས་པ་དང་། མིག་ལ་སོགས་པ་
དབང་པོ་སོ་སོ་དང་། དབང་པོ་འདུས་པ་དང་། རྣམ་པར་ཤེས་པ་དང་།
དབང་པོ་དང་བཅས་པའི་ལུས་དང་། རྣམ་པར་ཤེས་པ་དང་བཅས་པའི་ལུས་་་་
དག་ཀྱང་སྐྱེ་བ་དང་འཇིག་པའི་ཆོས་ཅན་ཉིད་ཡིན་པའི་ཕྱིར་བདག་མ་ཡིན་ནོ། །
དེ་བཞིན་དུ་འབྲས་བུ་ཉིད་ཡིན་པའི་ཕྱིར་ཞེས་བྱ་བ་ལ་སོགས་པའི་གཏན་ཚིགས་རེ་
རེས་ཀྱང་རྗེས་སུ་དཔག་པ་རྒྱས་པར་བརྗོད་པར་བྱའོ་ཞེས་བྱ་བ་ནི་འདི་ལྟར་སྦྱར་ཏེ།
དོན་དམ་པར་འབྱུང་བ་དང༌་། འབྱུང་བ་འདུས་པ་དང༌། དབང་པོ་དང་།
དབང་པོ་འདུས་པ་དང་། རྣམ་པར་ཤེས་པ་དང་། དབང་པོ་དང་བཅས་པའི་
ལུས་དང་། རྣམ་པར་ཤེས་པ་དང་བཅས་པའི་ལུས་ནི་བདག་མ་ཡིན་ཏེ། འབྲས་
བུ་ཉིད་ཡིན་པའི་ཕྱིར་དང་། རྒྱུ་ཉིད་•ཡིན་པའི་ཕྱིར་དང་། རྟོགས་པར་བྱ་བ་
ཉིད་• ཡིན་པའི་ཕྱིར་དང་། རྣམ་པར་སྨིན་པ་ཉིད་ཡིན་པའི་ཕྱིར་དང་། སོགས་
པའི་སྒྲས་བསྡུ་བ་བརྗོད་པར་བྱ་བ་ཉིད་དང་།
རྣམ་པར་ཤེས་པར་བྱ་བ་ཉིད་ལ་
སོགས་པ་ཡིན་པའི་ཕྱིར་དཔེར་ན་ཕྱི་རོལ་གྱི་འབྱུང་བ་དག་བཞིན་ནོ་ཞེས་བྱ་བར་་
སྦྱར་རོ། །གལ་ཏེ་འདིར་མུ་སྟེགས་གྲངས་ཅན་གསལ་བར་སྨྲ་བ་དག་འདི་སྐད་་་
ཅེས་ལུས་ནི་བདག་དང་བཅས་པ་ཡིན་ཏེ། ཅིའི་ཕྱིར་ཞེ་ན། གསལ་བའི་ཕྱིར་
ཏེ༑ འདི་ལྟར་ལུས་ཉིད་བདག་གིས་གསལ་བར་བྱེད་དེ། བདག་ཡོད་པས་་་
འདི་ནི་ཟིན་པའི་འབྱུང་བ་དག་ཡིན་ནོ་ཞེས་བྱ་བར་གཟུང་དུ་རུང་གི། བདག་མེད་
པ་གསལ་བར་བྱེད་པ་མེད་པའི་ཕྱི་རོལ་གྱི་འབྱུང་བ་དག་ནི་•ལྟར་གཟུང་དུ་མི་རུང་
བའི་ཕྱིར་རོ་ཞེས་ཟེར་བའི་ཕྱོགས་སྔ་མ་ཁོང་ནས་འབྱུང་•བ་དེའི་ལན་དུ་འདིར་་་
འགྲེལ་པ་བྱེད་པ་ཉིད་ཀྱིས། གསལ་བ་སྨྲ་བ་དག་ལ་ཡང་གསལ་བའི་ཕྱིར་བུམ་པ་
59-1023