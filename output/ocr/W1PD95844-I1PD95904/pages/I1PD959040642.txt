ཤེས་རབ་སྒྲོན་མ་རྒྱ་ཆེར་འགྲེལ་པ།
७२५
ཕན་གདགས་པར་བྱ་བ་ཉིད་དངང་། ཕན་འདོགས་པར་བྱེད་པ་ཉིད་དང་།
དགའ་བ་དང་ཡོངས་སུ་གདུང་བའི་རྒྱུ་•ཉིད་དང་། རྣམ་པར་འཇིག་པའི་ཆོས་
ཅན་ཉིད་ལ་སོགས་པའི་གཏན་ཚིགས་དག་དང་། དམ་བཅས་པ་དང་། དཔེ་
ཅི་སྐད་བསྟན་པ་དག་གི་རྗེས་སུ་དཔག་པར་རྒྱས་པར་བརྗོད་པར་བྱའོ་ཞེས་བྱ་བ་་
ནི་འཁོར་བ་ལ་ཐོག་མ་དང་ཐ་མ་མེད་པར་སྒྲུབ་•པའི་གཏན་ཚིགས་བདེ་བ་དང་་
སྡུག་བསྔལ་དང་། ཆོས་དང་ཆོས་མ་ཡིན་པ་ལ་སོགས་པ་སྐྱེ་བའི་རྒྱུ་ཡིན་པའི་་་་
ཕྱིར་ཞེས་བྱ་བ་ནི་མཚན་ཉིད་ཀྱི་སྒྲའི་ཚུལ་ཉེ་བར་གཟུང་བའི་ཕྱིར་མཚོན་པ་ཙམ་་
དུ་ཟད་ཀྱི་དམ་བཅས་པ་དང་། དཔེ་སྔ་མའི་གཏན་ཚིགས་ནི་འདི་དག་ཀྱང་ཡིན་
པར་སྦྱར་རོ། །ལྷག་མ་ནི་སྔ་མ་བཞིན་ནོ་ཞེས་བྱ་བ་ནི་དམ་བཅས་པ་དང་དཔེ་ནི་
སྔ་མ་བཞིན་ནོ་ཞེས་བྱ་བར་སྦྱར་རོ། །འདིར་མུ་སྟེགས་ཅན་དག་གིས་སྨྲས་པ་་་་
ཞེས་བྱ་བ་ལ་སོགས་པས་ནི་འདིར་•ཕ་རོལ་པོ་དག་འཁོར་བ་ལ་ཐ་•མ་ཡོད་པའི་་
གཏན་ཚིགས་ཀྱིས་ཐོག་མ་ཡང་ཡོད་པར[སྒྲུབ་པའི་ལྟག་•ཆོད་ཅུང་ཞིག་སྟོན་ཏོ། །
དེའི་ཕྱིར་འཁོར་བ་ནི་ཐོག་མ་ཡོད་པར་གཟུང་བར་བྱ་སྟེ། ཐ་མ་ཡོད་པའི་ཕྱིར་རོ། །
གང་ལ་ཐ་མ་ཡོད་པ་དེ་ལ་ནི་ཐོག་མ་ཡང་ཡོད་པར་མཐོང་སྟེ་དཔེར་ན་བུམ་པ་་
བཞིན་ནོ། །དེ་བཞིན་དུ་ཡང་དག་པའི་ཤེས་པ【སྐྱེས་པའི་•འཁོར་བ་ལ་ཡང་ཐ་
མ་ཡོད་པས་དེའི་ཕྱིར་གཏན་ཚིགས་ཅི་•སྐད་སྨོས་པའི་མཐུས་འཁོར་བ་ནི་ཐོག་
མ་ཡོད་པར་གཟུང་བར་བྱའོ་ཞེས་བྱ་བ་སྨྲས་ཏེ། དེ་དག་ནི་ཆོས་ཅན་དང་།
བསྒྲུབ་པར་བྱ་བ་ཆོས་དང་། སྒྲུབ་པའི་ཆོས་དང༌་། ཆོས་མཐུན་པའི་ཕྱོགས་
ཀྱི་དཔེ་དང་། ཉེ་བར་སྦྱར་བའི་སྦྱོར་བ་དངང་། མཇུག་བསྡུ་བ་ཡིན་པར་གོ་
རིམས་བཞིན་དུ་སྦྱར་ཏེ། དཔེར་ན་བུམ་པ་གང་ལ་ཐ་མ་གྱོ་མོ་ཡོད་པ་དེ་ལ་ཐོག་
མ་འཇིམ་པ་ཡང་ཡོད་པ་དེ་བཞིན་དུ་རྣལ་འབྱོར་པ་ཡང་དག་པའི་ཤེས་པ་སྐྱེས་
59-625