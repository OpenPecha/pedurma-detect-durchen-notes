هم عار
བསྟན་འགྱུར། དབུ་མ། ༼༽ ༡༡༦
ལུགས་སུ་འབྱུང་བའི་ཚུལ་བསྟན་པ་དེ་ནི་ཐ་སྙད་པ་ཡིན་གྱི།
དོན་དམ་པ་མ་་་་
ཡིན་པས་དབུ་མ་པས་དོན་དམ་པར། སངས་རྒྱས་ཀྱིས་ནི་གང་དུ་ཡང་། །སུ་
ལའང་ཆོས་འགའ་མ་བསྟན་ཏོ།
།ཞེས་སྨྲས་པ་དེ་ལ་ཁས་བླངས་པ་ལ་གནོད་པར་
མི་འགྱུར་རོ་ཞེས་བསྟན་ཏོ། །རེ་ཞིག་དེ་དག་གིས་ནི་ཐ་སྙད་པའི་རྟེན་ཅིང་་་
འབྲེལ་པར་འབྱུང་བ་ལུགས་སུ་འབྱུང་བའི་མཚན་ཉིད་བསྟན་ཏོ། །ད་ནི་ཐ་སྙད་
པའི་རྟེན་ཅིང་འབྲེལ་པར་འབྱུང་བ་ལུགས་ལས་ལྡོག་པའི་མཚན་ཉིད་བསྟན་པར་་
བྱ་སྟེ། དེའི་ཕྱིར། དེ་ལྟར་སྐྱེ་བའི་རྒྱུན་འཇུག་པ་དེ་ཇི་ལྟར་ལྡོག་པར་འགྱུར་་
ཞེ་ན།
དེའི་ཕྱིར་བཤད་པ། གང་• ཕྱིར་མི་མཁས་པ་རྣམས་ཀྱིས། །[【ལས་་་
རྣམས་•མངོན་པར་འདུས་བྱས་པ། །དེ་ཕྱིར་མཁས་རྣམས་འཁོར་བ་ཡི། །རྩ་
བའི་འདུ་བྱེད་འདུ་མི་བྱེད། །འདུ་བྱེད་ཀྱི་སྐྱོན་མཐོང་བ་རྣམས་ཡང་དག་པ་ཇི་་
ལྟ་བ་བཞིན་དུ་མཐོང་བ་ཉིད་ཀྱིས་དེ་མངོན་པར་འདུ་མི་བྱེད་པའི་ཕྱིར་རོ་ཞེས་བྱ་
བ་ལ་སོགས་པ་སྨྲས་ཏེ། འདིས་•ནི་སྔར། མ་རིག་སྒྲིབ་•པས་ཡང་སྲིད་ཕྱིར། །
འདུ་བྱེད་རྣམ་པ་གསུམ་པོ་དག །མངོན་པར་འདུ་བྱེད་གང་ཡིན་པའི།
།ལས་
དེ་དག་གིས་འགྲོ་བར་འགྲོ། །ཞེ།ཞེས་སྨོས་པ་ལས་བཟློག་པ་བསྟན་ཏོ། །དེ་ཉིད་
བྱེ་བྲག་ཏུ་བཤད་པ་བསྟན་པའི་ཕྱིར། མི་མཁས་པ་རྣམས་ནི་འདུ་བྱེད་སྒྱུ་མ་དང་། །
སྨིག་རྒྱུ་ལྟ་བུ་ཐོག་མ་མེད་པའི་རྐྱེན་བརྒྱུད་པ་ལས་བྱུང་བ་དག་ལ་དེ་དག་གི་སྐྱོན་མ་
མཐོང་བའི་ཕྱིར་ཡང་དང་ཡང་དུ་བདེ་བ་ཉམས་སུ་མྱོང་བར་འདོད་པས་མངོན་་་་
པར་འདུ་བྱེད་པས【དེའི་ཕྱིར་བཤད་པ། དེ་•ཕྱིར་མི་མཁས་བྱེད་པ་ཡིན། །
མཁས་མིན་དེ་ཉིད་མཐོང་ཕྱིར་རོ། །ཞེས་བྱ་བ【སྨྲས་ཏེ∶། དེའི་ཕྱིར་མི་མཁས་
པ་རྣམས་ནི་འཁོར་བའི་རྩ་བའི་འདུ་བྱེད་རྣམས་མངོན་པར་འདུ་བྱེད་པ་ཡིན་གྱི།
མཁས་པ་རྣམས་ནི་མི་བྱེད་དེ། ཅིའི་ཕྱིར་ཞེ་ན། དེ་ཉིད་མཐོང་བའི་ཕྱིར་རོ་་
59-1690