ཤེས་རབ་སྒྲོན་མ་རྒྱ་ཆེར་འགྲེལ་པ།
७२१
པ་མུ་སྟེགས་ཅན་རྣམས་རྟོག་ཁང་དུ་འཁོད་ཅིང་མཐུན་•པར་གྱུར་པ་ན་འདི་སྙམ་
དུ་སེམས་ཏེ། བདག་ཅག་སྔོན་གྱི་རྒྱལ་པོ་རྣམས་དང་། གྲོང་རྡལ་གྱི་མི་རྣམས་
དང་། ལྗོངས་ཀྱི་མི་རྣམས་ཀྱི་བར་གྱིས་མཆོད་པར་གྱུར་ཅིང་ཆོས་གོས་དང་།
བསོད་སྙོམས་ལ་སོགས་པ་དག་ཀྱང་རྙེད་པར་གྱུར་ན་གང་ཚུན་ཆད་ནས་དགེ་སྦྱོང་
གཽ་ཏ་མ་འདི་བྱུང་བ་དེ་ཚུན་ཆད་ནས་བདག་ཅག་རྒྱལ་པོ་རྣམས་དང་གྲོང་རྡལ་གྱི་
མི་རྣམས་དང་ལྗོངས་ཀྱི་མི་རྣམས་ཀྱི་བར་གྱིས་མཆོད་པར་མ་གྱུར་ཅིང་ཆོས་གོས་
དང་། བསོད་སྙོམས་ལ་ • སོགས་པ་དག་ཀྱང་རྙེད་པར་མ་གྱུར་གྱིས། དེའི་
ཕྱིར་བདག་ཅག་དོང་ལ【དེ་འདི་• ལྟར་སུན་དབྱུང་བར་བྱ་སྟེ། བདག་ཅག་གིས་
དེ་ལ་འདི་སྐད་ཅེས། ཀྱེ་༸གཽ་ཏ་མ་ཅི་འཁོར་བ་འདི་ལ་སྔོན་གྱི་མཐའ་མངོན་ནམ་
ཞེས་དྲི་བར་བྱའོ། །དེ་སྐད་དྲིས་པ་ན་གལ་ཏེ་སྔོན་གྱི་མཐའ་མངོན་ནོ་ཞེས་ཟེར་
ན་དེ་ལྟ་ན་འཁོར་བ་ལ་བྱེད་པ་པོ་དང་འབྱིན་པ་པོ་ཡོད་པར་འགྱུར་ཞིང་འཇིག་
རྟེན་གསུམ་རྒྱུ་མེད་པ་ལས་བྱུང་བར་ཡང[གྱུར་པས་•དེས་ན་དགེ་སྦྱོང་༸གཽ་ཏ་མ་་
འཁོར་བ་ལ་བྱེད་པ་པོ་དང་འབྱིན་པ་པོ་མེད་པ་ཉིད་དུ་སྨྲ་བ་དང་། འཇིག་རྟེན་
གསུམ་རྒྱུ་དང་རྐྱེན་ལས་བྱུང་བར་སྨྲ་བ་སུན་ཕྱིན་པར་འགྱུར་རོ། །ཅི་སྟེ་སྔོན་གྱི་
མཐའ་མི་མངོན་ནོ་ཞེས་ཟེར་ན་ཡང་དེ【ལྟ་ན་ཡང་དེ་• ཐམས་ཅད་མཁྱེན་པ་མ་
ཡིན་པ་ཉིད་ཀྱིས་སུན་ཕྱིན་པར་འགྱུར་རོ་སྙམ་ནས་དེ་ལྟར[བསམས་ཏེ་དོང་•ནས།
བཅོམ་ལྡན་འདས་ལ་ཀྱེ་གོོ་ཏ་མ་ཅི་ལྟར་འཁོར་བའི་སྔོན་གྱི་མཐའ་མངོན་ནམ་ཞེས་
ཞུས་པའི་ཚེ། ཐུབ་པ་ཆེན་པོས་མི་མངོན་ནོ་ཞེས་གསུངས་པས་འཁོར་བ་ལ་ཐོག་
མ་དང་ཐ་མ་མེད་དོ། །དེ་ལ་སྔོན་དང་ཕྱི་མ་མེད་དོ་ཞེས་བསྟན་་ཏེ། དེའི་དོན་
ནི་ཐོག་མ་མེད་པ་དང་ལྡན་པ་ལ། གཞན་གྱིས་ཐོག་མ་དང་ལྡན་པར་ཡོངས་སུ་་
བརྟགས་• པ་བསལ་བ་ཡིན་ཏེ།
འདི་ལྟར་སྨྲ་བ་པོ་གཞན་དག་འཁོར་བ་ནི་ལས་
59-621