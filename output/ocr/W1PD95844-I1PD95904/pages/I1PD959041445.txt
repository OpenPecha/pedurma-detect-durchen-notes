१०२७
བསྟན་འགྱུར། དབུ་མ། ༼༽ ༡༡༦
མི་རྟག་པའམ། རྟག་པ་ཡང་མ་ཡིན། མི་རྟག་པ་ཡང་མ་ཡིན་པའམ།
དེ་བཞིན་དུ་འཇིག་རྟེན་མཐའ་ཡོད་པའམ། འཇིག་རྟེན་མཐའ་མེད་པའམ།
མཐའ་ཡོད་ཀྱང་ཡོད་ལ། མཐའ་མེད་ཀྱང་མེད་པའམ། མཐའ་ཡོད་པ་ཡང་་
མ་ཡིན། མཐའ་མེད་པ་ཡང་མ་ཡིན་པ་ཞིག་ཏུ་འགྱུར་བའི་ཕྱིར། དེ་དག་ཇི་་
ལྟར་འགྲུབ་པ་དེ་བཞིན་དུ་བདག་ཀྱང་འགྲུབ་ལ། དངོས་པོ་རྣམས་ཀྱང་འགྲུབ་་
པོ་ཞེས་ཟེར་བ་ཞེས་བྱ་བ་ནི་བདག་དང་ཕུང་པོ་རྫས་སུ་ཡོད་པར་སྨྲ་བ་དག །དེ་
བཞིན་གཤེགས་པ་རྟག་པ་དང་། མི་རྟག་པ་ལ་སོགས་པ་བཞི་པོ་དག་ལས་གང་་
ཡང་རུང་བ་གཅིག་ཏུ་འགྱུར་བའི་ཕྱིར་ཞེས་བྱ་བའི་གཏན་ཚིགས་ཀྱིས་དོན་དམ【པ་
པོའི་•དེ་བཞིན་གཤེགས་པ་རྫས་སུ་ཡོད་པར་གྲུབ་པས་བདག་ཀྱང་རྫས་སུ་ཡོད་་་་
པར་གྲུབ་ལ། འཇིག་རྟེན་མཐའ་ཡོད་པ་དང་། མཐའ་མེད་པ་ལ་སོགས་•པ་
བཞི་པོ་དག་ལས་གང་ཡང་རུང་བ་གཅིག་ཏུ་འགྱུར་བའི་ཕྱིར་ཞེས་བྱ་བའི་གཏན་་་
ཚིགས་▪ཀྱིས་ཀུན་རྫོབ་པའི་དེ་བཞིན་གཤེགས་པ་རྫས་སུ་ཡོད་པར་གྲུབ་པས་དངོས་
པོ་རྣམས་ཀྱང་རྫས་སུ་ཡོད་པར་གྲུབ་པོ་ཞེས་ཟེར་བའི་ཚིག་ཡིན་ནོ། །དེ་དག་གི་
ཕྱིར་འདི་བཤད་དེ། རྟག་དང་མི་རྟག་ལ་སོགས་བཞི། །ཞི་བ་འདི་ལ་ག་ལ་་་་
ཡོད༑ །མཐའ་དང་མཐའ་མེད་ལ་སོགས་བཞི། །ཞི་བ་འདི་ལ་ག་ལ་ཡོད། །
དེ་བཞིན་གཤེགས་པ་ངོ་བོ་ཉིད་ཀྱིས་མ་སྐྱེས་པའི་ཞི་བ་འདི་ལ་སྟེ་ཞེས་བྱ་བས་ནི་་་
དོན་དམ་པ་"པའི་དེ་བཞིན་གཤེགས་པ་ཆོས་ཀྱི་སྐུ་ངོ་བོ་ཉིད་ཀྱིས་མ་སྐྱེས་པ་ཞི་བ་་
འདི་ལ་རྟག་པ་དང་། མི་རྟག་པ་ལ་སོགས་པ་བཞིར་ལུང་བསྟན་དུ་མེད་ལ།
ཀུན་རྫོབ་པའི་དེ་བཞིན་གཤེགས་པ་•གཟུགས་ཀྱི་སྐུ་དོན་དམ་པར་ངོ་བོ་ཉིད་་
ཀྱིས་མ་སྐྱེས་པ་•ཞི་བ་འདི་ལ་མཐའ་དང་མཐའ་•མེད་པ་ལ་སོགས་པ་བཞིར་ལུང་
བསྟན་དུ་མེད་པས་ཕ་རོལ་པོའི་གཏན་ཚིགས་མ་གྲུབ་པའི་ཕྱིར་བདག་དང་དངོས་་་
59-1426