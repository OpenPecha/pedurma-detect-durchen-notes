ཤེས་རབ་སྒྲོན་མ་རྒྱ་ཆེར་འགྲེལ་པ།
7604
བར་མ་དོའི་སྲིད་པ་མེད་པ་དེ་བཞིན་དུ།
གཟུགས་ཅན་གྱི་ཁམས་ནས་ཤི་འཕོས་
ནས་གཟུགས་ཅན་གྱི་ཁམས་ཉིད་དང་། གཟུགས་མེད་པའི་ཁམས་སུ་སྐྱེ་བ་དག་
ལ་ཡང་བར་མ་•དོའི་སྲིད་པ་མེད་དོ་ཞེས་ཟེར་ཏེ།
དེས་ནི་སྲིད་པ་གཞན་གྱིས་་
བར་དུ་མ་ཆོད་པས་བར་མ་དོའི་སྲིད་པ་•མེད་པར་བསྟན་ཏོ། །ཡང་ན་ལུས་་་་་
ཅན་རྣམས་ཀྱི་འཆི་བའི་སྲིད་པའི་མཇུག་ཐོགས་སུ་ལུས་གང་སྐྱེ་བ་དེ་ནི་བར་མ་་་་་
དོའི་སྲིད་པའི་ལུས་མ་ཡིན་ཏེ། རྣམ་པར་སྨིན་པ་ཡིན་པའི་ཕྱིར་དང་། སྡུག་་
བསྔལ་གྱི་བདེན་པར་གཏོགས་པའི་ཕྱིར་དཔེར་ན་ཉེ་བར་སྤྱོད་པའི་ལུས་བཞིན་ནོ་
ཞེས་བྱ་བ་ཡང་དགེ་འདུན་ཕལ་ཆེན་སྡེ་ལ་སོགས་པའི་སློབ་དཔོན་རྣམས་ཀྱི་བར་མ་
དོའི་སྲིད་པ་མེད་པར་སྒྲུབ་པའི་རྗེས་སུ་དཔག་པ་གཞན་ཡིན་ཏེ། དེ་དག་ཀྱང་་་
ཆོས་ཅན་དང་། བསྒྲུབ་པར་བྱ་བ་ཆོས་དང་། སྒྲུབ་པའི་ཆོས་དང་། དཔེ་་
ཡིན་པར་གོ་རིམས་བཞིན་དུ་སྦྱར་ཏེ། དཔེར་ན་ད་ལྟར་ཉེ་བར་སྤྱོད་པའི་ལུས་ནི་
རྣམ་པར་སྨིན་པ་ཡིན་པའི་ཕྱིར་དངང༌་། སྡུག་བསྔལ་གྱི་བདེན་པར་གཏོགས་པའི་
ཕྱིར་བར་མ་དོའི་སྲིད་པའི་ལུས་མ་ཡིན་པ་དེ་བཞིན་དུ་ལུས་ཅན་རྣམས་ཀྱི་འཆི་་་་་
བའི་སྲིད་པའི་མཇུག་ཐོགས་སུ་ལུས་གང་སྐྱེ་བ་དེ་ཡང་རྣམ་པར་སྨིན་པ་ཡིན་པའི་་
ཕྱིར་དང་། སྡུག་བསྔལ་གྱི་བདེན་པར་གཏོགས་པའི་ཕྱིར་དང་•བར་མ་དོའི་་་་་
སྲིད་པའི་ལུས་མ་ཡིན་པས་དེའི་ཕྱིར་ཡང་བར་མ་དོའི་སྲིད་པ་ཞེས་བྱ་བ་མེད་དོ་་་་
ཞེས་ཟེར་ཏེ། དེས་ནི་འཆི་བའི་སྲིད་པའི་མཇུག་ཐོགས་སུ་ལུས་གང་སྐྱེ་བ་དེ་བ་
མ་དོའི་སྲིད་པའི་ལུས་མ་ཡིན་པས་བར་མ་དོའི་སྲིད་པ་མེད་པར་བསྟན་ཏོ། །
གཞན་ཡང་ཡིད་ལས་བྱུང་བའི་ལུས་ཡུལ་གཞན་འཐོབ་པས་འགྲོ་བའི་རྒྱུན་རྗེས་སུ་
འཇུག་པའི་ཕྱིར་དེས་གཏན་ཚིགས་མ་ངེས་པའི་ཕྱིར་བར་མ་དོའི་སྲིད་པ་མི་འགྲུབ་་
སྟེ་ཞེས་བྱ་བ་ནི་དགེ་འདུན་ཕལ་ཆེན་སྡེ་ལ་སོགས་པའི་སློབ་དཔོན་རྣམས་ཀྱིས།
59-1675