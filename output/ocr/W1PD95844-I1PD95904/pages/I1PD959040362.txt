ཤེས་རབ་སྒྲོན་མ་རྒྱ་ཆེར་འགྲེལ་པ།
གཏན་ཚིགས་ཀྱི་དོན་མ་གྲུབ་པ་"ཉིད་དམ་དོན་འགལ་བ་ཉིད་ཡིན་ནོ་ཞེས་བྱ་བ་ནི་
ཚད་མའི་འབྲས་བུ་ཡིན་ཏེ། ཕ་རོལ་པོ་སྐྱེ་བ་ཡོད་པར་སྒྲུབ་པའི་གཏན་ཚིགས་དེ་
དོན་དམ་པར་སྒྲུབ་•ན་ནི་དོན་མ་གྲུབ་པ་ཉིད་ཡིན་ལ།
ཀུན་རྫོབ་ཏུ་སྒྲུབ་•ན་ནི་
དོན་འགལ་བ་ཉིད་ཡིན་ནོ། །ཡང་གཞན་ཡང་།
དངོས་པོ་འགག་•བཞིན་
ཉིད་ལ་ནི། །གནས་པ་འཐད་པར་མི་འགྱུར་རོ། །མི་མཐུན་པ་ཉིད་ཡིན་་
པའི་ཕྱིར་གང་ཞིག་གང་དང་མི་མཐུན་པ་དེ་ལ་ནི་དེ་ཡོད་ན་འབྱུང་བ་མེད་དེ།
དཔེར་ན་སྣང་བ་གསལ་བ་དང་མུན་པ་བཞིན་ནོ་•ཞེས་བྱ་བར་དགོངས་སོ་ཞེས་བྱ་
བས་ནི་དངོས་པོ་ཐམས་ཅད་ནི་མི་རྟག་པ་ཉིད་དང་རྗེས་སུ་འབྲེལ་བ་ཡིན་པས་དེ་
ལ་གནས་པ་མི་འཐད་པར་སྟོན་ཏོ། ། །དེ་དག་ཀྱང་ཆོས་ཅན་དང་། བསྒྲུབ་་་
པར་བྱ་བ་ཆོས་དང་། སྒྲུབ་པའི་ཆོས་དང་། དཔེ་ཡིན་པར་གོ་རིམས་བཞིན་་
དུ་སྦྱར་ཏེ། དཔེར་ན་སྣང་བ་བསལ་•བ་དང་མུན་པ་ནི་མི་མཐུན་པ་ཉིད་ཡིན་་
པའི་ཕྱིར་སྣང་བ་དེ་ཡོད་ན་མུན་པ་འབྱུང་བ་མེད་པ་དེ་བཞིན་དུ་དངོས་པོ་འགག་
བཞིན་པ་ཉིད་དང་གནས་པ་ཡང་མི་མཐུན་པ་ཉིད་ཡིན་པའི་ཕྱིར་འགག་བཞིན་པ་
དེ་ཡོད་ན་གནས་པ་འབྱུང་བ་མེད་དོ་•ཞེས་བྱ་བར་དགོངས་སོ། །གལ་ཏེ་འགག་
བཞིན་པ་ཉིད་མ་ཡིན་པ་གནས་པས་ཉེས་པ་མེད་དོ་ཞེ་ན་ཞེས་བྱ་བ་ནི་ཅི་སྟེ་གནས་
པའི་གནས་སྐབས་ན་འགག་པར་མི་འགྱུར་བས་གནས་པ་ཡོད་པའི་ཕྱིར་ཉེས་པ་་་་
མེད་དོ་ཞེས་ཟེར་ནའོ། །དེ་ཡང་མི་འཐད་པར་བསྟོན་•པའི་ཕྱིར། གང་ཞིག་
འགག་བཞིན་མ་ཡིན་པ། །དེ་ནི་དངོས་པོར་མི་འཐད་དོ། །འདུས་བྱས་ཐམས་
ཅད་མི་རྟག་པ་ཉིད་དང་རྗེས་སུ་འབྲེལ་བའི་ཕྱིར་རོ་ཞེས་བྱ་བར་དགོངས་སོ་ཞེས་་
བྱ་བ་སྨྲས་ཏེ∶། དེས་ནི་གལ་ཏེ་དངོས་པོ་གནས་པའི་གནས་སྐབས་ན་འགག་་་་
པར་མི་འགྱུར་ན་དེ་དངོས་པོ་ཉིད་ཡིན་པར་མི་འཐད་པར་སྟོན་ཏོ། །དེ་ཉིད་ཀྱི་
59-345