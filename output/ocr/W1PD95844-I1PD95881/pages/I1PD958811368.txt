རིག་སྔགས་ཀྱི་རྒྱལ་མོ་རྨ་བྱ་ཆེན་མོའི་མདོའི་འབུམ་འགྲེལ་ཞེས་བྱ་བ།
༡༣༢༧
རིན་པོ་ཆེ་དང་། འཁོར་ལོའོ། །གཡོན་པ་རྣམས་ནི་•ཞགས་པ་དང་། དགྲ་
སྟ་དང་། རྩེ་གསུམ་དང་། མདའ་གཞུ་བསྣམས་པའོ། །གནོད་སྦྱིན་ཆེན་་
པོ་དེ་དག་ནི་ཁྲོ་བོར་གནས་པ་གསུས་པ་ཆེ་བ་སེམས་ཅན་རྣམས་ཀྱི་དོན་མཛད་པའོ། །
དེ་དག་གིས་ཀྱང་རིག་སྔགས་ཀྱི་རྒྱལ་མོ་རྨ་བྱ་ཆེན་མོ་འདིས་བདག་ལ་སྲུང་•བ་གྱིས་
ཤིག་ཅེས་●བྱ་བ་ནི་གང་ཟག་གིས་གུས་པར་བྱས་ན་སྡུག་བསྔལ་ཐམས་ཅད་དང་་་
བྲལ་བར་འགྱུར་ཏེ། ཡི་གེ་གཅིག་ཙམ་ཀློག་པར་གྱུར་•ན་གུས་པ་དང་བཅས་་་་
པས་མཚན་ནས་བརྗོད་པར་བྱ་སྟེ། གནོད་སྦྱིན་ཆེན་པོ་དེ་དག་གིས་ཀྱང་ད་ལྟར་
ཡང་སྲུང་བར་བྱེད་པ་དང་། ཚེ་ཕྱི་མ་ལ་ཡང་སྲུང་བར་བྱེད་པའོ།
།སྦ་བ་དང་
ཞེས་བྱ་བ་ལ་སོགས་པ་ནི་སྔར་བཤད་པ་བཞིན་དུ་ཤེས་པར་བྱའོ།
།ཀུན་དགའ་་
བོ་ཞེས་བྱ་བ་ནི་ཡང་དག་པར་རྫོགས་པའི་སངས་རྒྱས་ཀྱིས་སེམས་ཅན་གྱི་དོན་དུ་་
བཀའ་སྩལ་པའོ། །གནོད་སྦྱིན་གྱི་དེད་དཔོན་ཆེན་པོ་གང་དག་ཕྱོགས་མཚམས་་
ན་གནས་ཏེ་ཞེས་བྱ་བ་ནི་ཤར་ལྷོ་དང་། ལྷོ་ནུབ་དང་། ནུབ་བྱང་དང་།
བྱང་ཤར་མཚམས་ན་གནས་པའོ། །གང་དག་ཕྱོགས་མཚམས་སྲུང་•ཞིང་ཡོངས་
སུ་སྐྱོང་བར་བྱེད་པ་བཞི་པོ་འདི་དག་སྟེ་ཞེས་བྱ་བ་ནི། ཡང་དག་པར་རྫོགས་་་་
པའི་སངས་རྒྱས་རྣམས་ཀྱི་བསྟན་པ་སྲུང་•བ་སྟེ། སེམས་ཅན་རྣམས་ཀྱི་དོན་་
བྱེད་པ་སྟེ། གནོད་སྦྱིན་དེ་དག་ནི། རྫུ་འཕྲུལ་ཆེ་བ། སྟོབས་དང་ལྡན་པ།
གྲགས་པ་དང་ལྡན་པ། ཁ་དོག་དང་ལྡན་པ། ལྷ་དང་ལྷ་མ་ཡིན་གྱི་• གཡུལ་་་
ཡང་མྱོང་བར་བྱེད་པའོ། །འདི་ལྟ་སྟེ་ཞེས་བྱ་བ་ནི། གནོད་སྦྱིན་བཞི་པོ་དེ་་་་
དག་ཕྱོགས་མཚམས་ན་བལྟའོ། །ལྔ་སྤྱོད་དང་ཚིགས་ལྔ་སེར་པོ་དང་། རི་་་་
མཉམ་དང་། གསེར་ཅན་ནོ་ཞེས་བྱ་བ་དང་། གནོད་སྦྱིན་དེ་དག་གིས་ཀྱང་་
རིག་སྔགས་ཀྱི་བཀའ་ལས་མི་འདའ་ཞིང་། མཐུ་ཆེན་པོ་དང་ལྡན་པ་དེ་དག་གི་་
36-1327