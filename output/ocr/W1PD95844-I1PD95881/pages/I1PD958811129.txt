クイイ
བསྟན་འགྱུར། རྒྱུད། 51 ༧༢
པའོ༑ །སྟོབས་ལྔ་ཞེས་བྱ་བ་ནི། དད་པའི་སྟོབས་ལ་སོགས་པ་བཤད་པ་ནི།
དབང་པོ་ལྔ་ཉིད་རབ་ཀྱི་•མཐར་གྱུར་པ་ལ་གཞག་གོ།
།དེ་དག་ཀྱང་དད་པའི་
སྟོབས་དང་བརྩོན་འགྲུས་ཀྱི་སྟོབས་དང་།
དྲན་པའི་སྟོབས་དང་། ཏིང་ངེ་་་་
འཛིན་གྱི་སྟོབས་དང་། ཤེས་རབ་ཀྱི་སྟོབས་ཞེས་མངོན་པར་བརྗོད་པར་འགྱུར་རོ། །
རྗེས་སུ་དྲན་པ་དྲུག་ཅེས་བྱ་བ་ནི།
རྟེན་དཀོན་མཆོག་གསུམ་རྗེས་སུ་དྲན་པ།
ཡུལ་ཚད་མེད་པ་བཞི་རྗེས་སུ་དྲན་པ།
ཤེས་བྱ་བདེན་པ་གཉིས་རྗེས་སུ་དྲན་པ།
ཐབས་ཤེས་རབ་རྗེས་སུ་དྲན་པ་དངང་། རྒྱུ་རིགས་ལྔའི་དམ་ཚིག་རྗེས་སུ་དྲན་པ་་
དང་། འབྲས་བུ་སངས་རྒྱས་རྗེས་སུ་དྲན་པའོ། །བྱང་ཆུབ་ཀྱི་ཡན་ལག་བདུན་
ཞེས་བྱ་བ་ནི། ཆོས་རྣམ་པར་འབྱེད་པ་བྱང་ཆུབ་ཀྱི་ཡན་ལག་གིས་ས་དང་པོ་ལ་
ཆོས་ཀྱི་དབྱིངས་སྐྱེ་བ་མེད་པར་•རང་གི་མཚན་ཉིད་མངོན་སུམ་དུ་སྐྱུ་རུ་ར་ལག་་
མཐིལ་དུ་བཞག་པ་བཞིན་རྟོགས་པའོ། །དྲན་པ་ཡང་དག་བྱང་ཆུབ་ཀྱི་ཡན་ལག་
གིས་གང་དུ་ཆོས་རང་དང་སྤྱིའི་མཚན་ཉིད་རྟོགས་པ་མ་བརྗེད་•པའོ། །བརྩོན་
འགྲུས་ཡང་དག་བྱང་ཆུབ་ཀྱི་ཡན་ལག་གིས་བདག་མངོན་པར་རྫོགས་པར་སངས་་
རྒྱས་པ་ལ་ཐོགས་པ་མེད་པར་འཇུག་པས་སམ་དགེ་བ་གོང་ནས་གོང་དུ་འཕེལ་བར་
བྱེད་པའོ། །ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་ནི་ཉོན་མོངས་པ་་
སྤོང་བའི་གཞི་སྟེ། དེ་ལ་ལུས་ཤིན་ཏུ་སྦྱངས་པ་ནི་ལུས་ཤིང་བལ་གྱི་འདབ་མ་་་་
ལྟར་ཡང་བ་དང་རེག་ན་བདེ་བ་ལ་སོགས་པའོ། །སེམས་ཤིན་ཏུ་སྦྱངས་པ་ནི་་་་
དམིགས་པ་ལ་རྩེ་གཅིག་པ་སྟེ། རྫུ་འཕྲུལ་ཡེ་ཤེས་ཀྱི་མངོན་པར་ཤེས་པ་དང་ལྡན་
པའོ།༑ །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་ནི། ཉོན་མོངས་པ་་་་
སྤོང་བ་གནས་ཀྱི་ཡན་ལག་སྟེ་ཏིང་ངེ་འཛིན་ལ་གནས་ནས་གནས་ངན་ལེན་གནས་
འགྱུར་བའི་ཕྱིར་རོ། །བཏང་སྙོམས་ཡང་དག་ནི། ངོ་བོ་ཉིད་ཀྱི་ཡན་ལག་སྟེ།
36-1088