१०७२
_བསྟན་འགྱུར། རྒྱུད།༼6༽ ༧༢
པའི་སྐབས་ན་ལུས་ཀྱི་འབྱོར་པ་སྟོད་ནས་མེ་བྱུང་སྨད་ནས་ཆུ་བྲུབ་•པ་ལ་སོགས་་
པའི་སྒོ་ནས་སེམས་ཅན་དོན་བྱེད་པའོ།
།ཤེས་རབ་ནི་ཆོས་རབ་ཏུ་རྣམ་པར་་་་་
འབྱེད་པའོ། །དེ་ལ་ཡང་གསུམ་སྟེ།
སྒྲ་ཐོས་ནས་རྟོགས་པ་དང་། རིག་་
པ་ངེས་པའི་ཤེས་རབ་ཀྱིས་སྒྲ་དོན་ལ་སྤྱད་པས་དོན་རྟོགས་པ་• དེ་ལྟ་བུའི་དོན་་་་་
བསྒོམས་པས་བློ་ཕུལ་དུ་• བྱུང་བ་སྐྱེས་པའོ།
།ཐབས་ནི་དགེ་བ་ཆུང་ངུ་བྱས་པ་་
ཡང་མི་ཟད་པར་ཆེན་པོར་བྱེད་པ་སྟེ།
རང་གི་སྐྱོན་དགེ་བ་ཆེན་པོ་ཆུང་ངུར་་་་
འགྲོ་བ་དང་། མི་ཟད་པ་ཟད་པར་འགྱུར་བ་སྤོང་བ་དང་རང་གི་དགེ་བ་ལ་་་་
སེམས་འཇུག་པའི་ཐབས་ཤེས་པ་དང་། རང་གི་དགེ་བའི་འབྲས་བུ་མྱུར་དུ་སྨིན་
པའི་ཐབས་ཤེས་པའོ། །སྨོན་ལམ་ནི་འདོད་པའི་གནས་སུ་རང་གི་དགེ་བ་སྟོབས་
པའོ༑ །དེ་ལ་ཡང་གསུམ་སྟེ། རང་གི་དགེ་བ་དེ་ཕྱི་མ་ལ་སོགས་པ་ལ་• རྒྱུན་་
མི་འཆད་པར་སྨོན་ཅིང་དེ་ཡང་སེམས་ཅན་ཐམས་ཅད་ཀྱི་དོན་དུ་བསྔོ་• བ་དང་།
བདག་གང་དུ་སྐྱེ་བ་དེར་སེམས་ཅན་རྣམས་འདོད་ཆགས་མེད་པ་ཞེ་སྡང་མེད་པར་
གྱུར་ཅིག་ཅེས་སེམས་སྦྱོང་བ་དང་བདག་གང་དུ་སྐྱེ་བ་དེར་མ་བཏབ་པའི་ལོ་ཐོག་་
སྐྱེ་བ་• སྨན་དང་མེ་ཏོག་ཕུན་སུམ་ཚོགས་པའི་ཞིང་ཁམས་རྣམ་པར་དག་པ་ཐོབ་་་
པར་གྱུར་ཅིག་ཅེས་སྨོན་ལམ་གདབ་པའོ། །སྟོབས་ནི་མི་མཐུན་པའི་ཕྱོགས་་་་་
ཟིལ་གྱིས་གནོན་པའོ། །དེ་ལ་ཡང་གསུམ་སྟེ། མི་དགེ་བའི་ལས་ཀྱི་དབང་་
དུ་མི་འགྲོ་ཞིང་ཟིལ་གྱིས་གནོན་པར་མི་ནུས་ཤིང་ཕར་ལ་ཟིལ་གྱིས་གནོན་པ་དང་།
བདུད་དང་རྒོལ་བ་རྣམས་ཀྱིས་ཚུར་ཟིལ་གྱིས་གནོན་• པར་མི་ནུས་ལ་ཕར་• ཟིལ་་
གྱིས་གནོན་པའོ། །ཡེ་ཤེས་ནི་དངོས་པོ་དེ་ཤེས་པའོ། །དེ་ལ་ཡང་གསུམ་སྟེ།
གཉིས་སུ་སྣང་• ཡང་མི་སྣང་ལ་ཞེན་པ་མེད་པ་དང་སྣང་ནི་སྣང་ལ་ཞེན་པ་མེད་པ་
དང་། ཉན་ཐོས་ལ་སོགས་པ་གང་གིས་འདུལ་བ་དང་། དེ་དང་དེར་སྟོན་པའོ།
36-1062