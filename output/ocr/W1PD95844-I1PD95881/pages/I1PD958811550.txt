རིག་སྔགས་ཀྱི་རྒྱལ་མོ་རྨ་བྱ་ཆེན་མོའི་མདོའི་འབུམ་འགྲེལ་ཞེས་བྱ་བ།
१५०९
བརྒྱན་པ། གཡས་པ་གཉིས་ན་བེ་ཅོན་དང་འཁོར་ལོ།འོ། །གཡོན་པ་གཉིས་ན་
རྨ་བྱའི་སྒྲོ་དང་༌། ཞགས་པ་བསྣམས་པའོ། །གཡས་རྐྱ་•བ་གཡོན་བསྐུམ་པ།
ཉི་མའི་གདན་དང་འོད་དང་ལྡན་པའོ། །ཐབས་ཤེས་རབ་གཉིས་སུ་མེད་པའོ། །
དེ་ལྟ་བུའི་རིག་སྔགས་ལ་གང་ཟག་གང་གིས་གུས་པར་གྱུར་ན། སྐྱེ་དགུའི་བདག་
པོ་དེ་རྣམས་ཀྱིས་ཀྱང་སྲུང་བ་དང་སྐྱོབ་པར་འགྱུར་རོ། །སྦ་བ་ལ་སོགས་པ་ཞེས་
བྱ་བ་ནི།
སྔར་བཤད་པ་བཞིན་དུ་ཤེས་པར་བྱའོ།
།ཏདྱ་ཐཱ་ཞེས་བྱ་བ་ནི།
འདི་ལྟ་སྟེ། རིག་སྔགས་ཀྱི་གསང་སྔགས་སྐྱེ་དགུའི་བདག་པོའི་གཉེན་པོ་བལྟ་་
བར་བྱའོ། །རིག་སྔགས་ཀྱི་གསང་སྔགས་ནི། །ཧི་རི་ཧི་རི་ལ་སོགས་པའོ། །
རིག་སྔགས་ཀྱི་རྒྱལ་མོ་རྨ་བྱ་ཆེན་མོ་ལས་ཁམས་གསུམ་གྱི་མངའ་བདག་སྐྱེ་དགུའི་་་
བདག་པོ་ཆེན་པོ་རྣམས་ཀྱི་གནས་སྐབས་ཏེ་ཉི་ཤུ་གཅིག་པའོ།།
॥
ཀུན་དགའ་བོ་ཞེས་བྱ་བ་ནི་ཡང་དག་པར་རྫོགས་པའི་སངས་རྒྱས་བཅོམ་་་་
ལྡན་འདས་ཀྱིས་བཀའ་སྩལ་པའོ། ། །ཁྱོད་ཀྱིས་དུག་ཆེན་པོ་རྣམས་ཀྱི་•མིང་ཟུང་
ཤིག་ཅེས་བྱ་བ་ནི། ཕྱིའི་དུག་རྣམ་•པ་གསུམ་སྟེ། འཇིག་རྟེན་གྱི་ཁམས་སུ་་་་
གྲགས་ཤིང་གཞན་རྣམས་ཀྱིས་མི་ཐུབ་པ། ཐུན་མོང་▪གི་དུག་ཅེས་བྱ་བ་སེམས་
ཅན་རྣམས་ལ་གནོད་པར་བྱེད་པའོ། །འགྲོ་བ་དང་། གནས་པ་དང་། སྦྱོར་
བ་དང་གསུམ་མོ། །དུག་དེ་གསུམ་ནི། འཇིག་རྟེན་གྱི་ཁམས་ལ་ཁྱབ་སྟེ།
སེམས་ཅན་རྣམས་ལ་འཇིགས་པར་བྱེད་པའོ། །ཏདྱ་ཐཱ་ཞེས་བྱ་བ་ནི།
འདི་ལྟ་
སྟེ། ༑ འཇིག་རྟེན་གྱི་དུག་གསུམ་ལྟ་•བའོ།
།ཨཎྜ་རཱ་ཞེས་བྱ་བ་ནི། སྒོ་ང་
ཁ་རླངས་ཀྱི་དུག་དང་། མཆེ་བའི་དུག་གོ། །པཎྜ་རཱ་•ནི་ཀླུའི་དུག་བསམ་པའི་
36-1509
ལས་བྱུང་བའི་དུག་ཡིན་ཏེ། སྦྲུལ་ལ་སོགས་པའི་སེམས་ཅན་ལས་བྱུང་བའོ། །