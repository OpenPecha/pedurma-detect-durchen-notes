དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ། ༥ ༣ ༧
རྫས་ཀྱི་རྣམ་པ་གྱི་ན་ཙམ་ལས། སེམས་ཀྱི་རྣམ་པ་ཐ་དད་པར་སྤྲུལ་ན་ཡང་།
བྱིས་པ་བླུན་པོས་ནི་དེ་ལྟར་ཉིད་དུ་མཐོང་ངོ་། །སྒྱུ་མ་མཁན་དང་དེའི་རྒྱུས་ལས་
མཁས་པ་དག་གིས་ནི། དེ་ཉིད་བརྫུན་པའི་རྣམ་པར་ཤེས་སོ། །དེ་བཞིན་དུ་
མ་རིག་པའི་སྒྱུ་མ་མཁན་དང་། སྲེད་ལེན་གྱིས་རྫས་ཀྱི་ཕུང་པོར་གྲུབ་ན་ཡང་།
འཕགས་པ་སྤྱན་ལྔ་དང་ལྡན་པ་དག་གིས་ནི་བརྫུན་པར་ཤེས་ལ།
བྱིས་པས་ནི་་་
དངོས་སུ་མཐོང་ངོ་། །དེའི་ཕྱིར་ན་སེམས་ཅན་ནི་སྤྲུལ་པ་ལྟ་བུའོ། །དེ་ཡང་ཅི་
ལྟར་སྤྲུལ་ན། སྣ་ཚོགས་སུ་ཞེས་བྱ་སྟེ། རིགས་དྲུག་ཏུ་འདུས་པ་དེ་དག་ཀྱང་།
ནང་གི་རིགས་ཐ་དད་པ་མི་འདྲ་བ་དག་ཀྱང་མང་སྟེ། དམ་པའི་ཆོས་དག་ལས།
བཅོམ་ལྡན་འདས་ཀྱིས་རིགས་ཀྱི་བུ་དག་ངས་རྣམ་པར་མཐོང་སྟེ། མིའི་ལུས་ལ་
བྱོལ་སོང་ལ་
འགྲོ་བ་ཐ་དད་པའི་མགོ་ཅན་མཐོང་བ་ཡང་བསམ་གྱིས་མི་ཁྱབ་ན།
སོགས་པ་གཞན་དག་ལྟ་ཅི་སྨོས་ཞེས་གསུངས་པའོ། །ལོངས་སྤྱོད་ནི་ལྷ་དང་མི་་་
དང་སེམས་ཅན་གཞན་ཡང་སྦྱིན་པའི་རྒྱུ་མཐུན་པ་དག་ཀྱང་གཟུང་ངོ་། །སྤྱིར་་་
འདོད་པའི་ཡོན་ཏན་ལ་གཟུང་བར་བྱ་བ་ཁོ་ན་ཡིན་ནོ། །གནས་ནི་གསུམ་སྟེ།
ས་བླ་ས་སྟེངས་ས་འོག་གོ། །སྡུག་བསྔལ་ནི་གསུམ་སྟེ། ཕལ་དང་འདྲ་བར་ངན་
སོང་གསུམ་ལ་གཟུང་བར་བྱ་བ་ཁོ་ན་ཡིན་ཏེ། སོགས་ཀྱི་སྒྲས་ནི་ཡན་ལག་གི་་་་
སྡུག་བསྔལ་མང་པོ་དག་ཀྱང་བསྡུ་བར་བྱ་བ་ཁོ་ན་ཡིན་ནོ། །འོ་ན་དེ་ལྟ་བུའི་སྲིད་
པའི་རྩ་བར་གསུངས་པའི་ཉེས་པའི་སྐྱོན་མང་པོ་གསུངས་པ་སྟེ། རྒྱུ་གང་དང་་་་
གང་ལས་བྱུང་བ་ཡོད་ཅེ་ན། བདག་དང་བདག་གིས་སོ་སོར་འཛིན་པ་ལས་བྱུང་
སྟེ། ༑ ཉོན་མོངས་པ་ཅན་གྱི་ཡིད་ཀྱིས་དབང་བྱས་པའོ། །ཡང་དེ་ལྟར་ན་ནི།
འདི་ལྟ་བུ་འདིར་དབང་མེད་པར་བྱེད་པ་པོ་ཡོད་དོ་ཞེ་ན། དེ་ནི་སུས་ཀྱང་མི་་་
ཆུང་ཞེས་བྱ་སྟེ། གགཉེན་པོའི་ཕྱོགས་སུ་གསུངས་པ་ཡང་མེད་ལ་བཅིངས་པ་ཡང་
43-537