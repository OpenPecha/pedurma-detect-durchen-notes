རྒྱུད་ཀྱི་རྒྱལ་པོ་ཆེན་པོ་དཔལ་གསང་བའི་སྙིང་པོའི་འགྲེལ་པ་ཞེས་བྱ་བ།
३२५
སྟེ་རྡོ་རྗེ་རྩེ་ལྔ་པར་འཁྱིལ་པའོ། །མཐའ་དབུས་མེད་པར་ཁྱབ་པ་ཡི། །དཀྱིལ་
འཁོར་བསམ་ཡས་ལྷུན་གྱིས་གྲུབ་ཅེས་བྱ་བ་ནི།
རང་བཞིན་གྱིས་རྗེས་སུ་ལྷག་པ་
ཏིང་ངེ་འཛིན་གྱི་དཀྱིལ་འཁོར་ཡང་དབྱིངས་ཀྱི་མཐས་ཀླས་པར་དེ་དག་ངོ་བོ་ཉིད་་
དུ་གསལ་བ་ལས། གདུལ་བྱ་རང་གི་སྣང་བས་གོ་ཕྱེ་ནས་སྣ་ཚོགས་སུ་སྣང་བས།
དོན་བྱ་བར་བསྒོམ་པ་ཁོ་ནའོ། །ཞེས་བྱ་བའོ། །རང་བཞིན་སྐུའི་དཀྱིལ་འཁོར་
གྱི་མཚན་ཉིད་དང་། འཕྲིན་ལས་དང་། དེ་གྲུབ་པའི་ཚུལ་བསྟན་པའི་ཕྱིར།
ཕྱོགས་བཅུ་དུས་བཞི་མངོན་རྫོགས་པའི། །སྐུའི་ཕྱག་རྒྱ་ཆེ་མཆོག་ནི། །དེ་
བཞིན་ཉིད་ལས་མ་གཡོས་ཀྱང་། །ཡང་དག་ཐར་པའི་གཟུགས་སྐུ་དང༌་། །
འགྲོ་བ་མ་ལུས་འདུལ་བའི་ཕྱིར། །མཐུན་བྱས་སྐུ་ནི་སྣ་ཚོགས་སྟོན། །ཞེས་
པ་ཡང་དག་པར་རྫོགས་པའི་ཟུང་འཇུག་སྐུ་ནི་སྐུ་ལྔ་ལྷུན་གྱིས་གྲུབ་པས། སྐུ་ཕྱག་
རྒྱ་ཆེན་པོ་ལས་ཁྱད་པར་དུ་གྱུར་པའི་ཕྱིར་མཆོག་ཁོ་ནའོ། །དེ་དག་གང་ཞེ་ན་ཅི་
གནང་ཡང་སེམས་ཉིད་ཁོ་ན་བའི་ཕྱིར་སྣང་སྟོང་གཉིས་སུ་མེད་པ་ནི་ཆོས་སྐུ་ཉིད་དེ།
རྒྱས་པ་ལས། འཇིག་རྟེན་བརྟན་གཡོ་ལ་སོགས་པ། །སྣང་བ་ཉིད་ན་ངོ་བོ་མེད༎
དེ་ཉིད་ཆོས་སྐུ་ཆེན་པོ་ཡིན་ཅེས་གསུངས་པས། དེ་ནི་དེ་བཞིན་ཉིད་ཀྱི་ཡེ་ཤེས་སོ། །
དེས་མ་རྩལ་བ་ནི་མ་གཡོས་པའོ། །རྩོལ་བ་ལས་གྲོལ་བར་སྟོན་པ་ནི་ཡང་དག་་་
པའི་ཐར་པ་སྟེ། ལོངས་སྤྱོད་ཆེན་པོའི་སྐུ་དང་། འགྲོ་བ་དྲུག་དང་། མཐུན་
པར་བསྟན་པ་ནི་སྤྲུལ་པ་སྟེ་བསམ་གྱིས་མི་ཁྱབ་པས་འདུལ་བ་རྣམས་སུ་སྣང་ངོ་། །
ཞེས་བྱའོ། །སྟོན་ཉིད་སྒྱུ་མ་མིག་ཡོར་ཚུལ། །ཞེས་བྱ་བ་ནི། དེ་དག་ཀྱང་་་་
ལྷུན་གྱིས་གྲུབ་པའི་རྒྱུ་དང་། ལས་ཀྱི་རྐྱེན་གྱིས་སྣང་བ་ཁོ་ན་ལས། རང་རྒྱུད་་
དུ་སྣང་བ་རྣམས་ནི་འཁྲུལ་པའོ། །ཞེས་བྱ་བའི་ཐ་ཚིག་གོ། །འོ་ན་ངོ་བོ་ཉིད་
ཇི་ལྟ་བུ་ཞེ་ན། ཚུལ་ཉིད་དབྱིངས་ལས་གཡོས་པ་མེད་ཅེས་གསུངས་•ཏེ།
43-325