ཐབས་ཀྱི་ཞགས་པ་པད་མོའི་འཕྲེང་བའི་འགྲེལ་པ་བཞུགས།
२१३
འདོད་ཆགས་ནི་ལོངས་སྤྱོད་རྫོགས་པའི་སྐུའོ། །ཞེ་སྡང་གཏུམ་ཁྲོ་ཐུགས་རྗེ་ཆེན་
པོའི་སྟོབས། སྟོང་པ་བདག་མེད་པའི་དོན་དང་སྦྱར་ནས། སེམས་ཅན་ལོག་་
པར་ཕྱོགས་པ་དག །ཧཱུྃ་གིས་རྣམ་པར་ཤེས་པ་བསྡུས། ཧོ་ཡེ་ཤེས་ཀྱི་རླུང་གིས་
བཏགས་ཏེ། དམིགས་སུ་མེད་པའི་དོན་ལ་སྦྱོར་ཞིང་། གང་སྟོབས་པའི་ཕྱིར།
ཞེ་སྡང་གི་སྤྲུལ་པའི་སྐུའོ། །གཏི་མུག་གི་ནི་ཆོས་ཐམས་ཅད་རྣམ་པར་མི་རྟོག་་་་
པའི་ཁོངས་སུ་འདུས་པས། ཆོས་ཀྱི་སྐུའོ། །དེ་ལྟ་བས་ན་དུག་གསུམ་མ་སྤངས་
པར༑ སྐུ་གསུམ་དུ་གྱུར་པས་ཉེ་ལམ་མོ། །རྣམ་པ་གཅིག་ཏུ་ཉན་ཐོས་ཀྱི་ལྟར་
བྱས་ན། ཁམས་གསུམ་གྱི་ཉོན་མོངས་པ་བསྒོམ་པས་སྤང་བར་བྱ་བ་འབའ་ཞིག་
ཀྱང་། བརྒྱ་དགུ་བཅུ་རྩ་བརྒྱད་ཡོད་དེ་དེ་དག་སྤངས་ན་དགྲ་བཅོམ་པའི་འབྲས་
བུ་ཐོབ་བོ། །དེ་ནས་སྡོད་ཤེས་བྱའི་སྒྲིབ་པ་སྤོང་སྟེ། བསྐལ་པ་གྲངས་མེད་པས།
ཆོས་མཉམ་པ་ཉིད་རྟོགས་ནས་སངས་རྒྱས་སོ། ། དེ་ལྟར་ཆོས་མཉམ་པ་ཉིད་་་
རྟོགས་ནསས། ཉན་ཐོས་ཀྱི་ལྟར་ཀུན་ནས་ཉོན་མོངས་པ་དང་། རྣམ་པར་བྱང་
བའི་ཆོས་སོ་སོར་ལྟ་ཞིང་། ཉོན་མོངས་པ་ནི་སྤོང༌། རྣམ་པར་བྱང་བའི་ཆོས་
ཐོབ་པར་འདོད་པ་ལྟ་བུ་ནི་ཡིན་གྱི། རིམ་གྱིས་སྤང་དུ་མེད་དེ། ཀུན་ནས་་
ཉོན་མོངས་པའི་རང་བཞིན་མེད་པར་རིག་ནས། རྣམ་པར་བྱང་བ་ཡིན་པས།
སྤང་དུ་མེད་དེ། དཔེར་ན་ཉི་མ་ཤར་ནས་ཡུལ་ཁམས་རྒྱུད་དེ་ཤར་བ་ནི་མ་ཡིན་
གྱི༑ འཛམ་བུ་གླིང་དུས་གཅིག་དུ་ལྷག་གིས་འཆར་བ་དང་འདྲ་བར། ཆོས་་
མཉམ་པ་ཉིད་དུ་རིག་ནས། སྒྲིབ་པ་རིམ་གྱིས་སྤང་དུ་མེད་དེ།
མཁྱེན་པའི་གོ་འཕང་དུས་གཅིག་དུ་ཐོབ་བོ་ཞེས་པའི་ཐ་ཚིག་གོ།
ཐམས་ཅད་་་
།བཅོམ་ལྡན་་་
འདས་ཀྱིས་ཀྱང་། སེམས་ཅན་དྲང་བའི་ཐབས་བསམ་གྱིས་མི་ཁྱབ་པ་ཞིག་་་་
གསུངས་ཏེ། དེ་དག་གི་ནང་ནས་དམ་པ་འདི་ཡིན་ནོ། །དེ་བས་ན་འདི་ལས་
43-213