७३८
བསྟན་འགྱུར། རྒྱུད།
རྩི་རྣམ་པ་ལྔ་དང་། ཁྱད་པར་དུ་ཁྲག་ཆེན་ནོ། །།སྙིང་པོ་ལྔ་ནི་གསེར་ལ་སོགས་
པའོ།༑ །ཡང་ན་མིག་དང་རྣ་བ་སྣ་ལྕེ་སྙིང་མཁལ་མ་དང་མཚན་མའོ། །ཕྱི་
གསང་བ་བྱང་ཆུབ་སེམས་ཀྱི་དབང་དང་། ནང་ཡེ་ཤེས་ཀྱི་དཀྱིལ་འཁོར་གྱི་
དབང་ནི། རྡུལ་ཚོན་གྱི་དཀྱིལ་འཁོར་བཤད་པར་བྱའོ། །དཔལ་གསང་བའི་
སྙིང་པོ་དེ་ཁོ་ན་ཉིད་ངེས་པ་ལས། སློབ་མའི་ཁྱད་པར་གྱིས་ཕྱི་ནང་གི་གསང་
བའི་དབང་སྦྱིན་པའི་ལེའུ་སྟེ། བཅུ་པ་རྫོགས་སོ།།
ཌ་
དེ་བཞིན་གཤེགས་པས་བཀའ་གསང་བའི་ཐེག་པ་རིམ་པ་དགུ་ལ། ཐེག་
པ་ཆེན་པོའི་དབང་དུ་ཐ་མ་ལྔ་ཡང་བར་བཞེད་ནས་མཆོག་བཞི་བསྒྲུབ་པར་བྱ་བའི་
ཁྱད་པར་བསྟན་པ་སྟེ། གསང་བའི་བྱང་ཆུབ་སེམས་ལས། འཕགས་པ་ལ་
མཆོད་པ་དང་། རང་ཉིད་རྡོ་རྗེ་ཚེ་ལ་སོགས་པའི་དོན་དུ་ལོངས་སྤྱོད་པ་དང་།
འགྲོ་བ་ཡོངས་སུ་དག་པར་བྱ་བ་དང་།
རྣལ་འབྱོར་པའི་ཁྱད་པར་གྱིས་ཚོགས་ཀྱི་
དཀྱིལ་འཁོར་ལ་སོགས་བྱ་བའི་ཕྱིར། དེ་ནས་ཞེས་བྱ་བ་ལ་སོགས་པས་བཅུ་
གཅིག་པ་ཚོགས་ཀྱི་དཀྱིལ་འཁོར་གྱི་ལེའུ་གསུངས་སོ། །དེ་ནས་ཞེས་བྱ་བ་ལ་
སོགས་པའི་དོན་ནི་བཀྲལ་ཟིན་ཏོ། །དོན་དམ་པའི་བྱང་ཆུབ་ཀྱི་སེམས་སྐྱེ་བ་མེད་
པའི་བདག་ཉིད་དང་། ཀུན་རྫོབ་ཐབས་དང་ཤེས་རབ་ཀྱི་ངོ་བོ། འགྲོ་བའི་་་
དོན་དུ་དགྱེས་པས་དགྱེས་པ་ཆེན་པོའོའོ། །སྒྱུ་འཕྲུལ་དྲ་བའི་སྒོ་ནས་རྒྱལ་པོ་དྲ་་་་
བའི་ངོ་བོར་བསྒྱུར་བས། རྒྱལ་པོ་བསྒྱུར་བའོ། །དེ་ལ་གོང་དུ་རྒྱལ་པོ་སྦྱིན་པ་
ཞེས་བྱ་ལ། འདི་རྒྱལ་པོ་བསྒྱུར་བ་ཞེས་བྱ་བ་ཅིའི་ཕྱིར་ཞེ་ན། གོང་གི་གཞན་
གྱི་རྒྱུད་ལས་འབྱུང་བ་ཡིན་པས། རྒྱལ་པོ་སྦྱིན་པ་ཞེས་བྱ་ལ། འདིར་ནི་བདག་
ཉིད་ཀྱང་རྒྱུད་ལས་རྣམ་པར་དག་པའི་ངོ་བོ་བསྒྱུར་བའོ། །དེ་ཡང་གསང་སྔགས་
43-634