དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
५९१
དོན་ཐ་དད་པ་ལ་དམིགས་པའི་ཕྱིར་རོ། །དེའི་ཕྱིར་སེམས་ཀྱང་དོན་ཐ་དད་པར་
འགྱུར་རོ། །དེ་ཡང་ལུང་ལས་མདོ་བསྡུས་རྣམ་པ་གསུམ་དུ་འགྱུར་རོ་ཞེས་པ་ནི།
རང་གི་མཚན་ཉིད་དང་། རྒྱུ་དང་འབྲས་བུའོ། །དེ་ལ་རང་གི་མཚན་ཉིད་ནི།
ཀུན་ནས་ཉོན་མོངས་པའི་ཆོས་ཅན་ཐམས་ཅད་ཀྱི་བག་ཆགས་ལ་བརྟེན་ནས།
ས་བོན་ཡོངས་སུ་འཛིན་པ་དང་ལྡན་པས། དེ་དག་བསྐྱེད་པའི་རྒྱུའི་མཚན་ཉིད་
དོ༑ །དེ་ལ་རྒྱུ་ཉིད་ཀྱི་མཚན་ཉིད་ནི། དེ་ལྟར་ཀུན་གཞི་རྣམ་པར་ཤེས་པ་ས་
བོན་ཐམས་ཅད་པ་དེ་ཀུན་ནས་ཉོན་མོངས་པའི་ཆོས་དེ་དག་གི་རྒྱུ་ཉིད་དུ་དུས་
ཐམས་ཅད་དུ་ཉེ་བར་གནས་པ་ཡིན་ནོ། །འབྲས་བུར་གཞག་པ་ནི་གང་ཀུན་གཞི་
རྣམ་པར་ཤེས་པའི་ཀུན་ནས་ཉོན་མོངས་པའི་ཆོས་དེ་ཐོག་མ་མེད་པའི་དུས་ཀྱི་བག་
ཆགས་ལ་བརྟེན་ནས་བྱུང་བའོ། །དེ་ལ་འོ་ན་བག་ཆགས་ནི་ཐ་དད་པ་མ་ཡིན་ལ།
སྣ་ཚོགས་པ་ཡང་མ་ཡིན་ན། ཆོས་ཐ་དད་པ་སྣ་ཚོགས་པ་དག་གི་རྒྱུར་ཇི་ལྟར་་་
རུང་ན་ཞེ་ན། དཔེར་ན་རས་སྣ་ཚོགས་པར་མི་སྣང་བ་ལ། ཚིག་གུ་རྩི་སྣ་་་་
ཚོགས་པའི་ཚོན་•གྱི་སྣོད་དུ་བཅུག་པ་དེའི་ཚེ། སར་ལ་ཚོན་●སྣ་ཚོགས་པ་བྱེ་
བྲག་ཐ་དད་པའི་རྣམ་པ་སྣ་ཚོགས་པ་དུ་མ་སྟོན་པ་དེ་བཞིན་དུ། ཀུན་གཞིའི་་་་
བག་ཆགས་སྣ་ཚོགས་ཀྱིས་བསྒོས་པ་ཡང་། བག་ཆགས་ཀྱི་དུས་ན་སྣ་ཚོགས་མ་་་
ཡིན་ན་ཡང་། འབྲས་བུ་མངོན་པར་གྲུབ་པའི་ཚེ། ཆོས་སྣ་ཚོགས་ཚད་མེད་པ་
དག་སྟོནན་ཏེ། དེའི་ཕྱིར་ན། ཆོས་རྣམས་ཀྱི་རྩ་བ་ཡིན་ཞེས་བྱའོ། །འོ་ན་དེ་་
ལྟར་རྩ་བ་མེད་པའི་སེམས་ཆོས་ཐམས་ཅད་ཀྱི་རྩ་བ་ཡིནན་ན། སེམས་ཉིད་ཇི་ལྟ་
བ་ཡིན་ཞེ་ན། སེམས་ནི་བྱང་ཆུབ་ཆེན་པོའི་ངོ་བོ་གདོད་ནས་མ་སྐྱེས་ཀྱང་།
སྐྱེ་བའི་ཆོ་འཕྲུལ་ཅན་ཐམས་ཅད་འབྱུང་བའི་བདག་ཉིད་ཅན་ཡིན་ཏེ། དེ་ལྟར་
རྒྱུད་ཕྱི་མ་ལས་གསུངས་པ། སེམས་ཉིད་དེ་ནི་ཇི་ལྟ་བུ། །བྱང་ཆུབ་དེ་ནི་
43-591