همکا
e pep བསྟན་འགྱུར། རྒྱུད། ༼༨༣ 2pm Saapme
ལུས་བསྙེན་པ་ཡི། །ཉེ་བའི་སྲས་སུ་དགོངས་པར་འགྱུར་ཞེས་བྱ་བ་གསུངས་ཏེ།
རྣལ་འབྱོར་པ་གང་ཞིག་གིས་རང་བཞིན་གྱི་*གསང་བའི་དོན་འདི་ལ་ཤིན་ཏུ་མོས་
པར་གྱུར་ན། ཕྱོགས་བཅུ་དང་དུས་བཞི་ཀུན་ནས།
ཐམས་ཅད་ཀྱིས་ཉེ་བའི་སྲས་སུ་དགོངས་པར་འགྱུར་རོ།
རྒྱལ་བའི་དཀྱིལ་འཁོར་
།ཞེས་བྱའོ། །ཅིའི་
ཕྱིར་ན། རང་བཞིན་གསང་བའི་སྙིང་པོའི་དོན་མོས་པར་གྱུར་ན།
ཕྱོགས་
དུས་ཀྱི་དཀྱིལ་འཁོར་མ་ལུས་པ་ཐམས་ཅད་ཀྱང་། བསྙེན་ཅིང་རྟག་ཏུ་བསྒྲུབས་
པ་ཡིན་པས། དེའི་ཕྱིར། དེ་དག་གི་སྲས་ཀྱི་ནང་ན་ཡང་། ཉེ་བའི་སྲས་སུ་
དགོངས་པ་མ་ཡིན་ནོ། །ཞེས་བྱའོ། །དེའི་ཡོན་ཏན་བཞི་པ་གཞན་ཡང་།
མདོའི་སྡེ་དང་ཀྲི་ཡོག་ལས་ཁྱད་པར་དུ་བྱས་པ། བསྐལ་པ་ཞིང་གི་རྡུལ་སྙེད་དུ།།
ཤིན་ཏུ་སྦྱངས་ལ་རབ་གནས་ཤིང་། །དཀྱིལ་འཁོར་མ་ལུས་བསྙེན་པ་ཡི། །
འབྲས་བུ་གསང་ཆེན་འདི་ཡིན་ཏེ། །ཞེས་བྱ་བ་གསུངས་ཏེ། མདོ་སྡེའི་ཐེག་པ་
ལ་སོགས་པའི་ཚུལ་གྱིས། བསྐལ་པ་ཞིང་གི་རྡུལ་སྙེད་དུ། །ལུས་ངག་ཡིད་ཀྱི་བྱང་
ཆུབ་སེམས་ཤིན་ཏུ་སྦྱངས་པ་ལ་རབ་ཏུ་གནས་པའི། འབྲས་བུ་ལ། གསང་
ཆེན་མཆོག་གི་རྒྱུད་ཀྱི་དོན་འདི་ཡིན་ནོ། །ཀྲི་ཡ་དང་ཡོ་གའི་རྒྱུད་ཀྱིས།
དཀྱིལ་འཁོར་མ་ལུས་པར་བསྙེན་ཅིང་བསྒྲུབས་པའི་འབྲས་བུ་ཡང་། གསང་ཆེན་
མཆོག་གི་རྒྱུད་ཀྱི་དོན་འདི་ཡིན་ནོ་ཞེས་བྱའོ། །ཡོན་ཏན་ལྔ་པ་གཞན་ཡང་སྨོས་
པའི་ཕྱིར་ན། དེ་ཞེས་པའི་ལྷག་མ་ནི། ཅིའི་ཕྱིར་ལྷག་མར་མངོན་ཏེ།
འཇིག་རྟེན་དྲུག་གི་ཕྱོགས་བཅུ་ན། འདས་པ་དང་ད་ལྟར་བཞུགས་པའི།
རྒྱལ་བའི་དཀྱིལ་འཁོར་མ་ལུས་པ་རྣམས་ཀྱང་འདི་བསྙེན་ནས་ལྷུན་གྱིས་གྲུབ་ལ།
འབྱུང་བ་དང་མ་འོངས་པ་ཀུན་ཀྱང་འདིའི་དོན་གྱིས་ལྷུན་གྱིས་གྲུབ་པར་འགྱུར་རོ་
ཞེས་བྱའོ། །ཡང་ཡོན་ཏན་གྲུབ་པ་འདི་ཡང་གསང་ཆེན་ངེས་པའི་འབྲས་བུ་ལམ་
43-690