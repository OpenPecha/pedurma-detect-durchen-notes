५०८
EWAP RA FSBབསྟན་འགྱུར། རྒྱུད། ༼ཝུ༽ ༨༣ pappmu
ཏུ་མཚུངས་པར་ལྡན་པ་དེ། དེ་ནི་རྣམ་པར་ཤེས་པའི་ཀུན་ནས་ཉོན་མོངས་པར་
གནས་ཡིན་ནོ། །དེ་ལྟར་རྣམ་པར་ཤེས་པ་དང་པོ་ཡིད་ཀྱི་རྣམ་པར་ཤེས་པས་ནི་
སྐྱེད་●ལ། གཉིས་པས་ནི་ཉོན་མོངས་པ་ཅན་དུ་བྱས་པ་སྟེ། ངེས་པའི་ཚུལ་དུ་
ཡུལ་ལ་རྣམ་པར་རིག་པའི་རྣམ་པར་ཤེས་པའོ། །དེ་ལྟ་བས་ན་དེ་མ་ཐག་པ་དང་།
ངར་འཛིན་པའི་ཕྱིར་ཡིད་ཀྱི་རྣམ་པར་གཉིས་སོ། །ཡང་དག་ཅེས་པ་ནི་ཚིག་གི་
དོན་དང་སྒྲ་ཉིད་ཀྱང་། ཉོན་མོངས་པ་ཅན་གྱི་ཡིད་ཉིད་ཡིན་ལ། ཉོན་
མོངས་པ་ཅན་གྱི་ཡིད་ཡོད་པར་ཅི་ལྟར་ངེས་ཞེས་ཉོན་མོངས་པ་ཅན་གྱི་ཡིད་དེ་
མེད་དུ་ཟིནན་ན།
མ་རིག་པ་མ་འདྲེས་པ་མེད་པའི་སྐྱོན་དུ་ཡང་འགྱུར་ལ།
དེར་མ་ཟད་དེ། རྣམ་པར་ཤེས་པ་ལྔ་པོ་དང་འདྲ་བ་མེད་པའི་སྐྱོན་དུ་ཡང་
འགྱུར་ཏེ། རྣམ་པར་ཤེས་པ་ལྔའི་ཚོགས་དག་གི་ལྷན་ཅིག་འབྱུང་བའི་གནས་ནི་
མེག་ལ་སོགས་པ་ཡིན་ལ། ཡིད་ཀྱི་རྣམ་པར་ཤེས་པ་ཡང་ཉོན་མོངས་པར་ཅན་གྱི་
ཡིད་ཁོ་ནའོ། །དེ་ཡང་མ་ཟད་དེ་ཉོན་མོངས་ཅན་དེ་མེད་ན། དེ་ཉིད་ངེས་་་་
པའི་ཚིག་མེད་པའི་སྐྱོན་དུ་ཡང་འགྱུར་རོ། །བཞི་པ་འདུ་ཤེས་མེད་པ་དང་འགོག་
པའི་སྙོམས་པར་འཇུག་པ་གཉིས་ཀྱི་བྱེ་བྲག་མེད་པའི་སྐྱོན་དུ་ཡང་འགྱུར་རོ། །ཇི་
ལྟར་ཞེ་ན་འདི་ལྟར་འདུ་ཤེས་མེད་པའི་སྙོམས་པར་འཇུག་པ་ནི། ཉོན་མོངས་པ་་
ཅན་གྱི་ཡིད་དང་ལྡན་པ་ཡིན་ལ། འགོག་པའི་སྙོམས་པར་འཇུག་པ་ནི་ཉོན་
མོངས་པ་ཅན་གྱི་ཡིད་ལ་སོགས་པ་འགགས་ཏེ། འདི་ལྟར་འདི་གཉིས་ཉོན་
མོངས་པ་ཅན་གྱི་ཡིད་ཀྱིས་རབ་ཏུ་མ་ཕྱེ་ན་བྱེ་བྲག་མེད་པའི་སྐྱོན་དུ་འགྱུར་ཏེ།
གལ་ཏེ་འདུ་ཤེས་མེད་པའི་སྙོམས་པར་འཇུག་པ་ལ། ཉོན་མོངས་པ་ཅན་གྱི་ཡིད་
ཀྱི་ངར་འཛིན་པ་དང་། ངའོ་སྙམ་པའི་ང་རྒྱལ་མེད་ན་འདུ་ཤེས་མེད་པར་སྐྱེ་བ།
དུས་རྟག་ཏུ་ཉོན་མོངས་པ་ཅན་དུ་མ་ཡིན་པའི་འཕགས་པ་དང་འདྲ་བར་ཐལ་བར་
43-548