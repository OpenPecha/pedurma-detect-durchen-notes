རྒྱུད་ཀྱི་རྒྱལ་པོ་ཆེན་པོ་དཔལ་གསང་བའི་སྙིང་པོའི་འགྲེལ་པ་ཞེས་བྱ་བ།
374
མཐུ་ཉམས་པར་འགྱུར་ལ། ངེས་པར་གཅད་པའི་དུས་ན་བདེ་བ་ཉིད་ལས་ཀྱང་
འདས་ཏེ། བརྗོད་པ་དང་བྲལ་བ་ཉིད་ཡེ་ཤེས་ལྔ་སྟེ། བདུད་རྩི་འཁྱིལ་པའོ་་་
ཞེས་བྱའོ། །དེ་དག་ཉིད་ཀྱི་ཕྱིར། ཡི་གེ་འཁོར་ལོ་ཚོགས་ཆེན་འདིས། །སྐུ་་
གསུང་ཐུགས་ཀྱི་ཕྲེང་བ་བསྡུས་ཞེས་གསུངས་སོ།། །།་གྱའོཌ་ཋབདེ་དཔཌ་
དེ་ནས་ཞེས་པ་ལ་སོགས་པ་ནི་གོ་སླའོ། །ཐབས་དང་ཤེས་རབ་དགྱེས་སྤྲིན་
བྱང་ཆུབ་སེམས་ཚོགས་རྒྱུ་འཁོར་ལོ་ཞེས་བྱ་བ་ནི། ཉི་ཟླ་འབྱོར་པ་ནི་གཉིས་སུ་་
མེད་པའི་བྱང་ཆུབ་སེམས་ཞེས་བྱའོ། ། །དེ་ཉིད་སྤྲིན་ལྟ་བུར་འཁོར་ལོ་བཞི་ལ་་་་་
སོགས་པ་ཀུན་ཏུ་ཁྱབ་པ་ཉིད་ཡི་གེའི་ཚོགས་སུ་རང་སྣང་བས། འདུས་མ་བྱས་པ་
ནི་ཡོངས་སུ་རྫོགས་པའི་རྒྱུ་ཁོ་ན་སྟེ། རང་བཞིན་གྱིས་སྣང་བའི་ཕྱིར་རང་བཞིན་
གསུང་གི་དཀྱིལ་འཁོར་ཉིད་དོ། །སྒྲུབ་པ་པོས་ཀྱང་རྗེས་སུ་མཐུན་པར་རྒྱུ་མ་ནོར་
བ་རྩ་བའི་སྔགས་ལས། ཏིང་ངེ་འཛིན་ནམ་ཐབས་ཀྱིས་བཀོད་པ་ནི་རྐྱེན་ཁོ་ནའོ།།
དེས་ཅི་ཞིག་འོང་སྙམ་པ་ལ། འབྲས་བུ་རྒྱལ་བ་སྨིན་དྲུག་ངོ་མཚར་མིང་ཚོགས་་་
བཞི་བཅུ་གཉིས། འདུས་མ་བྱས་ཉིད་འདུས་བྱས་རྡོ་རྗེའི་དཀྱིལ་འཁོར་འབྱིན་་་
པའི་དམ་ཞེས་བྱ་བ་ནི། སྐུ་གསུང་ཐུགས་ཀྱི་ཕྱག་རྒྱ་རྨད་དུ་བྱུང་བ་རང་རིག་་་་
པའི་མངོན་སུམ་པ་ནི། སངས་རྒྱས་བཞི་བཅུ་གཉིས་སོ། །དེ་དག་བསྒྲུབ་པའི་་
དབང་དུ་འདུས་བྱས་ཉིད་དུ་བརྗོད་ཀྱང་། ངོ་བོ་ཉིད་ནི་དུས་གསུམ་དུ་མི་ཕྱེད་
པས་རྡོ་རྗེའི་དཀྱིལ་འཁོར་ཉིད་དོ། །འདའ་བར་མི་མཛད་དབང་མེད་རྒྱུ་རྐྱེན་
ཚོགས་པའི་མཐུ་ཆེན་ཡིན། །ཞེས་བྱ་བ་ནི་མི་འདའ་བའི་ཕྱིར་དམ་ཚིག་སྟེ།
ཡོངས་སུ་རྫོགས་པའི་རྒྱུ་ལ། ལས་སམ་ཏིང་ངེ་འཛིན་གྱིས་ལྷན་ཅིག་བྱས་པས་
སྨིན་པར་སྣང་བ་ནི། གདུལ་བྱའི་སྣང་བ་སྟེ། རང་སྣང་བ་ཉིད་མཐུ་ཆེན་པོའོ།།
དེ་བཞིན་གཤེགས་པ་ཐམས་ཅད་ཡི་གེའི་འཁོར་ལོར་གྱུར་ཏོ། །ཞེས་བྱ་བ་ནི།
43-315