ཐབས་ཀྱི་ཞགས་པ་པདྨོའི་འཕྲེང་བའི་འགྲེལ་པ་བཞུགས།
२०५
བཏབ་པར་འགྱུར་ཞེས་གུ་ཧྱ་ཏི་ལ་ཀ་དང་།ཀི་ལ་ཡ་བཅུ་གཉིས་ཀྱི་ཏནྟྲ་ལས་
བྱུང་ངོ་། །ཐབས་ཀྱི་ཞགས་པ་པདྨོའི་འཕྲེང་བ་ལས། དྲག་པོའི་ཕུར་པའི་
ལེའུ་སྟེ། ཉི་ཤུ་པའོ།།
དྲག་པོའི་གཏོར་མ་བཤད་དོ། ། ལྕགས་དག་དང་ནི་རྡོ་རྗེ་དག །ཁྲག་་་
ལས་སྦྲུས་ཏེ་བསྲེག་པ་དང་། །མུ་དགའ་ཅན་དང་སྦྱར་བ་དག །སྦྱར་བས་་
གཏོར་ན་དེ་རླག་འགྱུར། །ཞེས་གསུངས་ཏེ། ལྕགས་ཕྱེ་དང་རྡོ་རྗེ་དུག་རྣམས།
མི་འམ་ཁྱི་འམ་རའི་ཁྲག་ལ་སྦྲུས་ཏེ། སྲན་མུད་དགའ་འམ། འབྲུ་ནག་པོ་ཙན་
དན་དང་སྦྱར་ཏེ། གང་ལ་བྱ་བ་བཀུག་སྟེ་བྱིན་ན། མཐོང་བས་ཁྲག་ཏུ་སྐྱུགས་
རུལ་ནས་འཆི་བར་འགྱུར་རོ། །གཞན་དུ་ན་སྟོང་པ་ཉིད་ཀྱི་ཡེ་ཤེས་ཀྱིས་ཀུན་ལ་
ཁྱབ་པའི་ཕྱིར་དེ་ཉིད་བསྒོམས་པས་རང་བཞིན་ཤིང་རུལ་བར་འགྱུར་རོ། །ཞེས་
སྒྱུ་འཕྲུལ་དྲ་བ་ལས་འབྱུང་ངོ་། །ཐབས་ཀྱི་ཞགས་པ་པདྨོའི་འཕྲེང་བ་ལས།
དྲག་པོའི་གཏོར་མའི་ལེའུ་སྟེ། ཉི་ཤུ་གཅིག་པའོ།། mpnging
ད་ནི་དྲག་པོའི་སྦྱོར་བའི་ལས་བཤད་དེ། ཁྲོ་བོ་ཁྲོ་མོའི་དཀྱིལ་འཁོར་
གཏུན་ཆེན་དུ། །ཁྲོ་བོའི་ཐོ་བས་བརྡུངས་པ་ཡི། །རྡོ་རྗེའི་གཏུན་ཕྲུགས་
བསྒོམས་བྱས་ནསས། །ལྷ་ཡང་རུང་སྟེ་རླག་པར་འགྱུར། །ཞེས་གསུངས་ཏེ།
ཁྲོ་མོ་རྣམས་ཀྱི་དཀྱིལ་འཁོར་དུ། ཁྲོ་བོ་རྣམས་ཀྱིས་བརྡུང་བར་བསྒོམས་ན།
གང་ཡང་རུང་ཏེ་བརྡུངས་པར་འགྱུར་རོ། །གཞན་དུ་ན་ཁྲོ་མོ་ལྟ་བུ་ཆོས་ཀྱི་
དབྱིངས་ཉིད་ནི། འཇིག་རྟེན་ཐམས་ཅད་ཁྱབ་པའི་གཏུན་ནོ། །ཁྲོ་བོ་ལྟ་བུའི་
དབྱིངས་ཉིད་རིག་པ་ནི། འཇིག་རྟེན་ཐམས་ཅད་ལ་བརྡུང་བའི་ཐོ་བ་ཞེས།
43-245