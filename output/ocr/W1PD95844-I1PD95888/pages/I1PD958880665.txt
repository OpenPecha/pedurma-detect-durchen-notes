کا کا
བསྟན་འགྱུར། རྒྱུད། ༼ཟུ ༨༣
ན་མེད་པའི་བྱང་ཆུབ་ཆེན་པོ་ཐོབ་པར་བྱེད་པའི་རྒྱུ་ཕ་རོལ་ཏུ་ཕྱིན་པ་དྲུག་དང་་་་
དགུས༑ བླ་ན་མེད་པའི་བྱང་ཆུབ་ཆེན་པོ་ཐོབ་པར་བྱེད་། །གསལ་བའི་རྒྱུ་
ནི་སངས་རྒྱས་ཀྱི་རང་བཞིན་གྱིས་བླ་ན་མེད་པའི་བྱང་ཆུབ་ཐོབ་པའོ། །གཉིས་
སུ་ན་སྐྱེ་བའི་རྒྱུ་ནི་སངས་རྒྱས་ཀྱི་རང་བཞིན་སེམས་ཅན་ལ་ཡོད་པའི་ཕྱིར་ན།
སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཀྱི་སྙིང་པོ་ཅན་ཡིན་ཏེ། ཨེ་མའོ་
བདེ་གཤེགས་སྙིང་པོ་ལས། རང་གི་རྣམ་རྟོག་ཅེས་གསུངས་པའི་ཕྱིར་རོ། །
གསལ་བའི་རྒྱུ་ནི་ཕ་རོལ་ཏུ་ཕྱིན་པ་དྲུག་དང་བཅུ་ལ་སོགས་པ་བཅུ་པོ་དེ་དག་སྟེ།
གོང་ནས་གོང་དུ་གསལ་ཞིང་སྨིན་པར་བྱེད་པའི་ཕྱིར་རོ། །ཡང་སྐྱེ་བའི་རྒྱུ་མེད་
པར་ཡང་གསལ་བའི་རྒྱུ་སངས་མི་རྒྱ་སྟེ། དཔེ་ས་བོན་མེད་པའི་ས་གཞི་དང་།
ཆུ་ལུད་དང་འདྲའོ། །གསལ་བའི་རྒྱུ་མེད་པར་སྐྱེ་བའི་རྒྱུས་ཀྱང་སངས་མི་རྒྱ་སྟེ།
ས་བོན་ཡོད་ཀྱང་ཞིང་ས་དང་ཆུ་ལུད་མེད་པ་དང་འདྲའོ། །དཔེ་དེས་གོང་དུ་
གསུངས་པ་དག་ལ་ཡང་ཉེ་བར་མཚོན་པ་དག་ལ་ཡང་། འོ་ན་དེ་ལྟ་བུའི་སངས་
རྒྱ ས་ཀྱི་རང་བཞིན་ཏེ། དེ་ཇི་ལྟ་བུ་ཞིག་གང་དང་གང་གི་སྤྱོད་ཡུལ་ཞེ་ན།
སངས་རྒྱས་དང་བྱང་ཆུབ་སེམས་དཔའ་དག་གི་སྤྱོད་ཡུལ་ཏེ། སངས་རྒྱས་ཀྱི་
རང་བཞིན་དེ་ཡང་མཐོང་བ་དང་མི་མཐོང་བའོ། །དེ་ལ་མཐོང་བ་ནི་བྱང་ཆུབ་་
སེམས་དཔའ་ས་བཅུ་པ་དང་། སངས་རྒྱས་བཅོམ་ལྡན་འདས་ཏེ། དེ་གཉིས་
ཀྱི་ཤེས་རབ་དང་ཡེ་ཤེས་ཀྱི་སྤྱན་གྱིས་གཟིགས་སོ། །མི་མཐོང་བ་ནི་སེམས་ཅན་་
ཐམས་ཅད་དོ། །མཐོང་བ་ལ་གཉིས་ཏེ། མཐོང་བ་མངོན་སུམ་པས་མཐོང་བ་
དང་། ཐོས་པས་མཐོང་བའོ། །དེ་ལ་སངས་རྒྱས་བཅོམ་ལྡན་འདས་དང་བྱང་
ཆུབ་སེམས་དཔའ་ས་བཅུ་པས་ནི། མངོན་སུམ་པའི་ཡེ་ཤེས་ཀྱི་སྤྱན་གྱིས་
གཟིགས་ལ། ཐོས་པས་མཐོང་བ་ནི། རྣལ་འབྱོར་སྤྱོད་པ་ཅན་དང་བྱང་ཆུབ་
43-636