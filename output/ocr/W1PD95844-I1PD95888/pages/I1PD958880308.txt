རྒྱུད་ཀྱི་རྒྱལ་པོ་ཆེན་པོ་དཔལ་གསང་བའི་སྙིང་པོའི་འགྲེལ་པ་ཞེས་བྱ་བ།
ملام
པའི་ལྟ་བ་ངན་པ་ཐམས་ཅད་དང་བྲལ་བའི་ཡེ་ཤེས་མཐའ་དབུས་མེད་པར་བརྡལ་་
བས་ཡེ་ཤེས་བླ་མའི་ས་མངོན་དུ་བྱས་པའོ། །བཅོམ་ལྡན་འདས་ཞེས་བྱ་བ་ནི།
ཉོན་མོངས་པ་ལ་སོགས་པ། མི་མཐུན་པ་ཉིད་རང་རིག་ཏུ་གསལ་བས། དེ་
དག་འབྲས་བུར་མངའ་མཛད་ཀྱང་། ངོ་བོ་ཉིད་འདི་འདྲར་མི་རྙེད་པས་སྤྱོད་
ཡུལ་དུ་བྱར་མེད་པའི་ཕྱིར་རོ། །ལོངས་སྤྱོད་ཆེན་པོ་ཞེས་བྱ་བ་ནི། ཐམས་
ཅད་ཀྱི་རོ་མྱང་ཡང་། བདག་ཉིད་ཆེན་པོའི་ཕྱིར། སྤྱོད་ཡུལ་དང་བྲལ་བས་
གཞན་ལས་ཁྱད་པར་དུ་གྱུར་པས་ཆེན་པོའོ། །ཕྱོགས་བཅུ་དུས་བཞིའི་དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བདག་ཉིད། ཅེས་
བྱ་བ་ནི། ཐ་སྙད་གཉིས་ཀྱིས་བསྡུས་པའི་དེ་བཞིན་གཤེགས་པ་རིལ་གྱིས་ཡོན་
ཏན་བརྗོད་པ་ལས་འདས་པ་ཡང་། མདོ་ཉི་ཤུ་རྩ་ལྔར་འདུས་ཏེ། དེ་དག་
ཡང་དག་པར་རྫོགས་པའི་ཕྱིར། རྒྱལ་བ་དྲུག་པའི་ཁྱད་པར་ལས་སྣང་བས།
སངས་རྒྱས་ཀུན་གྱི་སྤྱི་གཟུགས་ཅན་དངང་། རིགས་ཐམས་ཅད་ཀྱི་བདག་པོ་ཞེས་
ཐ་སྙད་དུ་འདོགས་སོ། །མ་ལུས་མི་ལུས་ལུས་པ་མེད་པ་ཐམས་ཅད་དང་། སོ་
སོ་མ་ཡིན་ཐ་མི་དད་དབྱེར་མེད་པའི་རང་བཞིན་ཏེ། ཞེས་བྱ་བ་ནི། དུས་
གསུམ་གྱིས་བསྡུས་པའི་སེམས་ཅན་དང་། ཆོས་ཐམས་ཅད་དང་བསྡུ་བ་ནི་སུ་
ཞིག་སྙམ་པ་ལ། དྲུག་པའི་དེ་བཞིན་གཤེགས་པ་སྟེ། དེ་དག་རིག་པ་སྒྱུ་མའི་
ཕྱིར་དང་། སེམས་ཉིད་དུ་མ་སྐྱེས་པ་དང་། བདེན་པ་གཉིས་ཀྱི་ཐ་སྙད་ལས་
འདས་པར་གཅིག་པ་སྟེ། ཀུན་ཀྱང་དེ་འདྲ་བའི་ཕྱིར། །གཉིས་སུ་མེད་པ་དང་།
སྙིང་རྗེ་ཆེན་པོའོ། །ཞེས་བྱ་བ་ཁོ་ནའོ། །དེའི་གནས་གང་སྙམ་པ་ལ། འོག་
མིན་གྱི་གནས་མཐའ་དང་དབུས་མེད་པ་ན། ཞེས་བྱ་བ་ནི། རང་བཞིན་
གཏན་ཏེ། དེ་ཡང་། གཙང་མའི་རིགས་དག་སྤངས་པ་ཡི། འོག་མིན་
43-279