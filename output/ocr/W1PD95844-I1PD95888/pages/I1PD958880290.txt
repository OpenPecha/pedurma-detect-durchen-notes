ཐབས་ཀྱི་ཞགས་པ་པདྨོའི་འཕྲེང་བའི་འགྲེལ་པ་བཞུགས།
२७१
དབྱིངས་ཉིད་རིག་པའི་དོན་དབྱིངས་ལ་སྣང་བའོ། །ལྷ་དང་སེམས་དཔའ་ནི།
དབྱིངས་ལ་སྣང་བའི་དོན་མཐོང་བའོ། །དབྱིངས་ཉིད་ལ་སྣང་བ་དང་མཐོང་
བའི་བྱིན་རླབས་ནི། རང་བཞིན་གྱི་དངོས་པོ་དང་། རྒོལ་བའི་རང་བཞིན་
ལྷུན་གྱིས་འཇོམས་ཤིང་། དབྱིངས་སུ་སྦྱོར་བར་འདུལ་བ་ནི། ཁྲོ་བོ་དང་ཁྲོ་མོ་
ལས་རྣམ་བཞི་རང་བཞིན་ལྷུན་གྱིས་མཛད་ཅིང་། ཐུགས་རྗེས་འཇིག་རྟེན་སྐྱོང་
བའི་དོན་ཏོ། །འཇིག་རྟེན་སྐྱོང་བ་ལ་སོགས་པ་ནི། བྱིན་རླབས་ཕོ་ཉ་ལྟ་བུ་
གནས་པ་ཡིན། རྣམ་གཅིག་ཏུ་འཇིག་རྟེན་གྱི་ལྷ་མཐུ་བོ་ཆེ་དང་མཐུ་མོ་ཆེ་འཁོར་
དུ་འདུས་པའི་རྟགས་སོ། །བཀྲ་ཤིས་བརྒྱད་ནི་ཐམས་ཅད་ལ་དབང་སྒྱུར་ཞིང་
འཁོར་བ་ལ་ལོངས་སྤྱོད་ཀྱང་། ཉོན་མོངས་པས་འཆིང་བར་མི་འགྱུར་བ་དང་།
མྱ་ངན་ལས་འདས་པ་ལ་སྤྱོད་ཀྱང་། ཉན་ཐོས་ཞི་བ་ཕྱོགས་གཅིག་པར་མི་འགྱུར་
ཏེ༑ གང་གིས་ཀྱང་ཟིལ་གྱིས་མི་ནོན་པས་བཀྲ་ཤིས་སོ། །དེ་ལ་དཔལ་གྱི་བེའུ་
ནི༑ མཁྱེན་པའི་ཡེ་ཤེས་དང་ལྡན་པས་བཀྲ་ཤིས་སོ། །___།འཁོར་ལོ་ནི།
ཐབས་ལ་དབང་སྒྱུར་བ་དང་། ཆོས་ཀྱི་འཁོར་ལོ་བསྐོར་བར་བཀྲ་ཤིས་སོ། །
རིན་པོ་ཆེ་ནི། ཟད་མི་ཤེས་པའི་གཏེར་དང་ལྡན་པས་བཀྲ་ཤིས་སོ། །པདྨ་ནི།
འཁོར་བས་མ་ཟིན་པའི་བཀྲ་ཤིས་སོ། །གདུགས་ནི། ཉོན་མོངས་པས་མི་
གདུགས་པས་བཀྲ་ཤིས་སོ། །བུམ་པ་ནི། རོ་མཆོག་དང་ལྡན་པས་བཀྲ་ཤིས་སོ།།
དུང་ནི། རྒོལ་བ་ཐམས་ཅད་སྐོང་བས་སྒྲ་སྒྲོགས་པའི་བཀྲ་ཤིས་སོ། །ཉ་ནི།
ལམ་རྒྱུད་ལྔའི་སེམས་ཅན་དང་། ངན་སོང་ཀུན་ལས་སྒྲོལ་བའི་ཐུགས་རྗེས་
ཐབས་མཁས་པའི་བཀྲ་ཤིས་སོ། །གླིང་བཞི་ནི་རིགས་ལྔའི་བྱིན་བརླབས་ཡིན་
པའམ༑ ལམ་ལྔའི་སེམས་ཅན་ལ། དེ་བཞིན་གཤེགས་པར་རང་བཞིན་ཡོད་
པར་བསྟན་པའམ། ཐུགས་རྗེ་དེ་དག་གི་དོན་མཛད་པའི་ཐ་ཚིག་གོ། །རྣམ་
43-261