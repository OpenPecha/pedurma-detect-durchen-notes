人人
བསྟན་འགྱུར། རྒྱུད། ༼ ༨༣
ཕྱིར་དུས་གནས་ཐམས་ཅད་ནི་མ་འདྲེས་པ་ཡོངས་སུ་རྫོགས་པར་གསལ་བས་
ཐམས་ཅད་ཀྱི་མཛད་པ་གང་ཡང་མི་འགོག་པ་ཁོ་ནའོའོ།
དུས་དཀྱིལ་འཁོར་•འདུལ་བའི་མགོན། །ཞེས་གསུངས་ཏེ།
།དེའི་ཕྱིར། ཕྱོགས་
དུས་གསུམ་གྱིས་
བསྡུས་པའི་དཀྱིལ་འཁོར་ཐམས་ཅད་དུ་རང་སྣང་བས་གདུལ་བྱ་གང་ཡང་མི་་་
འདོར་རོ། །ཞེས་བྱའོ། །དེ་དག་གི་རྟོག་པ་མི་མངའ་འམ་སྙམ་པ་ལ། སྒྱུ་
མའི་དཀྱིལ་འཁོར་སྒྲོལ་བ་ཡིས། །བྱ་བྱེད་མེད་པར་དཀྱིལ་འཁོར་སྤྱོད་ཅེས་
གསུངས་ཏེ། དཔེར་ན་སྒྱུ་མ་མཁན་གྱིས་བྱས་པ་ཉིད་ན། ལོ་རྒྱུས་ཤེས་པས་
དངོས་པོར་མི་རྟོག་སྟེ། འདུ་ཤེས་མེད་དོ། །དེ་དག་ཀྱང་ཐམས་ཅད་སེམས་
ཉིད་དུ་ཤེས་པས་དེ་བཞིན་པ་ཁོ་ནའི་ཕྱིར་དངོས་པོ་གསུམ་དུ་མི་རྟོག་པར་མཛད་
པ་རིལ་མི་འགོག་པ་ཁོ་ནའོ། །དེ་དག་བྱས་པ་མ་ཡིན་པར་བསྟན་པའི་ཕྱིར།
ཡེ་ཤེས་རྫོགས་པའི་དཀྱིལ་འཁོར་ལ། །ཞེས་བྱ་བ་ལ་སོགས་པ་གསུངས་ཏེ།
རང་འབྱུང་གི་ཡེ་ཤེས་ལ་འབྲས་བུ་རིལ་རྫོགས་པ་ནི། རྫོགས་པ་ཆེན་པོའི་དཀྱིལ་
འཁོར་རོ། །དེ་དག་ཡོད་མོད་ཀྱི་ཞེན་པ་ཟློག་པར་དཀའ་བའི་ཕྱིར། ཐོས་
བསམས་བསྒོམས་ལ་མཉམ་སྦྱོར་གྱིས། །རང་འབྱུང་སྐུ་འམ་ལྷུན་གྱིས་གྲུབ་ཅེས་
གསུངས་ཏེ། ཤེས་རབ་གསུམ་གྱིས་བཤད་པའི་མན་ངག་གསུམ་པོ་ལ་གནས་པས་
ཞེན་པ་ལོག་པའི་དུས་ན། རང་འབྱུང་གི་ཡེ་ཤེས་ཀྱི་དཀྱིལ་འཁོར་རང་རིག་པ་
མངོན་སུམ་དུ་བསལ་བ་ཉིད་ལ། རང་བཞིན་གྱིས་གྲུབ་པའི་དཀྱིལ་འཁོར་དུ་
འདོགས་པའི་འོད་གསལ་བའི་ཕྱིར་བྱས་པ་མ་ཡིན་པ་ཁོ་ནའོ། །འདི་ནི་སངས་
རྒྱས་ཐམས་ཅད་ཀྱི། །འདའ་བར་མི་མཛད་དམ་ཚིག་མཆོག །ཅེས་བྱ་བ་ནི།
ལམ་འདི་མ་ཐོབ་པར་ལམ་གཞན་གྱིས་སངས་མི་རྒྱ་བའི་ཕྱིར་དང་། ཐམས་ཅད་ །
ཀྱི་ངོ་བོ་ཉིད་འདི་ལས་མི་འདའ་བའི་ཕྱིར་རོ། །ཐེག་པ་འདིའི་ཡོན་ཏན་བསྟན་
43-388