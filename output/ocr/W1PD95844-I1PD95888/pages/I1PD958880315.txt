२१७
བསྟན་འགྱུར། ། རྒྱུད། ༼ཝུ ༨༣ nag
སྣང་། །ས་འབྱུང་ངོ་། །བཙུན་མོ་ཞེས་པ་ནས་སོགས་ཞེས་པའི་བར་དུ་ནི།
གང་ཞིག་སྤྱད་པར་བྱ་བ་ནི་བཙུན་མོ་སྟེ།
དེ་དག་ཡོན་ཏན་གྱི་རྩལ་ཁྱད་པར་དུ་
གྱུར་པས་སོ། །ནམ་མཁའ་ལ་སོགས་པ་སྨོས་པ་རྗེས་སུ་མཐུན་ཏེ།
རྒྱུར་གྱུར་་
པ་ནི་སྐབས་ཀྱི་དབྱིངས་སོ། །བསྡུ་བ་ནི་ཚོགས་དང་མཐུན་པ་སྟེ།
རྒྱུད་འདི་་
ཐམས་ཅད་དུ་ཁས་ལེན་པའི་ཕྱིར། བུད་མེད་ཀྱི་དཀྱིལ་ན་གསུང་བརྗོད་པ་མེད་
པར་ཡང་བཞུགས་སོ། །ཆོས་ཀྱི་དབྱིངས་ཞེས་པ་ནས། ཞུགས་པའི་བར་ནི།
དཔེས་འཁོར་གྱི་ཚད་སྟོན་པ་སྟེ། རང་བཞིན་མངོན་དུ་བྱས་པ་དང་བདག་ཉིད་
ཆེན་པོའི་ཕྱིར། སེལ་མེད་པ་ནི་ཚད་ཁོ་ནའོ་ཞེས་བྱའོ། །དེ་དག་ཡང་ཐལ་་
བའི་རྒྱུད་ལས། མཁའ་སོགས་ནང་གི་འབྱུང་ལས་སྣངང་། །ཡེ་ཤེས་འབྱུང་ལྔའི་
ལས་དག་གིས། །སྐྱེད་ཕྱིར་དབྱིབས་སུ་བརྗོད་པ་སྟེ། །བཙུན་མོའི་དངོས་པོར་
དེ་འདོད་དོ། །ཐིག་ལེ་སྣོད་ཀྱི་ཁྱད་པར་གྱིས། །ཏིལ་གང་ལྟ་བུར་མཁའ་གང་
བ༑ །དཀྱིལ་འཁོར་ཚོགས་ཆེན་བརྗོད་མི་ལང་། །ཞེས་འབྱུང་ངོ་།
བྱང་ཆུབ་ཆེན་པོ་ཞེས་པ་ནས། མྱོང་བར་བྱ་བ་ཞེས་པའི་བར་དུ་ནི།
།དེ་ནས་
འདི་ན་
མ་རིག་པ་ཁྱད་པར་གྱིས་འཁོར་ཏེ། གདུལ་བྱ་ལས་མཐར་ཐུག་པ་ནི་དྲུག་པའི་་་
སངས་རྒྱས་ཀྱི་ཞིང་དུ་འགྱུར་ཏེ། དེ་དག་ས་གཞན་ལས་ཁྱད་པར་གྱུར་པས་ཆེན་
པོ་སྟེ། ལྟ་བའི་སྒྲིབ་པ་འཇོམས་པའི་ཕྱིར། ལས་ཀྱི་རྡོ་རྗེའོ། །མིག་ལ་སོགས་
པ་སྨོས་པ་རྗེས་སུ་མཐུན་ཏེ། སའི་སྙིང་པོ་དང༌་། ནམ་མཁའི་སྙིང་པོ་དང་།
སྤྱན་རས་གཟིགས་དང་། ཕྱག་ན་རྡོ་རྗེ་དེ་དག །ལ་སེ་དང་མ་ལེ་དང་། གླུ་
དང་གར་དང་ལྡན་པར་བཞུགས་སོ། །བྱང་ཆུབ་ཆེན་པོ་རྡོ་རྗེ་མཐོང་བྱེད་ཅེས་པ་
ནས༑ མ་བྱོན་པ་བྱ་བའི་བར་དུ་གཞན་ནི་བཤད་ཟིན་ཏེ།
དུས་ནི་དབང་པོ་
དངས་མའི་ལས་ཀྱི་ཡུལ་གནང་བའི་གོ་འབྱེད་པའི་ཕྱིར་ཏེ། ཐབས་དང་ཤེས་
43-286