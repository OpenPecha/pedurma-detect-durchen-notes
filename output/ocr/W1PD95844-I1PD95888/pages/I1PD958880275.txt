२०७
བསྟན་འགྱུར། རྒྱུད། ཟུ ༨༣
ཐབས་ཀྱི་འཕྲེང་བའི་ཏན་ཏྲ་ལས་བྱུང་ངོ་།
།གཞན་གྱིས་དྲག་པོའི་སྦྱོར་བ་ཞིག་་
བྱས་ན་ཡང་། ལས་འདི་རྣམས་ཀྱིས་བྱེད་པ་ཉིད་ལ་སླར་ལྡོག་པར་འགྱུར་རོ། །
དྲག་པོའི་ལས་བྱེད་པའི་ཚེ།
དྲག་པོའི་ལས་རྣམས་བཤད་ཟིན་ནོ། །ཐབས་ཀྱི་ཞགས་པ་པདྨོའི་འཕྲེང་བ་ལས།
དྲག་པོའི་ལས་ཀྱི་ལེའུ་སྟེ། ཉི་ཤུ་གཉིས་པའོ།། ། ཁ་རྀ་ཁཌ་འོག་སྟེ།
ཆོས་གོས་ནག་པོ་རྣམ་པ་ལྔ་དང་ལྡན་པར་བྱའོ། །
ད་ནི་གནས་བཏབ་པའི་ཆོ་ག་བྱ་སྟེ། དྲག་པོའི་ལས་ཀྱིས་སྒྲོལ་བའི་རྣམས། །
འཁོར་བ་ལམ་ལྔའི་སྒོ་བཅད་ནས། །རྣམ་ཤེས་ཧཱུཾ་གིས་བསྡུ་རྡུངས་ནས། །འོག་
མིན་གནས་མཆོག་བླ་ན་མེད། །གཙོ་བོ་ལྔ་འམ་གཙོ་མོ་ལྔ། །སེམས་དཔའ་་
དང་ནི་སེམས་མ་དང་། །ཁྲོ་བོ་དང་ནི་ཁྲོ་མོ་རྣམས། །སྦྱོར་བའི་ལྷུམས་སུ་ཕཊ་
ཀྱིས་འཕང་། །ཞེས་གསུངས་ཏེ། དྲག་པོའི་ལས་ཀྱིས་བསྒྲལ་བའི་རྣམས།
ལམ་རྒྱུད་ལྔ། སྔགས་འབྲུ་ལྔས་སྒོ་ཅད་པར་བསྒོམས་ནས། རྣམ་པར་ཤེས་པ་
ཧཱུཾ་གིས་བསྡུས་ནས། བདག་གི་ལྟོར་བརྡུངས་ནས། འོག་མིན་གྱི་གནས་ན་ལྷ་
གོང་ན་སྨོས་པའི་རྣལ་འབྱོར་པ་མཛད་པའི་ལྷུམས་སུ། ཕཊ་ཀྱིས་འཕངས་ཏེ་་་་་
བཏང་ན། ངེས་པར་འགྲུབ་ཅེས་ཏན་ཏྲ་དུ་མ་ལས་འབྱུང་ངོ་། །ཏན་ཏྲ་སྙིང་
རྗེ་རོལ་པ་ལས་ཀྱང་འབྱུང་ངོ་། །གཞན་དུ་ན་ཆོས་ཀྱི་དབྱིངས་མཉམ་པ་ཉིད་ལ་
སྙོམས་པར་ཞུགས་པའི་ཚེ། སེམས་ཅན་དམྱལ་བར་ལྟ་བའི་རྒྱུ་ནི་ཞེ་སྡང་ལ་་
དངོས་པོ་ཡོད་པར་ལྟ་བ་ནི་ཡིན་ཏེ། ཞེ་སྡང་ལ་རང་བཞིན་མེད་པར་ཤེས་ཤིང་།
ཞེ་སྡང་གིས་སེམས་མི་སྐྱེ་བས་ན། དམྱལ་བའི་སྒོ་གཅད་པ་ཡིན་ནོ། །དེ་་་་་
བཞིན་དུ་ཡང་འདོད་ཆགས་དང་། གཏི་མུག་ལ་རང་བཞིན་མེད་པར་ཤེས་ཤིང་།
དེ་དག་གི་སེམས་མི་སྐྱེ་བས་ན། ཡི་དྭགས་བྱོལ་སོང་གི་སྒོ་ཡང་བཅད་པ་ཡིན་ནོ། །
43-246