747
བསྟན་འགྱུར། རྒྱུད། ཟུ ༨༣
ནས་འབྱུང་བའི་འདིའོ།
།ཧཱུཾ་ལས་ཀྱི་རྡོ་རྗེ་འཁོར་དང་བཅས། །འཇིག་རྟེན་་་
ཁམས་ནི་རབ་འབྱམས་ན། །ལོག་པར་ལྟ་བའི་སེམས་ཅན་རྣམས། །སྐད་ཅིག་
ཡུད་ལ་མནན་པར་ཤོག་ཅེས་བརྗོད་པར་བྱ་བ་སྟེ། ལས་ཀྱི་རྡོ་རྗེའི་དཀྱིལ་དང་་་
འཁོར་དུ་བཅས་པ་ཡིས། ཁམས་གསུམ་གྱི་ཉོན་མོངས་པ་ཐམས་ཅད་ཐང་ཅིག་་
ཡུད་ལ་གནོན་ཅིག་པའོ། །དེ་ཡང་རི་རབ་བསྐྱེད་པའི་སྔགས་ནི་འདིའོ།
བཛྲ་སུ་མེ་ཁཾ་ཞེས་པས་བསྐྱེད་པའོ། །ལས་ཀྱི་རྡོ་རྗེ་བསྐྱེད་པའི་སྔགས་འདིའོ། །
ཧཱུཾ་ས་མ་ཡ་ཧཱུྃ་ཞེས་པ་སྟེ། ལས་ཀྱི་རྡོ་རྗེ་བསྐྱེད་དོ། izན
།ཨོཾ་་
དེ་ནས་ཏིང་ངེ་འཛིན་ཡོངས་སུ་གསལ་ཞིང་གོམས་པའི་ནུས་མཐུ་བསྟན།
དེའི་ཕྱིར། དཀྱིལ་འཁོར་དག་ནི་ཐམས་ཅད་དུ། །ཏིང་འཛིན་དཀྱིལ་འཁོར་
མཐའ་ཡས་མཆོག །ལས་སུ་རུང་བའི་རྣལ་འབྱོར་པས། །དེ་ཡིས་མི་འགྲུབ་
གང་ཡང་མེད། །མི་བྱ་བ་ནི་གཅིག་ཀྱང་མེད་ཅེས་བྱ་བ་འདི་གསུངས་ཏེ།
བསྙན་པའི་དཀྱིལ་འཁོར་ཐམས་ཅད་ལ། ཏིང་ངེ་འཛིན་གྱི་དཀྱིལ་འཁོར་མཐའ་
ཡས་པ་མེད་ན་དོན་མི་འགྲུབ་སྟེ། རྟག་པའི་ནང་དུ་འགྱུར་རོ། །ཏིང་ངེ་
འཛིན་ཏེ་དཀྱིལ་འཁོར་དེའི་ངང་དུ་ཡང་ནས་ཡང་དུ་འདིས་ཤིང་སེམས་ལས་སུ་
རུང་བའི་རྣལ་འབྱོར་པ་དེས་ལས་ཇི་ལྟར་འདོད་པ་བཞིན་དུ་འགྲུབ་པ་གང་ཡང་
མེད་དེ། ཞི་བ་དང་རྒྱས་པ་དང་དབང་གིས་ལས་དང་། བསྐྲད་པ་དང་།
བསད་པའི་ལས་མི་བྱ་བ་ནི་གཅིག་ཀྱང་མེད་དོ། ། EP Ra
དེ་ནས་ཡང་ཏིང་ངེ་འཛིན་ལ་གནས་པའི་རྣལ་འབྱོར་པ་དེ་བདེ་བར་
གཤེགས་པ་ཡིན་པར་བསྟན་པའི་ཕྱིར། ཏིང་འཛིན་ཀློང་དུ་འདྲིས་པ་ཡི། །
མི་ཞེས་བྱ་བ་བདེར་གཤེགས་ཡིན། །སངས་རྒྱས་ཞེས་ནི་གུད་ན་མེད། །ཅེས་
གསུངས་ཏེ། ཏིང་ངེ་འཛིན་ལ་དུས་རྟག་ཏུ་གནས་ཤིང་ཀློང་དུ་གྱུར་པའི་མི་དེ་
43-158