२२
བསྟན་འགྱུར། རྒྱུད། ༨༣།
རིལ་གྱི་རང་བཞིན་ཉིད་ནི། འབུ་ཏ་བཞི་བཅུ་རྩ་ལྔའི་སྐུ་དང་ཡེ་ཤེས་སུ་གསལ་་
ནས་གནས་པ་ནི་རང་བཞིན་གསང་བའི་སྙིང་པོའི་ངོ་བོ་ཉིད་དེ། ངེས་པའི་ལུང་
ཁོ་ནའོའོ། །དེ་ནི་རང་བཞིན་གྱིས་གནས་པ་སྟེ་མི་འགྱུར་བར་གདམས་པའོ། །
ད་ནི་ལམ་གྱི་རྒྱུད་ཡོངས་སུ་གཏད་པ་བསྟན་ཏེ། དེ་དག་གི་དགོངས་པ་བསྟན་
པའི་ཕྱིར། གཟུང་འཛིན་སྤྲོས་ལ་འཆེལ་བ་ཡིས།
།རྣམ་རྟོག་ཞགས་པས་སོ་
སོར་བཅིངས་ཞེས་བྱ་བ་ནི། ཡིན་མོད་ཀྱི་མ་རིག་པའི་བདག་ལས་བྱུང་བའི་
གཟུང་འཛིན་གྱིས་ཀུན་བརྟགས་པ་གཉིས་ལ་ཐོག་མ་མེད་པ་ནས་གོམས་པའི་
འཛིན་པས་བཅིངས་པ་དག་བདག་ཉིད་ངོ་མི་ཤེས་པ་དག་ཞེན་པ་གྲོལ་བ་གྲོལ་བ་
ཉིད་ཀྱིས་མཉམ་དུ་ཐར་པར་འགྱུར་བའི་ཕྱིར་ལམ་གྱི་རྒྱུད་རྣམས་གསུངས་པའོ། །
འོ་ན་ལམ་དུ་མ་ནི་དགོས་པ་མེད་དོར་བར་དོགས་པ་ལ།
ས་རྣམས་ཁྱད་པར་
བཀོད་པ་ཡང་། །གསང་བའི་སྙིང་པོར་འགྲོ་བའི་ལམ། །ཡེ་ཤེས་ངོ་མཚར་
རབ་འབྱམས་ཀྱིས། །དོན་དུ་མི་འགྱུར་ཡོད་མ་གསུངས། །ཞེས་གསུངས་ཏེ།
རང་བཞིན་གསང་བའི་སྙིང་པོ་ནི་ཤིན་ཏུ་ཟབ་པས་ཕལ་གྱི་ཡུལ་མ་ཡིན་ཡང་ལམ་་
རིག་པར་སྦྱངས་པ་རྣམས་ཀྱིས་ཉོང་དུ་རུང་བའི་ཕྱིར། ལམ་མཐའ་ཡས་པ་ཡང་
འདི་ཉིད་ཀྱི་ཁྱད་པར་ལས་སྣང་བར་བྱས་པ་ཁོ་ནའོ། །ཞེས་བྱ་བའོ། །ཡོངས་
སུ་གཏད་པ་རྣམ་པ་གཉིས་ལས། སྡུད་པ་པོ་ལ་རྒྱུད་ཀྱི་མཚན་ཉིད་བརྗོད་ནས་་་
གཏད་པ་བསྟན་པའི་ཕྱིར། དེ་བཞིན་གཤེགས་པ་ཐམས་ཅད་ལ། །གསང་བ་
འདི་ལས་གཞན་མི་མངའ།
།ཞེས་བྱ་བ་ལ་སོགས་པ་གསུངས་ཏེ།
རྒྱལ་བ་་་
ཐམས་ཅད་ཀྱི་ངོ་བོ་ཉིད་དང་དགོངས་པ་ཕྱིན་ཅི་མ་ལོག་པར་མངོན་དུ་བསྟན་པ་་
དང་། རང་བཞིན་གྱི་རྒྱུད་འདི་ཡིན་པའི་ཕྱིར་རོ། །སྒྲོ་དང་སྐུར་•པ་ཞི་བའི་
གསང་བའི་སྙིང་པོ་དེ་ཁོ་ན་ཉིད་དེ་ངེས་པའི་དབྱིངས་ནས་ཕྱུང་ཞེས་བྱ་བ་ནི།
43-422