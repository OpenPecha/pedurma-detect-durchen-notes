ཐབས་ཀྱི་ཞགས་པ་པད་མོའི་འཕྲེང་བའི་འགྲེལ་པ་བཞུགས།
२०2
དང་། རྒྱལ་མཚན་དང་། སྒེག་མོ་ལ་སོགས་པ་ཕྱི་ནང་གི་མཆོད་པ་བརྒྱད་
ཀྱིས་མཆོད་དེ། ལན་གསུམ་སྐོར་བ་བྱས་ནས། སོ་སོ་རིག་པ་འདུན་པའི་ཕྱག་
འཚལ་ནས། སྤྱན་སྔར་འདུག་སྟེ། འདི་སྐད་གསོལ་ཏོ། །ཞེས་བྱ་བ་ནི་
བཅོམ་ལྡན་འདས། དཔལ་རྣམ་པར་སྣང་མཛད་ལ། རྡོ་རྗེ་སེམས་དཔས་དོན་
བསྡུས་པར་གསོལ་བའི་ཕྱིར། རིག་པའི་བྱིན་གྱིས་བརླབས་ལས་བྱུང་བའི་མཆོད་
པའི་སྤྲིན་ཆེན་པོས་མཆོད་དེ།
འོག་ནས་བྱུང་བའི་འདི་སྐད་གསོལ་བ་བཏབ་
པའི་དོནན་ཏོ། །བཅོམ་ལྡན་འདས་དུས་གསུམ་དུ་གཤེགས་པའི་སངས་རྒྱས་བཅོམ་
ལྡན་འདས་ཀྱིས་མཁྱེན་པ། སངས་རྒྱས་བཅོམ་ལྡན་འདས་རྣམས་ཀྱི་དཔྱོད་ཡུལ།
ཉན་ཐོས་དང་ཐུན་མོང་མ་ལགས་པ་ཐབས་གང་གིས་རྟོགས་པ་དེ།
ཚེ་ཚེ་འདི་ཉིད་
ལ་ཐམས་ཅད་མཁྱེན་པའི་གོ་འཕང་ཐོབ་པར་འགྱུར་བའི་དོན་བརླབས་ཏེ་བཤད་ / ་
དུ་གསོལ། ཞེས་ལན་གསུམ་དུ་གསོལ་བ་བཏབ་བོ། །ཞེས་བྱ་བའི་ཐ་ཚིག་གོ། །
དེ་སྐད་གསོལ་བ་བཏབ་པ་དང་། ཅི་ཡང་མི་གསུང་བར་འཛུམ་པ་མཛད་ནས།
འདི་སྐད་བཀའ་སྩལ་པ། ཞེས་བྱ་བ་ནི། རྡོ་རྗེ་སེམས་དཔའ་དོན་བསྡུ་བར་
གསོལ་བ་གནང་ནས། ད་ལྟར་དང་མ་འོངས་པའི་སེམས་ཅན་ཐམས་ཅད་ལ་
ཕན་པའི་ཕྱིར། དོན་བསྡུ་བར་གསོལ་བ་འདི་ཡིན་ནོ་སྙམ་ནས་དགྱེས་ཏེ།
འཛུམ་པ་མཛད་ནས་འོག་མ་ནས་འབྱུང་བ་སྐད་བཀའ་སྩལ་ཅེས་བྱ་བའི་ཐ་ཚིག་གོ། །
སེམས་དཔའ་ཆེན་པོ་ཉོན་ཅིག །དོན་འདི་དང་ཕྱི་ནང་གི་ཆོས་ཐམས་ཅད་འདྲ་
སྟེ༑ བདེན་པ་གཉིས་སུ་འདུས་སོ། །བདེན་པ་གཉིས་ལ་ཡང་ཚུལ་འདི་ལྟར་
རིག་པར་བྱའོ། །ཞེས་བྱ་བ་ནི། གོ་བར་བྱ་བའི་ཕྱིར། སེམས་དཔའ་ཆེན་པོ་
ཞེས༑ རྡོ་རྗེ་སེམས་དཔའ་ལ་བོས་པའོ། །འདིའི་དོན་དང་ཕྱི་ནང་གི་ཆོས་
ཐམས་ཅད་འདྲ་སྟེ་ཞེས་བྱ་བ་ནི། ཐབས་ཀྱི་ཞགས་པ་པདྨོ་འཕྲེང་གི་དོན་དང་།
43-207