12an danapབསྟན་འགྱུར། རྒྱུད། ༼༣༽ ༨༣ maཌ
བྱུང་བ་སྟེ། བསམ་གྱིས་མི་ཁྱབ་པ་ཐམས་ཅད་དུ་སྐུ་གསུང་ཐུགས་སྣ་ཚོགས་པ་་་
ཀུན་ཏུ་སྣང་བ་ཞེས་བྱ་བ་ལ་སོགས་པའོ། །རང་བཞིན་གྱིས་འོད་གསལ་བའི་སྐུ་ནི།
རྣམ་པར་ཤེས་པའི་རྒྱལ་པོ་ལ་སོགས་པ་སྟེ། འདིར་ནི་སྐུ་ལྔ་རིགས་ལྔ་ལ་སོགས་་
པའི་དཀྱིལ་འཁོར་རོ། །འདི་ལ་ཅིའི་ཕྱིར་རང་བཞིན་གྱིས་འོད་གསལ་བའི་སྐུ་ཞེ་
སེམས་ཅན་ཐམས་ཅད་ལ་ཡེ་ནས་སངས་རྒྱས་པའི་རང་བཞིན་ཡོད་པར་་་
བསྟན་པ་སྟེ། དེ་ཡང་དོན་དམ་པའི་དབང་དུ་ནི་སེམས་ཅན་ཐམས་ཅད་ཡེ་ནས་་་
སངས་རྒྱས་པའི་རྒྱུ་རྡོ་རྗེ་ལྟ་བུ་ཅིས་ཀྱང་མི་ཤིགས་པ་ཤིན་ཏུ་རྣམ་པར་དག་པའི་རྒྱུ་
ཡེ་ནས་སངས་རྒྱས་པར་བསྟན་པ་ཡིན་ལ། ཀུན་རྫོབ་ཕྱིན་ཅི་ལོག་གི་ཕུང་པོ་དང་
ཁམས་དང་སྐྱེ་མཆེད་ཐམས་ཅད་ཡེ་ནས་ལྷའི་དཀྱིལ་འཁོར་དུ་སངས་རྒྱས་པར་
བསྟན་པ་སྟེ། དེ་ལྟར་ལེའུ་དང་པོ་དང་གཉིས་པ་ལས་ཀྱང་དེ་ལྟར་བསྟན་ལ།
རྒྱུད་འདིའི་དོན་ཡང་འདི་ལྟར་རོ། །དེ་ལྟར་མྱ་ངན་ལས་འདས་པའི་མདོ་ལས་་་
ཀྱང་། སེམས་ཅན་ཐམས་ཅད་ལ་ཡེ་ནས་སངས་རྒྱས་པའི་རང་བཞིན་རྡོ་རྗེ་ལྟར་
མི་ཤིགས་པའི་མཐུ་བོ་ཆེ་ཡོད་དོ། །ཞེས་རྒྱས་པར་གསུངས་སོ། །དེ་ལ་རང་་་་
བཞིན་གྱིས་འོད་གསལ་བ་སྐུ་ལྔའི་ཁྱད་པར་གང་ཞེ་ན། ཐབས་དང་ཤེས་རབ་ཀྱི་
ཞབས་གཉིས་མཉམ་པའི་བརྟུལ་ཞུགས་ཀྱི་སྐྱིལ་མོ་ཀྲུང་དུ་བཞུགས་པ་ཞེས་བྱ་བ་ལ་
སོགས་པ་སྟེ། དབུ་གསུམ་དང་ལྡན་པ་ཞེས་བྱ་བའི་བར་དུ་འབྲེལ་ཏོ། །དེ་ལ་
ཐེག་པ་ཆེན་པོ་ཨ་ཏི་ཡོ་ག་པས་ནི། ཉན་ཐོས་ལ་སོགས་པ་བཟུང་བའི་ཡུལ་སྤོང་་
བ་ལ་སོགས་པ་དེ་ཉིད་སྐྱོན་དུ་ལྟ་སྟེ། སྣང་བ་མི་འགོག་པའི་ལ་སྩོགས་པའི་
དངོས་པོར་གྱུར་པ་ཐམས་ཅད་ནི། ཡབ་ཐབས་ཀྱི་ཕྱག་རྒྱར་གྱུར་པ་སྟེ།
རགས་པ་དེ་ཉིད་རང་བཞིན་མེད་པར་ཤེས་པ་ནི་ཤེས་རབ་ཡུམ་གྱི་ངོ་བོར་བཞེད་་
པ་ཡིནན་ནོ། །མ་ཧཱ་ཡོ་ག་པས་ནི་འབྱུང་བ་ཆེན་པོ་ལ་སོགས་པའི་ཆོས་ཐམས་ཅད་
43-464