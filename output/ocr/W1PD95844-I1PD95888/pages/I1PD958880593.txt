५७८
བསྟན་འགྱུར། རྒྱུད། ༼༨༣78pane
ཆོས་སུ་སྣང་བའི་ན། མྱ་ངན་ལས་འདས་པའི་དཀྱིལ་འཁོར་དུ་ཞེས་བྱའོ། །
དེས་ནི་གོང་དུ་གསུངས་པའི་མྱ་ངན་ལས་འདས་པའི་ཆོས་ཐམས་ཅད་ཀྱི་དེ་དོན་
དམ་པར་ཆོས་ཉིད་བྱང་ཆུབ་སེམས་ཀྱི་རང་བཞིན་དུ་དབྱེར་མེད་པ་ལས། ཀུན་
རྫོབ་●རྫོགས་པ་ཆེན་པོའི་དཀྱིལ་འཁོར་དུ་གཏན་ལ་ཕབ་པའོ།
།དེས་ནི་འདི་
ལྟར་སྟོན་པ་ཡིན་ནོ། །རྩ་བ་མ་རིག་པ་ལས་བྱུང་བའི་འཁྲུལ་པའི་ཆོས་མཐའ་
ཡས་པ་ཐམས་ཅད་ཀྱང་། གཟུང་འཛིན་གྱི་རྟོག་པ་བདག་དང་གཞན་དང་།
རྟོག་པའི་རྒྱུན་གསུམ་དུ་འདུས་ལ། དེ་དག་ཀྱང་དོན་དམ་པའི་ཆོས་ཉིད་བྱང་
ཆུབ་ཀྱི་སེམས་སུ་འདུས་ལ། ཀུན་རྫོབ་ཏུ་དེ་གསུམ་རྣམ་པར་དག་པ་ནི། སྐུ་
གསུམ་དུ་འགྱུར་བས་རྣལ་འབྱོར་པས་བདག་གི་གཟུང་འཛིན་གྱི་རྟོག་པ་དམ་པོ་
མདུད་པ་དགྲོལ་ཞིང་། ཕྱི་གཟུང་བའི་ཡུལ་དམིགས་པར་བྱ་བ་ནི་སྟོང་པ་ཉིད་
ནང་འཛིན་པའི་ལོག་པར་རྟོག་པར་དམིགས་པར་བྱེད་པ་པ་ནི་བདག་མེད་པར་
དྲན་པ། ཡེ་ཤེས་ཀྱི་ཚོགས་སྟོང་པ་ཉིད་བྱང་ཆུབ་ཀྱི་སེམས་བདེ་བ་ཉིད་ལས།
གཞན་མེད་ན་ཡང་ཡང་དག་པའི་ཀུན་རྫོབ་རྫོགས་པ་ཆེན་པོའི་དཀྱིལ་འཁོར་དུ།
དྲན་པའི་ཡེ་ཤེས་ནི་དཔལ་ཀུན་ཏུ་བཟང་པོ། ཆོས་ཉིད་སྟོང་"པ་ཉིད་ནི་ཡུམ་
ཀུན་ཏུ་བཟང་མོ། ཕུང་པོ་ཁམས་དང་སྐྱེ་མཆེད་དང་སྣོད་དང་བཅུད་དང་།
རྒྱུད་ཀྱིས་བསྡུས་པ་ཐམས་ཅད་ནི། ངོ་མཚར་སྐུ་གསུང་ཐུགས་ཡོན་ཏན་འཕྲིན་་
ལས་ཀྱི་དཀྱིལ་འཁོར་ཉིད་དུ་བལྟ་བར་བྱའོ། །ཞེས་བྱའོ། །དེ་ལྟར་འཇིག་རྟེན་
དྲུག་གི་ཕྱོགས་བཅུ་མཐའ་ཡས་པར། ཐུབ་པ་དྲུག་གི་སྤྲུལ་པ་གྲངས་མེད་པར་་་་
འཕྲོ་བ་དང་། སྤྲུལ་པའི་དེ་བཞིན་གཤེགས་པ་དེ་དག་ཐམས་ཅད་ཀྱིས【གསུང་་་
བའི་●དམ་པའི་ཆོས་དེ་དག་ཐམས་ཅད་ཀྱང་། དཔལ་གསང་བའི་སྙིང་པོའི་་་་་
ལེའུ་གསུམ་པར་འདུས་སྟེ་ལེའུ་གསུམ་པའི་དོན་ཡང་ཚིགས་སུ་བཅད་པ་བཞི་པོ་དེ་
43-564