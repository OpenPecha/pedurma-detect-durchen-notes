རྒྱུད་ཀྱི་རྒྱལ་པོ་ཆེན་པོ་དཔལ་གསང་བའི་སྙིང་པོའི་འགྲེལ་པ་ཞེས་བྱ་བ།
३२८
རིག་པ་འཛིན་པའི་སྐུ་ཞེས་བྱ་བ་ནི། གང་དུ་ཡང་རིག་པ་གསལ་བས་སྣང་སྟོང་་
གཉིས་སུ་མི་ཕྱེད་པ་ནི་རྡོ་རྗེའོ། །འཛིན་པ་ནི་འཆང་བ་སྟེ། རང་གི་རིག་པ་དེ་
ལྟར་ལྡན་པ་ནི་རྡོ་རྗེའི་སྐུ་ཁོ་ནའོ། །ཐམས་ཅད་དབྱེར་མེད་མཉམ་པའི་སྐུ། །
ཞེས་བྱ་བ་ནི། ཕུང་པོ་ལ་སོགས་པའི་རིལ་རིག་པར་མཉམ་པ་ནི་ཐམས་ཅད་ཀྱང་
བདག་ཉིད་དང་ཡེ་ཤེས་སུ་གསལ་བས་མངོན་པར་བྱང་ཆུབ་པའི་སྐུའོ། །ཐམས་
ཅད་མཁྱེན་པའི་ཡེ་ཤེས་སྐུ། །ཞེས་བྱ་བ་ནི། སྤྲུལ་པའི་སྐུ་ནི་གདུལ་བྱ་ཐམས་་་་
ཅད་ཀྱི་གདུལ་བའི་དུས་དང་གང་ལྟར་འཚམ་པ་མི་འདའ་བ་དང་། མ་འདྲེས་པ་
ཁོ་ནར་སྣང་བའི་ཕྱིར་རོ། །དེ་དག་གི་ཕྱིར་ན། དེ་ཚེ་སྐུ་ལྔ་ཀུན་ཀྱང་རྫོགས། །
ཞེས་གསུངས་སོ། །འཇིག་རྟེན་དྲུག་གི་ཕྱོགས་བཅུ་མཐའ་ཡས་མུ་མེད་པ་ཐམས་
ཅད་དུ།
གྱུར་ཏོ། །ཞེས་བྱ་བ་ནི། གོ་སླ་སྟེ་ཆེ་བའི་དཀྱིལ་འཁོར་མངོན་དུ་ཕྱུང་བའི་་་་
དཀྱིལ་འཁོར་བརྗོད་ཀྱིས་མི་ལང་བ་ཞིང་གི་རྡུལ་སྙེད་དུ་གསལ་བར་་་་
ཕྱིར་སྐུའི་རོལ་པ་ཡོངས་སུ་བསྟན་པའི་ཕྱིར་རོ། །དམིགས་བྱ་དམིགས་བྱེད་མི་་་་
དམིགས་དཔག་མེད་བསམ་མི་ཁྱབ། །ཡེ་ཤེས་རང་རིག་དཀྱིལ་འཁོར་སྣ་ཚོགས་་
བརྗོད་མི་ལང་ཞེས་བྱ་བ་ནི། སྣོད་བཅུད་རིལ་སེམས་ཀྱི་ཡེ་ཤེས་སུ་གསལ་བའི་་་
དུས་ན། དབྱིངས་དང་ཡེ་ཤེས་གཉིས་ཀྱི་ཐ་སྙད་ལས་ཀྱང་འདས་ཏེ། སྤྱོད་
ཡུལ་དང་བྲལ་བར་གསལ་བ་ནི།
རྫོགས་པ་ཆེན་པོའི་ཏིང་ངེ་འཛིན་གྱི་དཀྱིལ་་་་
འཁོར་ཞེས་བྱའོ། །དེ་སྐུ་དང་ཡེ་ཤེས་རིལ་ལྷུན་གྱིས་གྲུབ་པ་ཉིད་རིག་པའི་རྒྱལ་་
པོས་རང་དབང་སྒྱུར་ཏེ། ཡེ་ཤེས་ཀྱི་རོལ་པ་ལྷག་པའི་ཏིང་ངེ་འཛིན་གྱི་དཀྱིལ་་་
འཁོར་སྣ་ཚོགས་སུ་རང་སྣང་བ་ཉིད་བདག་ཉིད་ཆེན་པོའི་དཀྱིལ་འཁོར་དུ་གསལ་
བས་སྤྱོད་ཡུལ་ཡོངས་སུ་དག་པའི་ཕྱིར། དཀྱིལ་འཁོར་བསམ་ཡས་ལྷུན་གྱིས་གྲུབ་
ཅེས་གསུངས་སོ། །མཉམ་པ་དང་མི་མཉམ་ཀུན་ཁྱབ་ཁྱབ་མེད་ཁྱབ་པའི་དབྱིངས། །
43-329