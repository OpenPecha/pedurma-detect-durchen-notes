བདུད་རྩི་ཐིགས་པ་ཞེས་བྱ་བ།
207
དེ་ནས་ཡང་སྟོན་པས་དཀྱིལ་འཁོར་ལ་སོགས་པ་གསུངས་པ། དེ་ཡང་
འཁྲུལ་པའི་ངོ་ལ་སྣང་གི་ཡང་དག་པའི་བློ་ཅན་ལ་མི་སྣང་བར་བསྟན་པའི་ཕྱིར།
འཁྲུལ་པ་བཟློག་ཕྱིར་རྒྱལ་བས་ཆོས་བསྟན་པ། །དེའི་སྒྱུ་འཕྲུལ་སྒྱུ་འདྲ་འཁྲུལ་པ་
སྣང་། །ཞེས་གསུངས་ཏེ། ཁམས་གསུམ་གྱི་སེམས་ཅན་གྱིས་ཡེ་ནས་མེད་པའི་
རང་བཞིན་པ་ལ། སེམས་འཁྲུལ་པའི་དབང་གིས་མཚན་མར་བཟུང་བ་དེ་ལས་
བཟློག་པའི་ཕྱིར། ལྷའི་དཀྱིལ་འཁོར་སྒྱུ་མ་ཙམ་དུ་བསྟན་ཏེ། རགས་པའི་
མཚན་མ་མི་གནས་པར་བྱ་བའི་ཕྱིར་བསྟན་ཏོ། །ལྷའི་དཀྱིལ་འཁོར་སྒྱུ་མ་འདྲ་བ་
བསྟན་པའི་དེ་ཉིད་ཀྱང་འཁྲུལ་པ་ལ་སྣང་བར་ཟད་ཀྱི་ཡང་དག་པའི་ཤེས་པ་ནི་
སྣང་བ་མེད་དོ། །འཁྲུལ་དང་འཁྲུལ་ལ་སྣང་བའི་ཆོས་རྣམས་ཀུན། །རང་གི་
སེམས་ཡིན་སྣང་བར་ཟད་ཅེས་བྱ་བ་ནི། ཕྱིའི་ཡུལ་མེད་པ་ལ་འཁྲུལ་པ་ཡོད་
པས་བཟུང་བས་འཁྲུལ་པ། དེ་ལས་ཟློག་ནས་ལྷའི་དཀྱིལ་འཁོར་དུ་བསྟན་པ་དེ་
ཡང་འཁྲུལ་པ་ལ་སྣང་བ་ཡིན་ཏེ། དེ་ལྟར་སྣང་བའི་ཆོས་རྣམས་ཀུན་རང་གི་
སེམས་ཉིད་ཡིན་ཏེ་སེམས་ཉིད་སྣང་བ་ལས་མ་གཏོགས་པ་ཡུལ་ལོགས་ཤིག་ནས་་
སྣང་སྒྱུ་མེད་པའོ། །ཌ་ཌབོའུ་8ཥ་ཊཌ་༼ཌ8་༼༣་༧
དེ་ནས་ཡང་སེམས་ཉིད་མ་གྲུབ་པ་བསྟན་པའི་ཕྱིར། སེམས་ཀྱི་རང་བཞིན་
དངོས་པོ་མ་གྲུབ་སྟེ། །སྔ་ཕྱི་གསེས་ནས་རང་བཞིན་ཡོངས་ཀྱིས་མེད་ཅེས་གསུངས་
ཏེ༑ སེམས་ཀྱི་རང་བཞིན་དེ་དངོས་པོར་གྲུབ་པ་མ་ཡིན་ཏེ། སྐད་ཅིག་མ་སྔ་ཕྱིས་
གསེས་པས་སྔ་མ་ནི་འགགས། ཕྱི་མ་ནི་མ་བྱུང་། ད་ལྟར་ནི་མི་གནས་པས། རང་
བཞིན་མེད་པར་གྱུར་པས་ནང་གི་སེམས་དངོས་པོར་མ་གྲུབ་པའོ། །
དེ་ནས་ཡང་སེམས་མ་གྲུབ་ཅེས་བྱ་བ་དེ་ལ་མི་གནས་པར་བསྟན་པའི་ཕྱིར།
ཟོད་ནས་མ་སྐྱེས་ཡེ་ནས་རྣམ་པར་དག། ཡི་གེ་མེད་ཅིང་སྒྲ་དང་ཐ་སྙད་བྲལ་
43-191