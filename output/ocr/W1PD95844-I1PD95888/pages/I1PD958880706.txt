དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
དཀྱིལ་འཁོར་ཐམས་ཅད་འགྲུབ་པར་འགྱུར། །ཞེས་བྱ་བ་གསུངས་ཏེ། བདག་
གིས་• སེམས་བྱང་ཆུབ་ཆེན་པོའི་ངོ་བོ་ཆོས་ཉིད་བྱང་ཆུབ་སེམས་ལ་སོགས་པའི།
དཀྱིལ་འཁོར་ཀུན་རབ་ཏུ་སྦྱོར་བར་གྱུར་ན། ཕྱོཕྱོགས་བཅུ་དང་དུས་བཞིའི་རྒྱལ་
བའི༑ དཀྱིལ་འཁོར་ཐམས་ཅད་ཀྱང་། འགྲུབ་པར་འགྱུར་ན་ཞེས་བྱའོ། །
དེ་ལྟར་སེམས་ཉིད་ཆོས་ཉིད་བྱང་ཆུབ་སེམས་ཀྱི་དཀྱིལ་འཁོར་ཀུན་ཏུ་རབ་ཏུ་
འབྱོར་ན། ཀྲི་ཡོག་གི་ཆོ་ག་ལྷག་ཅིང་མ་ཚང་ན་ཉེས་པར་འགྱུར་གྱི་འདིར་ནི་
ཆོ་ག་ལྷག་ཅིང་མ་ཚང་ན་ཉེས་པ་མེད་ཅེས་བྱའོ། །དཔལ་གསང་བའི་སྙིང་པོ་
དེ་ཁོ་ན་ཉིད་ངེས་པ་ལས། ཚོགས་ཀྱི་དཀྱིལ་འཁོར་གྱིས་དཔལ་ཀུན་ཏུ་བཟང་
པོའི་གོ་འཕང་མི་གནས་པ་མྱ་ངན་ལས་འདས་པ་བསྒྲུབ་པའི་ལེའུ་སྟེ། བཅུ་
རྡོ་རྗེ་སེམས་དཔའ་སྒྱུ་འཕྲུལ་དྲ་བ་འདིའི་མཚན་ནི་ཅི་ཞེཞེ་ན།
དཔལ་
གསང་བའི་སྙིང་པོ་ཞེས་བྱའོ། །ཞེས་བྱ་བ་གསུངས་པ་དེ་ཡང་། གྱི་ན་ཙམ་
མམ་སྒྲ་བརྙན་ལྟ་བུ་མ་ཡིན་ནམ། ཇི་ལྟ་བུ་ཞིག་ལ་བྱ་ཞེ་ན། དེའི་དོན་བསྟན་
པར་བྱ་བའི་ཕྱིར། དེ་བཞིན་གཤེགས་པ་ཕྱོགས་བཅུ་དུས་བཞིའི་སྐུ་གསུང་ཐུགས་
རྡོ་རྗེ་དཀྱིལ་འཁོར་ཐམས་ཅད་གཅིག་ཏུ་འདུས་ནས་ཞེས་བྱ་བ་ལ་སོགས་པས།
བཅུ་གསུམ་པ་མན་ངག་ཤིན་ཏུ་གསང་བའི་སྙིང་པོ་གསུངས་ཏེ། ཕྱོགས་བཅུ་
དང་དུས་བཞིས་བསྡུས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་
རྡོ་རྗེ་དཀྱིལ་འཁོར་ཐམས་ཅཅད། དཔལ་ཀུན་ཏུ་བཟང་པོའི་སྐུ་གསུང་ཐུགས་རྡོ་
རྗེ་ལ་གཅིག་ཏུ་འདུ་བར་མཛད་པ་སྟེ། དེ་ནི་ཉི་མའམ། ཟེར་བཞིན་དུའམ།
མཚོ་ཆེན་པོ་མ་དྲོས་པ་ལ་ཆུ་ཀླུང་ཐམས་ཅད་འབབ་ཅིང་འདུ་བའི་ཚུལ་ལོ་ཞེས་བྱའོ། །
43-677