དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
༥༣༣
སྟོང་པ་ཉིད་ཀྱི་རང་བཞིན་དུ་མ་གྲུབ་པས་དམིགས་པའི་ཡུལ་མེད་དོ། །དེ་ལྟར་
ཡིད་ཀྱི་རྣམ་པར་ཤེས་པ་དམིགས་པ་དང་།
དམིགས་པ་མེད་པ་གཉིས་མེད་པར་
རྟོགས་པ། ཕྱི་སྟོང་པ་ཉིད་ཀྱི་ཆོས་ཉིད་དོན་དམ་པ་དང་ཀུན་རྫོབ་ཀྱི་བདེན་
གཉིས་དབྱེར་མེད་པའི་བྱང་ཆུབ་ཀྱི་སེམས་སོ་སོར་རྟོག་པའི་ཡེ་ཤེས་སུ་བསྐྱེད་པ་
ཡིན་ནོ། །སྒོ་ལྔའི་རྣམ་པར་ཤེས་པ་འགྲོ་བ་དང་འོང་བ་མེད་པ་ལས། ཀུན་
གཞི་ནི་གནས་པའམ་ཁྱིམ་ལྟ་བུ་བྱས། ཡིད་ཀྱི་རྣམ་པར་ཤེས་པས་ནི་བཞིན་པ་ལྟ་
བུ་བྱས། ཉོན་མོངས་པའི་ཡིད་ཀྱིས་ནི་བདག་པོ་ལྟ་བུ་བྱས། རྫས་ཀྱི་རང་
བཞིན་ལྟ་བུ་གནས་པའི་སྒོ་ལྔའི་རྣམ་པར་ཤེས་པ་ཡུལ་ལ་ཐ་དད་པ་ལ་འགྲོ་ཞིང་
འགྲོ་འོང་
འོང་བའོ། །འགྲོ་འོང་ཉིད་ན་ཞེས་པ་སྟེ། དེ་ལྟར་འགྲོ་བ་དང་འོང་བ་ཉིད་ན།
འོང་བ་དང་འགྲོ་བ་མེད་དེ། དང་པོ་རྣམ་པར་ཤེས་པ་ཡུལ་གྱི་རྣམ་པ་མཐོང་བ་
ནི༑ འགྲོ་བ་ཡིན་ལ། དེ་ནས་ཡུལ་སྒྲ་ལ་སོགས་པ་གཞན་ན་དམིགས་ཙམ་ན་
ནི༑ དུས་དང་པོ་འགག་པ་ལ་འོང་ཞེས་བྱ་•ན། དང་པོ་རྣམ་པར་ཤེས་པ་
འགྲོ་བ་ནི་སུས་མཐོང་། དེ་ནས་སླར་འོང་བ་ནི་སུས་མཐོང་སྟེ།
མེད་དེ། རྣམ་པར་ཤེས་པ་ཡུལ་ཐ་དད་པ་ལ་འཕྲོ་ཞིང་འགྲོ་བ་ན། རྣམ་པར་
ཤེས་པ་དབང་པོ་ལས་ཐད་ཀར་སོང་ན་ནི། སླད་ན་རྣམ་པར་ཤེས་པ་དབང་པོ་
ལ་མེད་པའི་རིགསས། འོན་ཏེ་རྣམ་པར་ཤེས་པ་མ་འཕྲོས་ན་ནི། ཡུལ་ཐ་དད་
པ་ལ་ཡང་གཅོད་པར་མི་རིགས་སོ་ཞེས། དེ་ནི་མར་མེ་དང་། མེ་ལོང་དང་།
རྒྱ་དང་མེ་ཤེལ་དང་། ས་བོན་དང་། སྐྱུ་རུ་ར་དང་། བྲག་ཅ་བཞིན་ཏེ།
འོད་གསལ་བའི་མཚན་ཉིད་ཅན་་ནོ། །དེ་ལྟར་སྒོ་ལྔའི་རྣམ་པར་ཤེས་པ་འགྲོ་བ་
དང་འོང་བ་མེད་པར་རྟོགས་པའི་དོན་དམ་པ་དང་ཀུན་རྫོབ་བྱང་ཆུབ་ཀྱི་སེམས་
དབྱེར་མེད་པའི་བྱ་བ་ནན་ཏན་གྱི་ཡེ་ཤེས་སུ་བསྐྱེད་པ་ཡིན་ནོ། །ད་ནི་རྒྱུད་
43-533