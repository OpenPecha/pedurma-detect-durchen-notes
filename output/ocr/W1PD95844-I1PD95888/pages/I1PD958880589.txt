५७०
བསྟན་འགྱུར། རྒྱུད། ༼€1༨༣་ཌ་ཌ@ampopཌ
འབད་པ་བྱ་བའི་བརྩོན་འགྲུས་དང་ལྡན་པར་བསྒྲུབ་པར་བྱེད་པས། བསྒྲུབ་པ་་
དང་ཞེས་བྱའོ། །ཡེ་ཤེས་ཀྱི་བྱིན་བརླབས་ཀྱིས་བདག་ཉིད་གྲུབ་པའི་དབང་དང་་
ལྡན་པའི་གྲུབ་ཅེས་བྱ་སྟེ། དེ་ལྟར་ན་ཀྲི་ཡ་དང་ཨུ་པ་ཡ་དང་ཡོ་ག་དང་གསུམ་སྟེ།
རིམ་བཞིན་དུ་ཐ་མ་དང་འབྲིང་དང་རབ་བོ། །བཅོམ་ལྡན་འདས་དཔལ་རྡོ་རྗེ་
སེམས་དཔའ་ཡེ་ཤེས་དང་ཡེ་ཤེས་ཀྱི་ཡུལ་ཐམས་ཅད་རྣམ་པར་དག་པའི་རང་
བཞིན་དུ་སངས་རྒྱས་པར་བསྟན་པ། གསང་བ་ནང་གི་རྒྱུད་ཐ་དད་པ་མང་པོ་
ཞིག་གསུངས་པ་ཐམས་ཅད་ཀྱངང་། རྡོ་རྗེ་ལྟ་བུ་རྣམ་པར་དག་པ་གསུམ་དུ་འདུས་
པའི་ཕྱིར། སྐུ་དང་གསུང་དང་ཐུགས་ཀྱི་རྒྱུད་ཅེས་བྱ་བ་གསུངས་ཏེ།
དེ་ཡང་
རྟོག་པ་ཅན་གྱི་ལུས་ངག་ཡིད་གསུམ་རྣམ་པར་དག་པའི་རང་བཞིན་གྱི་ཕྱིར་རོ། །
དེ་ལྟ་བུའི་ཐེག་པ་རིམ་པ་དགུ་མཐའ་ཡས་མུ་མེད་པའི་འཇིག་རྟེན་གྱི་ཁམས་སུ་
གྲགས་པ་ཐམས་ཅད་ཀྱང་། གསང་བའི་སྙིང་པོ་ལས་འཕྲོས་པ་ཡིན་ནོ། །ཞེས་
བྱ་སྟེ། ནམ་མཁའི་དབྱིངས་བཞིན་དུ་རང་བཞིན་དུ་གནས་པའི་ཕྱིར་རོ། །
གཞན་དག་ན་རེ་ཐེག་པ་རྣམ་པ་ལྔར་བཀའ་སྩལ་པ་ལས་ཀྱང་ཐེག་པ་རིམ་པ་
དགུར་བཀའ་སྩལ་པའི་ཕྱིར་སྨྲས་སོ། །གང་དུ་ནི་སྤྲུལ་པའི་སྐུའི་དབང་གིས་ཐེག་
པ་ལྔར་བཀའ་སྩལ་པ་ཡིན་ལ། འདིར་ནི་དཔལ་གསང་བའི་སྙིང་པོ་ཆོས་ཀྱི་སྐུའི་
རང་བཞིན་ཆོས་ཐམས་ཅད་ཀྱི་འབྱུང་གནས་སུ་བསྟན་པ་ལས། ཐེག་པ་རིམ་པ་
དགུར་བཀའ་སྩལ་པ་ལས། འོན་ཏང་འདིར་ཀུན་གྱི་འབྱུང་གནས་སུ་བསྟན་
པའི་ཕྱིར། རང་བཞིན་གསང་བའི་སྙིང་པོ་འདི།
ཀུན་གྱི།
།སྡེ་སྣོད་ཀུན་དང་རྒྱུད་
།འབྱུང་གནས་གཏན་ལ་ངེས་པར་འབེབས། །ཞེས་གསུངས་ཏེ།
མ་དྲོས་པའི་མཚོ་ཆེན་པོར་ཆུ་བོ་ཐམས་ཅད་འབྱུང་བ་དང་གནས་པའི་གཞི་བྱེད་པ་
དང་འདྲ་བར། ཐེག་པ་ཆེན་པོ་འདི་ཡང་སྡེ་སྣོད་ཀུན་དང་རྒྱུད་ཀུན་གྱི་འབྱུང་་
43-560