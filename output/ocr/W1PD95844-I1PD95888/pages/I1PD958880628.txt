དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
۶۴۴
ཅིང་། བདག་གི་ལུས་སེམས་ཀྱི་རྒྱུད་ཉིད་བརླག་པར་འགྱུར་རོ་ཞེས་བྱའོ། །དེ་
ལྟར་ཐུན་མོང་གི་དངོས་གྲུབ་ཐམས་ཅད་ཀྱི་རྒྱུ་ཏིང་ངེ་འཛིན་ཡིན་པར་མ་ཟད་ཀྱི།
མཆོག་གི་དངོས་གྲུབ་མི་གནས་པ་མྱ་ངན་ལས་འདས་པའི་རྒྱུ་ཡང༌་། ཏིང་ངེ་
འཛིན་ཡིན་པར་ཚིག་བརྒྱད་ཀྱིས་བསྟན་པའི་ཕྱིར། དུས་གསུམ་རྒྱལ་བས་ཐུགས་
ཆུད་པའི་ཞེས་བྱ་བ་ལ་སོགས་པ་གསུངས་ཏེ། དུས་གསུམ་གྱི་རྒྱལ་བ་ཐམས་ཅད་
ཀྱིས་ཐུགས་སུ་ཆུད་པའི་དངོས་གྲུབ་མཆོག་གི་སྙིང་པོ། མི་གནས་པ་མྱ་ངན་ལས་
འདས་པ་དེ་ནི་ཟད་པའི་དུས་མེད་ཅེས་བྱའོ། །དཔེ་ཅི་ལྟར་ཞེ་ན། ཡིད་
བཞིན་གྱི་མཛོད་དོ། །ཅིའི་ཕྱིར་ཞེ་ན། འཕེལ་འགྲིབ་མེད་ཅེས་བྱ་བ་གསུངས་
ཏེ༑ རབ་ཏུ་བརྟན་པའི་ཨ་དང་འདྲ་ཞེས་བྱའོ། །དེ་ལྟར་སེམས་ཀྱི་ཆོས་ཉིད་
བྱང་ཆུབ་ཀྱི་སེམས་དེ་ནི། དོན་དམ་པར་དངོས་པོ་མེད་པའི་ནམ་མཁའི་
དབྱིངས་བཞིན་དུ་བཞུགས་པ་ཡིན་དུ་ཟིན་ཀྱང་། དོན་དམ་པའི་ཀུན་རྫོབ་ཏུ་ཇི་
ལྟར་བསམས་པ་བཞིན་དུ། ཐུན་མོང་དང་ཐུན་མོང་མ་ཡིན་པའི་དངོས་པོ་སྤྲིན་
རྣམ་པ་སྣ་ཚོགས་པར་ཏིང་ངེ་འཛིན་ཉིད་ལས་འབྱུང་ཞིང་འགྲོ་བའི་དོན་དུ་
རོ༑ །ཞེས་བྱ་བ་གསུངས་པ་ཡིན་ནོ། །དེ་ལྟར་ཐུན་མོང་གི་དངོས་པོ་རྣམས་་
ཀུན་རྫོབ་ཀྱི་བདེན་པ་ལ་སྣང་བའི་བདག་ཉིད་དེ་དག་ཀྱང་། དོན་དམ་པར་རང་
བཞིན་མེད་པ་ཡིན་ལ། དེལྟར་ཡང་དངོས་པོ་དེ་དག་དངོས་པོ་མེད་པར་རྟོགས་
ཤིང་དབང་སྒྱུར་•བའི་དེ་ཉིད་ཏིང་ངེ་འཛིན་ཡིན་ཞེས་བྱའོ། །ཏིང་ངེ་འཛིན་དེ་
ཉིད་ཀྱང་གང་དང་གང་ཞེ་ན། དེ་ཉིད་ཀྱི་དོན་ཚིག་ཉི་ཤུས་སྒྱུ་འཕྲུལ་གྱི་ཏིང་ངེ་
འཛིན་གྱི་གཞི་བསྟན་པའི་ཕྱིར། གང་གིས་དམིགས་མེད་མི་ཤེས་པ་དེ་ཞེས་བྱ་བ་
ལ་སོགས་པ་སྟེ། དངོས་གྲུབ་ཡ་མཚན་ཆེན་པོར་འགྱུར་ཞེས་བྱ་བའི་བར་དུ་ཇི་་་
སྙེད་པའོ། །དེ་ལ་གང་གིས་ཞེས་བྱ་བ་ལ་སོགས་པ་གསུངས་ཏེ། དེ་ལ་གང་་་་
43-599