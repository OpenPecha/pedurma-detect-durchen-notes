དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
५२१
པོའི་དབྱིངས་ཀྱིས་བསྐུལ་ནས། ཐབས་དང་ཤེས་རབ་སྦྱོར་བ། འདོད་ཆགས་
ཆེན་པོའི་མེས་འོད་དུ་བཞུ་སྟེ། མདུན་གྱི་བར་སྣང་ལ་འོད་ཀྱི་གོང་བུར་གནས་པ་
ལས༑ གཙོ་བོ་ཡབ་ཡུམ་གྱིས་ཀྱང་རྡོ་རྗེ་དམ་ཚིག་གི་སྔགས་གསུམ་གྱི་ཡི་གེ་འབྲུ་
གསུམ་གྱི་སྐུ་གསུང་ཐུགས་སུ་བྱིན་གྱིས་བརླབས་ནས། ཛཿཧཱུཾ་བཾ་ཧོཿབཞིས་མདུན་
གྱི་བར་སྣང་ལ་འོད་ཀྱི་གོང་བུར་སྤྱན་དྲངས་ཏེ། བཅོམ་ལྡན་འདས་བྱེད་པ་པོ་རྡོ་
རྗེ་དང་བྱ་བ་མོ་རྡོ་རྗེ་ཐབས་དང་ཤེས་རབ་གཉིས་སུ་མེད་པའི་གསང་བའི་གནས་་
སུ་ཐིམ་པ་དང་། ཡབ་ཡུམ་གཉིས་སུ་རྡོ་རྗེ་སེམས་དཔའ་ཡབ་ཡུམ་དུ་གནས་གྱུར་
ཏེ༑ འཇིག་རྟེན་དྲུག་གི་ཕྱོགས་བཅུར་ཡང་། སྐད་ཅིག་མའི་དུས་གསུམ་དུ་
སྔགས་ཕྱུང་བའི་སྒྲས་སོ། །དེ་ནས་བཅོམ་ལྡན་འདས་དགྱེས་པ་ཆེན་པོས།
དོན་དམ་པར་བདག་དང་ཐ་མི་དད་ན་ཡང་། ཀུན་རྫོབ་དུ་བདག་ཉིད་ཆེན་པོའི་
ཡེ་ཤེས་སུ་བྱིན་སྡུད་པ་འདི་བྱ་སྟེ། ཡང་ཐབས་དང་ཤེས་རབ་རོལ་པའི་སྒྲ་དང་།
བྱང་ཆུབ་སེམས་ཀྱི་འོད་ཟེར་གྱི་ལྕགས་ཀྱུ། ཕྱོགས་བཅུ་དུས་བཞི་སངས་རྒྱས་
ཐབས་དང་ཤེས་རབ་ཀྱི་བྱང་ཆུབ་སེམས་ཆེན་པོས་བཅས་པ་ཐམས་ཅད་སྤྱན་
དྲངས་ཏེ། མདུན་གྱི་བར་སྣང་ལ་ཆུའི་སྐལ་བའི་སྤྲིན་ལྟར་འཁྲིགས་ཏེ་གནས་པ་
ལས༑ ལྷག་པའི་བྱང་ཆུབ་སེམས་ཀྱི་འོད་ཟེར་གྱི་ཕྲེང་བའི་རྩེ་ལས་སྐྱེས་པའི་ལྷ་
མོའི་ཚོགས་ཀྱིས་མཆོད་ནས། ལྷའི་དཀྱིལ་འཁོར་ཐམས་ཅད་ཀྱིས་བདག་དང་
འཁོར་དུ་བཅས་པ་ཐམས་ཅད་ལ། བུམ་པའི་དབང་དང་པོར་བརྩམས་ནས།
ཤེས་རབ་ཡེ་ཤེས་ཀྱི་དབང་གི་བར་དུ་བསྐུར་བར་མངོན་པར་རྟོགས་ཏེ། དེའི་
འབྲས་བུ་"ནི། བདག་གི་དབུ་ལ་ཤེས་རབ་ཡེ་ཤེས་ཀྱི་དབང་ངམ། རིགས་
ལྔར་གནས་སོ། །ཕྱི་མ་རྣམས་ལ་ཡང་དབང་གི་འབྲས་བུ་ནི་རིགས་ལྔ་སྟེ།
དབུ་རྒྱན་ཡི་གེ་ལྔ་དང་ལྡན་ཞེས་གསུངས་པའི་ཕྱིར་ཏེ། ཤཱུ་ནྱ་ཏཱ་ལ་སོགས་པའི་
43-521