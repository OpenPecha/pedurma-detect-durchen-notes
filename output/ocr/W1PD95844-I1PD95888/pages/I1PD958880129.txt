१००
བསྟན་འགྱུར། རྒྱུད། ༼ཝུ༽ ༨༣
ཡས་ཁང་བྲྀ་གྱི་དབུས་སུ་བྱུང་སྟེ། དེ་ཡང་རྒྱན་ནམ་མཁའི་རྒྱ་དང་མཉམ་པ་རྡོ་་
རྗེའི་གུར་ལས་ཀྱང་འབར་བའི་འཕྲོ་བས་འཁྲུག་པ་གཞལ་ཡས་ཁང་ལས་ཀྱང་འོད་
ཟེར་ལྔ་འཕྲོས་ཞིང་འཁྲིལ་པར་འགྱུར་རོ། །
చునామ
དེ་ནས་ཞེས་པ་ལ་
སོགས་པ་གསུངས་ཏེ།
ཨོཾ་བཛྲ་མ་ཧ་ཀྲོ་ཏི་ཞེས་ཁྲོས་པའི་རྒྱལ་པོ་བརྗོད་པས།
__ དེ་ནས་ཁྲོས་པའི་རྒྱལ་པོའི་ཡུམ་བསྐྱེད་པའི་ཕྱིར།
དེ་བཞིན་ཉིད་ཀྱི་དབྱིངས་ལས་ཁྲོ་མོ་དབང་ཕྱུག་མ་མངོན་པར་ཕྱུང་སྟེ། ཐབས་
དང་ཤེས་རབ་འཇུག་པའི་ཕྱིར། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་བཛྲ་སྭ་བྷ་བ་ཨཱཏྨ་
ཀོ་ཧཾ། ཞེས་པ་སྟེ། ཆགས་པའི་རང་བཞིན་ནོ། །དེ་ནས་ཡང་པདྨ་དང་།
རྡོ་རྗེ་ཡང་དག་པར་ལྡན་པ་ལས། གཉིས་སུ་མེད་པ་བྱང་ཆུབ་ཀྱི་སེམས་བྱུང་བ་་
ལས༑ ཧཱུཾ་ཧཱུཾ་ཧཱུཾ་ཧཱུཾ་བྷི་ཤ་ཀྲོཏྟ་ཛྭ་ལ་མཎྜ་ལ་ཕཊ་ཕཊ་ཕཊ་ཧ་ལ་ཧ་ལ་ཧཱུཾ་ཕཊ་ཅེས་
ཁྲོས་པའི་རྒྱལ་པོས་བརྗོད་པས། ཕྱོགས་བཅུའི་སངས་རྒྱས་ཐམས་ཅད་སྔོན་གྱི་་་
སྨོན་ལམ་བསྐུལ་བ་ཡིས། ཞེ་སྡང་རྡོ་རྗེའི་སྐུ་རྗེས་སུ་དྲན་ནས་དབུ་སྟོང་ཕྱག་སྟོང་
མངའ་བ་དང༌་། སྤྱན་སྟོང་མངའ་བ་ཕྱག་ན་གདུག་པའི་མཚོན་ཆ་ཁ་ཊཱཾ་ག་ལ་་་་
སོགས་པ་བསྣམས་ནས། འཇིག་རྟེན་དྲུག་ཏུ་འཐོན་པར་འགྱུར་རོ། །ཁྲོ་བོ་་་་
རྣམས་ཀྱི་ཞལ་ནས་ཀྱང་། ཧཱུཾ་ཧཱུཾ་ཕཊ་ཕཊ་ད་ཧ་ན་ད་ཧ་ལ་སོགས་པའི་སྒྲ་མང་པོ་
བརྗོད་པ་དེའི་ཚེ། འཇིག་རྟེན་དྲུག་གི་ཕྱོགས་མཚམས་ཐམས་ཅད་གཡོས་རབ་ཏུ་
གཡོས་སོ།
།ཀུན་ཏུ་རབ་ཏུ་གཡོས་པར་འགྱུར་རོ།
།ཞབས་ས་ལ་བརྡབས་པས་
ཀྱང་། འཁྲུག་རབ་ཏུ་འཁྲུག་ཀུན་ཏུ་འཁྲུགས་སོ།
།སྤྱན་གྱི་འོད་ཟེར་གྱིས་ཀྱང་
ཚིག་རབ་ཏུ་ཚིག་ཀུན་ཏུ་ཚིག་གོ། །ཤངས་ཀྱི་རླུང་གིས་ཀྱང་འཐོར་རབ་ཏུ་འཐོར་
རོ༑ །ཀུན་ཏུ་རབ་ཏུ་འཐོར་རོ། །དེ་ལྟར་ཁྲོ་བོའི་བྱིན་བརླབས་བྱུང་བ་དེའི་ཚེ།
འཇིག་རྟེན་འཕུང་བར་བྱེད་པའི་དྲེགས་པ་ཆེན་པོ་དང་། ལྷའི་དབང་པོ་བརྒྱ་་་་
43-100