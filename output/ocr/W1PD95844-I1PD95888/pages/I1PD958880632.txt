དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
७०३
ཁྱད་པར་བསྟན་པའི་ཕྱིར། དེ་ནས་ཞེས་བྱ་བ་ལ་སོགས་པས་དྲུག་པ་དཀྱིལ་
འཁོར་སྤྲོས་པའི་ལེའུ་གསུངས་སོ།
།དེ་ལ་དེ་བཞིན་གཤེགས་པ་ཐམས་ཅད་ཀྱི་
རང་བཞིན། དཔལ་ཀུན་ཏུ་བཟང་པོ་ཉིད་དོ། །དེའི་ཁྱད་པར་གཞན་ཡང་ཅི་
ལྟ་བུ་དང་ལྡན་ཞེ་ན། གཅིག་དང་དུ་མ་མེད་པའི་བདག་ཉིད་བྱ་བ་གསུངས་ཏེ།
གཟུགས་ལ་སོགས་པའི་རྣམ་པ་ཐམས་ཅད་ལ། སོ་སོར་རྟོག་པའི་ཤེས་རབ་ཀྱིས་
བརྟགས་ན། གཅིག་གི་རྣམ་པ་ཞིག་གམ་ཞེ་ན།
རྨ་བྱའི་རི་མོ་ལྟར་དུ་མར་
སྣང་ངོ་། །འོ་ན་ཏེ་དེ་ཉིད་དུ་མའི་རྣམ་པར་ངེས་སམ་ཞེ་ན། དུ་མའི་རྣམ་
པར་ཡང་མི་སྣང་སྟེ། ནམ་མཁའི་རི་མོ་ལྟ་བུའོ། །འོ་ན་ནམ་མཁའི་རི་མོ་ལྟར་
ན་ནི་ནི། ཐ་སྙད་ཀྱི་རང་བཞིན་ཙམ་དུ་ཞེའམ། དེ་ལྟར་ཡང་མི་རུང་སྟེ།
གཅིག་དང་དུ་མ་མེད་པའི་བདག་ཉིད་སྟོང་པ་ཆེན་པོའི་ངོ་བོ་དཔལ་ཀུན་ཏུ་བཟང་
པོ་ཉིད་དེ། དེ་ལྟར་ཡིན་ན་ནི་ཐམས་ཅད་ཅེས་བྱ་བའི་ཚིག་གི་དོན་ནི།
སངས་རྒྱས་ཐམས་ཅད་ལ་བྱ་ན། འདི་ལྟར་དཔལ་ཀུན་ཏུ་བཟང་པོ་ཉིད་དོ། །
ཞེས་བྱ་བ་དང་འགལ་བར་མི་འགྱུར་རམ། མི་འགྱུར་ཏེ། དཔེ་སྒྱུ་མ་མཁན་
གྱིས་སྤྲུལ་པའི་སྒྱུ་མཁན་ཉིད་ཁོ་ནའོའོ། །དེའི་ཡེ་ཤེས་ཀྱི་རང་བཞིན་གྱི་གཟུགས་
བརྙན་གྱི་དཀྱིལ་འཁོར་བསྟན་པའི་ཕྱིར། ཆེད་དུ་བརྗོད་པ་འདི་བརྗོད་དོ་ཞེས་
བྱའོ།༑ །དེ་ལ་དཀྱིལ་འཁོར་ཞེས་བྱ་བའི་སྒྲ་ནི། དོན་གསུམ་སྟེ། རྣལ་
འབྱོར་གྱི་དབང་ཕྱུག་ན་ནི། རང་གི་རིག་པའི་ཡེ་ཤེས་མཐའ་དང་དབུས་མེད་པ་
ནི་དཀྱིལལ། དེ་ལས་ཡེ་ཤེས་བཞི་འཕྲོ་བ་ནི་འཁོར། ཡེ་ཤེས་ཀྱི་དཀྱིལ་འཁོར་
དང་། གསང་བའི་དཀྱིལ་འཁོར་གྱི་དུས་སུ་ནི། རྡོ་རྗེ་སེམས་དཔའ་ནི་དཀྱིལ་
རིགས་ཀྱི་དཀྱིལ་འཁོར་ནི་འཁོར་རོ། །རང་བཞིན་རྫོགས་པ་ཆེན་པོའི་དབང་དུ་
ན་ནི། འཇིག་རྟེན་ལས་འདས་པ་ནི་དཀྱིལ། འཇིག་རྟེན་པ་ནི་འཁོར་རོ། །
43-603