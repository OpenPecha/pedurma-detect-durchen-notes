དཔལ་གསང་བའི་སྙིང་པོ་དེ་ཁོ་ན་ཉིད་ངེས་པ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ།
464
དག་དུ་འདུས་པར་དེ་བཞིན་གཤེགས་པ་ཐམས་ཅད་ཀྱིས་མཁྱེན་ཏོ་ཞེས་བྱའོ། །
གཞན་དག་ན་རེ་ཆོས་ཉིད་མཉམ་པ་ཆེན་པོའི་ངང་ཉིད་ལས། །ཉིད་ཅེས་བྱ་བའི་
ཚིག་གི་དོན་ནི། མཉམ་པ་ཆེན་པོའི་དོན་དང་འགལ་ལོ།
།དེ་ལྟར་ཡིན་གྱིས་་
ཀྱང་། དེ་དེ་ཉིད་ཅེས་བྱ་བ་དེ་ཉིད་བདག་ཉིད་ཆེན་པོ་ཐབས་ཆེན་པོ་ཐམས་ཅད་་
ནས་ཐམས་ཅད་དུ་དབྱེར་མེད་པ་ལ་དགོངས་པ་ཡིན་ནོ། །དཔལ་གསང་བའི་
སྙིང་པོ་དེ་ཁོ་ན་ཉིད་ངེས་པ་ལས། འཁོར་བ་དང་མྱ་ངན་ལས་འདས་པའི་ཆོས་
ཐམས་ཅད་དོན་དམ་པར་ནི་ཆོས་ཉིད་བྱང་ཆུབ་སེམས་སུ་འདུས་ལ། དོན་དམ་
པའི་ཀུན་རྫོབ་ཏུ་རང་བཞིན་རྫོགས་པ་ཆེན་པོའི་དཀྱིལ་འཁོར་དུ་གཏན་ལ་ཕབ་་་་
པའི་ལེའུ། སློབ་དཔོན་ཉི་མའི་སེང་གེ་འོད་ཀྱིས་མཛད་པའི་འགྲེལ་པ་ལས།
སྤྲུལ་པའི་དེ་བཞིན་གཤེགས་པས་གསུངས་པའི་ལེའུ་རྣམ་པར་བཤད་པའི་དོན་ཇི་་
སྙེད་པ་རྫོགས་སོ།། །། taor
༄། །གསང་བ་སྙིང་པོའི་རྒྱ་ཆེར་འགྲེལ་གྱི་སྨད་ལེའུ་བཞི་པ་མན་ཆད་དང་། རྨི་ལམ་
སྟོན་པ་གསུམ་གྲོལ་ལམ་སྟོན་པ་སྐྱེད་རྫོགས་ཀྱི་སྐོར་བཅུ་གསུམ་བཞུགས། ༄༅༅། །དེ་
ལྟར་དཔལ་གསང་བའི་སྙིང་པོ་ལས། ལེའུ་དང་པོའི་དོན་ནི་རང་བཞིན་རྫོགས་
པ་ཆེན་པོའི་དཀྱིལ་འཁོར་ཡང་དག་པར་སྡུད་པར་མཛད་པའི་སྡུད་པ་པོས་་་་
གསུངས་པ་ལ། ལེའུ་གཉིས་པས་ནི་གསང་སྔགས་རྡོ་རྗེའི་ཐེག་པ་ཨ་ཏི་ཡོ་གའི་་་
ཆོས་རང་བཞིན་རྫོགས་པ་ཆེན་པོའི་དཀྱིལ་འཁོར་དུ་གཏན་ལ་ཕབ་ནས། ལེའུ་་
གསུམ་པས་སྤྲུལ་པའི་དེ་བཞིན་གཤེགས་པས་གསུངས་པའི་མདོའི་ཐེག་པ་ཆེན་པོ་་
ཐམས་ཅད་རྣམ་པར་ཤེས་པའི་ཚོགས་བརྒྱད་སྐུ་གསུམ་དུ་གཏན་ལ་ཕབ་པའོ། །
ཡང་ཐུགས་བརྩེ་བ་ཆེན་པོ་དང་ལྡན་པའི་སངས་རྒྱས་བཅོམ་ལྡན་འདས། གསང་
43-565