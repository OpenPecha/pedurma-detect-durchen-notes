དཔལ་གསང་བའི་སྙིང་པོ་དེ་ཁོ་ན་ཉིད་ངེས་ཕ་ལས། སློབ་དཔོན་ཉི་མའི་སེང་གེའི་འོད་ཀྱིས་མཛད་པའི་རྒྱ་ཆེར་བཤད་པའི་འགྲེལ་པ། ༥༧༥
པར་བསྟན་པ་ཡིན་ནོ། །དེ་ལྟ་བུ་ཆེ་བའི་དཀྱིལ་འཁོར་དེ་ཉིད་ཀྱང་ཤིན་ཏུ་དམ་
པའི་ཕྱིར། ཨེ་མའོ་ངོ་མཚར་ཡ་མཚན་གྱི་ཞེས་གསུངས་ཏེ།
ཨེ་མ་གང་ཡིན་པ་
ནི་ངོ་མཚར་རོ། །ངོ་མཚར་གང་ཡིན་པ་ནི་ཡ་མཚན་གྱིའོ་ཞེས་བྱའོ། །དེ་ལྟ་བུ་
དེས་ཅིའི་ཕྱིར་ཞེ་ན། འཕྲུལ་ཆེན་ཞེས་བྱ་བ་གསུངས་ཏེ། སྟོང་པའི་ཡི་གེ་ཨ་
མི་སྟོང་པའི་ཆོ་འཕྲུལ་ལྷ་བཞི་བཅུ་རྩ་གཉིས་ལ་སོགས་ཏེ། སྒྱུ་འཕྲུལ་བསྒྲུབ་པའི་
ཆོ་འཕྲུལ་སྣ་ཚོགས་དང་། ཐུན་མོང་དང་ཐུན་མོང་མ་ཡིན་པའི་དངོས་གྲུབ་དང་།
འཁོར་བའི་ཆོས་ཐམས་ཅད་ཀྱི། ཚིག་རྣམས་མ་ལུས་པ་ནི་འཛིན་པའི་གནས། །
མྱ་ངན་ལས་འདས་པའི་དོན་ཆེན་པོ་སྣ་ཚོགས་པ་ནི་སྨྲ་ཞིང་སྟོན་པར་བྱེད་པ་ཡང་།
ངོ་མཚར་ཡ་མཚན་རྨད་དུ་བྱུང་བའི་ཆོ་འཕྲུལ་ཆེན་པོ་ཁྱོད་ཡིན་ནོ་ཞེས་བྱའོའོ།
བརྒལ་བ་སྒྲའི་ཐ་སྙད་ཀྱི་ཡི་གེ་ལས་སྣ་ཚོགས་པའི་དོན་འབྱུང་བ་ལ། བྱ་བ་
འགལ་ལོ། །ལན་དུ་དེ་འགལ་བ་མ་ཡིན་ཏེ།
དངོས་པོ་མེད་པ་ནི་ཡི་གེ་ལ།
ཡི་གེའི་རང་བཞིན་ནི་སེམས་སོ། །ཅི་ལྟ་ཞེ་ན། སྟོང་ཕྲག་ཉི་ཤུ་པ་ལས་ཀྱང་།
རབ་འབྱོར་གལ་ཏེ་འདོད་པའི་ཁམས་དེ་བཞིན་དུ་གྱུར་ཏེ།
མ་ནོར་བ་དང་།
གཞན་མ་ཡིན་པ་དང་། ཕྱིན་ཅི་མ་ལོག་པ་དང་། དེ་ཁོ་ན་དང་། ཡང་དག་
པ་དང་། བདེན་པ་དང་། ཅི་ལྟ་བ་བཞིན་དང་། རྟག་པ་དང་།
བརྟན་པ་དང་། ཐེར་ཟུག་དང་། མི་འགྱུར་བའི་ཆོས་ཅན་ཡིན་ལ། དངོས་
པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས། ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་ཟིལ་གྱིས་མནན་ནས། ངེས་པར་འབྱུང་བར་མི་འགྱུར་བ་
ཞིག་ན། རབ་འབྱོར་གང་གི་ཕྱིར་འདོད་པའི་ཁམས་ནི་རྟོགས་པ། བསྒྲུབ་
པའི་ཚིག་གིས་བསྟན་པ་སྟེ། དེ་ཐམས་ཅད་མི་རྟག་མི་བརྟན་ཞིང་ཐེར་ཟུག་མ་
ཡིན་ལ་འགྱུར་བའི་ཆོས་ཅན་ཏེ། དངོས་པོ་མེད་ཅིང་དངོས་པོ་མ་ཡིན་པས།
43-575