२१२
བསྟན་འགྱུར། འདུལ་བ། ༼༡༧༦
མའི་ཚད་རྣམ་པར་ཆད་པ་ལ་སྤང་བའི་ལྟུང་བྱེད་བསྐྱེད་པའོ། །དེ་བས་ན་རྣམ་་
པར་འབྱེད་པ་མ་ཡིན་པ་ལས་འདི་ནི་སྤང་བ་ཉིད་དོ། །དེའི་ཚེ་ན་སྒྲུབ་པ་མ་་
བྱས་པ་དང་རྣམ་པར་མ་ཕྱེ་བ་ལ་སྤང་བར་བྱ་བ་ཉིད་མེད་དོ། །དགེ་སློང་མ་ཆོམ་
རྐུན་པས་ཀྱང་•བཅོམ་པའི་དོན་ཉིད་དུ་ནི་ལྟུང་བ་མེད་དོ་ཞེས་བྱ་བར་•ནི་འདིར་
དོན་གཅིག་ལ་མདུན་རོལ་དུ་སྲ་བརྐྱང་འབྱིན་པ་ལ་ལྟུང་བ་མེད་དོ་ཞེས་བྱ་བའི་
དོན་ཏོ། །གང་གི་ཚེ་དགེ་སློང་མ་ཆོམ་རྐུན་པ་དག་གིས་བཅོམ་པར་གྱུར་ན་དེའི་
དོན་ཉིད་དུ་ཉེས་བྱས་སོ་ཞེས་བྱ་བ་ནི་བྱེ་བྲག་བཤད་མཚོ་ལས་ཤེས་པར་བྱའོ། །
སྲ་བརྐྱང་འབྱིན་པའི་སྤང་བའོ། །
གང་ལ་མི་འབྱིན་པའི་སྤང་བར་འགྱུར་ཞེ་ན།
དེའི་ཕྱིར་མི་འབྱིན་པ་ལའོ་
ཞེས་བྱ་བ་སྨོས་ཏེ། སྲ་བརྐྱང་ཞེས་བྱ་བར་སྦྱར་རོ།
།མི་འབྱིན་པ་ཞེས་བྱ་བ་ནི་
ཚོགས་པ་སྦྱིན་པར་མི་བྱེད་པར་རྣམ་པར་གནས་པ་ཡིན་ནོ། །དེ་ལ་ཞེས་བྱ་བ་ནི་
གང་ཞིག་སྲ་བརྐྱང་འབྱིན་པའི་དོན་དུ་སྲ་བརྐྱང་འབྱིན་པའི་ལས་ལ་ཚོགས་པ་སྦྱིན་
པ་ཞེས་བྱ་བ་ལྟུང་བྱེད་འབའ་ཞིག་པར་རྣམ་པར་གཞག་པ་དེ་ནས་འདི་ལ་དུས་ཀྱི་
བྱེ་བྲག་ཙམ་གྱི་བྱེ་བྲག་ཤེས་པར་བྱའོ། །སྲ་བརྐྱང་དབྱུང་བའི་དོན་དུ་ཚོགས་པ་་
སྦྱིན་པར་མི་བྱེད་པ་ལ་སྤང་བའི་ལྟུང་བྱེད་དོ། །རྙེད་པའི་རྒྱུ་མཚན་རྗེས་སུ་མ་་་
གནང་བ་ལ་ནི་མེད་པའི་ཕྱིར་རོ། །སྲ་བརྐྱང་འབྱིན་པའི་དོན་དུ་ཚོགས་པ་སྦྱིན་་
པར་མི་བྱེད་པ་ལ་ནི་ལྟུང་བྱེད་འབའ་ཞིག་ཏུ་འགྱུར་རོ། །གང་གི་ཕྱིར་འདིར་རྙེད་
པའི་རྒྱུ་མཚན་དུ་གྱུར་པ་མ་བྱས་པ་སྟེ། དེ་བས་ན་ཅི་•སྙེད་པ་འདིར་ཚོགས་པ་་་་
སྦྱིན་པར་མི་བྱེད་པ་དེ་འདི་སྙེད་རྣམས་ལ་ལྟུང་བ་འདི་སྐྱེད་•པ་ཡིན་པར་རིག་པར་
བྱའོ།༑ །དུས་ནམ་གྱི་ཚེ་ན་མི་འབྱིན་པ་ཡིན་ཞེ་ན། དེའི་ཕྱིར་དཔྱིད་ཟླ་ར་བའི་་་་
ཉའི་མདུན་རོལ་དུའོ་ཞེས་བྱ་བ་སྨོས་སོ། །སྲ་བརྐྱང་མི་འབྱིན་པའི་སྤང་བའོ། །
89-812