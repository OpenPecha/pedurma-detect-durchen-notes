༧༨༦
བསྟན་འགྱུར། འདུལ་བ།
པོའི་ཕྱོགས་ཀྱིས་བདག་གིར་བྱེད་པ་ལ་གསུངས་པ་དེ་ལ་བསམ་པ་གང་གིས་ཤེ་ན།
འདིར་མདོ་གཞན་ལས་སྐྱེས་པ་ཆགས་པར་●འགྱུར་བ་ཞེས་བྱ་བ་ནི་ཆགས་པ་དང་།
ཀུན་ནས་ཆགས་པ་དང་། ཀུན་ནས་འཁྲིག་ཅིང་འདོད་པའི་འདོད་ཆགས་ཀྱིས་་
ཟིལ་གྱིས་ནོན་པ་གང་ཡིན་པའོ་ཞེས་བྱ་བ་རྣམ་པར་འབྱེད་པ་ལས་འབྱུང་ངོ་། །
གལ་ཏེ་ཡང་འདིར་ཆགས་པར་འགྱུར་བས་ཞེས་བྱ་བ་སྐྱེས་པ་ལ་ཡང་ཆགས་པར་་་
གྱུར་པའི་ཚིག་ཏུ་བྱས་པ་དེ་ལྟར་ཡང་ཆགས་པར་མ་གྱུར་པའི་སྐྱེས་པ་ལ་ཡང་རྣམ་
པར་འབྱེད་པ་ལས་ཆགས་པར་འགྱུར་•བ་སྐྱེས་པ་མ་ཆགས་པས་པུས་མོ་ཡན་ཆད་
མིག་མན་ཆད་ནོམ་པར་བྱེད་ཉུག་པར་བྱེད་པ་བདག་གིར་བྱེད་ན། ལྟུང་བ་ཕམ་
པར་འགྱུར་རོ་ཞེས་གསུངས་པའི་ཕྱིར། ཕམ་པ་•ཉིད་ཅེས་བྱ་བ་ལ་ཕོ་ལ་འདིར་
ཆགས་པ་མངོན་པར་མི་བསྟན་•ནོ། །ཡན་ལག་གཞན་གྱིས་ནི་སྦོམ་པོའོ་ཞེས་བྱ་
བ་ནི་མིག་ནས་པུས་མོའི་བར་ལས་གཞན་པའི་ཡན་ལག་གིས་ཕོའི་རེག་པ་འཁྲིག་་་
པའི་འདོད་ཆགས་ཀྱིས་བདག་གིར་བྱེད་པ་ལ་ནི་ཉེས་པ་སྦོམ་པོར་འགྱུར་རོ། །སྐྲ་
དག་དང་དེ་དང་འབྲེལ་པའི་གོས་ཀྱིས་•བར་དུ་མི་ཆོད་པར་རེག་ན་དངོས་གཞིར་
འགྱུར་བ་ལ་བར་དུ་ཆོད་པར་རེག་ན་སྦོམ་པོའོ་•ཞེས་བྱ་བ་འདིར་དགེ་སློང་དུ་
གཏོགས་པ་ལ་རེག་པའི་བསླབ་པའི་གཞིར་བཏགས་པ་ལས་རྟོགས་པར་བྱའོ། །
སེམས་གཞན་གྱིས་ནི་ན་སྨད་དོ་ཞེས་བྱ་བ་ནི་འཁྲིག་པའི་འདོད་ཆགས་ཀྱི་སེམས་མ་
ཡིན་པས་བདག་གིར་བྱེད་པ་ལ་ནི་གང་ལ་ཕམ་པར་འགྱུར་བར་གསུངས་པ་དེ་ལ་་
ནི་སྦོམ་པོར་ན་སྨད་ན་གང་ལ་སྦོམ་པོར་གསུངས་པ་དེ་ལ་ནི་ཉེས་བྱས་སུ་ན་སྨད་དོ་
ཞེས་བྱ་བའི་དོན་ཏོ། །ཅི་ཐམས་ཅད་ལ་རྣམ་པ་དེ་དང་འདྲའམ་ཞེ་ན།
དེའི་
ཕྱིར་གལ་ཏེ་དེའི་ཚེ་དེ་ལས་▪ སྐྱེས་པའི་དེས་ཤེས་པ་ནའོ་ཞེས་བྱ་བ་སྨོས་ཏེ། གལ་
ཏེ་དུས་དེའི་ཚེ་དགེ་སློང་མ་དེ་ལ་འདོད་པའི་འདོད་ཆགས་ཀྱིས་•བདག་ཉིད་
89-786