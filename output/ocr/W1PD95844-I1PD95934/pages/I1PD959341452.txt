१०२७
བསྟན་འགྱུར། འདུལ་བ།
ད་ནི་བྱ་བའི་སྐབས་བརྗོད་པར་བྱ་སྟེ། ཀློག་ཏུ་འཛུད་•པ་བསྙེན་བཀུར་
ཆེས་མང་བ་བྱེད་པ་དང་། མི་ནུས་པ་ལ་ལོགས་ཤིག་ཏུ་བྱ་བས་ཀྱང་རྗེས་སུ་བརྩེ་
བར་བྱའོ་ཞེས་བྱ་བ་ནི་ཀློག་ཏུ་འཛུད་●པ་ཞེས་བྱ་བ་ཀློག་པའི་སློབ་དཔོན་གྱི་•
བསྙེན་བཀུར་ཆེས་མང་དུ་བྱེད་པ་ཞེས་བྱ་བ་རང་གི་དྲུང་ན་འདུག་པའི་སློབ་མ་་་
དང་ཉེ་གནས་ལ་སློབ་དཔོན་དག་གིས་སོ། །དེའི་འདུལ་བ་•བཟུང་སྟེ་དེའི་ལུང་
དབོག་པ་དང་ཁ་དོན་●བྱ་བ་དང་དམིགས་ཀྱིས་▪དྲི་བ་སྦྱིན་པ་དག་གིས་དགེ་སློང་
མ་ལ་རྗེས་སུ་བརྩེ་བར་བྱའོ་ཞེས་བྱ་བ་ལ། དེའི་འདུལ་བ་ཞེས་བྱ་བ་ནི་དགེ་སློང་
མའི་འདུལ་བ་དེའོ། །དེའི་ལུང་དབོག་པ་ཞེས་བྱ་བ་ནི་དགེ་སློང་མའི་འདུལ་བ་་
དེ་ལའོ། །ཡི་གེ་བྲི་བར་བྱའོ་ཞེས་བྱ་བ་ནི་•འདི་ལ་ཚུལ་དང་མི་མཐུན་པ་མེད་་་
པར་ཤེས་པར་བྱ་ཞེས་བྱ་བའི་དོན་ཏོ། །འདིར་གཞུང་ནི་རྣམ་པར་འབྱེད་པ་ལས།
བཅོམ་ལྡན་འདས་ཀྱིས་རང་ཉིད་ཀྱི་ཡབ་ལ་སྤྲིང་ཡིག་བསྐུར་བ་དང་། སྐྱེ【དགུའི་
བདག་མོ་•ཆེན་མོས་ཨུཏྤ་ལའི་མདོག་གི་ཕྱིར་དང་རང་ཉིད་ཀྱི་•ཡི་གེ་སྤྲིང་ངོ་ཞེས་
གསུངས་པ་དེའི་ཕྱིར་མདོ་འདི་བྱས་སོ། །དྲན་པ་དང་འཛིན་པར་མི་ནུས་པས་་་
འདུལ་བའོ། །དེ་མི་བྲི་•བར་བྱ་བ་ཉིད་ཡིན་ནོ་ཞེས་བྱ་བ་ནི་འདུལ་བ་དེ་དྲན་་་
པར་བྱ་བའི་དོན་ལས་གཞན【དུ་ཡི་གེ་མི་བྲི་བ་•ཉིད་ཡིན་པའོའོ། །གླེང་གཞི་
རྣམས་ལས་འདི་●དང་པོར་བྱ་སྟེ་མཚན་མ་མེད་པ་ཞེས་བྱ་བའི་བར་དུ་གསུངས་པ་
ཡིན་ནོ། །འདིར་གཞུང་ནི་བཙུན་པ་བཅོམ་ལྡན་འདས་ཀྱིས་མ་འོངས་པའི་དུས་
ན་བརྗེད་ངས་པ་རྒྱུད་ཉམ་•ཆུང་བ་དག་འབྱུང་བར་འགྱུར་ཏེ། དེ་དག་གིས་•
གླེང་གཞི་ཡང་ཐོན་པར་མི་འགྱུར་རོ་ཞེས་གསུངས་པ་ལ། བཅོམ་ལྡན་འདས་་་་་
ཀྱིས་ལྔ་པོ་དག་ནི་ཡི་གེར་མི་བྲི་སྟེ། ལྔ་གང་ཞེ་ན། སོ་སོར་ཐར་པ་ཐམས་ཅད་
དང་། སོ་སོར་ཐར་པ་དང་ལྡན་པ་ཐམས་ཅད་དང་འདུལ་བ་ཐམས་ཅད་དང་།
89-1426