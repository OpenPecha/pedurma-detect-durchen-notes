འདུལ་བའི་མདོའི་འགྲེལ་པ་མངོན་པར་བརྗོད་པ་རང་གི་རྣམ་པར་བཤད་པ་ཞེས་བྱ་བ།
404
རྣམས་ཀྱིས་གནས་ཉིད་དུ་རིག་པར་བྱའོ། །དེར་གནས་པ་བཏང་བ་ནི་དགེ་སློང་
གི་གནས་ཀྱི་གཞི་ཉིད་དང་•བྲལ་བ་ཉིད་ཁོ་ན་ཡིན་ནོ། །འདི་ལ་ངེས་པར་བྱས་
པ་དེ་ནི་གནས་ཉིད་དང་བྲལ་བ་ཁོ་ན་ཡིན་ནོ། །དེ་བས་ན་འདིར་གནས་པར་མི་
བྱ་ཞེས་བྱ་བ་ངེས་པར་བྱས་པ་གང་ཞིག་མི་འཇུག་པར་གནས་གཞན་གྱི་དབང་གིས་
གཙུག་ལག་ཁང་དུ་ཞུགས་པ་ལ་དེ་དང་བྲལ་བ་ཉིད་འབྱུང་བར་འགྱུར་རོ། །གཞི་
མ་ཡིན་པའི་ས་ཕྱོགས་ལ་ཡང་ལྷག་པར་གནས་པར་གྱུར་པ་ལ་གནས་ཀྱི་གཞི་ཉིད་དོ། །
དེ་བས་ན་བདེ་བའི་དོན་དུ་འདའ་བར་གྱུར་པ་རྣམས་ལ་གཙུག་ལག་ཁང་སྟོང་པར་
གནས་པ་ལ་གནས་ཉིད་ལས་སྐྱེས་པ་ཉིད་དོ། །མཚམས་གསུམ་པོ་ཉིད་ལ་གནས་
ཀྱི་གཞི་དེ་གཏོགས་པར་བྱའོ། །དེར་ཡང་རང་བཞིན་ཅན་ཡིན【གྱི་བཅོས་པ་•མ་
ཡིན་ནོ། །སླར་འདིར་རྩིག་པ་ལ་སོགས་པའི་མཐའ་ནས་བརྩམས་ཏེ་ནང་གང་་་་
ཡིན་ཞེ་ན། དེའི་ཕྱིར་འདིར་རྗེན་པར་བཙོས་•པ་གང་ཡིན་པ་ནི་དེའོ་ཞེས་བྱ་བ་
ནི་ནང་དུ་བཙོས་པ་དང་དགེ་སློང་གིས་བཙོས་•པ་དག་ལས་བྱིན་ལེན་བྱས་ནས་་་
ཡང་བཙོ་བར་བྱ་བ་ཉིད་ཡིན་ནོ་ཞེས་གསུངས་པའི་ཕྱིར་རོ། །མི་སྙི་བ་རྣམས་ཀྱི་
ནི་སུམ་ཆ་བངས་པ་ཉིད་ཀྱི་མདུན་རོལ་དུ་དེ་ཉིད་ཡིན་ནོ་ཞེས་བྱ་བ་ལ་དེ་ཉིད་ཅེས་
བྱ་བ་ནི་རྗེན་པ་ཉིད་དོ། །དེ་སྙི་བ་རྣམས་ཀྱི་ཞེས་བྱ་བ་ནི་འདིར་སྐམ་པོའི་ལོ་མ་
དང་ཤ་དག་ལ་ཞུགས་པར་རིག་པར་བྱའོ། །རྫས་སྙི་བ་ཉིད་ནི་ཕྱེ་མར་བྱས་པ་་་
ཉིད་ན་ཡང་སྙི་བ་ཉིད་དང་བྲལ་བ་ཉིད་མ་ཡིན་ནོ། །དེ་བས་ན་འདིར་རྩྭ་•སྐོར་
ཀ་ལ་སོགས་པ་རྣམས་ལ་འདིར་ཞུགས་པར་རིག་པར་བྱའོ། །སྙི་བ་རྣམས་ཀྱི་ནི་་
ཁ་དོག་གྱུར་པའོ་ཞེས་བྱ་བ་ནི་རྫས་སྙི་བ་རྣམས་ཀྱི་ཁ་དོག་གྱུར་པའི་མདུན་རོལ་དུ་
དེ་ཉིད་ཡིན་ཏེ་རྗེན་པ་ཉིད་ཡིན་ནོ། །ཁུ་བ་རྣམས་ཀྱི་ནི་ལན་གཉིས་ཁོལ་བར་་་
གྱུར་པ་ཉིད་ཀྱིའོ་ཞེས་བྱ་བ་ནི་མདུན་རོལ་དུ་དེ་ཉིད་ཅེས་བྱ་བ་དང་སྦྱར་རོ། །
89-545