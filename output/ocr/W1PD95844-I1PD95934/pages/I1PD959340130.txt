१०७
བསྟན་འགྱུར། འདུལ་བ།
ཞེས་བྱ་བ་ནི་གལ་ཏེ་གནས་འདི་ཉེས་བྱེད་ཅུང་ཟད་ལ་འཇུག་པ་དེ་ནི་གནས་པས་
བཟློག་པར་བྱའོ། །དགེ་བ་མི་འཕེལ་ན་དེ་བྱེད་པ་གནས་པ་གཞན་ལ་གཏད་པར་
བྱའོ་ཞེས་བྱ་བ་ལ་གལ་ཏེ་གནས་དེ་ལ་གནས་པའི་དགེ་བ་འཕེལ་བར་མི་འགྱུར་ན།
དེ་ནས་དེ་འདི་ལ་དགེ་བ་འཕེལ་བར་བྱེད་པའི་གནས་གཞན་ལ་གཏད་པར་གསོལ་
བར་བྱའོ། །དེའི་ཕྱིར་དེས་ཀྱང་དེ་ལ་དྲི་བ་ལ་སོགས་པས་གནས་ཀྱི་•འོས་ངེས་་
པར་ཤེས་པར་བྱས་ནས་གཏད་པར་བྱའོ།
།གནས་དེས་ཀྱང་གནས་པ་དེ་ལ་འདི་
ལ་ཡང་བྱ་བ་སྟེ། སྡིག་པའི་གྲོགས་པོ་ལས་བཟློག་པར་བྱའོ། །དགེ་བ་ལ་སྦྱར་
བར་བྱའོ། །དེ་ཉེ་བར་བསྒྲུབ་པར་བྱའོ་ཞེས་བྱ་བ་ནི་དགེ་བ་ལ་ཉེ་བར་བསྒྲུབ་་་
པར་བྱའོ་ཞེས་བྱ་བའི་དོན་ཏོ། །ལྟུང་བ་ལས་བསླང་བ་དང་རྗེས་སུ་མཐུན་པའི་་
འཚོ་བའི་ཡོ་བྱད་བསྒྲུབ་པ་ལ་བརྩོན་པར་བྱའོ་ཞེས་བྱ་བ་•ནི། ཇི་ལྟར་གནས་པ་
ལ་འདི་གཉིས་བསྒྲུབ་པ་དེ་ལྟར་གནས་ཀྱིས་བརྩོན་པར་བྱའོ། །དེས་ཀྱང་དེ་ལ་དེ་
བྱའོ་ཞེས་བྱ་བའི་མདོ་འདའ་བ་ལ་●གནས་པས་ཀྱང་གནས་ལ་འདི་གཉིས་བསྒྲུབ་་
པ་ལ་བརྩོན་པར་བྱའོ་ཞེས་བྱ་བ་རྟོགས་པར་བྱའོ། །ལྷན་ཅིག་གནས་པ་དང་ཉེ་་
གནས་དང་མཁན་པོ་དང་སློབ་དཔོན་དང་མཁན་པོ་གཅིག་པ་དང་སློབ་དཔོན་་་་་
གཅིག་པ་དང་གཏམ་འདྲེས་པ་དང་ཕེབས་པར་སྨྲ་བ་དང་སྨོས་འདྲིན་དང་་་་
འགྲོགས་བཤེས་•རྣམས་ཀྱིས་ནད་གཡོག་•བྱའོ་ཞེས་བྱ་བ་ལ། གཏམ་འདྲེས་པ་
ཞེས་བྱ་བ་ནི་གཏམ་དྲི་བ་ལ་སོགས་པ་དང་དགའ་བ་སྤྱོད་པ་ཉིད་ཀྱིས་དགའ་བ་་་་
ཉིད་དུ་བཀྲི་བའོ། །ཕེབས་པར་སྨྲ་བ་ནི་གང་དང་ལྷན་ཅིག་ཏུ་བག་ཕེབས་•པར་
གྱུར་ཅིང་དེ་ལ་དུས་དུས་སུ་ཀུན་དུ་སྨྲ་བར་བྱེད་པ་ཡིན་ནོ། །སྨོས་•འདྲིན་ཞེས་བྱ་
བ་ནི་གང་དང་ལྷན་ཅིག་ཏུ་གནས་གཅིག་ན་འདུག་པ་དང་ལྷན་ཅིག་ཏུ་འགྲོ་བ་ལ་
སོགས་པས་འདྲིས་པ་ཁས་བླངས་པས་ཡན་ལག་དང་ཡན་ལག་ཅན་གྱི་དངོས་པོ་་་་
89-106