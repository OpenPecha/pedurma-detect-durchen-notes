འདུལ་བའི་མདོའི་འགྲེལ་པ་མངོན་པར་བརྗོད་པ་རང་གི་རྣམ་པར་བཤད་པ་ཞེས་བྱ་བ།
7074
དུ་ཐེ་ཚོམ་ཟ་བ་ཉིད་ལ་ནི་དབྱར་གནས་པར་ཁས་བླངས་པ་མི་འཇིག་པའོ། _ །
མཐའི་ཞག་དྲུག་ལ་བྱིན་གྱིས་བརླབ་●པ་མི་འཆགས་སོ་ཞེས་བྱ་བ་ནི་གནས་པར་་་
ཁས་བླངས་ནས་ཟླ་བ་གསུམ་གྱི་མཐའི་ཞག་དྲུག་ལུས་པའི་ཚེ། ཕྱི་རོལ་དུ་འགྲོ་་་
བའི་ཕྱིར་བྱིན་གྱིས་བརླབ་●པ་མི་འཆགས་པ་སྟེ། དུས་ཧ་ཅང་ཡུན་ཐུང་ངུ་ལས་
འདའ་བའི་ཕྱིར་རོ། །ཧ་ཅང་ཐུང་ངུ་ཉིད་ལ་མ་རྫོགས་པ་རིགས་•པ་ཡིན་ཏེ།
གང་གི་ཕྱིར་སྐྱེས་པ་ངན་པ་ཉིད་དེ་ཞེས་བྱ་བ་ནི་ཞུ་བ་ལས་འབྱུང་བས་དགོངས་པ་
མཐོང་བ་དེ་ལྟ་བས་ན་མདོ་འདི་ཡིན་ནོ། །བྱ་བ་མེད་པར་ཤེས་ནས་ཕྱིར་མི་ལྡོག་
པ་དང་གནས་པ་དག་ལ་ནི་འཇིག་གོ་ཞེས་བྱ་བ་ནི།
འབྲས་བུ་མེད་པ་ཉིད་གང་
གིས་ཤེས་པ་དེ་ནི་འབྲས་བུ་ཤེས་པ་ཉིད་ཤེས་པའོ། །བྱིན་གྱིས་བརླབས་ཏེ་འགྲོ་་
བཞིན་པ་ལ་བསྒྲུབ་པ་མི་དགོས་པའི་སྐབས་རྙེད་ཅིང་ཕྱིར་མི་ལྡོག་པར་འགྲོ་བ་ལ་་
དབྱར་གནས་པར་ཁས་བླངས་པ་དེ་འཇིག་གོ། ། བྱིན་གྱིས་བརླབས་ནས་འགྲོ་བ་
ལ་དེ་སྨོས་ཏེ། འདིར་གཞུང་ནི་གལ་ཏེ་ཤུལ་གྱི་དབུས་ཁོ་ནར་དོན་དེ་བག་ཡངས་
སུ་གྱུར་ན་དེ་མཆི་བར་བགྱིའམ། ཉེ་བ་འཁོར་མི་བྱ་སྟེ། གལ་ཏེ་འགྲོ་ན་
དབྱར་རལ་བའི་ཉེས་བྱས་སུ་འགྱུར་རོ་ཞེས་གསུངས་པ་ཡིན་ནོ། །འདྲ་བ་ཉིད་་་
ཀྱིས་འདྲ་བ་ཡང་ཤེས་པའོ། །འདི་ལ་མཐར་ཐུག་པའི་མཐའ་ནི་ཞག་བདུན་ཉིད་
དོ་ཞེས་བྱ་བ་ལ། འདི་ལ་ཞེས་བྱ་བ་ནི་བྱིན་གྱིས་བརླབ་པ་ལའོ། །ཞག་གཅིག་
ལ་སོགས་པ་རྣམས་ལ་ཡང་བྱིན་གྱིས་བརླབ་ཏུ་རུང་བ་ཉིད་དུ་•དེ་བསྟན་པའོ།
།
གནང་བ་མ་ཐོབ་པའི་མཐའ་ནི་དེ་ཡིན་ནོ་ཞེས་བྱ་བ་ནི་མཐའ་ཞག་བདུན་ཡིན་ནོ།
།
གཞན་གྱི་ནི་ཞག་བཞི་བཅུའོ་ཞེས་བྱ་བ་ལ། གཞན་གྱི་ཞེས་བྱ་བ་ནི་བྱིན་གྱིས་་་་
བརླབ་པ་གནང་བ་ཐོབ་པ་དག་གི་•མཐའ་ནི་ཞག་བཞི་བཅུའི་མཐར་ཐུག་པའོ། །
གནང་བ་ཐོབ་པས་དགེ་སློང་གི་མདུན་དུ་སྔགས་ཀྱིས་བྱིན་གྱིས་བརླབས་ཏེ་འགྲོ་་་་
89-1015