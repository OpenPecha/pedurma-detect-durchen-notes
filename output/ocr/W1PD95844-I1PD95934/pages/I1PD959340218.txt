70
བསྟན་འགྱུར། འདུལ་བ། ༼ཞུ༽ ༡༧༥e Amya
བླངས་པ་ཉིད་དོ། །གང་གིས་དངོས་པོ་བཟུང་བ་ཤོ་གམ་དེ་ལ་སྦྱིན་པ་ཉིད་དོ། །
གང་ཞིག་འདིར་འདའ་བར་བྱེད་པ་གཉིས་ནི་སྐྱོན་མེད་པ་དང་ལྡན་པ་གང་གིས་་་
དངོས་པོ་བླངས་པ་དེ་ཤོ་གམ་སྦྱིན་པ་ཉིད་དུ་གྱུར་པ་ལ། འདི་གཉིས་ལ་སྐྱོན་་་་
མེད་པ་ཉིད་དུ་རིགས་པ་ཡིན་ཏེ་ཞེས་བྱ་བ་འདི་ཤེས་པའོ། །གནང་བ་ལས་་་
གཞན་གྱིས་བཟླས་ན་མ་བརྐུས་པ་ཡིན་ནོ་ཞེས་བྱ་བ་ལ། གནང་བ་ནི་སྤོང་•བ་་
ཐོབ་པའོ། །དེ་ལ་གཞན་གྱི་ནོར་ལ་“དེ་བྱས་པའི་འདའ་བར་བྱེད་པ་གང་ཡིན་་
པ་འདི་ནི་དེའི་ཆའི་ཕྱིར་མ་བརྐུས་པ་ཡིན་ནོ། །གང་ཞིག་འདི་ཤོ་གམ་མ་བྱིན་པ་
ཞེས་བྱ་བ་སྤང་བ་སྦྱིན་པ་རང་གི་ཆ་སོ་སོར་ཐོབ་པ་སྟེ་གཞན་གྱི་ནི་མ་ཡིན་ནོ། །
དེ་བས་ན་སྐྱོན་འདི་འབྱུང་བ་སྟེ། ཚོང་པ་དང་འབྲེལ་པའི་འདའ་བར་བྱེད་པ་་་
གང་ཡིན་པའོ། །སླར་དགེ་སློང་གིས་ས་ལ་རྙེད་པའི་ཤོ་གམ་འདའ་བར་བྱེད་པ་་
སྟེ་●དགེ་སློང་གིས་ས་ལ་རྙེད་པའི་ཤོ་གམ་འདའ་བར་བྱེད་ན་འགལ་ཚབས་ཅན་དུ་
འགྱུར་རོ་ཞེས་བརྗོད་པ་ལ་བསྡུ་བ་ནི་འདི་ཡིན་་ནོ། །དངོས་པོ་ཇི་ལྟར་ལྟུང་བ་ལ་
འགལ་ཚབས་ཅན་ཞེས【བྱ་བ་●གསུངས་པའི་ཚིག་ཀྱང་གཞི་ཇི་ལྟ་བ་ལས་འབྱུང་བ་
ཡིན་གྱི་ཉེས་བྱས་ཉིད་ནི་མ་ཡིན་ནོ། །འདི་ཅིའི་ཕྱིར་ཞེ་ན། ཉེ་བ་འཁོར་གྱིས་
ཞུས་•པ་ལས་འདིར་སྦོམ་པོའི་ལྟུང་བ་ལ་བརྗོད་པའི་ཕྱིར་རོ། །བཙུན་པ་རེ་ཞིག་
ཚོང་པ་རྣམས་ཤོ་གམ་གྱི་ཕྱིར་ཤོ་གམ་ལ་ཉེ་བར་བརྟེན་པའི་དངོས་པོ་ནི་ས་ལ་ཡང་
དག་པར་རྙེད་པར་འགྱུར་ཏེ། དགེ་སློང་ལ་ཚོང་པས་འདི་སྐད་ཅེས་སྨྲས་ཏེ།
འཕགས་པ་བྱིན་ཅིག་ཤོ་གམ་གྱི་ས་ལས་འདའ་བར་བྱས་ནས་དགེ་སློང་གིས་དེ་ལས་
འདའ་བར་བྱེད་ན་ཤོ་གམ་འཇོམས་པ་སྟེ། དེ་ལ་མ་ཤ་ཀ་ལྔའི་རིན་ཐང་འབྱུང་་
བར་འགྱུར་ཏེ། སྦོམ་པོའི་ལྟུང་བ་ལ་ལྟུང་བར་འགྱུར་ཞེས་བྱ་བའོ། །སྤང་བ་་
ཐོབ་པའི་དགེ་སློང་གི་དབང་དུ་མཛད་ནས་འདི་གསུངས་པ་རྣམ་པར་གནས་པ་་་་
89-194