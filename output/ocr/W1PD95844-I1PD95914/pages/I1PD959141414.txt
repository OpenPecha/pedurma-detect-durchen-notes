འཕགས་པ་ལང་ཀར་གཤེགས་པའི་འགྲེལ་པ།
༡༣༨༥
སྙིང་རྗེའི་ས་བོན་མེད་པ་དེ་དག་ལ་ནི་སྣང་བ་མེད་པའི་སེམས་ཉིད་མྱ་ངན་ལས་་་་
འདས་པ་སྟེ། ཇི་ལྟར་འཕགས་པ་ཉན་ཐོས་རྣམས་ལ་གསུངས་པ། དེ་དག་་་་
ཏིང་འཛིན་མྱོས་པས་མྱོས། །ཟག་པ་མེད་པའི་དབྱིངས་ན་འཁོད།
།ཅེས་པའོ ༎
སྐད་ཅིག་པའི་སེམས་ཀྱི་རྒྱུད་•འབྲེལ་པ་ནི་བརྟེན་ཞིང་ཟད་པ་མེད་པར་ཐམས་་་་
ཅད་མཁྱེན་པས་དགོངས་པ་ཡིན་གྱི། ཡང་ཇི་ལྟར་སེ་གོལ་གྱི་སྒྲ་དང་གློག་ལ་་་
སོགས་པ་རྣམས་ལ་འདྲ་བའི་སྐད་ཅིག་པ་གཞན་ཕྱིར་མཚམས་ སྦྱོར་བ་མེད་པ་་་་
ལྟར་སེམས་ཀྱི་སྐད་ཅིག་པ་མ་ཡིན་ནོ། །ཐམས་ཅད་མཁྱེན་པས་ནི་སྐད་ཅིག་མའི་
རྒྱུན་ལ་སེམས་རྟག་པའོ་ཞེས་དགོངས་ཀྱི།
པ་དང་གཉིས་སུ་མེད་པ་ལ་ནི་མ་ཡིན་ནོ།
མུ་སྟེགས་བྱེད་ཀྱི་རྟག་པ་དང་གཅིག་
།དེས་ན་སངས་རྒྱས་•རྣམས་ཀྱིས་ནི་
རྟག་པ་དང་ཆད་པ་དང་བྲལ་བ། དངོས་པོ་དང་དངོས་པོ་མེད་པར་རྣམ་པར་མི་
རྟོག་ཅིང་མཐའ་གཉིས་རྣམ་པར་སྤོང་•བ་གཉིས་སུ་མེད་པའི་སེམས་ལ་དགོངས་པ་
སྟེ།༑ ཇི་ལྟར་དགོངས་པ་ངེས་པར་འགྲེལ་པ་ལས། རིགས་ཀྱི་བུ་འདུས་བྱས་་་
དང་འདུས་མ་བྱས་ཞེས་བྱ་བ་འདི་ནི་སྟོན་པས་བཏགས་པའི་ཚིག་གོ་ཞེས་པ་སྟེ།
འདུས་བྱས་དང་འདུས་མ་བྱས་མ་ཡིན་པར་དཔྱད་པའོ། །བློ་གྲོས་ཆེན་པོ་ས་་་
བརྒྱད་པ་ལ་ནི་ཉན་ཐོས་དང་། རང་སངས་རྒྱས་དང་བྱང་ཆུབ་སེམས་དཔའ་་
རྣམས་ཀྱི་མྱ་ངན་ལས་འདས་པ་ཡིན་ཏེ། བྱང་ཆུབ་སེམས་དཔའ་རྣམས་ནི་གང་
གིས་ཡོངས་སུ་མྱ་ངན་ལས་མི་འདའ་བར་ཏིང་ངེ་འཛིན་གྱིས་•སངས་རྒྱས་རྣམས་་
ཀྱི་•ཏིང་ངེ་འཛིན་གྱི་བདེ་བ་དེ་ལ་●རྣམ་པར་འཛིན་ཏོ་ཞེས་པ་ནི་གཞན་གྱི་དོན་་
དུ་བྱང་ཆུབ་སེམས་དཔའ་རྣམས་ལ་སྔོན་གྱི་སྨོན་ལམ་དང་སྙིང་རྗེའི་ས་བོན་ཡོད་་་
པས་སོ། །དེའི་ཕྱིར་ཐམས་ཅད་མཁྱེན་པ་རྣམས་ཀྱིས་རབ་ཏུ་སད་པར་མཛད་དོ།།
་་སེམས་ཅན་གྱི་བྱ་བ་ཡང་རྒྱུན་ཆད་པར་འགྱུར་ཞིང་འཚང་རྒྱ་བའི་ཕྱིར་
69-1385