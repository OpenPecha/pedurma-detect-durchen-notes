༤༣༢
བསྟན་འགྱུར། མདོ་སྡེ།
734
པ་ཐམས་ཅད་སྣང་ངོ་ཞེས་གང་གསུངས་པ་དེ་ལ། བཅོམ་ལྡན་འདས་དགོངས་་
པ་•ལྟ་བུ་ཞིག་མཆིས་ལགས་ཞེས་བྱ་བ་འདི་མན་ཆད་ནི་དྲུག་པ་དེ་བཞིན་གཤེགས་
པ་དང་། བྱང་ཆུབ་སེམས་དཔའི་བྱིན【གྱི་རླབས་•ཀྱི་མཐུས་སེམས་ཅན་གྱི་ལུས་་
ཡོངས་སུ་འཛིན་པ་སྟོན་ཏོ། །འདི་ཡང་ཞུ་བ་གསོལ་བ་དངང་། ལན་དུ་་་
གསུངས་པ་བསྟན་ཏེ། འདི་ནི་ཞུ་བ་གསོལ་བ་ཉིད་དོ། །ཞུ་བ་གསོལ་བའི་་
དགོངས་པ་དེ་ནི་དེ་བཞིན་གཤེགས་པས་དགེ་བ་བཅུའི་ལས་ཀྱི་ལམ་དང་། ཐེག་
པ་གསུམ་གྱི་བསྒྲུབ་•པ་ལ་སོགས་པ་གསུངས་པས་གང་གིས་བསྟན་པ་བཞིན་དུ་་
བསྒྲུབ་པ་དག་ནི་ལུས་དང་ལོངས་སྤྱོད་ཕུན་སུམ་ཚོགས་པར་འགྱུར་ལ། གང་་
དག་བསྟན་པ་དང་འགལ་བར་•བྱས་པ་དག་ནི་ལུས་ཡོངས་སུ་ཉམས་པར་འགྱུར་་
བར་ཐོབ་པ་དང་ལྡན་ཡང་【ཉམས་པ་དང་ལྡན་ནོ་ཞེས་བཀའ་སྩལ་པའི་རིགས་པ་
ལས་ལུས་ཕུན་སུམ་ཚོགས་པ་ཐོབ་པ་དང་ལྡན་པའི་ཕྱོགས་གཅིག་ཁོ་ན་གསུངས་ཀྱི།
ཉམས་པར་འགྱུར་བ་མ་གསུངས་པ་ལ་དགོངས་པ་ཅི་མཆིས་ཞེས་ཞུ་བ་ཡིན་ནོ། །
བཤད་པའི་རྣམ་པ་གཞན་དུ་ན་ཅི་ཙམ་དུ་སེམས་དང་བཅས་པ་དག་ནི་རང་གི་་
ལས་▪ཀྱི་དབང་གིས་ལུས་ཕུན་སུམ་ཚོགས་པ་ཐོབ་པར་འགྱུར་བ་ཡིན་ན། མདོ་
དག་ལས་ནི་དེ་བཞིན་གཤེགས་པ་དང་། བྱང་ཆུབ་སེམས་དཔའ་•མཐུའི་བྱིན【གྱི་་
རླབས་•ཀྱིས་སེམས་ཅན་གྱི་ལུས་ཕུན་སུམ་ཚོགས་པར་བྱེད་དོ་ཞེས་གསུངས་པས།
དེས་དགོངས་པ་ཇི་ལྟ་བུ་ཞིག་ཅེས་ཁོང་དུ་མ་ཆུད་ནས་ཞུས་པ་ཡིན་ནོ། །
བཅོམ་ལྡན་འདས་ཀྱིས་བྱང་ཆུབ་སེམས་དཔའ་འཇམ་དཔལ་ལ་བཀའ་སྩལ་
པ༑ རིགས་ཀྱི་བུ་དེ་བཞིན་གཤེགས་པ་དང་། བྱང་ཆུབ་སེམས་དཔའི་མཐུས་
བྱིན་གྱིས་བརླབས་ནས་ལམ་གང་དང་བསྒྲུབ་•པ་གང་གིས་ཐམས་ཅད་དུ་སེམས་་་
ཅན་རྣམས་ལུས་ཕུན་སུམ་ཚོགས་པ་ཐོབ་པར་འགྱུར་བ་དག་ཅི་རིགས་པར་དེ་དག་
69-432