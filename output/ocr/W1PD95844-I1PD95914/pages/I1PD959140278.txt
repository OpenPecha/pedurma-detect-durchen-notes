འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
२५१
མེད་པའི་དུས་ནས་ཤེས་པ་མེད་པའི་ཕྱིར་•ཆོས་ཀྱི་སྐུ་ལ་ཡོད་པ་དང་མེད་པ་ལ་་་་
སོགས་པའི་སྤྲོས་པ་དང་། སྐྱེ་བ་དང་འཇིག་པ་ལ་སོགས་པ་འདུས་བྱས་ཀྱི་་་་་
མཚན་ཉིད་ལ་•མངོན་པར་ཞེན་པའི་རྒྱུ་དང་རྐྱེན་དེས་ཆོས་ཀྱི་སྐུ་ཐོབ་པར་མ་གྱུར་
ཏོ་ཞེས་བྱ་བའི་ཐ་ཚིག་གོ། །
བཅོམ་ལྡན་འདས་ཉན་ཐོས་དང་རང་སངས་རྒྱས་ཀྱི་ས་●ཐོབ་པའི་གནས་་
གྱུར་པ་གང་ཡིན་པ་དེ་ཡང་ཆོས་ཀྱི་སྐུ་ལེགས་•པར་བརྗོད་པར་བགྱིའམ་ཞེས་བྱ་བ་
འདི་མན་ཆད་ནི་གཉིས་པ་རྣམ་པར་གྲོལ་•བའི་སྐུ་སྟོན་ཏོ།
།འདི་ཡང་རྣམ་པ་་
བཞིས་བསྟན་ཏེ།
ཞུ་བ་གསོལ་བ་དང་།
ལན་དུ་གསུངས་པ་དང་།
བརྟག་
པ་དང་། རྣམ་པར་བཤད་པའོ། །འདི་ནི་དང་པོ་ཞུ་བ་གསོལ་བ་སྟེ།
འདི་་
ལྟར་ཐེག་པ་གཉིས་པོ་དེ་དག་གིས་ཉོན་མོངས་པའི་སྒྲིབ་པ་སྤངས་པས་འཐོབ་•
པའི་དུས་བྱས་ཀྱང་ཆོས་ཀྱི་སྐུ་ཞེས་བགྱི་བ་ལགས་སམ་ཞེས་བྱ་བའི་ཐ་ཚིག་གོ། །
རིགས་ཀྱི་བུ་ཆོས་ཀྱི་སྐུ་ཞེས་བརྗོད་པར་མི་བྱའོ་ཞེས་བྱ་བ་འདི་•ནི་གཉིས་པ་དེ་་
བཞིན་གཤེགས་པས་ཡང་དག་པར་ལན་དུ་གསུངས་པ་སྟེ། མྱ་ངན་ལས་འདས་
པས་ཡོངས་སུ་མངོན་དུ་བྱས་པ་•ཡིན་ཡང་ཆོས་ཀྱི་སྐུ་ཞེས་བརྗོད་པར་མི་བྱ་སྟེ།
ཡོན་ཏན་གྱི་ཆོས་ཀྱི་གནས་སུ་གྱུར་པ་མ་ཡིན་པའི་ཕྱིར་རོ། །བཅོམ་ལྡན་འདས་་
འོ་ན[ཅིའི་ལུས་ལེགས་•པར་བརྗོད་པར་བགྱི་ཞེས་བྱ་བ་ནི་གསུམ་པ་བསྟན་པའོ། །
རིགས་ཀྱི་བུ་རྣམ་པར་གྲོལ་●བའི་ལུས་ཞེས་བརྗོད་པར་བྱ་སྟེ་ཞེས་བྱ་བ་ལ་སོགས་་
པས་ནི་དེ་བཞིན་གཤེགས་པས་ཡང་དག་པར་བཤད་པ་སྟོན་ཏོ། །འདི་ཡང་རྣམ་
པ་གཉིས་ཏེ། རྣམ་པར་གྲོལ་•བའི་མཚན་ཉིད་མདོར་བསྟན་པ་དང་། བྱེ་་
བྲག་གི་མཚན་ཉིད་བསྟན་པའོ། །འདི་ནི་དང་པོ་མདོར་བསྟན་པ་སྟེ། འདི་་་
69-251