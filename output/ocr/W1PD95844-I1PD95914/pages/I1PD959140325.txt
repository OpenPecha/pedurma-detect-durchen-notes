२९८
བསྟན་འགྱུར། མདོ་སྡེ། ༼ད༽ ༡༣༥ A
སྤྱོད་པ་ཉིད་དེ་ནི་འདི་སྐད་དུ་འདོད་པའི་ཁམས་ཀྱི་སྡུག་བསྔལ་གྱི་བདེན་པ་ཡོངས་
སུ་ཤེས་པས་སེམས་ཅན་དུ་འདུ་ཤེས་པ་ལས་བརྩམས་ཏེ་ཕྱི་རོལ་གྱི་སེམས་ཅན་་་
རྣམས་ལ་ལོག་པར་སྒྲུབ་●པའི་གནས་ཉིད་དུ་ཡོངས་སུ་ཤེས་པའི་ཕྱིར་རོ་ཞེས་་་
བསྟན་པར་འགྱུར་རོ། །ནང་མངོན་པའི་ང་རྒྱལ་དང་བྲལ་བའི་གནས་ཡོངས་སུ་
ཤེས་པའི་ཕྱིར་ཞེས་བྱ་བ་ནི་གཟུགས་ཀྱི་ཁམས་ཀྱི་ནང་གི་ལུས་སྡུག་བསྔལ་གྱི་བདེན་
པ་ཉིད་དུ་ཡོངས་སུ་ཤེས་པ་སྟེ། འདི་ལྟར་ཁམས་གོང་མ་གཉིས་ཀྱི་ཉོན་མོངས་པ་
ཐམས་ཅད་ནི་ནང་གི་ལུས་ལ་བརྟེན་ནས་འབྱུང་•བའི་ཕྱིར་ནང་མངོན་པའི་ང་་་་
རྒྱལ་དང་བྲལ་བའི་ཞེས་གསུངས་སོ་ཞེའོ། །ཁ་ཅིག་ན་རེ་ཡོངས་སུ་ཤེས་པ་དང་་
པོ་གཉིས་ནི་འདོད་པའི་ཁམས་ཁོ་ནའོ【ཞེས་པའོ∶།
།ཡོངས་སུ་ཤེས་པ་གསུམ་པ་
ནི་ཁམས་གོང་མ་གཉིས་ཤེས་པའོ་ཞེས་ཟེར་ཏེ། གཞན་ནི་སྔ་མའི་བཤད་པ་
བཞིན་ཁ་ཅིག་ན་རེ། གསུམ་པོ་དག་ནི་གོ་རིམས་བཞིན་དུ་ཁམས་གསུམ་པོ་དག་
གི་སྡུག་བསྔལ་ཡོངས་སུ་ཤེས་པ་ཡིན་ནོ་ཞེས་ཟེར་རོ། །དེ་ལྟར་རྣམ་པ་དུ་མར་་་
བཤད་པ་ཡོད་ཀྱང་། སློབ་དཔོན【ཧྱན་ཙང་•གིས་ནི་རྣལ་འབྱོར་སྤྱོད་
འགྲེལ་པ་དང་གཏུགས་ནས་བཤད་པ་གཉིས་པ་བཟང་བར་བཤད་དོ། །བསྒོམ་•
པའི་གནས་ཀྱི་དངོས་པོ་དང་། མངོན་དུ་བྱ་བའི་དངོས་པོ་དང་། བསྒོམ་•པའི་་་
དངོས་པོའོ་ཞེས་བྱ་བ་ནི་གཉིས་པ་ཀུན་འབྱུང་བ་•སྤང་བ་དང་། འགོག་པ་མངོན་
དུ་བྱ་བ་དང་། ལམ་བསྒོམ་•པའི་དངོས་པོ་བསྟན་པ་སྟོན་ཏོ། །འདི་ཡང་ཀུན་་
འབྱུང་བའི་བདེན་པ་ནི་བསྒོམ་པ་མི་མཐུན་པའི་ཕྱོགས་ཀྱི་ཉོན་མོངས་པ་གཉིས་་
ཡིན་པའི་ཕྱིར་བསྒོམ་པའི་གནས་ཀྱི་དངོས་པོ་ཞེས་བྱའོ། །འགོག་པ་ནི་འདུས་མ་
བྱས་པ་ཡིན་པས་མངོན་དུ་བྱ་བའི་དངོས་པོ་ཞེས་བྱའོ། _ །འཕགས་པའི་ལམ【ནི་་
བསྒོམ་•པའི་དངོས་པོ་ཞེས་བྱ་སྟེ། དེའི་ཕྱིར་མདོ་དང་བསྟན་བཅོས་དག་ལས།
69-298