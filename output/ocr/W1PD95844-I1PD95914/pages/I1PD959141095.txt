१०७७
བསྟན་འགྱུར། མདོ་སྡེ། ༼ན༽ ༡༣༦
པར་སྒྲོ་འདོགས་པའོ། །མེད་པའི་དངོས་པོར་སྒྲོ་འདོགས་པ་ནི་རྡུལ་ཕྲ་མོ་ལས་་
བརྩམས་པའི་ཡན་ལག་ཅན་དང་། ཡོན་ཏན་དང་། ལས་དང་། སྤྱི་དང་།
ཁྱད་པར་དང་། འབྲེལ་པ་དང་ཚིག་གི་དོན་དྲུག་ཏུ་འབྲུམ་བུ་ཟ་བ་པ་རྣམས་་
རྟོག་གོ། །ཚད་མ་དང་། གཞལ་བ་མ་གཏོགས་པ་དོགས་པ་དང་། དགོས་
པ་དང་། གྲུབ་པའི་མཐའ་དང་། དཔེ་དང་། ཡན་ལག་དང་། རྟོག་པ་
དང་། ངེས་པ་དང་། རྩོད་པ་དང་། ཟུག་ཟུག་ཏུ་སྨྲ་བ་དང་། མཐོ་་་
བཙམས་པ་དང་། རྒྱུ རྒྱུར་སྣང་བ་དང་།
ཀླན་ཀ་དང་། རིགས་དང་ཚར་་་
གཅོད་པའི་གནས་རྣམས་རྐང་མིག་གི་སློབ་མ་རྣམས་ཀྱིས་མེད་པ་ལ་སྒྲོ་འདོགས་་
པའོ༑ །གྲངས་ཅན་རྣམས་ཀྱིས་དེ་ཁོ་ན་ཉིད་•ཉི་ཤུ་རྩ་ལྔ་ནི་མེད་པ་ལ་སྒྲོ་་
འདོགས་པའོ●། །སྐྱེས་བུའི་རང་བཞིན་ནི་ཚོར་བ་ཅན་ཏེ། བདེ་བ་དང་སྡུག་
བསྔལ་བ་ལ་སོགས་པའི་ཡུལ་དུ་ལོངས་སྤྱོད་པས་ན་རྣམ་པ་སྣ་ཚོགས་ཀྱི་རྒྱུན་གྱིས་•
གཟུགས་ལ་རྟག་པ་●མི་རིགས་སོ། །སེམས་ཅན་དང་། རྡུལ་དང་། མུན་པ་
རྣམས་མཉམ་པའི་དུས་ན་གཙོ་བོ་སྟེ། དེ་ཡང་རྟག་ཅིང་མ་སྐྱེས་སོ་ཞེས་པ་རིམ་་
པའི་ཁྱད་པར་དུ་དབྱེ་བས་•ན་ཤིང་དང་ཐལ་བ་ལ་སོགས་པ་བཞིན་དུ་གཙོ་བོ་རིག་
པ་མེད་པས་•བློ་དང་། ཡིད་དང་། ང་རྒྱལ་ཆུད་པའི་རང་བཞིན་•རྣམས་མི་
རུང་ངོ་། །སྤྱིའི་དོན་མེད་པར་ཡང་སྒྲ་ལ་སོགས་པ་ཡུལ་དེ་ཙམ་ལྔ་དང་། བློའི་
དབང་པོ་ལྔ་དང་། ལས་ཀྱི་དབང་པོ་རྣམས་ཀྱང་མི་རུང་བ་ནི་རྨི་ལམ་དང་མིག་་
འཕྲུལ་ལ་སོགས་པ་བཞིན་དུ་ཆུད་པའི་རང་བཞིན་གྱི་•སྣང་བ་ཉིད་དོ། །དེ་་
བཞིན་དུ་རྫས་དང་། ཡོན་ཏན་ལ་སོགས་པ་དེ་ལྟ་བུར་དེ་དག་གི་ཁྱད་པར་་་
ཡོངས་སུ་ཤེས་པས་ཀྱང་ཐར་པར་•མི་རུང་སྟེ། རྩྭ་སྟན་དང་རྩིག་པ་ལ་སོགས་
པའི་ཁྱད་པར་ཡོངས་སུ་ཤེས་པ་བཞིན་ནོ། །ཀྵ་པ་ན་ཀ་མེད་པར་སྒྲོ་བཏགས་་
69-1066