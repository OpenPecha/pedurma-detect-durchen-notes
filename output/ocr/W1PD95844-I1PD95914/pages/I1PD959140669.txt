७८२
བསྟན་འགྱུར། མདོ་སྡེ། ༼རྡ༽ ༡༣༥
ལས་ལུང་བསྟན་པ་སྟེ། དགེ་སློང་མ་དང་ལྷའི་བུ་མོ་ལ་སོགས་པ་ལུང་བསྟན་པ་་
དང་། རྒྱུ་དང་ལྡན་པ་ཙམ་ལས་ལུང་བསྟན་པ་སྟེ། སེམས་ཅན་ཐམས་ཅད་ལ་•
སངས་རྒྱས་ཀྱི་རང་བཞིན་ཡོད་པར་ལུང་བསྟན་པ་སྟེ།
ཞིབ་ཏུ་མདོ་འདི་ཉིད་ཀྱི་
སོ་སོའི་ལེའུ་ལས་འབྱུང་བ་བཞིན་དུ་སྦྱར་རོ། །དོགས་པ་བསལ་•བ་ནི་འཕགས་་
པ་ཉན་ཐོས་པ་རྣམས་ལུང་བསྟན་པ་ངེས་པར་སངས་རྒྱས་སུ་འགྲུབ་པ་ཡིན་ནམ།
ཐབས་ཀྱིས་•བསྟན། དེ་སྟེ་ངེས་པར་འགྲུབ་པ་ཡིན་ན་ནི་བྱང་ཆུབ་སེམས་་་
དཔའི་སྤྱོད་པ་རླབས་•པོ་ཆེ་དེ་སྙེད་•སྤྱད་ཀྱང་ཅི་དགོས། དེ་སྟེ་ངེས་པར་་་
འགྲུབ་པ་མ་ཡིན་ན་ནི་འགྲུབ་པར་ཅིའི་ཕྱིར་ལུང་བསྟན། དེ་ནི་འཕགས་པ་ཉན་
ཐོས་པ་རྣམས་ཐེག་པ་ཆེན་པོར་ངེས་པའི་སེམས་•བསྐྱེད་པ་ལ་དགོངས་ཏེ་ལུང་་་་
བསྟན་གྱི་གྲུབ་ཟིན་པའི་རང་བཞིན་ལས་ལུང་བསྟན་པ་མ་ཡིན་པ་དང་། ཡང་དེ་
བཞིན་གཤེགས་པས་ཐེག་པ་གསུམ་མཉམ་པ་སྟེ། ཐེག་པ་གཅིག་པོར་བསྡུ་ཞིང་་
ཆོས་ཀྱི་སྐུ་དང་། འཕགས་པ་ཉན་ཐོས་པས་•ལུས་སུ་ཡང་མཉམ་པ་ཉིད【པས་་
ལུང་●བསྟན་པ་ཡིན་གྱི། སྤྱོད་པ་དང་ཡོན་ཏན་ཐམས་ཅད་རྫོགས་པའི་སྒོ་ནས་
ལུང་བསྟན་པ་མ་ཡིན་ནོ། །མདོ་ལས་ཤཱ་རིའི་བུ་དེའི་ཚེ་ན་ཞེས་པ་ནས་ལྷ
མང་པོས་རབ་ཏུ་གང་ཞེས་པའི་བར་དུ་ནི་ཕྱིའི་ཞིང་རྒྱན་དམ་པ་དང་ལྡན་པ་སྟེ∶།
ཞིང་རྣམ་པར་དག་པའོ། །དེ་ལ་ཡང་དགའ་•བ་འབའ་ཞིག་གིས་བསྐྱེད་པའི་་་་
ཕྱིར་རྡུལ་མེད་པའི་ཕྱིར་●ཞིང་ཞེས་བྱ་སྟེ། དྲི་མའི་སྐྱོན་མེད་པའོ། །ང་རྒྱལ་གྱི་
སེམས་སྤངས་པས་ན་•མཉམ་ཞིང་མཐོ་དམན་མེད་པ་དང་། སེམས་ཅན་གྱི་་་
སེམས་རྣམ་པར་དག་པ་ཕྱིར་ཞིང་རྣམ་པར་དག་པ་རྒྱན་སྣ་ཚོགས་ཀྱིས་བརྒྱན་པ་་
དང་། གསོད་པ་དང་འཕྲོག་•པའི་སེམས་དང་བྲལ་བའི་ཕྱིར་བདེ་བ་སྐྱིད་པ་་
ནད་དང་མུ་གེ་མེད་པའི་ཞིང་དང་། སྡིག་པའི་བཤེས་གཉེན་དང་བྲལ་བའི་ཕྱིར་
69-642