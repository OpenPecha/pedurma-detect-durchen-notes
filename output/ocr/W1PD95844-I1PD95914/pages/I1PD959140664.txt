དམ་པའི་ཆོས་པདྨ་དཀར་པོའི་འགྲེལ་པ་བཞུགས།
७३
དུ་སྦྱར་བ་ལ་མི་འགལ་བའི་ཕྱིར་ཐེ་ཚོམ་དང་བྲལ་བའོ། །མདོ་ལས། དེ་ལྟར་་
བདག་ལ་སངས་རྒྱས་བྱེ་བ་སྟོང༌། །ཞེས་པ་ནས། ཤིན་ཏུ་སྟོན་པར་འགྱུར་་
ཞིང་ད་•ལྟར་འཆད། །ཞེས་•པའི་བར་དུ་ནི་འདིས་དུས་གསུམ་གྱི་དེ་བཞིན་་
གཤེགས་པ་ཐབས་མཁས་པས་ཆོས་སྟོན་པ་ལ་ལུགས་མཐུན་པ་སྟོན་ཏེ། ཚིག་་་
དང་པོ་ནི་འདས་པ་དང་སྦྱར།
དེའི་འོག་མ་ནི་མ་འོངས་པ་དང་ད་ལྟར་གྱི་དང་
སྦྱར་ཏེ། དུས་གསུམ་གྱི་དེ་བཞིན་གཤེགས་པ་ཆོས་སྟོན་པ་ལ་དྲང་བ་དང་ངེས་
【པའི་དོན་•སྟོན་པ་གཞུང་ལུགས་མཐུན་པའི་ཕྱིར་ཐེ་ཚོམ་དང་བྲལ་བའོ། །མདོ་
ལས།༑ དེ་ལྟར་ཁྱོད་ནི་སྤྱོད་པ་ཅི་འདྲ་བ། །ཞེས་པ་•ནས། ཆོས་ཀྱི་འཁོར་
ལོ་ཅི་འདྲ་ཁྱོད་ཀྱིས་མཁྱེན། །ཞེས་པའི་བར་དུ་ནི་དུས་གསུམ་གྱི་སངས་རྒྱས་ཀྱང་
མཚུངས་པའི་སྒོ་ནས་ཐེ་ཚོམ་བྲལ་བ་སྟོན་ཏེ། དང་པོ་བལྟམས་པ་དང་ཁབ་ནས་
བྱུང་བའི་བར་དུ་ནི་སྐུའི་སྤྱོད་པ་བསྟན་ཏོ། །འཕགས་པའི་ལམ་བརྙེས་པས་ནི་་་
ཐུགས་ཀྱི་སྤྱོད་པ་བསྟནན་ཏོ། །ཆོས་ཀྱི་འཁོར་ལོ་བསྐོར་བས་ནི་གསུང་གི་སྤྱོད་པ་་
བསྟན་ཏོ།
།དེ་ལྟར་སྟོན་པ་ལ་འཁྲུལ་པ་དང་འགལ་བ་མེད་པའི་ཕྱིར་ཐེ་ཚོམ་་
བསལ་ཏོ། །མདོ་ལས། ཇི་ལྟར་ཁྱོད་ཀྱིས་•ཆོས་བཤད་གནས་པ་ལས། །
ཞེས་པ་ནས། བདག་ཉིད་དེ་ལྟར་སེམས་ལ་ཐེ་ཚོམ་སྐྱེས། །ཞེས་པའི་བར་དུ་་
ནི་དེ་བཞིན་གཤེགས་པའི་གསུང་རབ་དང་། བདུད་ཀྱི་ཚིག་མི་འདུ་•བ་ལས་ཐེ་
ཚོམ་དང་བྲལ་བ་•བསྟན་ཏོ། །མདོ་ལས། གང་ཚེ་འཇམ་ཞིང་ཟབ་མོ་སྙན་པ་
ཡི།༑ །ཞེས་པ་ནས། ཐེ་ཚོམ་དང་བྲལ་ཡེ་ཤེས་གནས།
།ཞེས་པའི་བར་དུ་ནི་
འདིས་ཉོན་མོངས་པ་ཟད་པས་དགའ་བ་སྐྱེ་བ་བསྟན་ཏེ། ཐུགས་རྗེས་འདྲེན་་
པའི་གསུང་ནི་འཇམ་པའོ། །འབྲུག་སྒྲ་ལྟ་བུས་རྒྱང་དུ་ཐོས་པར་བྱེད་པ་ནི་ཟབ་
པའོ།༑ །ཀ་ལ་པིང་ཀའི་སྒྲ་ལྟ་བུ་ཡིད་དུ【འོང་བ་•ནི་སྙན་པའོ། །དྲང་བའི་་
69-637