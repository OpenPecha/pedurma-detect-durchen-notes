クロかく
བསྟན་འགྱུར། མདོ་སྡེ། ༼ནི༽ ༡༣༦
ཐམས་ཅད་མཁྱེན་པས་རྣམ་པར་དབྱེ་བར་གསུངས་པ། བློ་གྲོས་ཆེན་པོ་དེ་ལ་་
མཚན་ཉིད་སྟོང་པ་ཉིད་གང་ཞེ་ན།
འདི་ལྟ་སྟེ། དངོས་པོ་ཐམས་ཅད་ནི་རང་
དང་སྤྱིའི་མཚན་ཉིད་ཀྱིས་སྟོང་ངོ་། །བློ་གྲོས་ཆེན་པོ་ཕན་ཚུན་དུ་འདུས་པ【ལ་་
ལྟོས་•པ་དང་། རབ་ཏུ་དབྱེ་བའི་ཁྱད་པར་མེད་པའི་ཕྱིར་དང་། སྤྱིའི་མཚན་
ཉིད་ནི་•འཇུག་པ་མེད་དེ། བློ་གྲོས་ཆེན་པོ་བདག་དང་། ཕ་རོལ་དང་།
གཉིས་ཀ་མེད་པའི་ཕྱིར་མཚན་ཉིད་མེད་པས་ན་དེའི་ཕྱིར་དངོས་པོ་ཐམས་ཅད་་
མཚན་ཉིད་སྟོང་པ་ཞེས་བྱའོ་ཞེས་པ་ལ་རང་གི་མཚན་ཉིད་ནི་བདག་གི་མཚན་་་་
ཉིད་དེ། ཇི་ལྟར་འབྱུང་བ་རྣམས་ཀྱིས་•རང་གི་མཚན་ཉིད་ནི་སྲ་བ་དང་།
གཤེར་བ་དང་། དྲོ་བ་དང་། གཡོ་བ་རྣམས་དང་། སྤྱིའི་མཚན་ཉིད་ནི་རིག་
པར་བྱའོ། །དེ་དག་ནི། གཟུགས་ནི་རྡུལ་ཕྲན་གཞིགས་པ་ན། ། རྡུལ་ཕྲན་ཆ་
ནི་མེད་པ་སྟེ། །ཞེས་པ་སྟེ། སྦོམ་པོ་དང་། ཕྲ་མོ་ཕྱོགས་ཀྱི་ཆ་ཐ་དད་པར་
འབྱེད་པས་དབྱེ་བ་ན་ཕྱི་རོལ་•ཉིད་དུ་མེད་པས་ཇི་ལྟར་ན་སྟོང་པ་ལ་རང་དང་་་་
སྤྱིའི་མཚན་ཉིད་ཡོད་པར་རིགས། འདུས་པ་ལྟོས་"པ་ན་ཡང་མཚན་ཉིད་ཇི་་་
ལྟར་ན་རིགས་ཏེ། འདུས་པ་རྣམ་པར་ཕྱེ་བ་ན་ཁང་པ་དང་།
སྡེ་དང་ནགས་
ཚལ་ལ་སོགས་པ་བཞིན་དུ་སྟོང་པ་ཉིད་དེ་དེ་བས་ན་སྦོམ་པོ་དང་། ཕྲ་མོའི་་་་
མཚན་ཉིད་ལ་རབ་ཏུ་དབྱེ་བའི་ཁྱད་པར་མེད་དོ། །རབ་ཏུ་དབྱེ་བའི་ཁྱད་པར་་
མེད་པའི་ཕྱིར་ཡང་བདག་དང་། ཕ་རོལ་དང་། གཉིས་ཀ་མེད་པས་མཚན་་་
ཉིད་གནས་པ་མེད་དོ། །ནང་དང་ཕྱི་རོལ་གྱི་རྣམས་ལ་བདག་དང་། ཕྱི་རོལ་
དང་།
གཉི་གའི་རང་བཞིན་མེད་པའི་ཕྱིར་གཟུང་བ་དང་།
འཛིན་པའི་་་
དངོས་པོར་རང་གི་མཚན་ཉིད་མ་གྲུབ་པོ། །གཉིས་ཀྱི་རྣམ་པའི་རང་བཞིན་མེད་
པ་ཉིད་ལ་མཚན་མའི་གནས་དང་། མཚན་མའི་དངོས་པོ་ཀུན་རྟོག་པར་བྱེད་དེ།
69-1078