འཕགས་པ་ལང་ཀར་གཤེགས་པའི་འགྲེལ་པ།
१२२५
འཛིན༑ །ཞེས་སོ། །སངས་རྒྱས་པ་རྣམས་ཀྱི་ཁྱད་པར་ནི་སྣང་བ་དང་རྣམ་་་
པར་རྟོག་པའི་དོན་གཅིག་ཏུ་བྱས་ཏེ། རབ་རིབ་ཅན་●གཉིས་ཀྱིས་ཟླ་བ་གཉིས་
སུ་ནོར་བའི་ཚུལ་དུ་དེ་ལ་གདོན་མི་ཟ་བར་འཇུག་པའི་ཕྱིར་དེས་ན་དོན་དམ་པར་
སྒྲ་དང་དོན་གཉིས་སྒྲ་ཚངས་པར་སྨྲ་བ་ལྟ་བུར་ཐ་དད་པ་མེད་དེ། སྒྲ་དོན་ཐ་་་
དད་པ་མ་ཡིན་ཀྱང་ཐ་སྙད་དུ་བྱེད་པ་ཐ་དད་དོ། །གང་ན་སྒྲ་དང་དོན་དག་དེ་
ཁོ་ན་ཉིད་གཉིས་པ་དེར་མཉམ་པར་གནས་པའོ།
།བར་ཏི་ཀ་བྱེད་པས་ཀྱང་སྒྲུབ་
པར་བྱེད་པ། སྦྱོར་ཞིང་ཐ་དད་མེད་པ་ནི། །དོན་དམ་དོན་ནི་བདག་ཉིད་ཀྱིས༎
གཟུགས་ནི་གཅིག་དང་དུ་མ་པར། །དེ་ནི་བློ་ཡིས་འཁྲུལ་པ་འོ། །ཞེས་སོ། །
ཐམས་ཅད་མཁྱེན་པས་སྣང་བ་ཐ་དད་པའི་ཕྱིར་སྒྲ་དང་དོན་ཐ་དད་པར་སྟོན་པ།
དེ་ལ་བློ་གྲོས་ཆེན་པོ་དོན་གང་ཞེ་ན། འདི་ལྟ་སྟེ། བྱང་ཆུབ་སེམས་དཔའ་་
སེམས་དཔའ་ཆེན་པོ་གཅིག་པུ་དབེན་པར་སོང་ནས་ཐོས་པ་དང་། བསམ་པ་་་་
དང་། བསྒོམ་པའི་ཤེས་•རབ་ཀྱིས་མྱ་ངན་ལས་འདས་པའི་གྲོང་ཁྱེར་དུ་འགྲོ་་་་
བའི་ལམ་རང་གི་བློས་བག་ཆགས་ཀྱི་གནས་རབ་ཏུ་གྱུར་པ་སྔོན་དུ་འགྲོ་བ་སོ་སོ་•
རང་གིས་རིག་པ། འཕགས་པའི་སྤྱོད་ཡུལ་ལས་●དང་། སའི་གནས་གཞན་གྱི་
བྱེ་བྲག་དང་•དོན་གྱི་མཚན་ཉིད་འཇུག་པ་རབ་ཏུ་འཐོབ་•ན། དོན་ལ་མཁས་་
པ་མ་•ཡིན་ནོ་ཞེས་བྱ་བ་•ཚིག་གི་དབང་པོའི་དབྱངས་ཐོབ་པའི་ཤེས་རབ་ཀྱིས་་་་
དོན་ཐམས་ཅད་ལ་མི་རྟག་པ་དང་། བདག་མེད་པ་དང་། མི་མཛེས་པ་•དང་།
སྟོང་པའི་རྣམ་པར་འཇུག་པར་བྱེད་དོ། །སེམས་པ་ཡང་གང་ཡོད་པ་དེ་སྐད་ཅིག་
པ་དང་། ཐམས་ཅད་སྟོང་པ་དང་། བདག་མེད་པ་སྟེ། ཐལ་མོའི་སྒྲ་དང་།
རྨི་ལམ་དང་། མིག་འཕྲུལ་དང་། རབ་རིབ་དང་། མིག་ཡོར་དང་།
གཟུགས་བརྙན་ལ་སོགས་པ་བཞིན་ཏེ། ཕུང་པོར་གནས་པ་མེད་པ་དང་།
69-1225