འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
१८५
མཚན་ཉིད་དེ། ངེས་པར་དམ་བཅས་པའི་དོན་བསྒྲུབ་པར་མི་ནུས་པའི་ཕྱིར་རོ། །
ཡང་དེ་ལས་གཞན་པ་དང་མི་མཐུན་པར་དམིགས་པའི་མཚན་ཉིད་དཔེ་དང་་་
བཅས་པ་ལས་ཡང་ཐམས་ཅད་མཐུན་པར་དམིགས་པའི་མཚན་ཉིད་ཡོད་པས་ཞེས་
བྱ་བ་ལ་སོགས་པས་ནི་གཉིས་པ་མཚན་ཉིད་དེ་ལས་གཞན་པ་དང་ནི་མཐུན་པར་་
དམིགས་པའི་མཚན་ཉིད་དང་། ཡོངས་སུ་གྲེགས་●པ་མ་ཡིན་པའི་མཚན་ཉིད་་
རྣམ་པར་བཤད་པ་སྟེ། འདི་ནི་དེ་ལས་གཞན་པ་དང་མི་མཐུན་པར་དམིགས་་་་
པའི་མཚན་ཉིད་རྣམ་པར་བཤད་པའོ། །འདི་ཡང་ཚིག་ཚང་བར་བྱས་ཏེ་བརྗོད་
ན་འདི་སྐད་དུ་•ཕྱོགས་ཐ་དད་པ་ཆ་གཅིག་འཇུག་པ་དང་། ཕྱོགས་མཚུངས་པ་
ཀུན་འཇུག་པ་དང་། གཉི་གའི་ཕྱོགས་ཀྱི་ཆ་གཅིག་འཇུག་པའི་དོན་བསྡུས་པ་་་་
ཡིན་ནོ་ཞེས་བརྗོད་པར་བྱ་སྟེ། གོང་མ་བཞིན་དུ་རིག་པར་བྱའོ། །རྒྱུ་དང་་
རྐྱེན་དེས་ན་དེ་གྲུབ་པར་བྱ་བ་ལ་གཅིག་ཏུ་མ་ངེས་པའི་ཕྱིར་ཡོངས་སུ་གྲེགས་•པའི་
མཚན་ཉིད་ཅེས་བྱའོ་ཞེས་བྱ་བ་ནི་གཉིས་པ་ཡོངས་སུ་གྲེགས་•པའི་མཚན་ཉིད་་
རྣམ་པར་བཤད་པ་སྟེ། ང་མ་བཞིན་དུ་རིག་པར་བྱའོ། །ཡོངས་སུ་མ་གྲེགས་•
པའི་ཕྱིར་ལེགས་པར་སོ་སོར་བརྟགས་པའི་རིགས་པ་མ་ཡིནན་ཏེ། ཡོངས་སུ་མ་་
དག་པའི་ཕྱིར་བརྟེན་པར་མི་བྱའོ་ཞེས་བྱ་བ་ནི་གཉིས་པ་མི་བརྟེན་པར་•བསྐུལ་
བའོ།༑ །གོང་དུ་བསྟན་པའི་རིགས་པ་དང་སྦྱར་ན་ཐམས་ཅད་མཐུན་པར་་
དམིགས་པའི་མཚན་ཉིད་དང་། ཐམས་ཅད་མི་མཐུན་པར་དམིགས་པའི་མཚན་
ཉིད་ཀྱང་ཡོངས་སུ་གྲེགས་●པ་མ་ཡིན་ན་ཅིའི་ཕྱིར་མདོ་ལས་དེ་སྐད་དུ་མ་གསུངས་
ཤེ་ན། སྨྲས་པ། ངེས་པའི་རིགས་•པ་ལས་མ་བསྟན་པ་ནི་མདོར་བསྡུས་པའི་
ཕྱིར་མ་གསུངས་སོ། །གཞན་ཡང་མདོའི་ཚིག་འདིས་སྔ་མ་ལྔ་པོ་དག་ཚང་བར་་་
བསྡུས་ནས་ཡོངས་སུ་གྲེགས་●པ་ཡིན་པ་ཉིད་དུ་རབ་ཏུ་བསྟེན་•ཏེ། དེ་ལས་་་
69-385