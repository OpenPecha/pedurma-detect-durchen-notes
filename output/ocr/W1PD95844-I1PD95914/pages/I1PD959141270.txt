འཕགས་པ་ལང་ཀར་གཤེགས་པའི་འགྲེལ་པ།
༡༢༤༡
བཞིན་ན་ནི་ཐམས་ཅད་ཀྱིས་ཡང་དག་པར་•མཐོང་བ་ཡིན་ནོ། །ཆོས་རྣམས་་
ཐམས་ཅད་ཅེས་བྱ་བ་ལ་སོགས་པ་ལ་ཆོས་ཐམས་ཅད་ནི་གཟུགས་ལ་སོགས་པ་སྟེ།
འཛིན་པ་དང་གཟུང་•བའི་རྣམ་པས་མེད་པའི་ཕྱིར་རོ། །དེ་ལྟ་བས་ན་དེ་དག་
ལ་ཉོན་མོངས་པ་དང་། དག་པ་མེད་དེ་འཁྲུལ་བའི་རྣམ་པའི་ཕྱིར་ཏེ། རྨི་་
ལམ་དུ་ཀུན་ནས་ཉོན་མོངས་པ་དང་དག་པ་བཞིན་ནོ། །སོ་སོར་སྣང་བ་ཙམ་དུ་
དེ་དག་ནི་གཟུགས་བརྙན་ལ་སོགས་པ་བཞིན་ཏེ●། _ མཐོང་བ་དང་མི་མཐོང་བ་
ལས་དངོས་པོ་དང་དངོས་པོ་མེད་པའོ། །ཇི་ལྟར་འཕགས་མ་▪ཤེས་རབ་ཀྱི་ཕ་་་
རོལ་ཏུ་ཕྱིན་པ་ལས་འབྱུང་བ་རབ་འབྱོར་ཆོས་ཐམས་ཅད་ནི་བཅིངས་པ་ཡང་མེད།
དགྲོལ་•བ་ཡང་མེད་པ་སྟེ། བརྟགས་•པའི་བདག་དང་། བདག【གི་བ་རྣམས་
ཀྱི་•དངོས་པོ་མེད་པས་ན་འཆིང་བ་དང་བཀྲོལ་•བ་མེད་དེ། རི་བོང་གི་རྭ་དང་
མོ་གཤམ་གྱི་བུ་ལ་སོགས་པ་བཞིན་ནོ། །གཞན་གྱི་དབང་རྣམས་ནི་སྐྱེ་བའི་རང་་
བཞིན་མེད་དེ། རང་བཞིན་གྱིས་རྨི་ལམ་གྱི་ཐར་པ་བཞིན་ནོ།
།རང་བཞིན་་་
གྱིས་འོད་གསལ་བའི་ཆུད་པ་རྣམས་གློ་བུར་གྱི་གཉིས་ཀྱི་རྣམ་པར་སྟོང་པ་ཉིད་དོ། །
དེ་དག་རིན་པོ་ཆེ་དང་གསེར་ལ་སོགས་པ་བཞིན་དུ་རང་བཞིན་གྱི་•དྲི་མ་དང་་་
འབྲེལ་པ་ལས་རྣམ་པར་དག་པར་འགྱུར་བ་ནི་མ་ཡིན་ཏེ●། དེས་ན་ཆོས་་་
ཐམས་ཅད་ལ་ཀུན་ནས་ཉོན་མོངས་པ་མེད་པ་དང་། རྣམ་པར་དག་པ་མེད་་
དོ་ཞེས་དགོངས་ནས། རབ་འབྱོར་ཆོས་ཐམས་ཅད་བཅིངས་པ་མེད་པ་དང་།
བཀྲོལ་བ་མེད་པའོ་ཞེས་སོ། །འཕགས་པ་ལང་ཀར་གཤེགས་པ་ཡེ་ཤེས་དཔལ་་
བཟང་པོས་སྦྱར་བའི་ལེའུ་གསུམ་པ་ལས་སྒྲ་ཇི་བཞིན་པའི་དོན་ལ་དགོངས་པ་་་
དཔྱད་•པ་དྲུག་པའོ།། P!
69-1241