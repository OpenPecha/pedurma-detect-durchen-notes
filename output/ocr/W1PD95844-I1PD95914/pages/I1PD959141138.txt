འཕགས་པ་ལང་ཀར་གཤེགས་པའི་འགྲེལ་པ།
7700
དང་སྒྲ་ལྟ་ཅི་སྨོས། ཇི་ལྟར་དབུ་མའི་གཙུག་ལག་ཏུ་ས་དང་པོའི་དབང་པོས་་་་་
གསུངས་པ། གང་གིས་དངོས་པོ་མཐོང་བ་དང་། །མེད་པར་མཐོང་བ་བློ་ཆུང་
རྣམས༑ །ཉེར་ཞི་ཞི་བ་བལྟ་བྱ་བ། །དེ་དག་གིས་ནི་མི་མཐོང་ངོ་། །རྣམ་་་
རྟོག་མེད་ཅིང་སྣང་བ་མེད།
མད་ཅང་སྣང་བ་
།སྤྲོས་པ་རྣམས་ཀྱིས་•མ་སྤྲོས་པ། །འདི་ནི་འཇིག་
རྟེན་མགོན་རྣམས་ཀྱིས།
།སངས་རྒྱས་བསྟན་པ་བདུད་རྩི་འོ།
།རྣམ་པར་རྟོག་
པ་དང་བཅས་པ་དང་། རྣམ་པར་རྟོག་པ་མེད་པ་ལ་སོགས་པའི་ཆོས་རྣམས་ནི་་
སེམས་ཉིད་ལ་རིགས་ཏེ། དེས་ན་དངོས་པོ་དང་དངོས་པོ་མེད་པའི་རྣམ་པར་་་་
རྟོག་པ་སྤངས་ཏེ། མི་གཉིས་པ་ཡང་སེམས་ཉིད་ལ་རིགས་སོ། །ཇི་ལྟར་འདི་་
ཉིད་དུ་གསུངས་པ། སྤྲོས་ལས་འདས་པ་མི་གཉིས་པ། །ཡང་དག་སངས་རྒྱས་
སྤྲོས་པར་བྱེད། །དེ་དག་སྤྲོས་ཉམས་གླེན་པ་རྣམས། །དེ་བཞིན་གཤེགས་པ་མི་
མཐོང་ངོ་། །སྟོང་པ་ཞེས་པར་སྨྲ་མི་བྱ། །མི་སྟོང་པར་ཡང་མ་ཡིན་ཏེ། །
གཉིས་དང་མི་གཉིས་ཞེས་པ་ཡང་། །ཞི་ལ་རྣམ་པ་ག་ལ་ཞིག །དེ་བས་ན་་་
དངོས་པོ་དང་དངོས་པོ་མེད་པར་རྣམ་པར་མི་རྟོག་པའི་ཆུད་པ་ཉིད་དུ་དབུ་མའི་་
ཏིང་ངེ་འཛིན་ཏེ། ས་བདུན་དག་ནི་སེམས་ཡིན་་ཏེ། །སྣང་བ་མེད་པ་བརྒྱད་་
པ་འོ། །ས་གཉིས་དག་ནི་གནས་ཡིན་ཏེ། །ས་གཞན་ང་ཡི་རང་བཞིན་ནོ། །
ཕྱི་ཡི་དངོས་པོ་བསྩལ་•ནས་སུ། །ཤེས་པ་ཙམ་ལ་འཇུག་པ་། །འདི་ཉིད་
དབུ་མའི་ནན་ཏན་ཏེ། །ང་དང་གཞན་གྱིས་བསྟན་པ་འོ། །དངོས་པོ་མེད་་
དང་དངོས་མེད་མིན། །ཡོད་དང་མེད་པར་མི་དམིགས་པ།
།འདི་ནི་དབུ་མའི་
ནན་ཏན་ཏེ། །ང་དང་གཞན་གྱིས་བསྟན་པ་འོ། །ཞེས་སོ། །ཐམས་ཅད་་
མཁྱེན་པས་ལང་ཀར་གཤེགས་པར་ས་བདུན་གྱི་དབང་པོས་ཡེ་ཤེས་ལ་ཆགས་པ་་་་
ཡོངས་སུ་སྤངས་ཏེ། ས་བརྒྱད་ཀྱི་དབང་པོ་རྣམས་དངོས་པོ་དང་དངོས་པོ་མེད་
69-1109