འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
२०१
རྒྱལ་ཆེན་བཞིའི་•རིས་ཀྱི་འཁོར་དང་།
སུམ་ཅུ་རྩ་གསུམ་པའི་འཁོར་དང་།
བདུད་ཀྱི་འཁོར་དང་། ཚངས་པའི【འཁོར་ཏོ་•ཞེས་འབྱུང་བ་ཡིན་ཏེ། ལུང་
རིང་པོ་དང་ལུང་གཅིག་ལ་སྤྲོས་པ་དང་། འཕགས་པ་ཤེས་རབ་ཀྱི་ཕ་རོལ་ཏུ་་
ཕྱིན་པའི་འགྲེལ་པ་ལས། འཁོར་བརྒྱད་བཀོད་པ་ཡང་། རྣལ་འབྱོར་སྤྱོད་
པའི་ས་ལས་གསུངས་པ་དང་མཐུན་པར་བསྟན་ཏོ།
།མཚམས་རྣམ་པར་དགྲོལ་•
བའི་མདོ་དང་། དགོངས་པ་ཟབ་མོ་རྣམ་པར་དགྲོལ་●བའི་མདོ་ལས་ཚིག་ཅུང་
ཟད་ཐ་དད་ཀྱང་དངོས་པོ་དགུ་བསྟན་པ་ལ་ནི་དོན་མི་མཐུན་པ་མེད་དོ། །
བསྟན་བཅོས་རྣམ་པར་བཤད་པ་ལས། དངོས་པོ་དགུ་འབྱུང་བ་ཡང་མདོ་འདི་
ལས་གསུངས་པ་དང་མཐུན་ནོ། །ལྷ་དང་མི་དག་ལས་སོ་སོ་ནས་འཁོར་བཞི་་
བསྟན་པ་ལ་གཏན་ཚིགས་ཅི་ཡོད་ཅེ་ན། སྨྲས་པ། བསྟན་བཅོས་རྣལ་འབྱོར་
སྤྱོད་པའི་ས་ལས། རྒྱུ་རྣམ་པ་བདུན་གྱི་ཕྱིར་འཁོར་རྣམ་པ་བརྒྱད་རྣམ་པར་་་
གཞག་པ་ཡིན་ནོ་ཞེས་བཤད་དེ། དེའི་ཕྱིར་བསྟན་བཅོས་དེ་ཉིད་ལས། རྒྱུ་་
བཞིས་ནི་མི་རྣམས་ཀྱི་ནང་ན་དེ་བཞིན་གཤེགས་པའི་འཁོར་རྣམ་བཞིར་གཞག་•
པར་རིག་པར་བྱའོ། །རྒྱུ་གསུམ་གྱིས་ནི་ལྷར་གྱུར་པ་རྣམས[ཀྱི་འཁོར་བཞིར་•
རྣམ་པར་གཞག་•པར་རིག་པར་བྱ་སྟེ། བདག་པོའི་མཆོག་ཏུ་གྱུར་པའི་ཕྱིར་་
འཇིག་རྟེན་པ་རྣམས་ཡོན་གནས་སུ་བཀུར་བའི་ཕྱིར་དང་། གཞན་ལ་རག་མ་་
ལུས་པའི་ལོངས་སྤྱོད་ཀྱི་•འཚོ་བའི་ཕྱིར་དང་། ལོངས་སྤྱོད་ཐམས་ཅད་སྤངས་་
པའི་ཕྱིར་དང་། རྒྱུ་འདི་བཞི་ནི་མིར་གྱུར་པའི་ནང་ན་འཁོར་བཞིར་རྣམ་པར་་་
གཞག་•པར་རིག་པར་བྱའོ། །ས་གཞི་ལ་བརྟེན་པའི་མཐར་གྱུར་པའི་ཕྱིར་དང་།
འདོད་པའི་ཁམས་ཀྱི་མཐར་གྱུར་པའི་ཕྱིར་དང་། ངག་•གི་འདུ་བྱེད་ཀྱི་མཐར་
གྱུར་པའི་ཕྱིར་ནི་ལྷར་གྱུར་པ་རྣམས་ཀྱི་འཁོར་བཞིར་རྣམ་པར་གཞག་•པར་རིག་་
69-291