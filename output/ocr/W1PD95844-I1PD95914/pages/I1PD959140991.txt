کام
བསྟན་འགྱུར། མདོ་སྡེ། ༼ན༽ ༡༣༦
ན་སྨིག་རྒྱུའི་ཚིག་ནི་སྨིག་རྒྱུ་མེད་པའི་ཚིག་གོ། །གཟུགས་བརྙན་གྱི་ཚིག་དང་།
གཟུགས་བརྙན་མེད་པའི་ཚིག་ནི་ཕྱིའི་དོན་མེད་པས་ན་བཞིན་གྱི་གཟུགས་ཉིད་་
མེད་ན། དེ་ལས་གཟུགས་བརྙན་དུ་གྱུར་པ་ལྟ་ག་ལ་ཞིག་སྟེ། རྨི་ལམ་དུ་རྨི་
ལམ་གཞན་པ་ལྟ་བུ་བས་ན་གཟུགས་བརྙན་གྱི་ཚིག་ནི་གཟུགས་བརྙན་མེད་པའི་་་་
ཚིག་ཏུ་འགྱུར་རོ། །ཡང་ན་གཟུགས་ནི་ལུས་ཏེ། ཕྱིའི་དོན་མེད་པའི་ཕྱིར་དེ་་
ཡང་གཟུགས་མེད་པའི་ཚིག་གོ། །འཁོར་ལོའི་ཚིག་དང༌། འཁོར་ལོ་མེད་པའི་
ཚིག་ནི་འགལ་བ་ཉིད་ཡོངས་སུ་མ་གྲུབ་པ་▪སྟེ།
དེའི་ཚེ་དེའི་འབྲས་བུ་གཟུགས་
བརྙན་ནི་འཁོར་ལོ་མེད་པའི་ཚིག་གོ། །དྲི་ཟའི་ཚིག་དང་དྲི་ཟ་མ་ཡིན་པའི་ཚིག་
ནི་དྲི་ཟའི་གྲོང་ཁྱེར་ཕྱིའི་རྣམ་པར་གྲུབ་པ་མེད་པས་ན་དེ་ལས་ལྷག་པའི་དགོས་པ་
གྲུབ་པ་ལྟ་ཅི་སྨོས་ཏེ། དེས་ན་དྲི་ཟའི་ཚིག་ནི་དྲི་ཟ་མ་ཡིན་པའི་ཚིག་གོ། །
ལྷའི་ཚིག་དང་། ལྷ་མ་ཡིན་པའི་ཚིག་ནི་ཕྱིའི་དོན་མེད་པས་ན་ལྷའི་ཚིག་གནས་་
ནི་ལྷའི་ཚིག་མ་ཡིན་ནོ། །ཟས་སྐོམ་གྱི་ཚིག་དང་། ཟས་སྐོམ་མེད་པའི་ཚིག་ནི་
རྨི་ལམ་གྱི་དུས་ན་ཡང་ཟས་དང་སྐོམ་བཟའ་བཏུང་བར་འགྱུར་ཏེ། ཕྱིའི་དོན་་་་
མེད་པས་ན་དེ་ཡོད་པའང་མ་ཡིན་ཏེ། དེ་བས་ན་ཟས་སྐོམ་གྱི་ཚིག་འདི་*ཟས་་
སྐོམ་མེད་པའི་ཚིག་གོ། །འཁྲིག་པའི་ཚིག་དང་། འཁྲིག་པ་མེད་པའི་ཚིག་ནི་་
ལུས་ཡོད་ན་ནི་འཁྲིག་པར་ཡང་འགྱུར་ན། ཇི་ལྟར་ལུས་ནི། གཟུགས་ནི་རྡུལ་
ཕྲན་གཞིགས་པ་ན། །རྡུལ་ཕྲན་ཆ་ནི[ཡོད་པ་མིན∶། །དེ་ལྟ་བུར་ཕྱིའི་དོན་་་་
མེད་པས་ན། དེའི་ལུས་ཉིད་ལ་སྟོང་པར་མཐོང་ན། དེའི་ཚེ་མི་རྟག་པ་དང་།
བདག་མེད་པ་དང་། མཛེས་པ་མ་ཡིན་པ་དང་།
སྡུག་བསྔལ་བ་དང་། བདག་མེད་པ་དང་།
སྟོང་པར་བསྒོམས་•པས་འཁྲིག་པའི་ཚིག་ནི་འཁྲིག་པ་མ་ཡིན་པའི་ཚིག་ཏུ་ཁོང་དུ་
ཆུད་པར་འགྱུར་རོ། །ལྟ་བའི་ཚིག་དང་། ལྟ་བ་མེད་པའི་ཚིག་ནི་གཟུགས་ལ་
69-962