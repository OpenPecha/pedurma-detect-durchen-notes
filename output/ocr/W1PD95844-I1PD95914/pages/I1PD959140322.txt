འཕགས་པ་དགོངས་པ་ཟབ་མོ་ངེས་པར་འགྲེལ་པའི་མདོ་རྒྱ་ཆེར་འགྲེལ་པ།
२९५
ནི་འདི་ལྟ་སྟེ། འཇིག་རྟེན་པ་དང་། འཇིག་རྟེན་ལས་འདས་པ་དང་། ཟག་
པ་དང་བཅས་པ་དང་། ཟག་པ་མེད་པའི་རྣམ་པར་བྱང་བའི་ཆོས་རྣམས་གང་་་
ཡིན་པའོ། །རྣམ་པར་བྱང་བའི་ཕྱོགས་ལས་ནི་འདི་ནི་འཇིག་རྟེན་པའི་རྣམ་པར་་
བྱང་བའི་ཕྱོགས་བསྟན་པའོ།
།དམིགས་པ་ལ་ཉེ་བར་གཏོད་པའི་དངོས་པོ་•
ཞེས་བྱ་བ་ནི་འདོད་པའི་ཁམས་ཀྱི་ཐོས་པའི་ཤེས་རབ་སྟེ། བསྟན་པ་དག་ལ་་
སེམས་ཉེ་བར་གཏོད་པ་གང་ཡིན་པའོ། །ཡང་ན་བརྗོད་པར་བྱ་བའི་དོན་དང་།
དྲན་པ་ཉེ་བར་གཞག་པ་ཡུལ་ལ་སེམས་ཉེ་བར་གཏོད་པའོ།
།དེ་ཉིད་ལ་རྩོལ་་
བའི་དངོས་པོ་ཞེས་བྱ་བ་ནི་གཉིས་པ་བསམ་པའི་ཤེས་རབ་ཀྱི་དངོས་པོ་སྟོན་ཏོ། །
འདི་ལྟར་ཐོས་པའི་ཤེས་རབ་ཀྱི་ཡུལ་དེ་ཉིད་ལ་གཅིག་ཏུ་བདེན་པར་མཐོང་ནས་
ནན་ཏན་བརྩོན་འགྲུས་ཀྱིས་ཡིད་ལ་བྱེད་པ་གང་ཡིན་པའོ། །སེམས་གནས་པའི་
དངོས་པོ་ཞེས་བྱ་བ་ནི་གསུམ་པ་སྦྱོར་བའི་ཏིང་ངེ་འཛིན་སྟོནན་ཏོ། །འདི་ལྟར་་
བསམ་པའི་ཤེས་རབ་ཀྱི་དབང་གིས་སྦྱོར་བའི་ཏིང་ངེ་འཛིན་ལ་སེམས་གནས་པ་་
གང་ཡིན་པའོ། །ཚེ་འདི་ལ་ནི་●བདེ་བར་གནས་པའི་དངོས་པོ་ཞེས་བྱ་བ་ནི་་་
བཞི་པ་དངོས་གཞིའི་ཏིང་ངེ་འཛིན་སྟོན་ཏེ∶། མངོན་པར་ཤེས་པ་དྲུག་ཐོབ་་
ནས་མཐོང་བའི་ཆོས་ལ་བདེ་བར་གནས་པ་གང་ཡིན་པའོ། །
སྡུག་བསྔལ་ཐམས་ཅད་ལས་ཡང་དག་པར་འདས་པའི་དམིགས་པའི་ཐབས་
ཀྱི་དངོས་པོ་ཞེས་བྱ་བ་འདི་མན་ཆད་ནི་གཉིས་པ་འཇིག་རྟེན་ལས་འདས་པའི་་་
དངོས་པོ་རྣམ་པའི་དངོས་པོ་ཉི་ཤུ་རྩ་གཅིག་སྟོན་ཏོ། །འདི་ཡང་རྣམ་པ་དྲུག་་
ཏུ་དབྱེ་སྟེ། དངོས་པོ་གཅིག་གིས་རྣམ་པར་གྲོལ་བའི་ཕྱོགས་བསྟན་པ་དང་།
དངོས་པོ་བཞིས་མཐོང་བའི་ལམ་བསྟན་པ་དང་། དངོས་པོ་དྲུག་གིས་བསྒོམ་་
པའི་ལམ་བསྟན་པ་དང་། དངོས་པོ་བཞིས་མི་སློབ་པའི་ལམ་བསྟན་པ་དང་།
69-295