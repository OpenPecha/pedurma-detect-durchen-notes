२७५
བསྟན་འགྱུར། མདོ་སྡེ། ༼རྡོ༽ ༡༣༥
བོར་རོ། །བྱང་ཆུབ་ཀྱི་ཡན་ལག་བདུན་གྱི་མཚན་ཉིད་རབ་ཏུ་བསྟན་པའི་ཕྱིར་་་
གོམ་པ་བདུན་བོར་རོ་ཞེས་བཤད་དོ། །
དེ་ལ་ཆེར་སྐྱེས་པ་ཞེས་བྱ་བ་ནི་འཕགས་པ་བཀོད་པ་ཆེན་པོའི་མདོ་ལས་•
ཡི་གེ་བསྟན་པའི་ལེའུ་ལས་ཇི་སྐད་དུ། ལོ་བདུན་ལོན་ནས་ཡི་གེ་བསླབ་པའི་གན་
དུ་ཕྱིན་པ་དང་། སློབ་དཔོན་གྱིས་བདག་ཉིད་བྱང་ཆུབ་སེམས་དཔའི་སློབ་་་
དཔོན་དུ་མི་ལྡོམ་པ་མཐོང་ངོ་། །དེ་ནས་རྒྱལ་བུ་ཡི་གེ་རྣམ་པ་དྲུག་ཅུ་རྩ་བཞི་་
ལས་ཡི་གེ་●ཞིག་བདག་ལ་སློབ་པར་བྱེད་ཅེས་སྨྲས་པ་དང་། དེའི་ཚེ་སྔོན་སློབ་
དཔོན་མ་ཐོས་པ་ཐོས་པས་ངོ་མཚར་ཆེར་སྐྱེས་ནས།
རྒྱལ་བུ་ལ་བཤད་པར་་་
གསོལ་བ་བཏབ་པོ་ཞེས་གསུངས་པ་དང་།
གཞན་ཡང་ཞིང་ལས་བྱེད་པ་ལ་རྟོག་
པའི་ལེའུ་ལས། བྱང་ཆུབ་སེམས་དཔའ་རིམ་གྱིས་ཆེར་སྐྱེས་ནས་དུས་གཞན་ཞིག་
ཕ ལླང ག ཤང བུ
ན་འཛམ་བུའི་གླིང་གི་ཤིང་དྲུང་ན་སྐྱིལ་མོ་ཀྲུང་བཅས་ཏེ། བསམ་གཏན་བཞི་ལ་
སྙོམས་པར་འཇུག་•པ་ལས་ཤིང་གཞན་རྣམས་ཀྱི་གྲིབ་མ་ནི་ཉི་མའི་རྗེས་སུ་འཕོས་
སོ༑
།བྱང་ཆུབ་སེམས་དཔའ་བཞུགས་པའི་ཤིང་གི་གྲིབ་མ་ནི་མི་བསྐྱོད་པར་
གནས་སོ་ཞེས་གསུངས་པ་དང་། གཞན་ཡང་རྩལ་བསྟན་པའི་ལེའུ་ལས། དེའི་ཚེ་
རྒྱལ་བུ་ཤཱཀྱ་ལྔ་བརྒྱ་དང་། འཕོང་•དང་ཡི་གེ་དང་གྲངས་དང་། ཕན་ཚུན་བསྣུན་
པ་ལ་སོགས་པ་རྩལ་རྣམ་པ་སྣ་ཚོགས་འགྲན་པ་ལས། ཐམས་ཅད་རྒྱལ་བར་གྱུར་ཏོ་
ཞེས་གསུངས་པ་ལྟ་བུ་སྟེ། རྒྱ་ཆེར་དེ་ཉིད་ལས་གསུངས་པ་བཞིན་ནོ། །
དེ་ལ་འདོད་པ་ལ་ལོངས་སྤྱོད་པ་ཞེས་བྱ་བ་ནི་འཕགས་པ་བཀོད་པ་ཆེན་་
པོའི་མདོ་ནས་•རྩལ་བསྟན་པའི་ལེའུ་ལས་ཇི་སྐད་དུ། དེ་ནས་ཤཱཀྱ་རྣམས་ཀྱིས་
རྒྱལ་པོ་ལ་རྒྱལ་བུ་ནི་ཆེར་སྐྱེས་ཏེ་མཚན་མཁན་དག་གིས་གལ་ཏེ་རབ་ཏུ་འབྱུང་་་
བར་འགྱུར་ན་ནི་གདོན་མི་ཟ་བར་སངས་རྒྱས་སུ་འགྲུབ་པར་འགྱུར་རོ། །གལ་ཏེ་
69-268