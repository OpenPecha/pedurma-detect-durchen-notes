२००
བསྟན་འགྱུར། མདོ་སྡེ། ༼རྡ╗ ༡༣༥
ཡོད་པ་ཞེས་བཤད་དོ། །གཞན་ཡང་རྣལ་འབྱོར་སྤྱོད་པའི་ས་ལས་ནི། ལྤགས་
ཤུན་དང་། སྤྲི་དང་། རུས་པ་ལ་ཡོད་པ་ཞེས་བཤད་དོ། །འཕགས་པ་་་
ལེགས་པའི་ཚུལ་ཁྲིམས་བསྟན་པའི་མདོ་དང་། དགོངས་པ་ཟབ་མོ་རྣམ་པར་་
དགྲོལ་བའི་མདོ་དང་། མཚམས་རྣམ་པར་དགྲོལ་བའི་མདོ་དང་། མདོ་འདི་
ཉིད་དངང་། བསྟན་བཅོས་ས་ཡོངས་སུ་འཛིན་པ་ལས། རྣམ་པ་གསུམ་ཞེས་་
བསྟན་པ་དག་ནི་དཔེ་ལས་མིང་དུ་བཏགས་པ་ཡིན་ཏེ། ལས་ཡོངས་སུ་འཛིན་་
པའི་རྣམ་པར་བཤད་པ་ཡིན་ནོ། །ཡང་ན་བདག་པོའི་དབང་དུ་བྱས་པའི་རྣམ་་་
པར་བཤད་པ་ཡིན་ཏེ། བརྟགས་ན་ཁོང་དུ་ཆུད་པར་འགྱུར་རོ། །དེ་ལ་ངོ་བོ་
ཉིད་བསྟན་པ་ཡང་སློབ་དཔོན་ཡང་དག་བདེན་པས་བསྟན་བཅོས་ངོ་བོ་ཉིད་མེད་
པ་གསུམ་བསྟན་པ་ལ་བརྟེན་•ནས། འདོད་ཆགས་ལ་སོགས་པ་བསྒོམ་པས་སྤང་
བར་བྱ་བའི་ཉོན་མོངས་པ་གང་ཡིན་པ་དེ་ནི་ལྤགས་ཤུན་ལ་སོགས་པ་ལྟ་བུའོ། །
མཐོང་བས་སྤང་བར་•བྱ་བ་གང་ཡིན་པ་དེ་ནི། སྤྲི་དང་སྙིང་པོ་ལ་ཡོད་པ་སྟེ།
ཉོན་མོངས་པའི་བག་ཆགས་ཉིད་དོ་ཞེས་བཤད་དེ། དེས་སློབ་དཔོན་རྣམས་ཕལ་
ཆེར་དེ་སྐད་དུ་སྟོན་ཏོ། །སློབ་དཔོན་ཧྱན་ཙང་ནི་སློབ་དཔོན་ཆོས་སྐྱོང་གིས་་
བཤད་པའི་གཞུང་ལ་བརྟེན་ནས་འདི་སྐད་དུ་སྒྲིབ་པ་●གཉིས་ཀྱི་ས་བོན་ནི་བག་ལ་
ཉལ་གྱི་ཞེས་བྱའོ། །དེས་སྐྱེས་པའི་ལས་སུ་མི་རུང་བའི་གནས་ངན་ལེན་ཞེས་བྱའོ་
ཞེས་བཤད་དེ། དེའི་ཕྱིར་བསྟན་བཅོས་རྣམ་པར་རིག་པ་ཙམ་དུ་གྲུབ་པ་ལས∶།
གཞན་ཡང་མ་རིག་པ་བཅུ་པོ་ཀུན་ནས་ཉོན་མོངས་པ་•མ་གྱུར་པ་ཞེས་བསྟན་པ་ནི་
ས་བཅུ་པོ་དག་གིས་བསྒོམ་པས་སྤང་བར་བྱ་བ་ལས་བརྩམས་ནས་བསྟན་པ་ཡིན་ཏེ།
གནས་སྐབས་དེ་དག་ཏུ་ཉོན་མོངས་པ་ཟིལ་གྱིས་གནོན་ཞིང་། གནས་ངན་ལེན་
དག་སྤོང་བར་བྱེད་མོད་ཀྱི། ཡིད་ཀྱིས་•ཡང་དག་པར་བག་ལ་ཉལ་མི་སྤོང་བ་་་
69-204