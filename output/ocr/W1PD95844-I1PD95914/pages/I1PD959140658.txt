དམ་པའི་ཆོས་པདྨ་དཀར་པོའི་འགྲེལ་པ་བཞུགས།
७३१
འདས་ཞེས་པ་ནས་དགྲ་བཅོམ་པ་ཐོབ་པོ་ཞེས་པའི་བར་དུ་ནི་ཤིན་ཏུ་འགྱོད་པ་་་
བསྟན་ཏེ། བཅོམ་ལྡན་འདས་ཀྱིས་ལྡེམ་པོ་ངག་ཏུ་གསུངས་པ【ན་མ་རིག་པ་•
ནས་ཐབས་ཙམ་དུ་བསྟན་པ་ཐོས་མ་ཐག་ཏུ་གཟུང་བ་དང་། བསྒོམས་པ་དང་།
བསམས་པ་དང་། ཡིད་ལ་བྱས་པས་ཐེག་པ་ཆེན་པོ་ལ་མ་བཀོད་པ་ནི་བདག་་
ཅག་གིས་ནོངས་སོ་སྙམ་དུ་• འགྱོད་པར་གྱུར་ཏོ། །དེ་ལ་ཐོས་ནས་མྱ་ངན་ཟད་
པས་དགའ་བ་ནི་སྔོན་ཐེག་པ་ཆེན་པོའི་རྣམ་པར་གྲོལ་བ་ལ་སྐལ་བ་མེད་སྙམ་དུ་
འཛིན་་ཏེ། དེ་བཅོམ་ལྡན་འདས་ལ་•ཐེག་པ་ཆུང་ངུ་གཉིས་ངེས་པའི་དོན་མ་་
ཡིན་ཏེ། སངས་རྒྱས་ཀྱི་བྱང་ཆུབ་ལ་སྐལ་བ་ཡོད་པར་རྟོགས་པས་མྱ་ངན་ཟད་་་
ནས་དགའ་བ་དང་བསིལ་བ་ཐོབ་པ་•གྱུར་ཏོ། །དེ་ལྟར་ཐེ་ཚོམ་མེད་པས་བདེ་་
བ་དང་བསིལ་བར་གྱུར་ཏོ། །མདོ་ལས་བཅོམ་ལྡན་འདས་ཀྱི་སྲས་ཐུ་བོ་ཞེས་པ་་
ནས་ཡོངས་སུ་གདུང་བ་དང་བྲལ་ལོ་ཞེས་པའི་བར་དུ་ནི་སངས་རྒྱས་ཀྱི་སྲས་རྣམས་
བྱང་ཆུབ་ཐོབ་པར་རྟོགས་པ་བསྟན་པ་སྟེ། འཕགས་པའི་ཡེ་ཤེས་ཐོབ་ཅིང་་་
སངས་རྒྱས་ཀྱི་ཐུགས་ལས་བྱུང་བས་སྲས་ཐུ་བོའོ། །སོ་སོའི་སྐྱེ་བོ་ལས་གཞན་པ་་
ནི་ཐུགས་ལས་བྱུང་བའོ། །ཆོས་ཀྱི་གསུང་རབ་ལས་བྱུང་བས་ཞལ་ནས་སྐྱེས་པའོ།།
ཆོས་ཀྱི་རྗེས་སུ་ཚུལ་བཞིན་ཡིད་ལ་བྱེད་པ་ནི་ཆོས་ལས་སྐྱེས་པའོ། །ཆོས་ཀྱི་སྐུའི་
རྗེས་སུ་དེ་དང་འདྲ་བའི་ཆོས་ཐོབ་པ་ནི་ཆོས་ཀྱི་སྤྲུལ་པའོ། །ཆོས་ཀྱི་ཉེ་མཚམས་
ཆོས་ཀྱིས་གྲུབ་པ་ནི་ཟག་པ་མེད་པའི་ཆོས་རིན་པོ་ཆེ་ལ་ལོངས་སྤྱོད་པ་སྟེ། ཆོས་
ནི་ཆོས་དཀོན་མཆོག་དང་འཕགས་པའི་ནོར་བདུན་ནོ། །སངས་རྒྱས་དང་བྱང་་
ཆུབ་སེམས་དཔའ་རྣམས་ཀྱིས་• ཇི་ལྟར་ཆོས་ལ་ལོངས་སྤྱོད་པ་དང་འདྲ་བར་བདག་•
ཀྱང་ཆོས་ཀྱི་ནོར་ལ་ལོངས་སྤྱོད་པར་བྱའོ་ཞེས་པའི་དོན་ཏོ། །སངས་རྒྱས་ཀྱི་སྲས་
ཞེས་བྱ་བ་ནི་འཇིག་རྟེན་གྱི་སྐྱོན་དང་བཅས་པ་མི་གཙང་བའི་མངལ་ནས་སྐྱེས་པ་
69-631