བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ཐོས་ཀྱི་སྡེ་སྣོད་དང་། རྒྱ་ཆེན་པོ་ལ་མོས་པ་ལ་ཐེག་པ་ཆེན་པོའི་སྡེ་སྣོད་དེ་གཉིས་
སོ༑ །མདོ་སྡེ་རྒྱན་ལས། གཉིས་ཀྱང་རུང་ཞེས་དང་། དེའི་འགྲེལ་པ་ལས།
གསུམ་པོ་དེ་ཉིད་ཐེག་པ་དམན་པ་དང་། ཐེག་པ་མཆོག་གི་བྱེ་བྲག་གིས་གཉིས་སུ་
འགྱུར་ཏེ། ཉན་ཐོས་ཀྱི་སྡེ་སྣོད་དང་། བྱང་ཆུབ་སེམས་དཔའི་སྡེ་སྣོད་དོ། །
ཞེས་གསུངས་པ་དང་། ཆེད་དུ་བྱ་བ་བདག་གཅིག་པུའི་ཕྱིར་དུ་ཐོབ་བྱ་དམན་པ་
འཁོར་བའི་སྡུག་བསྔལ་ཙམ་ཞི་བའི་གོ་འཕང་དོན་དུ་གཉེར་བའི་གང་ཟག་གིས།
ཐར་པ་ཐོབ་པའི་ཕྱིར་དུ་ཉམས་སུ་ལེན་པའི་ཐོབ་བྱ་དེར་འགྲོ་བའི་ལམ་ལ་ཐེག་པ་་་
དམན་པ་ཞེས་བྱ་ལ། དེ་བརྗོད་བྱར་སྟོན་པའི་རྗོད་བྱེད་ཀྱི་ཚོགས་ལ་ཐེག་དམན་
གྱི་སྡེ་སྣོད་ཅེས་བྱ་ཞིང༌། ཆེད་དུ་བྱ་བ་ཁྱད་པར་དུ་འཕགས་པ་སེམས་ཅན་ཐམས་
ཅད་ཀྱི་ཕྱིར་དུ་ཐོབ་བྱ་མཆོག་སངས་རྒྱས་ཀྱི་གོ་འཕང་དོན་དུ་གཉེར་བའི་གང་ཟག་
གིས༑ ཐོབ་བྱ་བླ་ན་མེད་པའི་བྱང་ཆུབ་ཐོབ་པའི་ཕྱིར་དུ་ལམ་ཉམས་སུ་ལེན་པའི་
ཐོབ་བྱ་དེར་འགྲོ་བའི་ལམ་ལ་ཐེག་པ་ཆེན་པོ་ཞེས་བྱ་ལ། དེ་བརྗོད་བྱར་སྟོན་པའི་
རྗོད་བྱེད་ཀྱི་ཚོགས་ལ་ཐེག་པ་ཆེན་པོའི་སྡེ་སྣོད་ཅེས་བྱའོ། །ཐེག་པ་ཆེ་ཆུང་གཉིས་
ལ་མཆོག་དམན་གྱི་ཁྱད་པར་ཡང་ཡོད་དེ། ཐེག་པ་ཆེན་པོ་ནི། ཆེན་པོ་བདུན་
དང་ལྡན་པས་ཁྱད་པར་དུ་འཕགས་སོ། །ཆེན་པོ་བདུན་ནི། མདོ་སྡེ་རྒྱན་ལས།
དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་
བརྩོན་འགྲུས་རྩོམ་པ་དང་། །ཐབས་ལ་མཁས་པར་འགྱུར་བ་དང་། །ཡང་དག་
གྲུབ་པ་ཆེན་པོ་དང་། །སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་ཉིད་དང་
ལྡན་པའི་ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་དང་། དེའི་འགྲེལ་
པ་དབྱིག་གཉེན་གྱིས་མཛད་པ་ལས། ཆེན་པོ་ཉིད་རྣམ་པ་བདུན་དང་ལྡན་པའི་
ཕྱིར་ཐེག་པ་ཆེན་པོ་ཞེས་ངེས་པར་བརྗོད་དེ། དམིགས་པ་ཆེན་པོ་ཉིད་ནི་མདོ་སྡེ་
108-2