སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༦༣
གཞན་ཡང་།
གྲགས་འཛིན་མ་ལ་སོགས་པའི་བཙུན་མོ་དྲུག་ཁྲི་རྒྱུན་དུ་ཞུགས་
པའི་འབྲས་བུ་ལ་བཀོད་པ་དང་།
ཡངས་པ་ཅན་དུ་སྐྱེ་དགུའི་བདག་མོ་ལ་སོགས་
པ་ཤཱཀྱ་མོ་ལྔ་བརྒྱ་རབ་ཏུ་བྱུང་བ་དང་། རྒྱ་གྲོ་དྷ་སྐྱེས་སྟོན་པར་ཁས་བླངས་ཀྱི་
བསྙེན་པར་རྫོགས་པ་དང་། དྲང་སྲོང་མེས་བྱིན་ཀ་ཏྱའི་བུར་གྲགས་པ་འཁོར་ལྔ་
བརྒྱ་དང་བཅས་དགྲ་བཅོམ་པ་ལ་བཀོད་པ་དང་།
སུམ་ཅུ་རྩ་གསུམ་དུ་དབྱར་
གནས་མཛད་ཅིང་། སླརར་ཡང་བཻ་ཌཱུརྱའི་ཐེམ་སྐས་ལ་བརྟེན་ནས་ལྷ་ལས་བབ་
པའི་མཛད་པ་བསྟན་པ་དང་། མཉན་དུ་ཡོད་པར་ཆོ་འཕྲུལ་ཆེན་པོ་བསྟན་པ་ལ་
སོགས་པ་མཐའ་ཡས་པ་མདོ་སྡེ་རྣམས་ལས་རྒྱ་ཆེར་འབྱུང་བ་ལས་ཤེས་པར་བྱའོ།།
༡༢ མྱ་ངན་ལས་འདས་པར་སྟོན་པའི་མཛད་པ།
བཅུ་གཉིས་པ་མྱ་ངན་ལས་འདས་པར་སྟོན་པའི་མཛད་པ་ལ། གསེར་འོད་
དམ་པ་ལས། སངས་རྒྱས་མྱ་ངན་ཡོངས་མི་འདའ། །ཆོས་ཀྱང་ནུབ་པར་མི་
འགྱུར་ཏེ། །སེམས་ཅན་ཡོངས་སུ་སྨིན་མཛད་ཅིང་།
།ཡོངས་སུ་མྱ་ངན་འདའ་
བར་སྟོན། །ཞེས་གསུངས་པ་ལྟར། སྤྱིར་བཅོམ་ལྡན་འདས་ནི་བསྐལ་པ་དཔག་
ཏུ་མེད་པར་བདུད་བཞི་ལས་རྣམ་པར་རྒྱལ་བའི་གོ་འཕང་ལ་གནས་པས་མྱ་ངན་་་་་
ལས་འདའ་བ་མེད་ཀྱང་། གདུལ་བྱ་རྟག་འཛིན་ཅན་རྣམས་ཀྱི་རྟག་པར་འཛིན་
པ་བཟློག་པའི་ཕྱིར་དང་། སྐལ་བ་དམན་པའི་གདུལ་བྱ་འགའ་ཞིག་ལ་སངས་
རྒྱས་ཉེ་བར་མི་སྣང་བ་ཙམ་ལ་མྱ་ངན་འདའ་བའི་ཐ་སྙད་དུ་གདགས་པའི་ཕྱིར།
དེ་ལྟར་སྣང་བ་ཡིན་ཏེ། དེའང་འདི་ལྟར་འགྲོ་བ་རྒྱ་མཚོའི་དོན་མཛད་ཅིང་
བཞུགས་པའི་སྐབས་ཤིག་ཏུ་སྟོན་པས་ཀུན་དགའ་བོ་ལ་བསྐུལ་མ་འདེབས་པ་དྲན་་་
108-3