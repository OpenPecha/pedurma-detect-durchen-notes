५०
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
བྱང་ཆུབ་ཐོབ་ལྟར་ཁྱོད་སངས་རྒྱས། །དཔེར་ན་མར་དང་མར་གྱི་ཉིང་ཁུ་
མཚུངས་འདྲ་བཞིན། །ཞེས་གསུངས་པ་དང་། འདོད་པ་ན་སྤྱོད་པའི་ལྷའི་བུ་
མོ་རྣམས་དངང་། ལྷའི་བུ་དངང་། བདུད་དང་བཅས་པའི་འགྲོ་བ་མ་ལུས་པས་
བསྟོད་པའི་ཚོགས་ཇི་སྙེད་པས་བསྟོད་ཅིང་། མེ་ཏོག་གི་སིལ་མ་རྣམ་པ་སྣ་ཚོགས་
པས་ཕྱོགས་ཀུན་ནས་མངོན་པར་འཐོར་བས་མཆོད་པ་དང་། སྟོན་པས་ཀྱང་།
བསོད་ནམས་རྣམ་སྨིན་བདེ་སྟེ་སྡུག་བསྔལ་ཐམས་ཅད་སེལ། །བསོད་ནམས་ལྡན་
པའི་མི་ཡི་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་བྱང་ཆུབ་མྱུར་དུ་
རེག་པར་འགྱུར། །མྱ་ངན་འདས་པ་ཞི་བ་བསིལ་བའི་དངོས་པོ་ཐོབ། །དེ་བས་
བསོད་ནམས་བྱ་བས་ཆོག་པར་སུ་ཞིག་འཛིན། །བདུད་རྩི་ཆོས་མཉན་པས་ཀྱང་
ཆོག་པར་སུ་ཞིག་འཛིན། །སྐྱེ་བོ་མེད་པའི་ནགས་གནས་ཆོག་པར་སུ་ཞིག་འཛིན། །
སེམས་ཅན་དོན་བྱ་བས་ཀྱང་ཆོག་པར་སུ་ཞིག་འཛིན། །ཞེས་གསུང་གི་ཐོག་མ་
འདི་ཆེད་དུ་བརྗོད་དོ།།
༡༡ ཆོས་ཀྱི་འཁོར་ལོ་བསྐོར་བའི་མཛད་པ།
བཅུ་གཅིག་པ་ཆོས་ཀྱི་འཁོར་ལོ་བསྐོར་བའི་མཛད་པ་ལ། དེ་ལྟར་མངོན་པར་
རྫོགས་པར་སངས་རྒྱས་ནས་ཞག་བདུན་ཕྲག་བདུན་ལ་རིམ་པ་ལྟར་སྐྱིལ་མོ་ཀྲུང་མ་་
བཤིག་པར་ཤིང་གི་རྒྱལ་པོ་ལ་སྤྱན་མི་འཛུམ་པར་གཟིགས་ནས། དགའ་བའི་ཟས་
སྟོང་གསུམ་གྱི་
བཀོད་པ་ཞེས་བྱ་བའི་ཏིང་ངེ་འཛིན་གྱི་བདེ་བ་མྱོང་བ་དང་།
འཇིག་རྟེན་རྒྱང་རིང་དུ་འཆག་པ་དང་། བྱང་ཆུབ་ཀྱི་ཤིང་ལ་སྤྱན་མི་འཛུམས་
པར་གཟིགས་པ་དང་། ཤར་གྱི་རྒྱ་མཚོ་ནས་ནུབ་ཀྱི་རྒྱ་མཚོའི་བར་མི་རིང་བར་
108-50