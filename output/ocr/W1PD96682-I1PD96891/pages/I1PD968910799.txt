མཇུག་བྱང༌།
བདག་ཅག་གི་སྟོན་པ་མཉམ་མེད་ཐུབ་པའི་དབང་པོས་དངོས་དང་བརྒྱུད་ནས་
གསུངས་པའི་མདོ་རྒྱུད་ཀྱི་བཀའ་དང་། འཕགས་པའི་ཡུལ་གྱི་མཁས་གྲུབ་དམ་པ་
རྣམས་ཀྱིས་བཀའ་ཡི་དགོངས་པ་འགྲེལ་པའི་བསྟན་བཅོས་རྣམས་འཇིག་རྟེན་གྱི་
མིག་གཅིག་ཏུ་བསྔགས་པའི་ལོ་ཙཱ་བ་ཆེན་པོ་རྣམས་ཀྱིས། ཡུལ་གངས་ཅན་པའི་སྐད་
དང་ཡི་གེར་བསྒྱུར་བ་རྣམས་ལ་བཀའ་འགྱུར་དང་བསྟན་འགྱུར་ཞེས་མཚན་དུ་
གསོལ། འདི་དག་ནི་རང་རེ་བོད་ཁ་བ་རི་པ་རྣམས་ཀྱིས་ནང་བསྟན་རིག་གནས་
ཉར་ཚགས་དང་ཕྱོགས་བསྒྲིགས་བྱས་པའི་རིན་ཆེན་ཀུན་འདུས་ཤིག་ཡིན་པར་མ་་་་་
ཟད། ཀྲུང་ཧྭ་མི་རིགས་ཀྱི་རིག་གནས་བང་མཛོད་ཁྲོད་ཀྱི་རིན་ཐང་བྲལ་བའི་ནོར་
བུ་ཞིག་ཀྱང་ཡིན།
བཀའ་བསྟན་འགྱུར་བོད་དུ་དར་བའི་རྗེས་སུ་བོད་ཀྱི་མཁས་དབང་བགྲང་གིས་
མི་ལངས་པས་འཚོལ་སྡུད་དང་ཞུས་དག་མཛད་དེ། གསེར་བྲིས་དངུལ་བྲིས་མཚལ་
བྲིས་སྣག་བྲིས་སོགས་བཀའ་བསྟན་བྲིས་མ་ཤིན་ཏུ་མང་པོ་བཞེངས་ཤིང་དེ་མཚུངས་
ཀྱི་དཀར་ཆག་ཚད་ལྡན་སྣ་ཚོགས་བརྩམས། དེ་ནས་སྔོན་རྗེས་སུ་གཡུང་ལོ་དང་།
ཝན་ལི། འཇང་ངམ་ལི་ཐང་། སྣར་ཐང་། པེ་ཅིན། སྡེ་དགེ། ཅོ་ནེ། རྭ་རྒྱ། སོག་ཁུ་རེ།
ཞོལ། ཝ་ར། ཆབ་མདོ་སོགས་སུ་ཤིང་བརྐོས་བཀའ་འགྱུར་པར་གཞི་རྣམ་གྲངས་
བཅུ་གཉིས་བྱུང་བ་དང་། པེ་ཅིན། སྣར་ཐང་། སྡེ་དགེ། ཅོ་ནེ་སོགས་ནས་བསྟན་
108-775