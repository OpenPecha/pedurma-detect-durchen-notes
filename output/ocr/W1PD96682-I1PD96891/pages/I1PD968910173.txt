སྐབས་གཉིས་པ། བཀའ་འགྱུར་རོ་ཅོག་པར་དུ་བསྒྲུབས་པ་དང་དེ་དག་ཇི་ལྟར་དཔེ་སྡུར་དང་དཔེ་སྒྲིག་ཞུས་པ་ལ་སོགས་པའི་སྐོར། ༡༤༩
བྱང་སེམས་ཀྱི་སྐུ་བརྙན་དང་། བར་དུ་ལེགས་པར་གསུངས་པའི་བཀའ། མཇུག་ཏུ་
བྱང་ ཆུབ་མཆོད་རྟེན་གྱི་རི་མོ་བཅས་བཞུགས་སུ་གསོལ་བས་དེབ་རེར་སྐུ་གསུང་་་
ཐུགས་ཀྱི་རྟེན་གསུམ་ཡོངས་སུ་ཚང་བར་བྱས་ཡོད་དོ།།
དེ་ལྟར་བཀའ་འགྱུར་དཔེ་བསྡུར་མ་འདིའི་དཔེ་སྡུར་དང་དཔེ་སྒྲིག་བྱེད་སྟངས།
མཚོན་རྟགས་དང་མཛེས་ཆ་འགོད་སྟངས། འབྲུ་འདེད་དང་མཛུབ་འདེད། གཙང་
ཞུས་དང་ཞུ་ཆེན་གྱིས་མཚོན་པའི་ཞུས་དག་བྱེད་ལུགས་བཅས་ལ་གནའ་དེང་ཟུང་་་
འབྲེལ་གྱི་དགེ་མཚན་རྣམ་པར་སྤྱད་ཡོད་པ་འདིས། བཀའ་འགྱུར་དཔེ་སྒྲིག་དང་
དཔེ་སྐྲུན་གྱི་སྤུས་ཚད་དེ་རྒྱལ་ནང་གི་བོད་ཡིག་དཔེ་སྐྲུན་ཁང་མང་པོ་ལྟ་ཞོག
འཛམ་གླིང་གི་རིམ་པ་དང་པོའི་གྲས་སུ་བགྲང་ཆོག་ཅེས་ཁོ་བོས་མགྲིན་པ་གཟེངས་་
སུ་བཏེགས་ནས་སྨྲའོ།།
སྨྲས་པ། བདེ་གཤེགས་མཁྱེན་བརྩེའི་འོད་ལྔའི་གུར་ཁྱིམ་ཅན།།
ལུང་རྟོགས་ཆོས་ཀྱི་མཁའ་ལ་བཀྲ་བའི་འཛུམ།།
ཤེས་རབ་མིག་ཞགས་དཀར་པོས་ཟིན་པའི་ཚེ།།
དགའ་དད་འོ་མཚོ་མི་འཕྱུར་རང་དབང་ཅི།།
མདུན་ན་བཀའ་ལུང་ཆུ་བོའི་གཏེར་བཞིན་འཁྱིལ།།
རྒྱབ་ན་བསྟན་བཅོས་བྲག་ལྟར་བརྩིགས་ན་ཡང་།།
ཚིགས་སུ་བཅད་པ་ཕྱེད་ཀྱི་དོན་ཙམ་ལ།།
ཀློག་སྨྲའི་ལྕེ་རྩེ་ཐུང་རྣམས་ཉམ་རེ་ཆུང་།།
འོན་ཀྱང་རྣམ་དཔྱོད་གཤོག་སྒྲའི་འགྱུར་ཁུགས་ཅན།།
དུས་ཀྱི་སྐལ་བཟང་རྐང་པ་དྲུག་པའི་བུ།།
ལེགས་བཤད་པདྨའི་ཚལ་ལ་བག་ཡངས་སུ།།
108-14-