•
གླེང་གཞི།
༣
བའི་བློ་གསལ་ཞལ་གྲངས་བརྒྱ་ལ་ཉེ་བ་བསྡུས་ཏེ་དཔེ་སྡུར་དང་དཔེ་སྒྲིག་གི་བྱ་བ་་་་
བསྒྲུབས་པ་དང་། སྤྱི་ལོ་༡༩༩ ༨ ལོའི་ལོ་མཇུག་ནས་བཀའ་འགྱུར་དཔེ་སྡུར་གྱི་དབུ་
བརྩམས་ཤིང་། ལོ་རྒྱུས་ཐོག་བཀའ་འགྱུར་པར་མ་མི་འདྲ་བ་ཁག་བཅུ་གཉིས་ཙམ་
ཡོད་ཀྱངང་། དེ་ལས་ཁག་ཅིག་འཐོར་བརླགས་སོང་བ་སོགས་ཀྱི་རྐྱེན་གྱིས་དེང་སང་
འཚོལ་སྡུད་བྱེད་དཀའ་བར་གྱུར་པ་དང་། ཁ ཁག་ཅིག་པར་རྩ་གཅིག་ཏུ་སོང་བས་
དཔེ་སྡུར་གྱི་དགོས་པ་ཆུང་བར་སྣང་བ་བཅས་ཀྱིས། ད་ལན་གོང་མ་གཡུང་ལོའི་
པར་མ་དང་། འཇང་ངམ་ལི་ཐང་པར་མ། པེ་ཅིན་པར་མ། སྣར་ཐང་པར་མ། ཅོ་
ནེའི་པར་མ། སྡེ་དགེའི་པར་མ། སོག་ཁུ་རེའི་པར་མ། ལྷ་སའི་ཞོལ་པར་མ་བཅས་
ཐུན་མིན་གྱི་ཁྱད་ཆོས་དང་དཔེ་སྡུར་གྱི་རིན་ཐང་ལྡན་པའི་པར་མ་དཔེ་ཁག་བརྒྱད་་
དཔེ་སྡུར་དང་དཔེ་སྒྲིག་བྱས་ཏེ། ད་ལོའི་སྤྱི་ཟླ་དགུ་པར་དཔེ་སྐྲུན་གྱི་བྱ་བ་ཡོངས་
རྫོགས་བདེ་བླག་ངང་གྲུབ་པར་བྱས་སོ། །
བཀའ་འགྱུར་དཔེ་བསྡུར་མ་ནི། བོད་ཡིག་གི་བཀའ་འགྱུར་ཤིང་པར་མ་དཔེ་
ཁག་བརྒྱད་ལས། སྡེ་དགེའི་བཀའ་འགྱུར་ནི་ཡིག་གཟུགས་ལེགས་ཤིང་ཡིག་སྐྱོན་
ཉུང་བ། གྲགས་ཆེ་ཞིང་ཀུན་གྱིས་ཁས་ལེན་པ་སོགས་རྒྱུ་མཚན་དུ་མས་འདིར་བསྡུར་
གཞིའམ་མ་ཕྱིར་བཟུང་བ་དང་། གཞན་པར་མ་ཁག་བདུན་ནི་སྡུར་བྱེད་པར་མར་
བྱས་ནས་དཔེ་བསྡུར་བྱས་པ་ཡིན་ལ། སྡུར་བྱེད་པར་མའི་ནང་དུ་ཆོས་ཚན་དང་།
ལེའུ། ཚིག་འབྲུ་སོགས་ཆད་པ་དང་། ལྷག་པ། མི་འདྲ་བ་གང་བྱུང་བ་རྣམས་བསྡུར་
གཞིའམ་མ་ཕྱིའི་བསྡུར་མཆན་དང༌་། བསྡུར་འབྲས་རེའུ་མིག་ཏུ་མཆན་དུ་བཏབ་
ནས་བཀོད་ཡོད་པ་སོགས་ཏེ། མདོར་ན་སྔོན་མའི་མ་དཔེ་རྣམས་ལས་ཆ་ཚང་ཞིང་།
སྤུས་དག་ཚད་ལྡན་ཞིག་ཡོང་བར་དམིགས། ཚིག་དོན་གང་ཅིའི་ཐད་ལ་བཟོ་བཅོས་
རྩ་བ་ནས་བྱས་མེད་པ་གཞིར་བྱས། དཔེ་སྐྲུན་ཐད་དེང་རབས་ལག་རྩལ་གྱི་དགེ་