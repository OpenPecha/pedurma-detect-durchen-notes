१०५
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
དེ་ཡང་མཁས་པའི་དབང་པོ་དགེ་འདུན་ཆོས་འཕེལ་གྱི་ཞལ་ནས།
ལྷ་གཅིག་
ཕྱག་ན་པདྨོ་མི་རྗེའི་ཚུལ། །ལུགས་གཉིས་འཁོར་ལོ་བསྒྱུར་བའི་དབང་ཕྱུག་ཆེ། །
སྲིད་གསུམ་ཟིལ་གནོན་སྲོང་བཙན་སྒམ་པོ་ཡིས། །མཐའ་བཞིའི་རྒྱལ་ཁམས་དབང་
དུ་བསྡུས་ཞེས་གསུངས་པ་ལྟར། བོད་ཁ་བ་ཅན་གྱི་ལྗོངས་འདིར། ལེགས་ཚོགས་
ཐམས་ཅད་ཀྱི་སྒོ་བརྒྱ་ཅིག་ཅར་འབྱེད་པའི་བྱེད་པོ། ཆོས་སྲིད་ལུགས་གཉིས་ཀྱི་
བདག་པོའམ་མེས་པོ་དམ་པར་གྱུར་པ། རྒྱལ་པོ་ཆེན་པོ་སྲོང་བཙན་སྒམ་པོའི་རིང་
ནས་བཟུང་། སློབ་དཔོན་ཐོན་མི་སཾ་བྷོ་ཊ་གཙོ་བྱས་འཇིག་རྟེན་གྱི་སྒྲོན་མེ་ལྟ་བུར་
གྱུར་པའི་ལོ་ཙཱ་བ་བརྒྱ་ཕྲག་མང་པོས་རྒྱ་གར་དང་རྒྱ་ནག །བལ་ཡུལ་དང་ཁ་ཆེ་ལ་
སོགས་པའི་སྐད་དུ་བཞུགས་པའི་རྒྱལ་བའི་བཀའ་དང་དེའི་དགོངས་པ་འགྲེལ་བའི་
བསྟན་བཅོས་མང་པོ་བོད་རང་གི་སྐད་དུ་བསྒྱུར་ཅིང་ཞུས་པ་དང་།
ཕྱོགས་
བསྒྲིགས་མཛད་པ་རྣམས་ནི་ད་ལྟ་བཀའ་འགྱུར་དང་བསྟན་འགྱུར་ཞེས་ཡོངས་སུ་་་་
གྲགས་པ་འདི་ཉིད་ཡིན་ལ། དེ་ལས་ཀྱང་བཀའ་འགྱུར་ལ་ནི་བྲིས་མ་དང་པར་མའི་
རྒྱུན་མང་དུ་འཕེལ་བ་དང་། སྣར་ཐང་བཀའ་འགྱུར་དང་ཚལ་པ་བཀའ་འགྱུར།
རྒྱལ་རྩེ་ཐེམ་སྤང་མ་དང་འཕྱིང་པ་སྟག་རྩེ་བཀའ་འགྱུར། ལྷོ་རྫོང་བཀའ་འགྱུར་
དང་གློ་བོ་བཀའ་འགྱུར། ཕུག་བྲག་བཀའ་འགྱུར་སོགས་དང་། གཞན་ཡང་། ཚལ་
པ་བཀའ་འགྱུར་ལས་རིམ་བཞིན་མཆེད་པ་ཞྭ་ལི་གཙུག་ལག་ཁང་གི་བཀའ་འགྱུར།
རིན་སྤུངས། རྩེ་ཐང་། གོང་དཀར། གདན་ས་མཐིལ་གྱི་བཀའ་བསྟན་འགྱུར་བྲིས་
མ་མང་པོ་དང་། ད་དུང་སི་ཏུ་ཆོས་ཀྱི་འབྱུང་གནས་ཀྱི་ཕྱག་བྲིས་གསེར་བྲིས་
བཀའ་འགྱུར། འབྲུག་པ་རྒྱལ་པོས་བཞེངས་པའི་གསེར་བྲིས་བཀའ་འགྱུར་སོགས་
བོད་དང་ཁྱིམ་མཚེས་རྒྱལ་ཁབ་མང་པོར་བོད་ཡིག་གི་བཀའ་འགྱུར་བྲིས་མ་བགྲང་་་
གིས་མི་ལངས་པ་བྱུང་ཡོད་པ་ལོ་རྒྱུས་རྣམས་སུ་རྒྱས་པར་གསལ་བས་འདིར་བསྐྱར་་
108-108