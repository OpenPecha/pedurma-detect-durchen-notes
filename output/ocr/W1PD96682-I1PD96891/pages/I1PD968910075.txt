སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༥ ༡
འཆག་ཅིང་། བདུད་སྡིག་ཅན་གྱིས་མྱ་ངན་འདའ་བར་གསོལ་བ་བཏབ་ཀྱང་ཞལ་
གྱིས་མ་བཞེས་པ་ལ་བདུད་སེམས་ཁོང་དུ་ཆུད་པར་གྱུར་པས་བདུད་ཀྱི་བུ་མོ་གསུམ་
བསླུ་བའི་སེམས་ཀྱིས། སྟོན་པའི་གན་དུ་འོངས་པ་རྒན་མོར་བྱིན་གྱིས་བརླབས་པ་
དང་༑ ཡུལ་ངན་གྱི་ཚེ་ཀླུ་བཏང་བཟུང་གི་གནས་སུ་བཞུགས་པ་དང་། ཤིང་ནྱ་
གྲོ་དྷ་ར་སྐྱོང་དུ་བཞུད་པའི་ཚེ་ཀུན་དུ་རྒྱུ་ལ་སོགས་པས་དཔྱས་འདོགས་པ་ལ་ཆེད་་་
དུ་བརྗོད་པ་གསུངས་པ་དང་། ཤིང་སྒྲོལ་རྒྱུའི་དྲུང་དུ་བཞུགས་ཏེ་ཚོང་པ་ག་གོན་
དང་བཟང་པོ་གཉིས་ཀྱིས་སྦྲང་རྩི་དང་། སྐྱོ་མ་དང་བུ་རམ་གྱི་ཤིང་བཤུས་པ་
རྣམས་ཕུལ་བ་ལ། སྔོན་གྱི་རྒྱལ་བ་རྣམས་ཀྱིས་སྣོད་ཀྱི་རྣམ་པ་ཅི་འདྲ་བས་བཞེས་
པར་དགོངས་པ་དེའི་ཚེ་སྐད་ཅིག་དེ་ཉིད་ལ་རྒྱལ་པོ་ཆེན་པོ་བཞིས་རྡོའི་ལྷུང་བཟེད་
བཞི་མེ་ཏོག་གིས་བཀང་སྟེ་ཕུལ་བ་གཅིག་ཏུ་བྱིན་གྱིས་བརླབས་ནས། དེ་ཉིད་དུ་
བཞེས་པར་མཛད་དོ། །དེ་ནས་ཚོང་དཔོན་ག་གོན་དང་བཟང་པོ་གཉིས་ཀྱིས་བ་
སྟོང་གི་འོ་མ་ཉིང་ཁུར་བྱས་པའི་སྤྲིས་མ་རིན་པོ་ཆེའི་གཞོང་པར་བླུགས་ཏེ་ཕུལ་བ་་་
ཡང་བཞེས་ནས། ཡོལ་གོ་དེ་ཉིད་དུ་བོར་བ་ནི་ལྷའི་བུ་རབ་ཚངས་ཞེས་བྱ་བས་
མཆོད་པའི་ཕྱིར་ཁྱེར་རོ། །དེ་ནས་ཚོང་དཔོན་དེ་གཉིས་ལ་ལྷ་ཡི་བཀྲ་ཤིས་དོན་
སྒྲུབ་ཅིང་། །ཕྱོགས་རྣམས་བཀྲ་ཤིས་བྱེད་པ་དེས། །ཁྱེད་ཀྱི་དོན་རྣམས་གྲུབ་
གྱུར་ཅིཅིག །ཐམས་ཅད་མྱུར་དུ་མཐུན་པར་ཤོག །ཅེས་པ་ལ་སོགས་པའི་བཀྲ་
ཤིས་ཀྱི་ཚིགས་སུ་བཅད་པ་རྣམས་གསུངས་ནས། སྦྲང་རྩི་འབྱུང་བ་ཞེས་བྱ་བའི་
སངས་རྒྱས་སུ་ལུང་བསྟན་ནོ། །དེ་ནས་སྟོན་པ་ཐུགས་ལས་ཆུང་ངུར་གནས་པར་
དགོངས་ཏེ། ཟབ་ཞི་རྡུལ་བྲལ་འོད་གསལ་འདུས་མ་བྱས། །བདུད་རྩིའི་ཆོས་ནི་
བདག་གིས་ཐོབ་པར་གྱུར། །བདག་གིས་བསྟན་ཀྱང་གཞན་གྱིས་མི་ཤེས་ཏེ། །
མི་སྨྲར་ནགས་འདབས་གནས་པར་བྱ་བ་སྙམ། །ཚིག་བྲལ་ངག་གི་ལམ་གྱིས་མི་
108-51