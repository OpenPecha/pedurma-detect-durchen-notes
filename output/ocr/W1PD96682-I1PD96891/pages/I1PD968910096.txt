༧༢
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
བསོད་ནམས་ཚེ་དང་གསུང་རབ་དང་། །འབྱུང་འགྱུར་ངེས་དང་ཆོས་ལུགས་
ལའོ༑ །ཞེས་འབྱུང་བ་ལྟར། མདོ་ལས། ཆོས་རྣམས་ཐམས་ཅད་དེ་འདྲར་
ཤེས་པར་གྱིས་ཞེས་པ་ཤེས་བྱ་དངང་། ཡང་དག་པའི་ལྟ་བ་ནི་ཆོས་ཡིན་ནོ་ཞེས་པ་
ལམ་དང་། ཆོས་ལ་སྐྱབས་སུ་སོང་བ་ཞེས་པ་མྱང་འདས་དང་། ཆོས་ཀྱི་སྐྱེ་
མཆེད་ཅེས་པ་ཡིད་ཡུལ་དང་། བཙུན་མོའི་འཁོར་དང་གཞོན་ནུ་རྣམས་དང་ལྷན་
ཅིག་ཆོས་སྤྱོད་ཅེས་པ་བསོད་ནམས་དངང་། བྱིས་པ་ནི་མཐོང་བའི་ཆོས་གཅེས་
པར་འཛིན་ཞེས་པ་ཚེ་དང་། ཆོས་ཞེས་པ་ནི་འདི་ལྟ་སྟེ། མདོའི་སྡེ་དང་།
དབྱངས་ཀྱིས་བསྙད་པའི་སྡེ་དང་ཞེས་པ་གསུང་རབ་དང་།
ལུས་འདི་རྒས་པའི་
ཆོས་ཡིན་ནོ་ཞེས་པ་འབྱུང་འགྱུར་དང་། དགེ་སློང་གི་ཆོས་བཞི་ཞེས་པ་ངེས་པ་
དང་༑ ཡུལ་ཆོས་དང་རིགས་ཆོས་ཞེས་པ་ཆོས་ལུགས་སྟེ་བཅུ་ལ་འཇུག་པའོ།།
དེ་དག་ལ་ཅིའི་ཕྱིར་ཆོས་ཞེས་བྱ་ཞེ་ན། དྷརྨ་ཞེས་པ་ཆོས་ཡིན་ལ། དེའི་
ཁམས་ནི་དྷི་དྷ་ར་ཎ་ཞེས་པ་འཛིན་པས་ན་ཆོས་ཞེས་བྱ་ལ། དེས་ན་ཤེས་བྱ་ལ་
ཆོས་ཞེས་བརྗོད་པའི་རྒྱུ་མཚན་ཡོད་དེ། རང་གི་མཚན་ཉིད་འཛིན་པས་ན་དེ་
ལྟར་བརྗོད་པའི་ཕྱིར། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་
ཆོས་ཞེས་བྱ་སྟེ། རང་གི་མཚན་ཉིད་དང་སྤྱིའི་མཚན་ཉིད་གཉིས་གཉིས་འཛིན་
པའི་ཕྱིར། སྤྱིའི་མཚན་ཉིད་ཡོད་དེ། འདུས་བྱས་ཐམས་ཅད་མི་རྟག་པ།
ཟག་བཅས་ཐམས་ཅད་སྡུག་བསྔལ་བ། ཆོས་ཐམས་ཅད་བདག་མེད་པ། མྱ་
ངན་ལས་འདས་པ་ཐམས་ཅད་ཞི་བ་དང་བཞི་པོ་དེ་ཡིན་པའི་ཕྱིར།
ལམ་དང་
མྱང་འདས་གཉིས་ལ་ཆོས་ཞེས་བྱ་སྟེ། འཁོར་བར་ལྟུང་བ་ལས་འཛིན་པའི་ཕྱིར།
ཡིད་ཀྱི་ཡུལ་ལ་ཆོས་ཞེས་བྱ་སྟེ། རང་གི་མཚན་ཉིད་འཛིན་པའམ་ཡིད་འཛིན་
པས་ན་དེ་སྐད་བརྗོད་པའི་ཕྱིར། བསོད་ནམས་ལ་ཆོས་ཞེས་བྱ་སྟེ། ངན་འགྲོར་
108-72