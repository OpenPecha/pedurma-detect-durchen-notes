སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༤༥
རྩྭ་བརྔ་བ་ལ། བཀྲ་ཤིས་རྩྭ་དག་ང་ལ་མྱུར་དུ་བྱིན། །དེ་རིང་ང་ལ་རྩྭས་ནི་དོན་
ཆེན་འགྱུར།
།དཔུང་དང་བཅས་པའི་བདུད་ནི་བཅོམ་ནས་སུ།
།བྱང་ཆུབ་དམ་
པ་ཞི་བ་རེག་པར་འགྱུར། །ཞེས་དང་། དེ་རིང་ང་ལ་རྩྭ་སྦྱིན་བྱས་ན་ནི། །
ཁྱོད་ལ་བསོད་ནམས་སྟོབས་ནི་མཐའ་ཡས་ཏེ། །དེ་ནི་ཁྱོད་ཀྱི་ངན་པའི་རྒྱུར་མི་
འགྱུར།༑ །ཁྱོད་ཀྱང་སྟོན་པ་བླ་ན་མེད་པར་འགྱུར། །ཞེས་གསུངས་སོ། །དེས་
ཀྱང་རྩྭ་སྔོན་ཤིན་ཏུ་འཇམ་པ་ཕུལ་བ་ཁྱེར་ཏེ། བྱང་ཆུབ་ཀྱི་ཤིང་ལ་ལན་བདུན་དུ་
བསྐོར་བ་བྱས་ནས། རྩྭའི་རྩེ་མོ་ནང་དུ་བསྟན་ཏེ་བཏིང་བའི་སྟན་ལ་སྐྱིལ་མོ་ཀྲུང་
བཅས་ཏེ་ཞལ་ཤར་དུ་ཕྱོགས་པར་བཞུགས་ནས།
སྐུ་དྲང་པོར་བསྲངས་ཤིང་།
དྲན་པ་མངོན་དུ་བཞག་སྟེ་ཡི་དམ་དུ་བཅས་པ། སྟན་འདིར་བདག་གི་ལུས་ནི་
སྐམས་ཀྱང་རུང་། །པགས་པ་རུས་པ་ཤ་རྣམས་ཞིག་ཀྱང་རུང་། །བསྐལ་མང་
རྙེད་དཀའ་བྱང་ཆུབ་མ་ཐོབ་པར། །སྟན་འདི་ལས་ནི་ལུས་བསྐྱོད་མི་བྱའོ། །
ཞེས་འབྱུང་བ་ལྟར་རོ། །དེའི་ཚེ་འདོད་པ་ན་སྤྱོད་པའི་ལྷ་རྣམས་བྱང་ཆུབ་སེམས་
དཔའ་བསྲུང་བའི་ཕྱིར་ཕྱོགས་ཀུན་དུ་འཁོད་དོ། །བྱང་ཆུབ་སེམས་དཔས་བྱང་
ཆུབ་ཀྱི་སྙིང་པོ་ལ་བཞུགས་པའི་ཚེ། སྨིན་མཚམས་ནས་བྱང་ཆུབ་སེམས་དཔའ་
བསྐུལ་བ་ཞེས་བྱ་བའི་འོད་བྱུང་ནས།
ཕྱོགས་བཅུ་ཀུན་དུ་ཆོས་ཀྱི་དབྱིངས་མཐའ་
ཀླས་པར་བཞུགས་པའི་བྱང་ཆུབ་སེམས་དཔའ་གྲངས་མེད་པ་བསྡུས་ཏེ་མཆོད་པའི་
ཕྱིར་བྱང་ཆུབ་ཀྱི་སྙིང་པོ་ག་ལ་བར་འདུག་པ་དག་མངོན་པར་བསྟན་ཏོ།།
༩ བདུད་སྡེ་འཇོམས་པའི་མཛད་པ།
དགུ་པ་བདུད་སྡེ་འཇོམས་པའི་མཛད་པ་ལ། དེ་ནས་བྱང་ཆུབ་སེམས་དཔས་
108-45