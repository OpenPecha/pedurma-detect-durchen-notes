སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༧༥
དྲུག་ཅུ་དང་ལྡན་པར་གསུངས་པའི་ཕྱིར་ལེགས་པར་གསུངས་པ་ཞེས་བརྗོད་དོ།།
དེ་ཡང་དུས་ཀྱི་སྒོ་ནས་འཁོར་ལོ་གསུམ་ལ་སོགས་པ་འཇོག་སྟེ། སངས་རྒྱས་
ཀྱིས་ཆོས་གསུངས་པ་ལ་ཆོས་ཀྱི་འཁོར་ལོ་བསྐོར་བ་ཞེས་བརྗོད་པས། འོ་ན་ཅི་
ཞིག་ལ་ཆོས་འཁོར་ཞེས་བྱ་ན། གདུལ་བྱའི་རྒྱུད་ཀྱི་མི་མཐུན་ཕྱོགས་འཇོམས་པའི་
ཆེད་དུ་གསུངས་པ་གང་ཞིག །ལུང་རྟོགས་གང་རུང་གིས་བསྡུས་པའི་སྟོན་པའི་
དམ་ཆོས་ཏེ། ཆོས་འཁོར་གྱི་འཇོག་བྱེད་ཡིན་ནོ། །ལུང་རྟོགས་ཀྱི་དམ་པའི་
ཆོས་དེ་ལ་ཅིའི་ཕྱིར་ཆོས་ཀྱི་འཁོར་ལོ་ཞེས་བྱ་ཞེ་ན། དེ་གདུལ་བྱའི་རྒྱུད་ལ་རིམ་
གྱིས་འཕོ་བ་དང་། འདོད་ཆགས་སོགས་མི་མཐུན་པའི་ཕྱོགས་ལས་རྒྱལ་བར་བྱེད་
པས་ན་འཁོར་ལོ་དང་ཆོས་མཚུངས་པའི་ཕྱིར། དཔེར་ན་འཁོར་ལོས་བསྒྱུར་བའི་
རྒྱལ་པོའི་འཁོར་ལོ་རིན་པོ་ཆེ་དེ་ཡུལ་གཞན་དང་གཞན་དུ་རིམ་གྱིས་འཕོ་བ་དང་།
དེའི་དབང་གིས་མི་མཐུན་པའི་ཕྱོགས་ལས་རྒྱལ་བར་བྱེད་པ་བཞིན་ནོ།།
ཆོས་འཁོར་གྱི་འདོད་ཚུལ་ལ། བྱེ་བྲག་སྨྲ་བ་རྣམས་མཐོང་ལམ་ཁོ་ན་ཆོས་
འཁོ་ར་དུ་འདོད་དེ། ལྔ་སྡེ་ལ་ཝ་ར་ཎ་སིར་ཆོས་བསྟན་པས་ཀུན་ཤེས་ཀཽའུ་དི་ནྱ་
ལ་མཐོང་ལམ་སྐྱེས་པས་ན་གནོད་སྦྱིན་རྣམས་ཀྱིས་ཆོས་ཀྱི་འཁོར་ལོ་བསྐོར་རོ་ཞེས་་
བསྒྲགས་པ་དང་། འཁོར་ལོ་རིན་པོ་ཆེ་དང་ཆོས་མཐུན་པ་མཐོང་ལམ་ལ་ཡོད་
པའི་ཕྱིར་སྙམ་དུ་བསམ་མོ། །ཇི་ལྟར་ཆོས་མཐུན་ནི། མཐོང་ལམ་གྱིས་བདེན་
པ་མྱུར་དུ་རྟོགས་པར་བྱེད་པས་མྱུར་དུ་འགྲོ་བ་དང་། བདེན་པ་སྔ་མའི་དམིགས་
རྣམ་འདོར་བ་དང་། ཕྱི་མ་ལ་འཇུག་པ་དང་། བར་ཆད་མེད་ལམ་གྱིས་སྤང་
བྱའི་ཐོབ་པ་གཅོད་པས་མ་རྒྱལ་བ་ལས་རྒྱལ་བར་བྱེད་པ་དང་། རྣམ་གྲོལ་ལམ་
གྱིས་སྤང་བྱ་དང་བྲལ་བའི་བྲལ་ཐོབ་འདྲེན་པས་རྒྱལ་བ་རྣལ་དུ་འགོད་པ་དང་།
ཁམས་གོང་གི་བདེན་པ་ལ་དམིགས་པས་འཕར་བ་དང་། འོག་མའི་བདེན་པ་ལ་
108-75