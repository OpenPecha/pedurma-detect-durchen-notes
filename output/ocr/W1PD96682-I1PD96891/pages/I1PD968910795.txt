སྐབས་ལྔ་པ། པར་དུ་བསྒྲུབས་པའི་དགོས་པ་དང་ཕན་ཡོན་སོགས་ཀྱིས་མཇུག་བསྡུ་བའི་སྐོར།
ཚུལ་ལ་མཆི་མ་དཀུ། །འོན་ཀྱང་ཕན་བདེ་བསིལ་བའི་སྙིང་པོ་ཅན། །ལུང་རྟོགས་
རྩིབས་མ་བརྒྱ་པའི་གདུགས་དཀར་པོ། །བཤད་སྒྲུབ་དཔུང་པས་འདེགས་པའི་ཆོ་ག་
མཁན། །མང་དུ་བཞུགས་འདིས་དད་སྤྲོ་ཅི་ཡང་འཕེལ། །ཁྱད་པར་སྙིང་རྗེའི་དབང་
ཕྱུག་ལི་ཁྲིའི་མཚོར། །སྐྱེ་རྒུའི་མིག་གི་བདུད་རྩིར་བལྟམས་པའི་གཟུགས། །གང་གི་
ལེགས་བཤད་འོད་རྡུལ་ཕྲ་མོར་ཡང་། །ཆེ་རྒུའི་གཙུག་གིས་མདུད་ལ་གློ་བ་དགའ། །
ལེགས་བྱས་མུ་ཏིག་ཞུ་བའི་འོ་མཚོ་ཡང་ཡང་བསྲུབས་པའི་དཔལ་ལས་འཁྲུངས།
ལེགས་ཚོགས་ཀུ་མུད་དགྱེས་པའི་རྟེན་དུ་སྔོ་བསངས་འཆི་མེད་ལམ་དུ་བྱོན།
ལེགས་གསུངས་སྣང་བ་དཀར་པོའི་རྣམ་འཕྲུལ་དུས་ཀྱི་མཆོད་སྡོང་བསིལ་ཟེར་ཅན༎
ལེགས་བྲིས་གཙུག་གི་རྒྱན་དུ་མ་བཞུགས་རྐང་གཉིས་འགྲོ་བའི་དཔལ་དུ་ཤར། །
སྐལ་བཟང་གཞོན་ནུའི་ལྷག་བསམ་རཱ་མ་ཎས། །ཚོགས་བསགས་གཞུ་རྒྱུད་སྟོང་ལས་
ཤོར་བའི་མདའ། །མི་མཐུན་འབོད་གྲོགས་སྙིང་ལ་བསྣུན་པ་དང་། །དོན་གཉིས་སཱི་
ཏ་འགུགས་བྱེད་འདི་རྨད་བྱུང་། །སྲིད་པའི་དྲ་བ་དུམ་བུར་གཅོད་པའི་མཚོན། །
དམ་ཆོས་གསེར་གྱི་རལ་གྲི་རྣོན་པོ་ཅན། །སྐྱེ་རྒུའི་བློ་གྲོས་དཔུང་པའི་མཛེས་རྒྱན་དུ༎
ནམ་ཡང་ཉམས་པ་མེད་པའི་དཔལ་དུ་བཞེངས། _ །ལྷག་བསམ་སྤྲིན་གྱི་བང་རིམ་
དགུང་ལ་བརྩེགས། །འབད་བརྩོན་རླུང་བུའི་འཕྲུལ་འདེགས་ཕྱོགས་སུ་གཡོས། །
ལེགས་བྱས་ཁ་བའི་བྱེ་མ་སྤུངས་པའི་རིར། །ཡི་རང་ཟླ་བའི་འོད་ཀྱིས་བཀླུབས་གྱུར་
ཅིག །སྣ་ཚོགས་གྲུབ་མཐའ་རྒྱུ་སྐར་བཞིན་འཚེར་ཡང་། །གཏན་བདེའི་ལམ་བཟང་
རི་དྭགས་མཚན་རིས་ཅན། །ཐུབ་པའི་རིང་ལུགས་ཆུ་ཤེལ་དབང་པོ་ལ། །དད་དམ་
གཙང་མས་སྲི་ཞུ་འདི་ཙམ་བགྱིས། །འདི་ཡི་ལེགས་སྤྱད་ཉིན་བྱེད་དམར་པོའི་རྡུལ། །
སྐྱེ་རྒུའི་སྙིང་གི་པདྨོར་སིམ་པ་དང༌་། །བདེ་སྐྱིད་སྦྲང་རྩིའི་ཟིལ་མངར་འབུམ་ཆགས་
ཏེ། །དགའ་སྤྲོའི་སྙན་གླུས་ཕྱོགས་ཀུན་ཁྱབ་པར་ཤོག །ངོ་མཚར་ཆོས་སྲིད་ཨ་མྲའི་
108-771
།