७
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ས་ཡི་ཚངས་པ་ཉི་ཟླའི་དྲོད་དུ་འཁྱིལ། །འཁོར་འབངས་པདྨོ་བདེ་སྐྱིད་འཛུམ་དུ་
དམུལ༑ །སྲིད་བྱུས་ཧ་རིའི་དྲི་བསུང་སྙོམས་པོར་འཐུལ། །མེས་པོའི་ཁབ་འདིའི་
འཕྲིན་ལས་བླ་ན་འཕགས། །རྒྱ་ཆེན་བགྱི་བ་ཟབ་བརླིང་མཚོ་ལས་འཁྲུངས། །
དོན་གཉིས་ནམ་མཁའི་སྐྱེད་མོས་ཚལ་དུ་འཕགས། །མཉན་འོས་གཏམ་གྱི་རེ་ཁཱ་
འབུམ་འཆར་བའི། །ཟླ་བ་ནོར་བུའི་མེ་ལོང་འདི་ན་ངོམ། །ཤེས་བྱའི་ཕྱོགས་ཀྱི་
འཁོར་ལོ་ཡངས་པའི་གཞིར། །ལུང་རིགས་མཁའ་ལྡིང་འགྲོས་ཀྱིས་རྩེན་པ་ཀུན། །
དགའ་བའི་ཉམས་དང་དགོད་པའི་འཛུམ་དང་བཅས། །རྣམ་དཔྱོད་མིག་གི་
ཞགས་པ་འདི་ལ་རྐྱོངས། །
དེ་ཡང་ཆོས་རྗེ་ས་སྐྱ་པཎྜི་ཏ་ཆེན་པོས། བསྟན་བཅོས་རྩོམ་པའི་དམ་པ་ཡི། །
སྟོན་པ་ལ་ནི་མཆོད་བརྗོད་བྱ། །བསྟན་པ་སྤེལ་ཕྱིར་དག་པའི་ཚིག །འདི་ལ་
འཐད་པ་བཟང་པོ་སྣང་། །ཞེས་གསུངས་པ་ལྟར། སྔོན་བྱོན་མཁས་པ་རྣམས་
ཀྱི་ལམ་སྲོལ་བཟང་པོར་རྗེས་སུ་འཇུག་པར་འདོད་པའི་ཀུན་སློང་གིས། བཀྲ་ཤིས་
དང་དགེ་ལེགས་སུ་བྱེད་པའི་སྣང་བ་མི་ཟད་པའི་སྒོ་འཕར་བརྒྱ་ཕྲག་ཅིག་ཆར་དབྱེ་
བའི་ཤིས་ བརྗོད་མན་ ད་ར་བའི་ མེ་ཏོག་གི་ སིལ་མའི་ ཕྲེང་བ་མཁའ་ལ་གཏོར་བས་
མདུན་བསུས་ཏེ་གང་ཞིག་གླེང་བར་བྱ་བ་ནི།
དག་པ་དང་མ་དག་པའི་འཇིག་རྟེན་གྱི་བཀོད་པ་རྒྱ་དང་ཕྱོགས་སུ་མ་ལྷུང་བའི་
དབུས་ན་བསྐལ་བཟང་རྣམ་འདྲེན་སྟོང་གིས་ཕྱག་མཚན་དུ་བཞེས་པའི་ཞིང་ཁམས་
མི་མཇེད་འཇིག་རྟེན་གྱི་ཁམས་ཞེས་བྱ་བ། གང་གི་ལྟེ་བར་ཛམ་བུའི་མེ་ཏོག་གིས་
མཛེས་པར་བརྒྱན་པའི་རྐང་འཐུང་རལ་པའི་ཅོད་པན་དུ་འཛིན་པ། ལྷོ་གླིང་གྲུབ་
པའི་གནས་ མཆོག་འདི་ལ། གང་དག་བྱོན་པ་དང་ འབྱོན་པར་འགྱུར་ པའི་རྣམ་
པ་ཐམས་ཅད་མཁྱེན་པའི་ ཆོས་ཀྱི་ཉི་མ་ ཆེན་པོ་སྟོང་ཕྲག་ གཅིག་གམ་སྟོང་ དང་ལྔ་
108-