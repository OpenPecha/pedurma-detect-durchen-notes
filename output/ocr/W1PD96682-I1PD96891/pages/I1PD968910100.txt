کاله
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
དམིགས་པས་འབབ་པའི་ཆོས་མཐུན་ཏེ། མཛོད་ལས། ཆོས་ཀྱི་འཁོར་ལོ་མཐོང་
བའི་ལམ། །མྱུར་བར་འགྲོ་སོགས་ཞེས་སོ།
།བཙུན་པ་དབྱངས་སྒྲོག་ནི།
འཕགས་ལམ་བརྒྱད་ཉིད་ཆོས་འཁོར་ཡིན་ཏེ། འཁོར་ལོ་ལ་ཡོད་པའི་རྟེན་པའི་ལྟེ་
བ་དང་། གཅོད་པའི་རྩིབས་དང་། སྡུད་པའི་མུ་ཁྱུད་དང་ཆོས་མཐུན་ཡོད་
པའི་ཕྱིར་རོ། །ཇི་ལྟར་ན། ངག་ལས་མཐའ། འཚོ་བ་གསུམ་ལྟེ་བ་དང་མཐུན་
ཏེ༑ དེ་གསུམ་ཚུལ་ཁྲིམས་ཀྱི་བསླབ་པ་ཡིན་པས་ཏིང་ངེ་འཛིན་དང་ཤེས་རབ་ཀྱི་
རྟེན་བྱེད་པའི་ཕྱིར། ལྟ་བ། རྟོག་པ། རྩོལ་བ་རྣམས་རྩིབས་དང་མཐུན་ཏེ།
ཤེས་རབ་ཀྱི་བསླབ་པ་ཡིན་པས་མི་མཐུན་ཕྱོགས་གཅོད་པའི་ཕྱིར་རོ། །ཏིང་ངེ་
འཛིན་ནི་མུ་ཁྱུད་དང་མཐུན་ཏེ། ལྟ་བ་སོགས་རྩེ་གཅིག་པའི་ཚུལ་གྱིས་དམིགས་
པ་ལ་འཛིན་པའི་ཕྱིར་རོ་སྙམ་དུ་བསམས་ཏེ། མཛོད་ལས། རྩིབས་སོགས་ཕྱིར་
ཞེས་གསུངས་སོ། །དེ་ལ་བརྟེན་ནས་ལུང་གི་ཆོས་འཁོར་ལ་བདེན་བཞིའི་ཆོས་
འཁོར་གྱིས་ཁྱབ་པར་འདོད་དོ།།
ཐེག་ཆེན་པ་ལྟར་ན་ཚོགས་ལམ་ནས་མི་སློབ་ལམ་གྱི་བར་ལྔ་བོ་ཐམས་ཅད་ཆོས་
ཀྱི་འཁོར་ལོ་ཡིན་ཏེ། ཚིག་གསལ་ལས། ཆོས་ཀྱི་འཁོར་ལོ་ཁ་ཅིག་ནི་ཚོགས་ཀྱི་
ལམ་མོ།
།ཁ་ཅིག་ནི་སྦྱོར་བའི་ལམ་མོ།
།ཁ་ཅིག་ནི་བར་ཆད་མེད་པའི་ལམ་གྱི་
བར་རོ། །ཞེས་སོ། །འདིར་མི་སློབ་ལམ་ཆོས་འཁོར་དུ་མ་བསྡུས་ཀྱང་འདོད་
དགོས་ཏེ། མཛོད་འགྲེལ་ལས། ཡང་ན་འཕགས་པའི་ལམ་ཐམས་ཅད་ཀྱང་
གདུལ་བྱའི་རྒྱུད་ལ་འཇུག་པའི་ཕྱིར་ཆོས་ཀྱི་འཁོར་ལོ་ཡིན་ནོ། །ཞེས་སོ། །ལམ་
དེ་དག་བརྗོད་བྱར་སྟོན་པའི་གསུང་རབ་རྣམས་ཀྱང་ཆོས་ཀྱི་འཁོར་ལོ་ཡིན་ཏེ།
སློབ་དཔོན་དབྱིག་གཉེན་གྱིས། ཀུན་རྫོབ་ཀྱི་ཆོས་ཀྱི་ངོ་བོ་བསྟན་པའི་རང་བཞིན་
གྱི་འཁོར་ལོ་ནི་ཆོས་ཀྱི་འཁོར་ལོ་ཡིན་ནོ། །ཞེས་དང་། ས་ཀྱི་བཤེས་གཉེན་
108-76