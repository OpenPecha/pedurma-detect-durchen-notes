བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ཤིང་མང་པོས་ཐར་པ་དང་ཐམས་ཅད་མཁྱེན་པའི་ལམ་བསྒྲིབས་ལ། ཕྲ་རྒྱས་ཀྱི་
དུག་གི་ལྗོན་ཤིང་ལ་ཡིད་དུ་མི་འོང་བའི་སྡུག་བསྔལ་གྱི་འབྲས་བུ་དུ་མས་ཕྱུར་བུར་་་
གཏམས་པ། འདོད་སྲེད་ཀྱི་ཆུ་ཚན་ཆེན་པོས་ཀུན་ནས་འཁྱུད་པའི་འཁོར་བའི་
འབྲོག་དགོན་པ་ཆེན་པོ་ལས་ལུས་ཅན་མཐའ་དག་བསྒྲལ་ཏེ་ཉིད་ཀྱིས་སྐུ་ཉམས་སུ་་
བསྟར་བའི་འབྲས་བུ་མཆོག་ལ་འགོད་པར་མཛད་ནས། ད་པའི་སྡུག་བསྔལ་གྱི་
མེ་འོབས་བརྒྱ་ཕྲག་གཞོམ་པའི་ཐབས་ཀྱི་སྒོ་མང་པོ་ཕྱོགས་དུ་མ་ནས་དབྱེ་བའི་ཕྱིར།
དཔལ་གྱི་མགུར། དུང་གི་ཚེམས་བར་ནས་འཕྲུལ་གྱི་ལྗགས་དམར་ཡངས་པོར་
བརྐྱངས་ཏེ། ཚངས་པའི་དབྱངས་ཡན་ལག་དྲུག་ཅུའི་གདངས་སུ་བསྒྱུར་ནས་
ཐེག་གསུམ་མདོ་སྔགས་སྣ་ཚོགས་ཀྱི་ཆོས་ཀྱི་འཁོར་ལོ་མ་ལུས་པ་དོན་བཟང་པོ།
ཚིག་འབྲུ་བཟང་པོ། མ་འདྲེས་པ། དག་ཅིང་གསལ་ལ་དྲི་མ་མེད་པ་ལེགས་
པར་བསྐོར་ཏེ་དམ་པའི་ཆོས་ཀྱི་སྣང་བ་ཡུག་གཅིག་གིས་འཇིག་རྟེན་གྱི་ཁམས་ཀུན་་
ཏུ་ཁྱབ་པར་བྱས་པས། ནག་ཕྱོགས་ཆུ་སྲིན་རྒྱལ་མཚན་ཐོགས་པ་སྡེ་དང་བཅས་
པ་ནི་སྤ་བཀོང་། སེམས་ཅན་ཐམས་ཅད་ཀྱི་མ་རིག་པའི་ལིང་ཏོག་ནི་བསལ།
མ་རྟོགས་ལོག་རྟོག་ཐེ་ཚོམ་གྱི་དྲ་བ་ནི་བཅད། བདག་ལྟའི་འཆིང་བ་དམ་པོ་ནི་
བཀྲོལ༑ ལས་དང་ཉོན་མོངས་པའི་ཀུན་འབྱུང་གི་འབབ་ཆུའི་རྒྱུན་ནི་བཟློག །
མཐོ་རིས་དང་ཐར་པའི་སྒོ་འཕར་ཡངས་པོར་ཕྱེ་བའི་གྲགས་སྙན་ཚངས་པའི་རོལ་་་
མོ་འཇིག་རྟེན་གྱི་མཐའ་དབུས་ཀུན་ཏུ་ནི་འཁྲོལ། མཐའ་ཡས་པའི་གདུལ་བྱ་རྣམ་
པ་སྣ་ཚོགས་པ་དག་ལ། རང་རང་གི་མོས་པ་དང་བག་ལ་ཉལ་དང་རྗེས་སུ་མཐུན་
པར་ལེགས་པར་གསུངས་པའི་ཆོས་ཀྱི་ཕུང་པོའི་བགོ་སྐལ་ཟད་མི་ཤེས་པར་བསྩལ་་་
བའི་སྒོ་ནས། འཇིག་རྟེན་གསུམ་པོ་དག་ལ་ཕན་པ་དང་བདེ་བའི་དཔལ་ཕུན་
སུམ་ཚོགས་པའི་ཁུར་གྱིས་ཡོངས་སུ་ལྕི་བར་མཛད་དོ།།
108-8