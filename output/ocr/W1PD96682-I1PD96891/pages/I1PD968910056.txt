༣༢
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ཕྱིར་ཞེ་ན། གཞོན་ནུ་འདི་ནི་རིགས་དོན་དུ་གཉེར་བ་མ་ཡིན་རུས་དོན་དུ་གཉེར་
བ་མ་ཡིན་གྱི། གཞོན་ནུ་འདི་ནི་ཡོན་ཏན་དོན་དུ་གཉེར་བ་ཡིན་ནོ། །དེ་ནས་
བྲམ་ཟེ་དེས་ཀྱང་སེར་སྐྱའི་གྲོང་ཁྱེར་ཐམས་ཅད་དུ་བལྟས་པའི་ཚེ་ཤཱཀྱ་ལག་ན་བེ་་་་
ཅོན་གྱི་བུ་མོ་གཞོན་ཞིང་དར་ལ་བབ་པའི་གཟུགས་ཕུན་སུམ་ཚོགས་པ། ལྷའི་བུ་
མོ་ལྟར་རྒྱན་ཐམས་ཅད་ཀྱིས་བརྒྱན་པ། འཇམ་ཞིང་སྙན་ལ་ཡིད་དུ་འོང་བར་སྨྲ་
བ༑
བུང་བའི་མཆོག་གི་ཁ་དོག་ལྟ་བུའི་སྐྲ་ལོ་དང་ལྡན་པ། སྨིན་ཚིགས་ལེགས་
པ༑ ཁྲོ་གཉེར་མེད་པ། བཞིན་འཛུམ་པ། པད་མའི་འདབ་མ་ལྟར་མིག་ཟུང་
ཤིན་ཏུ་ཡངས་ཤིང་རྣམ་པར་དག་པ། མཆུ་སྒྲོས་བིམ་པ་ལྟར་དམར་བ། བཀྲ་
ཤིས་པའི་རི་མོས་རྣམ་པར་མཛེས་པའི་མགྲིན་པ་གཟེངས་སུ་མཐོ་བ།
འཁྲང་ཞིང་
རྒྱས་པའི་མྱོས་བུམ་བྲང་ལ་ཁུར་དུ་ལྕི་བ། རྐེད་པ་གཞུའི་ཆང་བཟུང་ལྟར་ཕྲ་བ།
ལྟེ་བ་ཟབ་ཅིང་དམའ་བ། སྟ་ཟུར་འཇམ་ཞིང་ཡངས་ལ་ཟླུམ་ཞིང་བརྟན་པར་
གྲུབ་པ། སྲབ་འཇམ་སྨད་གོས་ཀྱིས་བཀླུབས་པ་ལས་རབ་དཀར་མཁྲེགས་ལ་ཟླུམ་
པའི་བརླའི་འཁྲི་ཤིང་གི་དབྱིབས་གསལ་བར་འཆར་བ། བགྲོད་བྱེད་ཟུང་ལ་ནི་
རིན་པོ་ཆེ་གདུབ་བུས་མཛེས་པར་བྱས་པ་ལས་གཡེར་དྲིལ་གྱི་སྒྲ་དང་བཅས་ཏེ་ངང་
བའི་འགྲོས་ཀྱིས་རྒྱུ་བ་དེ་མཐོང་ནས་འདི་སྙམ་དུ་བསམས་པ། ཨེ་མ་སྲིད་པའི་
མཛེས་སྡུག་ཀུན་གྱི་སྙིང་པོ་བྱེད་པོས་གཅིག་ཏུ་བྱས་པ། ལྷའི་བུ་མོ་ཐིག་ལེ་མཆོག་
མ་དང་། དཔལ་མོ་དང་ལེགས་བརྗོད་མ་ལ་སོགས་པ་སུས་ཀྱང་ཆ་ཙམ་དུ་བསྒྲུན་
པར་མི་བཟོད་པ། གཟུགས་དང་ལང་ཚོ་མཛེས་པ་དང་། གཡེར་བ་དང་། ལྟ་
བས་ཆོག་མི་ཤེས་པའི་མཛེས་སྡུག་གི་དཀྱིལ་འཁོར་ཡོངས་སུ་རྫོགས་པ་འདི་ལྟ་བུ་་་་་
འདྲེན་བྱེད་ཀྱི་ཡུལ་ཙམ་དུ་གྱུར་པའང་སྐལ་བ་བཟང་ངོ་སྙམ་ནས་མྱུར་བ་མྱུར་བར་
རྒྱལ་པོའི་ཕོ་བྲང་དུ་ལོག་སྟེ། ཇི་ལྟར་མཐོང་བ་དེ་ལྟར་རྒྱས་པར་གསོལ་ལོ། །དེ་
108-32