སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ།
74
སྤྱད་པར་གྱིས། །སྤྱད་པ་ལེགས་པར་སྤྱད་ལ་གདུང་བ་མེད། །ཤིན་ཏུ་མང་པོར་
སྨྲ་བ་ཅི་དགོས་ཏེ། །དོན་དང་ཡང་དག་ལྡན་པའི་ཆོས་དེ་ལ། །ཁྱེད་ཅག་
གནས་པར་བྱས་པར་མ་གྱུར་ན། །དེ་ལ་ཆོས་ཀྱིས་ལན་པ་མ་ཡིན་ནོ།
།ཞེས་པ་
ལ་སོགས་པའི་ཆོས་ཀྱི་གཏམ་ཡང་དག་པར་བསྟན་ཏོ། །དེ་ནས་བྱང་ཆུབ་སེམས་
དཔའ་ཛམྦུའི་གླིང་དུ་གཤེགས་པར་དགོངས་ནས། གཟིགས་པ་བཞིའམ་ལྔས་
གཟིགས་ཏེ། དེའང་འགྲོ་བ་གདུལ་སླ་བ་ཚེ་ལོ་བརྒྱ་པའི་དུས་དང་། གླིང་ནི་
ཛམྦུའི་གླིང་དང་། ཡུལ་ནི་དབུས་འགྱུར་འཆང་དང་། རིགས་ནི་རྒྱལ་རིགས་ཏེ་
བཞིའམ༑ རིགས་དང་། དུས་དང་། ཡུལ་དང་། རུས་དང་། བུད་མེད་དེ་
ལྔ་ལ་གཟིགས་སོ། །དེ་ནས་བྱང་ཆུབ་སེམས་དཔས་འཁོར་རྣམས་ལ་ཁོ་བོ་ཛམྦུའི་
གླིང་དུ་འཚང་རྒྱ་བའི་ཕྱིར་འགྲོའོ། །དེ་ཅིའི་ཕྱིར་ཞེ་ན། ཁོ་བོ་སྔོན་བྱང་ཆུབ་
སེམས་དཔའི་སྤྱད་པ་སྤྱོད་པའི་ཚེ། སེམས་ཅན་རྣམས་བསྡུ་བའི་དངོས་པོ་སྦྱིན་པ་
དང་༑ སྙན་པར་སྨྲ་བ་དང་། དོན་སྤྱད་པ་དང་། དོན་འཐུན་པར་བྱ་བ་བཞི་
ལ་མགྲོན་དུ་བོས་ལ། གྲོགས་པོ་དག་ད་ཁོ་བོ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་འཚང་མི་རྒྱ་བར་འདུག་པ་དེ་ནི་ཁོ་བོས་བྱས་
པ་མ་ཤེས་ཤིང་རིགས་པ་མ་ཡིན་པར་འགྱུར་རོ། །ཞེས་གསུངས་པས་དགའ་ལྡན་
གྱི་རིས་ཀྱི་ལྷའི་བུ་དེ་དག་ངུ་ཞིང་བྱང་ཆུབ་སེམས་དཔའི་རྐང་པ་གཉིས་ལ་འཇུས་་་་
ཏེ༑ སྐྱེས་བུ་དམ་པ་ཁྱོད་མི་བཞུགས་ན་དགའ་ལྡན་གྱི་གནས་འདི་མཛེས་པར་མི་
འགྱུར་རོ་ཞེས་འཛེར་ཏོ། །དེ་ནས་བྱང་ཆུབ་སེམས་དཔས་འཁོར་རྣམས་ལ་འདི་
སྐད་དུ། བྱང་ཆུབ་སེམས་དཔའ་བྱམས་པ་འདིས་ཁྱེད་རྣམས་ལ་ཆོས་སྟོན་པར་
འགྱུར་རོ་ཞེས་སྨྲས་ཏེ། བྱང་ཆུབ་སེམས་དཔས་རང་གི་མགོ་ལས་ཐོད་དང་ཅོད་
པན་ཕོག་ཏེ། བྱང་ཆུབ་སེམས་དཔའ་བྱམས་པའི་མགོ་ལ་བཞག་ནས་འདི་སྐད་དུ།
108-15