སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ།
འབྱུང་བར་ལུང་བསྟན་པ་ལས།
མཁའ་དང་མཉམ་པའི་འགྲོ་བ་སེམས་ཅན་
མཐའ་དག་ལ་གཅིག་ཏུ་མཉེས་ཤིང་གཤིན་པའི་བྱམས་བརྩེ་དང་ཡེ་ཤེས་ཀྱི་རྟོགས་་་
པ་ཀློང་དུ་གྱུར་ཅིང་། མཁའ་ཁྱབ་ཏུ་འཇུག་པའི་འཕྲིན་ལས་དཀར་པོ་ལྷུན་གྱིས་
གྲུབ་པའི་སྟོབས་ཀྱིས་ཞལ་གྱི་དབུགས་རྒྱུ་བ་ཙམ་གྱིས་ཀྱང་ལུས་ཅན་གྲངས་མེད་པ་་
རྣམ་པར་གྲོལ་བའི་སྐལ་བ་ཅན་དུ་སྒྲུབ་པ། སྐྱེ་རྒུ་ཡོངས་ཀྱི་མ་འདྲིས་པའི་མཛའ་
བཤེས་ཆེན་པོ་ཀུན་མཁྱེན་བུ་རམ་ཤིང་པ་ཞེས་གྲགས་པ་དང་། མཛད་འཕྲིན་སྣང་་
བའི་འོད་རྒྱུན་བསྐལ་བཟང་རྒྱལ་བའི་ཉི་མ་སྟོང་ཕྲག་གི་གཟི་རླབས་ཚར་དུ་དངར་་
བའི་དབུས་ན། སྙིགས་དུས་ཀྱི་འགྲོ་བ་མཐའ་དག་ལ་ལྷག་པར་གསལ་བ་དེ་ཉིད་་
ཀྱིས༑ དང་པོ་ལས་དང་ཉོན་མོངས་པའི་ཀུན་འབྱུང་གི་རྦ་རླབས་ཤུགས་དྲག་པོས་
རང་དབང་མེད་པར་ཀུན་ནས་བསྐྱོད་ཅིང་། བརྣག་པར་དཀའ་བའི་སྡུག་བསྔལ་
གྱི་ཟུག་རྔུ་རྣམ་པ་གསུམ་མམ་བརྒྱད་ཀྱི་གདུང་བ་བཟོད་བརླག་མེད་པའི་འཇིགས་་་
རུང་ཆུ་སྲིན་ ཆེན་པོས་ ཡོངས་སུ་ གང་བའི་ འཁོར་བའི་ རྒྱ་མཚོ་ཆེན་ པོར་བྱིང་བའི་
སེམས་ཅན་རྣམས་སྐུ་བཞིའི་ཡེ་ཤེས་ཀྱི་གྲོང་ཁྱེར་ཡངས་པོར་རྣམ་པར་འགོད་པའི་་་
ཆེད་དུ་བླ་ན་མེད་པའི་བྱང་ཆུབ་ཏུ་སེམས་བསྐྱེད།
བར་དུ་བསྐལ་པ་ཆེན་པོ་
གྲངས་མེད་གསུམ་ གྱི་ཡུན་ལ་ཕ་ རོལ་ཏུ་ཕྱིན་ པ་དྲུག་དང་ བསྡུ་བའི་དངོས་པོ་བཞི་
ལ་སོགས་པས་བསྡུས་པའི་བསོད་ནམས་དངང་། ཡེ་ཤེས་ཀྱི་ཚོགས་གཉིས་ཀྱི་སྤྱོད་
པ་རླབས་པོ་ཆེ་རྒྱ་ཆེ་ཞིང་གྲངས་མང་བ་ཉམས་སུ་བསྟར། མཐར་ཟག་མེད་ཀྱི་
ཡོན་ཏན་མ་ལུས་པ་རང་བྱུང་དུ་རྡོལ་བའི་ངོ་མཚར་གྱི་ཕུང་པོ་ལྷུན་གྲུབ་ཏུ་མངའ་་་
བའི་སྐུ་བཞི་ཡེ་ཤེས་ལྔ་ལྡན་གྱི་འབྲས་བུ་བླ་ན་མེད་པ་མངོན་དུ་གྱུར་ཏེ། འཇིག་
ཚོགས་ལ་ལྟ་བའི་ས་འཛིན་གྱི་རྩེ་མོ་མཐོ་ལ་རྔམས་མཐུག་པས་ཕྱོགས་ཐམས་ཅད་དུ་
བསྐོར་ཞིང་མ་རིག་པའི་མུན་པ་སྟུག་པོར་འཐིབས་པ། ལྟ་ངན་སྣ་ཚོགས་ཀྱི་འཁྲི་
108-7
له