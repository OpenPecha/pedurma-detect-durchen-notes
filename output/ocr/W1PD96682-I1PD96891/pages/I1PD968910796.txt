༧༧༢
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ལྗོན་བཟང་རྫོགས་ལྡན་བཞིན་དུ་མཁའ་ལ་དཀྲིགས། །མདོ་སྔགས་ཆོས་ཚུལ་གསེར་
གྱི་རྫ་རྔ་འཇིག་རྟེན་མཐའ་དབུས་མེད་པར་རྡུང་། །བཤད་སྒྲུབ་ཆོས་ཀྱི་མཚོ་མོ་གང་
ཞིག་ལུང་རིགས་རླབས་ཀྱི་རྩེ་དགའ་འཛིན། །ཨེ་མ་ཆོས་ནོར་སྡེ་བཞིའི་ལང་ཚོས་གོ་
ལའི་ཁྱོན་འདིར་མཛེས་གྱུར་ཅིག །ཟླ་ཤེལ་མེ་ཏོག་བཞད་པས་རི་ཀླུང་མཛེས། །སྔོ་
ལྗང་གཡུ་རླབས་རྒོད་པས་འཁོར་ཡུག་གཙང་། །ལས་ཀྱི་རི་མོ་བཀྲ་བའི་བསིལ་ལྡན་
ལྗོངས། །ཞི་བའི་བསྟི་གནས་ཆེན་པོར་འགྱུར་བར་ཤོག །ནང་ན་འབྱོར་པ་ཆུ་བོའི་
གཏེར་བཞིན་འཁྱིལ།
།བར་ན་བཙན་བརྗིད་གསེར་གྱི་རི་རབ་མཐོ། ། ཕྱི་ན་སྙན་
གྲགས་གཡུ་འབྲུག་སྐད་ཀྱིས་འཕུར། །བཙན་ཕྱུག་དཔལ་གསུམ་རྟག་ཏུ་འཛོམས་
གྱུར་ཅིག །དཀར་དམར་ཉི་ཟླའི་འོད་ཁྱིམ་གཅིག་གི་ངོགས། །གླིང་ལྔའི་འགྲོ་བ་
མཛའ་མཐུན་ཟམ་པས་སྦྲེལ། །འཚེ་མེད་ཞི་བ་ཆེན་པོའི་ལམ་བཟང་དུ། །བདེ་བླག་
བགྲོད་པའི་སྐལ་བཟང་མངོན་འགྱུར་ཤོག །བསོད་ནམས་སྤྲིན་དཀར་བཞད་པའི་
འདབ་ཟུར་ནས། །ལྷུང་བའི་དགེ་བཅུའི་སྦྲང་ཆར་བསིལ་མ་འདིས། །འགྲོ་ཀུན་
གདུང་བའི་ཚ་རླབས་ཉེར་བཅོམ་སྟེ། །བདེ་ཆེན་བྱང་ཆུབ་མྱུ་གུ་སྨིན་པར་ཤོག །
བདེན་གཉིས་ཟུང་འཇུག་མེ་ཡི་འཁྲུལ་འཁོར་གྱིས། ། སྒྲིབ་གཉིས་བུད་ཤིང་ཐལ་བར་
བསྲེགས་པ་དང་། །དོན་གཉིས་ལྷུན་གྱིས་གྲུབ་པའི་ཡེ་ཤེས་གཏེར། །སྐུ་གཉིས་ཟུང་
འཇུག་ནོར་བུའི་དཔལ་ཐོབ་ཤོག །ལུང་རྟོགས་སྦྲང་རྩིའི་བཅུད་བཟང་ཡོངས་
འཁྱིལ་པའི། །ཐུབ་བསྟན་འདབ་བརྒྱ་འཛུམ་པའི་པདྨ་དཀར། །ཉི་ཟླའི་སྣང་བ་མ་
འགགས་དེ་སྲིད་དུ། །སྐྱེ་རྒུ་བུང་བའི་ཉེར་འཚོའི་གཞིར་ཡང་ཤོག །བསོད་ནམས་
བརྒྱ་པའི་མཚན་གྱི་མེ་ཏོག་སྐུ་ཡི་བཀྲ་ཤིས་གཞོམ་གཞིག་རྣམ་བྲལ་མིག་གི་བདུད་་་་་་
རྩིའི་འོད་ཁྱིམ་མཛེས། །འགགས་མེད་རྡོ་རྗེ་དབྱངས་ཀྱི་དཀྱིལ་འཁོར་གསུང་གི་བཀྲ་
ཤིས་ལྷ་ཡི་རོལ་མོ་སྟོང་ལྡན་འགྱུར་ཁུགས་རྣ་བའི་དཔྱིད། །ཟག་མེད་ཡེ་ཤེས་མཆོག་
108-772