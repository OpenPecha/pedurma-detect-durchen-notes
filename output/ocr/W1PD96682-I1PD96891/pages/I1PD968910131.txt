སྐབས་གཉིས་པ། བཀའ་འགྱུར་རོ་ཅོག་པར་དུ་བསྒྲུབས་པ་དང་དེ་དག་ཇི་ལྟར་དཔེ་སྡུར་དང་དཔེ་སྒྲིག་ཞུས་པ་ལ་སོགས་པའི་སྐོར། ༡༠ ༧
༄༅། །སྲིད་ཞིའི་གདུང་བ་མཐའ་དག་སེལ་མཛད་ཅིང་།།
ཞི་བསིལ་བདུད་རྩིའི་གོ་འཕང་མཆོག་སྦྱིན་པ།།
ཐུབ་བསྟན་རིན་ཆེན་རྩིབས་མ་བརྒྱ་པའི་གདུགས།།
འགྲོ་འདིའི་དཔྱིད་དུ་འཁོར་བའི་རྩེ་དགའ་འཛིན།།
རྒྱལ་གསུང་ཉི་རྡུལ་ཕྲ་མོ་ལྷུང་བས་ཀྱང་།།
སྙིང་གི་མུན་ཚོགས་འཐོར་བ་འདི་འདྲ་ན།།
གང་ཞིག་འབྲི་དང་ཀློག་པའི་བསོད་ནམས་ཀྱི།།
ཀུན་གསལ་བུ་མོའི་ཕ་མཐའ་སུ་ཡིས་གཞལ།།
རྙེད་དང་བཀུར་སྟིའི་འདུ་འཛི་རྒྱང་དུ་བསྲིངས།།
ལྷག་བསམ་འོ་མའི་མངར་ཁ་སྙིང་ལ་བཅངས།།
བསྟན་ལ་སྲི་ཞུ་བགྱིད་རྣམས་རིང་ཞིག་ནས།།
ལེགས་བྱས་པར་གྱི་སྒོ་ཡང་མང་དུ་ཕྱེ།།
གཅིག་ལས་དུ་མར་འཆར་བའི་རྣམ་འཕྲུལ་མཁན།།
ཆོས་སྦྱིན་མི་ཟད་དཔག་བསམ་ནོར་བུ་བཞིན།།
གྱུར་པ་གང་ལ་པར་ཞེས་ཐ་སྙད་དུ།།
སྤྲིངས་ཡིག་གསལ་བ་ཕྱོགས་ཀྱི་བུ་མོས་ཀློག།
ལེགས་བཤད་ཟླ་སྟོང་འཛུམ་པའི་འོད་རླབས་རྒྱུན།།
གུས་བརྩོན་མཆུ་འདབ་སྲབ་མོས་ཉེར་འཐུངས་པས།།
རྣམ་དཔྱོད་གཡུ་ལོ་རྒྱས་པའི་གེ་སར་གྱིས།།
སྦྲང་རྩིའི་དགའ་སྟོན་འདི་ན་ཉམས་སུ་བསྟར།།
108-107