སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ།
གཞན་ན་གང་།
།ཕྲལ་སྦྱོར་ཀློག་གི་གོམ་ཁ་དང་པོ་ནས། །ལྔ་རིག་པདྨའི་ཚལ་
ལ་རྩེན་པའི་བར། །ལྷག་བསམ་ཕྱག་སོར་འཇམ་པོས་བདེ་བླག་ཏུ།
།ཁྲིད་པའི་
4
བཤེས་རྣམས་དྲན་པའི་ཡུལ་ན་བརྗིད། །མདོ་རྒྱུད་བླ་ན་མེད་པའི་རིན་ཆེན་གྱིས། །
ཡོངས་སུ་གང་བའི་རླབས་ཀྱི་འགྱུ་བ་རེར། །ཞི་བསིལ་ནོར་བུའི་འཛུམ་གྱིས་ཉེར་
འཁྱུད་པའིའི། །ཐུབ་བསྟན་རྒྱ་མཚོ་ཆེ་དེ་ཨེ་མ་ཧོ། །མི་བཟད་སྲིད་པ་ཉམ་ངའི་
ཐང་ཆེན་དུ། །སྡུག་བསྔལ་ཁུར་གྱིས་དུབ་པའི་མགྲོན་རྣམས་ལ། །ཕན་དང་
བདེ་བའི་གྲིབ་བསིལ་སྣུམ་པོ་ཅན། །དམ་ཆོས་འདི་ལས་ལྷག་པ་ཡོད་རེ་སྐན། །
ཚིག་འབྲུ་བཟང་པོ་རྣ་བའི་དཔྱིད་དུ་འཇེབས། །དོན་བཟང་བདུད་རྩིའི་ཐིགས་པ་
སྙིང་ལ་འབབ། །ཐོས་ན་མི་བསླུ་དད་པའི་གནས་སུ་མཐོ། །ཁྱད་ཆོས་བཞི་ལྡན་
བདེ་བར་གཤེགས་པའི་ལུང་། །ལྟ་ངན་རི་དྭགས་རྣམ་གནོན་སེངྒེའི་སྒྲ། །ངེས་
ལེགས་ཐར་པའི་སྒོ་མོ་འབྱེད་པའི་འཕྲུལ། །ཀུན་རྨོངས་ཕྲ་རགས་གཅོད་པའི་རལ་
གྲི་་སྟེ། །ཚན་ཚན་རིག་པས་བསྒྲུན་མིན་རྒྱལ་བའི་བཀའ། །འགྲོ་ཁམས་མོས་
པའི་ཆུ་རྫིང་ཇི་སྙེད་དུ། །སྣ་ཚོགས་གསུང་གི་ཟླ་རིས་འབྲི་བྱེད་ཅིང་། །གང་ལ་
གང་འདུལ་དེ་ལ་དེ་སྟོནན་གྱི། །རྣམ་འཕྲུལ་གསང་བའི་ཕུང་པོ་རྒྱལ་བའི་ལུང་། །
སོམ་ཉིའི་དོགས་པ་བྱེ་བ་བརྒྱ་ཕྲག་གི། །དྲི་བའི་མདུད་པ་དུས་གཅིག་ཞུས་ན་
འང་༑ །སོ་སོར་མ་འདྲེས་གསལ་ཞིང་སྙན་འཇེབས་ཀྱི། །ལན་གྱི་རི་མོ་གསུང་
དབྱངས་གཅིག་གིས་འདེབས། །བརྗོད་དུ་མེད་ཀྱང་བརྗོད་པ་ཀུན་གྱི་གཞི། །
མཚོན་དུ་མེད་ལ་མཚན་མའི་རྣམ་པ་ཅན། །གསུང་གསང་འོད་དུ་སྦྲུམ་པའི་མུ་
ཏིག་ཚོམ། །པར་གྱི་འཕྲུལ་དུ་དྲངས་པའི་ངོ་མཚར་དགེ། །བརྒྱ་བྱིན་མིག་སྟོང་
ལྡན་པས་མ་མཐོང་ཞིང་། །རྣ་བ་བརྒྱད་པས་ཐོས་པར་མ་གྱུར་པའི། །སྔོན་མེད་
ལེགས་བྱས་གསེར་གྱི་མཆོད་སྡོང་འདི། །ཨེ་མ་དུས་དང་སྐལ་བ་གང་གིས་བསྐྲུན། །
108-5