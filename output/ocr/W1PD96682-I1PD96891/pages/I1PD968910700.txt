کالا یا
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
སྤྱིར་ཆོས་ཚན་གྱི་གྲངས་ནི་དཀར་ཆག་སོ་སོ་མི་འདྲ་ཞིང་། དེའང་ཆོས་ཚན་
མང་ཉུང་གིས་མིན་པར་པར་དུ་རྐོ་ལུགས་དང་དཀར་ཆག་ཏུ་མཚན་བྱང་འདེབས་་་
ལུགས་མི་འདྲ་བས་ཡིན་ལ། དཔེར་ན། རྩ་རྒྱུད་ཕྱི་མ་རྒྱུད་ལྟ་བུ་ལ་འགའ་རེས་
ཆོས་ཚན་གཅིག་དང་འགའ་རེས་གཉིས་སུ་བྱས་པ་དང་། བདུད་རྩི་བམ་བརྒྱད་
ལྟ་བུའང་དེ་དང་འདྲའོ།།
དེ་བས་ན་འདིར་མ་ཕྱི་སྡེ་པར་སོར་བཞག་བྱས་ཡོད་སྟབས། _ ཆོས་ཚན་གྱི་
བཞུགས་བྱང་གོ་རིམ་གྲངས་ལ་སོགས་པ་དེ་དང་འདྲ་བར་བཀོད་ཡོད་ལ། གཞན་
ཆོས་ཚན་སོ་སོའི་བམ་གྲངས་དང་ཤོ་ལོ་ཀའི་གྲངས།
གསང་སྔགས་སྐོར་གྱི་ཆོས་
ཚན་རྣམས་རྒྱུད་དང་རིགས་གང་དུ་གཏོགས་པ་། ____ དཀྱིལ་འཁོར་གྱི་གྲངས་ལ་
སོགས་པ་རྣམས་ནི་དཀར་ཆག་གཞན་དུ་རྒྱས་པར་འབྱུང་བས་འདིར་བསྐྱར་ཟློས་་་་
ཀྱི་ངལ་བ་མ་བྱས་སོ།།
སྨྲས་པ། འཕོ་མེད་བདེ་ཆེན་ཟླ་བ་དག་པའི་དཔལ།།
ཟུང་འཇུག་དགོངས་པ་ནམ་ཡང་གཡོ་མེད་ཀྱང་།།
འཕྲིན་ལས་སྣང་བ་རྒྱ་མཚོའི་སྤྲིན་བཞིན་དུ།།
འཕྱུར་བར་སྟོན་འདི་རྒྱལ་བའི་ཐུགས་རྗེ་ལགས།།
གང་གསུང་འོད་རྡུལ་ཕྲ་མོ་གཅིག་ཙམ་ཡང་།།
རྣ་བར་ལྷུང་ན་སྲིད་པ་ཧྲུལ་པོ་རུ།།
ངེས་པར་བགྱིད་ན་བཀའ་གསུང་ཇི་སྙེད་པར།།
ལྟ་དང་ཀློག་པར་བྱེད་རྣམས་སྨོས་ཅི་དགོས།།
ཞེས་བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་་
ཞེས་བྱ་བ་ལས། ཆོས་ཚན་གྱི་བཞུགས་བྱང་དང་ལེའུ་སོགས་དཔེ་བསྡུར་མའི་སྒྲིག་
རིམ་ལྟར་མཐར་ཆགས་སུ་བཀོད་པ་སྟེ། སྐབས་གསུམ་པ་རྫོགས་སོ།། །།
108-676