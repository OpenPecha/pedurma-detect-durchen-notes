66
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
འདུ་ཤེས་དང་། དྲན་པ་དང་ཤེས་བཞིན་དང་། མྱ་ངན་ལས་འདས་པའི་འདུ་
ཤེས་པར་མཛད་དེ་གཟིམས་སོ། །དེ་ནས་བཅོམ་ལྡན་འདས་ཀྱིས་ཀུན་དགའ་བོ་
སོང་ལ་གྲོང་ཁྱེར་རྩྭ་ཅན་གྱི་གྱད་རྣམས་ལ། གནས་འཇོག་དག་ཁྱེད་ཀྱི་སྟོན་པ་ནི་
དེང་གི་མཚན་མོའི་གུང་ཐུན་ལ་ཕུང་པོ་ལྷག་མ་མེད་པའི་མྱ་ངན་ལས་འདས་པའི་་་་
དབྱིངས་སུ་ཡོངས་སུ་མྱ་ངན་ལས་འདའ་བར་འགྱུར་བས་ཁྱེད་རྣམས་ཀྱི་བྱ་བ་དང་་
སྒྲུབ་པ་དག་དེར་བྱོས་ལ།
ད་ཕྱིན་ཆད་གྲོང་གི་ཉེན་ཀོར་པ་བདག་ཅག་གི་སྟོན་པ་
མྱ་ངན་ལས་འདས་ཏེ། བདག་ཅག་གིས་དེ་ལ་བལྟ་བ་དང་བསྙེན་བཀུར་བྱ་བའི་
ཕྱིར་འགྲོ་མ་ནུས་སོ་ཞེས་འགྱོད་པར་མ་བྱེད་ཅིག་ཅེས་སྨྲོས་ཤིག །བཀའ་བཞིན་
འཚལ་ཞེས་ཚེ་དང་ལྡན་པ་ཀུན་དགའ་བོས། བཅོམ་ལྡན་འདས་ཀྱི་ལྟར་བཞིན་
མཉན་ནས་གྲོང་ཁྱེར་གྱི་ཕྱི་ནང་ཀུན་ལ་བསྒྲགས་སོ། །དེའི་དུས་ན་རྩྭ་ཅན་གྱི་གྱད་
རྣམས་འདུས་པ་ལ་ཆོས་བསྟན་ནས་ཀུན་དགའ་བོ་ལ་བསླབ་པའི་གཞི་འབོགས་སུ་་་
བཅུག་གོ། ། །དེ་ལྟར་དུས་ཐ་མའི་ཁྲི་ལ་བཞུགས་བཞིན་དུ་སྐུ་དངོས་ཀྱིས་གདུལ་
བར་བྱ་བའི་སྐྱེ་བོ་དྲི་ཟའི་རྒྱལ་པོ་རབ་དགའ་སྟེ། དེ་འདུལ་བའི་དོན་དུ་དྲི་ཟའི་
ཆ་བྱད་དུ་སྤྲུལ་ཏེ། ལག་པ་ན་པི་ཝང་རྒྱུད་སྟོང་དང་ལྡན་པ་བསྣམས་ནས་རབ་
དགའི་སྒོ་དྲུང་ན་ཕྱིན་ཏེ། དེ་དང་གླུ་དབྱངས་ལེན་པ་དང་པི་ཝང་འཁྲོལ་བའི་
ཁྱད་པར་ལ་འགྲན་པའི་ཚེ་སྟོན་པས་རྒྱུད་སྟོང་ཕྲག་ཡོད་པ་ནས་གཅིག་གི་བར་ལ་་་་
རིམ་གྱིས་བཅད་ཀྱང་སྒྲ་གདངས་སྙན་པ་ལ་ཁྱད་པར་མ་བྱུང་བ་དང་།
མཐར་
རྒྱུད་གཅིག་པུ་དེ་ཡང་བཅད་པས། ནམ་མཁའ་ལས་སྒྲ་གདངས་སྔ་མ་བཞིན་དུ་
འབྱུང་བར་བྱིན་གྱིས་བརླབས་པས་དེ་ངོ་མཚར་དུ་སྐྱེས་ནས་ང་རྒྱལ་གྱི་རི་བོ་གཞིག་
པར་མཛད་དོ། །དེ་ནས་དད་པར་གྱུར་པ་གཟིགས་ནས་སྐུ་དངོས་སུ་སྣང་བས་
ཆོས་གསུངས་ནས་བདེན་པ་རྟོགས་པར་མཛད་དོ། །དེ་བཞིན་དུ་ཀུན་དུ་རྒྱུ་རབ་
108-66