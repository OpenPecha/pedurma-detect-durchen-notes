བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
དབྱིངས། །འོད་གསལ་ཕྱོགས་ཀྱི་མཁའ་ལས་ལྡང་བའི་ཉིན་བྱེད་སྣང་བ་འབར་བའི་
སྐུ། །ཟུང་འཇུག་སྒྱུ་འཕྲུལ་དྲ་བའི་རྩེ་དགས་སྲིད་ཞིའི་སྙིང་ལ་བདེ་ལེགས་ཀྱི། །ཡ་
མཚན་རི་མོ་འབྲི་བའི་བྱེད་པོ་ཁྱོད་ཞབས་རལ་པའི་རྒྱན་དུ་ལེན། །ལྷོ་ཕྱོགས་རི་ལས་
ཐོན་པའི་བསུང་ཞིམ་གྱི། །ངད་པས་ཕྱོགས་ཀུན་འགེངས་པའི་དགའ་སྟོན་ལྟར། །
བརྩེ་ཆེན་ཟླ་བ་སྟོང་གི་འོད་ཟེར་གྱིས།
།འགྲོ་ཀུན་སྙིང་ལ་བསིལ་བ་ཡང་ཡང་
འབེབས། །དོན་གཉིས་རིན་ཆེན་འདོད་འཇོ་དབང་གི་རྒྱལ། ། །ཁམས་གསུམ་ཞི་
བསིལ་ཕུན་ཚོགས་ཀུན་གྱི་དཔྱིད། །བདེན་བཞིའི་བདུད་རྩི་འཁྱིལ་བའི་ཟ་མ་ཏོག
རྒྱུད་ལྔའི་འགྲོ་བ་འདྲེན་པའི་ཤིང་རྟ་ཉིད།
།ཞི་བདེའི་སྲོག་གི་ཀ་བ་འཛུགས་པའི་
སྨན། །རྒྱལ་གསུང་བདུད་རྩིའི་འོ་མཚོ་འཕྱུར་བའི་སྤྲིན། །མཛད་འཕྲིན་སྦྲང་མའི་
ཆར་ཟེགས་རེ་རེ་ཡང་། །ཕན་བདེ་མྱུ་གུ་སྐྱོང་བའི་དཔལ་གྱིས་ཁེངས། །ཨེ་མ་སྲིད་
འདིར་ཡིད་བཞིན་ནོར་གཅིག་པུ། །ཐུབ་པའི་གཞུང་བཟང་གསེར་གྱི་ལྷུན་པོ་སྟེ། །
འདི་ལས་གཞན་དུ་ཐར་པའི་སྐས་བཟང་ཞིག །མོ་གཤམ་བུ་ཡི་ལང་ཚོའི་མཆེད་ཟླ་
ཉིད། །འཚེ་མེད་ཞི་བདེ་དྲོད་ཀྱི་སྙིང་པོ་ཅན། །ཉིན་བྱེད་དབང་པོ་མཁའ་ལ་གསལ་
མི་གསལ། །མི་བཟད་ཉེས་པའི་སྤྲིན་ནག་མཐར་བྱེད་པའི། །བྱམས་དང་བརྩེ་བའི་
རླུང་བུ་ལྡང་ལ་རག །ཨུཏྤལ་བསུང་ཞིམ་འཐོར་བའི་སྐྱེད་ཚལ་དུ། །སྦྲང་རྩིའི་ཐིག་
ལེ་རིང་ནས་འདུ་བྱེད་ཀྱང་། ། ཡུན་རིང་གཏི་མུག་ཀློང་དུ་འབྱམས་པ་ཡི། །ཁྲོན་
པའི་སྦལ་པར་ཚོར་རྟོག་ཅི་ཡང་མེད། །དེང་ཡང་བཀའ་གསུང་གླེགས་བམ་ངོ་
མཚར་བརྒྱ། །ཉི་ཟླའི་དོ་ཤལ་བཞིན་དུ་གསལ་ན་འངང་། །དུག་གསུམ་ཁྲག་གིས་
འདྲེན་བྱེད་དམར་བ་དག །དུས་དང་སྐལ་བས་ནོངས་བཞིན་མཐོང་མི་འགྱུར། །
གཙུག་ལག་སྨྲ་བའི་འགྱུར་ཁུགས་བག་ལ་ཞ། །འདོད་ཡོན་བཤང་གཅིའི་རོ་ལ་རྗེས་
སུ་ཆགས། །བསྟན་པ་འཛིན་པར་ཁས་འཆེ་དུག་སྦྲང་ཁྱུས། །རང་གཞན་བསླུ་བའི་
108–770