སྐབས་གསུམ་པ། ཆོས་ཚན་གྱི་བཞུགས་བྱང་དང་ལེའུ་སོགས་དཔེ་བསྡུར་མའི་སྒྲིག་རིམ་ལྟར་མཐར་ཆགས་སུ་བཀོད་པ།
●༣༨༤ འཕགས་པ་བྱམས་པ་ལུང་བསྟན་པ།
བསྡུར་མཆན།(༨༧༧) བསྡུར་འབྲས་རེའུ་མིག(༨༧༨)
ཐེག་ཆེན་སྡེར་གཏོགས་བརྒྱ་དང་གོ་བཞི་དང་། །ཐེག་དམན་ཆོས་ཚན་བརྒྱད་
ཅུ་ཐམ་པ་བཅས། །བཀའ་ལུང་རྒྱ་མཚོའི་ཀློང་ན་མདོ་མང་དུ། །གྲགས་པའི་
ཆོས་ཚན་ཉིས་བརྒྱ་དོན་བཞི་བཞུགས། །ཞེས་བཀའ་འགྱུར་དཔེ་བསྡུར་མའི་
དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་ལས། མདོ་མང་དུ་གྲགས་པ་
ཐེག་པ་ཆེ་ཆུང་གི་མདོ་ཅི་རིགས་པ་ཕྱོགས་གཅིག་ཏུ་བསྒྲིགས་པའི་སྐོར་བརྗོད་པ་སྟེ།
བཞི་པའོ།།
སྨྲས་པ། བདེ་གཤེགས་སྤྲིན་དཀར་བཞད་པའི་གུར་ཁྱིམ་དུ།།
ལྗགས་དམར་གློག་གི་བུ་མོ་མྱོས་པ་ལས།།
འཁོར་གསུམ་གྲུ་ཆར་བབས་པའི་རྒྱུན་བཟང་འདིས།།
རིགས་གསུམ་གདུལ་བྱའི་པདྨའི་ཚལ་རབ་རྒྱས།།
དད་གསུམ་འཛུམ་རིས་གསལ་བའི་མེ་ཏོག་དཀར།།
གསུང་གསང་ནགས་མའི་ཚལ་དུ་མངོན་བཞད་ཅིང་།།
བཤད་སྒྲུབ་བུང་བ་གཞོན་ནུའི་རྩེད་འཇོ་ཡིས།།
ལུང་རྟོགས་ཕྱོགས་ཀྱི་བུ་མོ་ཅི་ཡང་མཛེས།།
ཞེས་བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་་་
ཞེས་བྱ་བ་ལས། མདོའི་སྡེ་ཚན་གྱི་སྐོར་རྫོགས་སོ།།
108-34