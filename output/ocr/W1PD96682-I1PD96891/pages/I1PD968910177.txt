སྐབས་གསུམ་པ། ཆོས་ཚན་གྱི་བཞུགས་བྱང་དང་ལེའུ་སོགས་དཔེ་བསྡུར་མའི་སྒྲིག་རིམ་ལྟར་མཐར་ཆགས་སུ་བཀོད་པ།
743
༄༅། །སྒོ་གསུམ་མི་དགེའི་བག་ཆགས་དྲི་མའི་ཁམས།།
སྦྱོང་བྱེད་ལེགས་གསུངས་བཀའ་ཡི་སིནྡྷུའི་ཀླུང་།།
གངས་ཅན་བརྡ་ཡི་ལམ་དུ་འདྲེན་མཁས་པའི།།
ལོ་པཎ་སྐལ་ལྡན་ཤིང་རྟ་སླར་ཡང་དྲན།།
ཐུབ་པའི་གངས་རིའི་མགུལ་ལས་ལྷུང་བའི་ཆབ།།
ལེགས་བཤད་ཟེགས་མ་འཐོར་བའི་བདུད་རྩིའི་རྒྱུན།།
སྐལ་བཟང་ངང་མོ་གར་གྱིས་རོལ་བའི་མཚོ།།
ཞི་བསིལ་ལྦུ་བའི་མེ་ཏོག་ཅི་ཡང་དཀྲིགས།།
ཆོས་འདུལ་ཉི་ཟླའི་འཛུམ་ཕྲེང་བཞད་པ་ནས།།
སྣ་ཚོགས་གཟུངས་ཕྲན་རྡོ་རྗེའི་མདུད་པའི་བར།།
གསལ་བྱེད་འོད་ཀྱི་མེ་ལོང་འདི་འོ་ཞེས།།
ཚིག་སྦྱོར་ལང་ཚོ་རྒྱས་པའི་ཉམས་ཀྱིས་འབོད།།
དེ་ལ་འདིར་བཞུགས་བྱང་དཀར་ཆག་དངོས་ལ། མདོ་དང་སྔགས་ཀྱི་སྡེ་ཚན་
གཉིས་ལས། དང་པོ་ལའང་འཁོར་ལོ་དང་པོར་གཏོགས་པ་འདུལ་བ་ལུང་གི་སྐོར་
དང་༑ བར་པ་ཤེར་ཕྱིན་གྱི་སྐོར་དང་། ཐ་མའི་མདོ་བཞུགས་ཚོགས་ཆེ་བའི་སྐོར་་་་
དང་༑ མདོ་མང་དུ་གྲགས་པ་ཐེག་པ་ཆེ་ཆུང་གི་མདོ་ཅི་རིགས་པ་ཕྱོགས་གཅིག་ཏུ་་་
བསྒྲིགས་པའི་སྐོར་དང་བཞིའོ།
།དང་པོ་འདུལ་བ་ལུང་སྡེ་བཞིའི་གོ་རིམ་ལ་བུ་
སྟོན་ཐམས་ཅད་མཁྱེན་པ་དང་། གོང་དཀར་བ་སོགས་ཀྱིས་མི་འདྲ་བར་མཛད་
མོད་ཀྱི། འདིར་སྔོན་གྱི་དཀར་ཆག་འཕང་ཐང་མ་དང་། ཚལ་པ་བཀའ་འགྱུར་
སོགས་དང་རྗེས་མཐུན་དུ་བྱུང་བའི་སྡེ་བཀའ་སོར་བཞག་གིས་བསྒྲིགས་པ་ལ།
108-153