བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
200
གཉིས་པ་དང་རྣལ་འབྱོར་མའི་རྒྱུད། ཤེས་རབ་ཀྱི་རྒྱུད། མཁའ་འགྲོ་མའི་རྒྱུད་
རྣམས་དོན་གཅིག་མིང་གི་རྣམ་གྲངས་ཡིན་ནོ། །ཐབས་ཤེས་གཉིས་མེད་ཀྱི་རྒྱུད་
ཅེས་པའི་ཐབས་དང་༌། ཐབས་རྒྱུད་ཅེས་པའི་ཐབས་གཉིས་མིང་འདྲ་ཡང་དོན་མི་
གཅིག་སྟེ། དང་པོ་ནི་ལྷན་སྐྱེས་ཀྱི་བདེ་བ་ལ་བྱེད། གཉིས་པ་ནི་སྒྱུ་མའི་སྐུ་ལ་
བྱེད་པའི་ཕྱིར། གཉིས་མེད་ཀྱི་རྒྱུད་ཅེས་པའི་ཤེས་རབ་དང་།
ཤེས་རབ་ཀྱི་
རྒྱུད་ཅེས་པའི་ཤེས་རབ་གཉིས་མིང་འདྲ་ཡང་དོན་མི་གཅིག་སྟེ།
དང་པོ་ནི་སྟོང་
ཉིད་རྟོགས་པའི་བློ་ལ་བྱེད། གཉིས་པ་ནི་བདེ་སྟོང་དབྱེར་མེད་ཀྱི་ཡེ་ཤེས་ལ་བྱེད་
པའི་ཕྱིར་རོ། །དེ་ལྟར་ན་གཟུགས་སྐུའི་རིགས་མཐུན་གྱི་རྒྱུ་དག་མ་དག་གི་སྒྱུ་མའི་
སྐུ་རྩལ་དུ་བཏོན་ནས་མི་འཆད་པར། ས་སྐུའི་རིགས་མཐུན་གྱི་རྒྱུ་ལྷན་སྐྱེས་ཀྱི་
བདེ་བས་སྟོང་ཉིད་རྟོགས་པའི་བདེ་སྟོང་དབྱེར་མེད་ཀྱི་ཡེ་ཤེས་རྩལ་དུ་བཏོན་ནས་་
འཆད་པའི་བླ་མེད་ཀྱི་རྒྱུད་དངོས་སམ་སྡེར་གཏོགས་ཀྱི་རྒྱུད་དེ།
མ་རྒྱུད་ཅེས་བྱ་
ལ༑ མཚན་གཞི་ནི་ཀྱཻ་རྡོར་དང་། བདེ་མཆོག་གི་རྒྱུད་ལྟ་བུའོ། ། །ཆོས་སྐུའི་
རིགས་མཐུན་གྱི་རྒྱུ་བདེ་སྟོང་དབྱེར་མེད་ཀྱི་ཡེ་ཤེས་རྩལ་དུ་བཏོན་ནས་འཆད་པར་་
མ་ཟད། གཟུགས་སྐུའི་རིགས་མཐུན་གྱི་རྒྱུ་དག་མ་དག་གི་སྒྱུ་མའི་སྐུ་སྒྲུབ་ཚུལ་
རྩལ་དུ་བཏོན་ནས་འཆད་པའི་བླ་མེད་ཀྱི་རྒྱུད་དངོས་སམ་སྡེར་གཏོགས་ཀྱི་རྒྱུད་དེ།
ཕ་རྒྱུད་ཅེས་བྱ་ལ།
མཚན་གཞི་ནི་གསང་བ་འདུས་པ་དང་། འཁོར་ལོ་ཆེན་
པོའི་རྒྱུད་ལྟ་བུའོ། །བླ་མེད་ཀྱི་རྒྱུད་ཡིན་ན་གཉིས་མེད་ཀྱི་རྒྱུད་ཡིན་པས་ཁྱབ་པོ། །
བླ་ན་མེད་པའི་རྒྱུད་སྡེ་རྣམས་ཀྱི་གཞུང་གི་ཚད་ཀྱང་ཐུན་མོང་མ་ཡིན་པའི་དབང་་་་
དུ་བྱས་ན། བདེ་བར་གཤེགས་པ་འབའ་ཞིག་གི་སྤྱོད་ཡུལ་ཡིན་པའི་ཕྱིར། ཚད་
གཟུང་མི་ནུས་ཀྱང་རྒྱུད་སྡེ་འགའ་ཞིག་ཏུ་གདུལ་བྱའི་ངོར་དགོས་པའི་དབང་གིས་་་
གྲངས་ཚད་གསུངས་པ་ནི། རྡོ་རྗེ་སྙིང་པོ་རྒྱན་གྱི་རྒྱུད་ལས། གསང་བ་འདུས་
108-100