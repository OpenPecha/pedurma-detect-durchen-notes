702
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
པའི་ཆོས་ཀྱི་དབུ་བརྙེས་པ་ནས་བཟུང་། ཆོས་རྒྱལ་མེས་དབོན་རྣམ་གསུམ་དང་།
མཁན་སློབ་ཆོས་གསུམ་ལ་སོགས་པ་གཙོ་བྱས། མཁས་གྲུབ་གསེར་རིའི་ཕྲེང་བ་ལྟ་
བུས་བསྟན་པ་རིན་པོ་ཆེ་འདི་ཉིད་འཛིན་སྐྱོང་སྤེལ་གསུམ་བྱས་པ་ལ་བརྟེན་ནས།
བོད་གངས་ཅན་གྱི་ལྗོངས་འདི་དམ་པའི་ཆོས་ཀྱི་ཞིང་སར་བསྒྲུབས་པས། གནའ་
ནས་དེང་གི་བར་བོད་ཡུལ་ཆོས་ཀྱི་གླིང་ཞེས་སྙན་པའི་གྲགས་པ་དཀར་པོ་ཕྱོགས་་་་་
ཀུན་ཏུ་ཁྱབ་པ་འདི་ལགས་སོ། །གོང་གི་འདིས་ནི་བསྟན་པ་དམ་པའི་ཆོས་ཀྱི་རྣམ་
གཞག་མདོར་བསྡུས་ཙམ་ཞིག་བརྗོད་ཟིན་ཏོ།།
སྨྲས་པ། རྟེན་འབྲེལ་ཟབ་མོའི་གད་རྒྱངས་གཅིག་གིས་ཀྱང་།།
མུ་སྟེགས་གླང་པོའི་སྙིང་རྩ་འདར་བ་དང་།།
108-102
ལྷན་ཅིག་གངས་ཀྱི་རི་བོ་མཛེས་བྱེད་པའི།།
ཐུབ་དབང་སྨྲ་བའི་སེང་ཆེན་སླར་ཡང་དྲན།།
ཟག་མེད་སྐུ་ཡི་བ་སྤུའི་རྩེ་མོ་རེར།།
རྒྱལ་ཀུན་བྱེ་བའི་མཛད་འཕྲིན་ལྷུན་རྫོགས་ཤིང་།།
འགྲོ་བའི་ཡིད་མཁར་སྣ་ཚོགས་ཟླ་བའི་རིས།།
སྣང་མཛད་སྒྱུ་མའི་རྒྱལ་པོ་བཅོམ་ལྡན་འདས།།
ཨེ་མ་སྙིགས་ལྔའི་སྲིན་མོ་གླལ་བའི་ཁར།།
ཡང་ཡང་ཆུད་པའི་དབང་མེད་ཉམ་ཐག་འགྲོར།།
ལྷག་པར་བརྩེ་བས་གཟིགས་པ་མི་ལྷོད་པ།།
མཉམ་མེད་ཤཱཀྱའི་རྒྱལ་པོ་ཁྱོད་ཁོ་ན།།
གང་གི་ཚངས་པའི་མགུར་ལས་རང་བྱུང་དུ།།
འཁྲོལ་བའི་བརྒྱད་ཁྲི་བཞི་སྟོང་ཆོས་ཀྱི་གླུ།།