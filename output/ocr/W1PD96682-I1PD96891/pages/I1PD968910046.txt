༢༢
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
བསྔལ་གང་ཡང་མེད་དོ། །བྱང་ཆུབ་སེམས་དཔའ་མའི་ལྷུམས་སུ་ཞུགས་པའི་བྱིན་
རླབས་ཀྱིས་ཉིན་མཚན་རྟག་ཏུ་རྒྱུན་མི་འཆད་པར། ལྷའི་རོལ་མོ་སིལ་སྙན་གྱི་སྒྲ་
འབྱུང་ཞིང་ལྷའི་མེ་ཏོག་གི་ཆར་ཡང་འབབ་པར་གྱུར་ཏོ།།
༣ སྐུ་བལྟམས་པའི་མཛད་པ།
གསུམ་པ་སྐུ་བལྟམས་པའི་མཛད་པ་ལ། དེ་ལྟར་ཡུམ་གྱི་ལྷུམས་སུ་ཟླ་བ་བཅུ་
རྫོགས་པར་གནས་པ་དང་། རྒྱལ་པོ་ཟས་གཙང་མའི་སྐྱེད་མོས་ཚལ་དུ་མེ་ཏོག་
ཐམས་ཅད་ཁ་འབུས་ནས་རྒྱས་པར་གྱུར་པ་དང་། གངས་ཀྱི་རིའི་ངོས་ལས་སེང་
གེའི་ཕྲུ་གུ་དག་འོངས་ཏེ། དགའ་བར་རྩེ་ཞིང་སེར་སྐྱའི་གྲོང་ཁྱེར་དམ་པ་ལ་
བསྐོར་བ་བྱས་ནས་སྒོ་ན་གནས་ཀྱང་སེམས་ཅན་གང་ཡང་འཚེ་བ་མེད་པར་གྱུར་པ་
དང་༑ ཤིང་སཱ་ལའི་ནགས་ཚལ་གྱི་ལྷ་ཐམས་ཅད་ཀྱང་ཤིང་གི་ལོ་མའི་ཕག་ནས་
ལུས་ཕྱེད་ཕྱུང་སྟེ། ཕྱག་འཚལ་ཞིང་གནས་པ་ལ་སོགས་པའི་སྔ་ལྟས་སུམ་ཅུ་རྩ་
གཉིས་དག་བྱུང་བར་གྱུར་ཏོ། །དེ་ནས་ལྷ་མོ་སྒྱུ་འཕྲུལ་མས་ཀྱང་བྱང་ཆུབ་སེམས་
དཔའ་བཙའ་བའི་དུས་ལ་བབ་པར་ཤེས་ཏེ། ནམ་གྱི་སྲོད་ལ་རྒྱལ་པོ་ཟས་གཙང་
མའི་དྲུང་དུ་ཕྱིན་ནས་ཚིགས་སུ་བཅད་དེ་སྨྲས་པ། བདག་གི་བསམ་པ་གང་
ལགས་གསོལ་གྱིས་ལྷ་ནི་གསན་དུ་གསོལ། །ཡུན་རིང་རིང་པོར་འདས་ནས་སྐྱེད་
མོས་ཚལ་གྱི་བློ་སྐྱེས་ཏེ། །གལ་ཏེ་ཁྱོད་མི་བཀྱོན་ཅིང་ཞེ་སྡང་ཕྲག་དོག་མི་མངའ་
ན༑ །བདག་ནི་རྩེ་ནས་སྐྱེད་མོས་ཚལ་དུ་མྱུར་དུ་མཆི་བར་བགྱི། །སོས་ཀའི་དུས་
མཆོག་བུད་མེད་རྣམས་ཀྱི་རྒྱན་དུ་གྱུར་ལགས་ཏེ། །ནགས་རྒྱུ་ཁུ་བྱུག་དང་ནི་རྨ་བྱ་
སྒྲ་རབ་སྙན་པ་འབྱིན། །གཙང་ཞིང་མཛེས་ལ་སྣ་ཚོགས་མེ་ཏོག་རྡུལ་གྱི་ངད་ཀྱང་
108-22