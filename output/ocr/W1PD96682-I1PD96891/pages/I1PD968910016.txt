4
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་ཞེས་བྱ་བ་བཞུགས་སོ།།
མཚན་རྣམ་པར་སྤྱད་དེ་པར་སྐྲུན་བྱས་པ་ཡིན། བཀའ་འགྱུར་དཔེ་བསྡུར་མ་འདི་ལ་
དེ་སྔོན་བོད་ཡིག་གི་བཀའ་འགྱུར་ཤིང་པར་དུ་བཞེངས་མྱོང་བའི་དཔེ་ཁག་བརྒྱད་་་་
ཀའི་སྤྱིའི་སྒྲིག་རིམ་དང་། ནང་གི་ཚིག་དོན་གྱི་ཆད་ལྷག་དང་མི་འདྲ་བ་ཐམས་ཅད་
གསལ་ཞིང་མ་འདྲེས་པར་གོ་ཐུབ་པ་དང་། དཔེ་གཞི་འདི་ཉིད་གཅིག་གིས་དཔེ་
ཁག་བརྒྱད་ཀྱི་གོ་ཆོད་པ་སོགས་ཐུན་མོང་མ་ཡིན་པའི་ཁྱད་ཆོས་རྨད་དུ་བྱུང་བ་ལྡན་
ནོ། །
འདི་ཉིད་དཔེ་སྡུར་དང་དཔེ་སྐྲུན་བྱེད་སྐབས་གོང་གསལ་ལྟར་སྡེ་དགེའི་པར་་་་
མ་ཇི་མ་ཇི་བཞིན་པར་གཞིར་བསྒྲིགས་ཤིང་པར་མ་ཁག་གཞན་རྣམས་སུ་གོ་རིམ་་་་་་
ནོར་བ་དང་ཚིག་ཆད་ལྷག་གམ་མི་འདྲ་བ་བྱུང་བ་ཐམས་ཅད་ཆོས་ཚན་སོ་སོའི་་་་་་་
མཇུག་ཏུ་གསལ་ཞིང་མ་འདྲེས་པར་བསྡུར་མཆན་དུ་བཀོད་ཡོད་པ་ལས་མ་དཔེ་ལ་་་
རང་དགར་བཟོ་བཅོས་རྒྱག་པའམ་དཔྱད་བརྗོད་སོགས་ཅི་ཡང་བྱས་མེད། སྒྲིག་
སྟངས་ཐད་དེང་རབས་ཀྱི་དཔེ་སྐྲུན་ལག་རྩལ་བེད་སྤྱོད་བྱས་ཏེ། དཀར་ཆག་ཟུར་དུ་
བཏོན་པ་དང་ལེ་ཚན་གྱི་དབྱེ་བ་ཕྱེ་ནས་གཟིགས་བདེ་བར་བྱས་ཡོད་པ་དང་། མ་ཕྱི་
ལ་ལྷད་མི་ཞུགས་པའི་ཕྱིར། སྔོན་ཆོས་རྒྱལ་ཁྲི་རལ་གྱིས་བཀས་བཅད་དུ་ཚེག་བར་
བརྩི་བའི་བམ་པོ་བསྒྲིག་དགོས་གསུངས་པ་དང་ཕྱོགས་མཐུན་པར་ཆོས་ཚན་རེ་རེ་་་་
བཞིན་དུ་ཚེག་ཁྱིམ་སོགས་ཀྱི་བསྡུར་འབྲས་རེའུ་མིག་བཀོད་པ་དང་།
ལེའུ་དང་ས་
བཅད་ཀྱི་སྐབས་ཕྲེང་སྟོང་ཕབ་པ་ལས་ཁ་བྱང་ཟུར་དུ་བསྣན་མེད། དེབ་ཀྱི་མཛེས་
ཆ་ཐད་གནའ་བོའི་སྲོལ་རྒྱུན་དང་དེང་རབས་ཀྱི་མཛེས་རྩལ་ཟུང་འབྲེལ་དུ་བྱས་པ་་་
དང་། དབུ་ལྷ་ཡང་མ་དཔེའི་དབུ་ལྷ་ལ་གཞིར་བྱས་ཏེ་གསར་བཞེངས་བྱས་ཡོད།
དཔར་ཡིག་ཀྱང་གློག་རྡུལ་རྩིས་འཁོར་གྱི་ཡིག་གཟུགས་ཆེད་དུ་བཟོས་ཏེ་མཛེས་ཤིང་
དྭངས་ལ་ཀུན་གྱི་མིག་ལམ་དུ་འཆར་བདེ་བ་བཅས་ངོ་མཚར་ཁྱད་ཆོས་དུ་མས་ཕྱུག∶