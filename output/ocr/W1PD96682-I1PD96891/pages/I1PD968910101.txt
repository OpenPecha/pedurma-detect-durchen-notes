སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༧༧
གྱིས་ཀྱང་། ཐུབ་པ་ཆེན་པོས་ཆོས་ཀྱི་འཁོར་ལོ་མ་ལུས་པ་སྟེ་ཆོས་ནི་བསྟན་པའི་
ཆོས་གཙོ་བོར་བྱས་པའོ། །ཞེས་གསུངས་སོ།།
ཆོས་འཁོར་རམ་ཆོས་ཀྱི་ཕུང་པོའི་ཚད་དེ་ཡང་ཁ་ཅིག་ཤཱ་རིའི་བུས་བྱས་པའི་་་་་
ཆོས་ཀྱི་ཕུང་པོ་ཞེས་པའི་བསྟན་བཅོས་ཀྱི་ཚད་ཙམ་སྟེ། དེ་ལ་ཡང་ཤོ་ལོ་ཀ་དྲུག་
སྟོང་ཡོད་དེ། མཛོད་ལས། ཁ་ཅིག་བསྟན་བཅོས་ཚད་ཅེས་ཟེར། །ཞེས་སོ། །
ཡང་ལ་ལ་ཕུང་ཁམས་སྐྱེ་མཆེད་བདེན་བཞི། རྟེན་འབྲེལ་སོགས་ལ་བརྩམས་པའི་
གཏམ་རྒྱུད་རེ་རེ་ནི་ཆོས་ཀྱི་ཕུང་པོའི་ཚད་ཡིནན་ཏེ། དེ་ཉིད་ལས། ཕུང་པོ་ལ་
སོགས་གཏམ་རེ་ཡིན། །ཞེས་སོ། །སློབ་དཔོན་ཆོས་ཀྱི་བཤེས་གཉེན་ན་རེ།
ཐེག་པ་ཐུན་མོང་བའི་དབང་དུ་བྱས་པ་དང་། ཐེག་པ་ཆེན་པོའི་དབང་དུ་བྱས་པ་
གཉིས༑ དང་པོ་ནི། ཚེག་བར་སུམ་ཅུ་སོ་གཉིས་ལ་ཤོ་ལོ་ཀ་གཅིག །དེ་སྟོང་
དུ་ལོངས་པ་ན་ཆོས་ཕུང་གི་ཚད་དུ་འཇོག་གོ། །གཉིས་པའི་དབང་དུ་བྱས་ན།
གླང་པོ་ཆེ་རབ་བརྟན་གྱིས་བཀུར་བར་འོས་པའི་སྣག་ཚས་ནི་ཆོས་ཕུང་གཅིག་འབྲི་་
བར་ནུས་ཏེ། དྲིན་ལན་བསབ་པའི་མདོ་ལས། འཕགས་པ་ལྷས་བྱིན་གྱིས་གླང་
བོ་ཆེ་ལྔ་སྟོང་གིས་བཀུར་བར་བྱ་བའི་གླེགས་བམ་རྣམས་ཁ་ཏོན་དུ་བརྗོད་པར་བྱེད་
དོ༑ །ཞེས་གསུངས་སོ། །དེས་ན་ཆགས་སོགས་ཉོན་མོངས་པ་བརྒྱད་ཁྲི་བཞི་
སྟོང་ལ་སྤྱོད་པ་རེ་རེའི་གཉེན་པོ་རྫོགས་པར་སྟོན་པའི་གཞུང་གི་ཚོགས་ལ་ཆོས་ཀྱི་་་་
ཕུང་པོ་ཞེས་བྱ་སྟེ། _ མཛོད་ལས།
སྤྱོད་པ་རྣམས་ཀྱི་གཉེན་པོར་ནི།
ཆོས་ཀྱི་ཕུང་པོ་མཐུན་པར་གསུངས།
།ཞེས་དང་། བརྒྱད་སྟོང་འགྲེལ་ཆེན་
ལས༑ མདོར་བསྡུ་ན། འདོད་ཆགས་ལ་སོགས་པའི་སྤྱོད་པ་བརྒྱད་ཁྲི་བཞི་སྟོང་ལ་
སྤྱོད་པ་རེ་རེའི་གཉེན་པོ་གཞུང་ཇི་ཙམ་གྱིས་ཡོངས་སུ་རྫོགས་པར་གྱུར་པ་དེ་ཙམ་་་་
གྱི་གཞུང་གི་ཚོགས་ལ་ཆོས་ཀྱི་ཕུང་པོ་ཞེས་བྱ། ཞེས་གསུངས་སོ། །འོ་ན་ཆོས་ཀྱི་
108-77