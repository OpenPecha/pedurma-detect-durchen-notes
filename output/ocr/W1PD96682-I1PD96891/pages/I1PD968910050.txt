२७
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
པར་གྱུར་པས་རྒྱལ་བུའི་མཚན་ཡང་དོན་ཐམས་ཅད་གྲུབ་པ་ཞེས་བཏགས་སོ།
རིགས་ཀྱི་ལྷ་མཆོད་པའི་སར་བྱོན་པས། ཤཱཀྱ་རྣམས་ཀྱི་ལྷ་གནོད་སྦྱིན་ཤཱཀྱ་འཕེལ་
གྱིས་གཞོན་ནུའི་ཞབས་ལ་ཕྱག་བྱས་པས་ལྷའི་ལྷ་ཞེས་བཏགས་སོ།
།ཤཱཀྱ་མུར་
ཅོར་སྨྲ་བ་རྣམས་ཀྱི་ནང་ན། _ ལུས་ངག་འདུ་འཛིས་དབེན་པ་ཐུབ་པ་བཞིན་དུ་
བཞུགས་པས་ཤཱཀྱ་ཐུབ་པ་ཞེས་བཏགས་སོ། །དེ་ནས་གཞོན་ནུ་སྐྱེ་དགུའི་བདག་
མོ་ལ་གཏད་དེ། པང་ན་འཚོ་བའི་མ་མ་བརྒྱད། ནུ་མ་སྣུན་པའི་མ་མ་བརྒྱད།
རྩེན་པའི་མ་མ་བརྒྱད། དྲི་མ་འཕྱི་བའི་མ་མ་བརྒྱད་དེ་མ་མ་སུམ་ཅུ་རྩ་གཉིས་
དང་བཅས་པས་རིམ་གྲོར་བྱེད་ཅིང་བསྐྱེད་བསྲིངས་སོ། །གཞན་ཡང་བྱང་ཆུབ་
སེམས་དཔའ་བལྟམས་པའི་དུས་ཀྱི་ངོ་མཚར་བའི་ཆོ་འཕྲུལ་རྨད་དུ་བྱུང་བ་དེ་དག་་
རིའི་རྒྱལ་པོ་གངས་ཅན་ལ་གནས་པའི་དྲང་སྲོང་ནག་པོ་ཞེས་བྱ་བ། མངོན་པར་
ཤེས་པ་ལྔ་དང་ལྡན་པ་ཞིག་གིས་ཚོར་ནས། སྣག་ཚ་མེས་བྱིན་དང་མཉམ་དུ་
འགྲོགས་ཏེ་བྱང་ཆུབ་སེམས་དཔའ་ལ་བལྟ་བའི་ཕྱིར། ངང་པའི་རྒྱལ་པོ་ལྟར་རྫུ་
འཕྲུལ་གྱིས་ནམ་མཁའ་ལ་ལྡིང་ཞིང་བྱུང་ངོ་། །ཇི་ཙམ་ན་སེར་སྐྱའི་གྲོང་ཁྱེར་ཆེན་
པོ་ག་ལ་བ་དེར་ཕྱིན་པ་དང་རྫུ་འཕྲུལ་བརྟུལ་ཏེ་རྐང་གིས་འོངས་ནས་རྒྱལ་པོ་ཟས་་་
གཙང་གི་ཕོ་བྲང་དུ་ཕྱིན་ཏོ། །དེ་ནས་དྲང་སྲོང་ནག་པོ་རྒྱལ་པོ་ཟས་གཙང་མའི་
མདུན་དུ་འདུག་སྟེ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ་རྒྱལ་བར་གྱུར་ཅིག །
རྒྱལ་བར་གྱུར་ཅིག །སྐུ་ཚེ་རིང་བར་སྲུངས་ཤིག །དེ་ནས་རྒྱལ་པོས་དྲང་སྲོང་
ནག་པོ་ལ་ཡོན་ཆུ་དང་རྐང་བ་ལ་གཏོར་བའི་ཆུས་མཆོད་པ་བྱས་ཏེ། ཡོངས་སུ་
བཀུར་ནས་ཞེ་ས་དང་བཅས་ཏེ་སྨྲས་པ། དྲང་སྲོང་ཆེན་པོ་སྔོན་མཐོང་བར་མི་
དྲན་ན་འདིར་ཅི་ལ་བྱོན་ཅི་ཞིག་འདོད། དེར་རྒྱལ་པོ་ལ་སྨྲས་པ། རྒྱལ་པོ་ཆེན་
པོ་ཁྱོད་ཀྱི་སྲས་ཤིག་བལྟམས་པར་གྱུར་པ་དེ་བལྟ་བར་འདོད་དོ། །དེར་རྒྱལ་པོས་
108-26