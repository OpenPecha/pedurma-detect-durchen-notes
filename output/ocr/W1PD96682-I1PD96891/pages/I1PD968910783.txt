སྐབས་ལྔ་པ། པར་དུ་བསྒྲུབས་པའི་དགོས་པ་དང་ཕན་ཡོན་སོགས་ཀྱིས་མཇུག་བསྡུ་བའི་སྐོར།
༧༥༩
༄༅། །མཚན་དཔེའི་འདབ་སྟོང་བརྩེགས་པའི་གུར་ཁྱིམ་དུ།།
དགྱེས་ཞལ་གེ་སར་དགོད་པའི་སྒྲོས་བར་ནས།།
ལེགས་བཤད་སྦྲང་ཆར་བརྡོལ་བའི་པདྨ་དཀར།།
མི་ཤིགས་སྙིང་གི་ར་བར་རྟག་ཏུ་འཛུམ།།
དཀའ་སྤྱད་ལོ་ཟླ་རིང་མོའི་ཁུགས་པ་རུ།།
ཕངས་པའི་སྲོག་གི་སྨྱུག་རྩེ་བརྡར་བ་ལས།།
བཀའ་གསུང་བོད་ཀྱི་སྐད་དུ་འདྲེན་པའི་མགོན།།
ཁྱེད་ཀྱི་ཞབས་རྗེས་གངས་རིའི་ཟོམ་ན་འཚེར།།
སྟོང་གསུམ་སྣོད་དུ་བདེ་གཤེགས་རང་བསྲེལ་གྱིས།།
བཀང་བའི་དཔལ་ལ་དང་བས་མཆོད་པ་བས།།
ཚིགས་བཅད་གཅིག་ཙམ་འབྲི་བའི་བསོད་ནམས་མཐའ།།
བརྒྱ་བྱིན་གྱིས་ཀྱང་བརྗོད་ནུས་མིན་པར་གསུངས།།
དེ་ཕྱིར་འཚེ་མེད་ཞི་བ་ཆེན་པོའི་སྨན།།
མདོ་རྒྱུད་གླེགས་བམ་བརྒྱ་ཕྲག་ནོར་བུའི་ཕྲེང་།།
པར་དུ་ཞུས་པའི་རྣམ་དཀར་འོ་མའི་མཚོ།།
མཁའ་ལ་འཕྱུར་བའི་ལེགས་བྱས་ཟད་དུ་མེད།།
དེ་ཡང་སྨན་པའི་རྒྱལ་པོ་འཚོ་བྱེད་གཞོན་ནུས་རླུང་དང་། མཁྲིས་པ་དང་། བད་
ཀན་དང་། དེ་རེ་རེ་ལའང་ནང་གསེས་རྐྱང་ལྡན་འདུས་གསུམ་གྱི་ནད་སྟོབས་དྲག་
ཞན་བར་མའི་ཁྱད་པར་དང་སྦྱར་ནས་སོ་སོར་ཐང་ཕྱེ་རིལ་བུ་ལ་སོགས་པའི་གཉེན་་
108-759