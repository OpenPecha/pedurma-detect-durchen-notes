སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༣ ༥
༦ ངེས་པར་འབྱུང་བའི་མཛད་པ།
དྲུག་པ་ངེས་པར་འབྱུང་བའི་མཛད་པ་ལ། དེ་ནས་བྱང་ཆུབ་སེམས་དཔའ་
དགུང་ལོ་ཉེར་དགུར་སོན་པ་ན། ཕྱོགས་བཅུའི་འཇིག་རྟེན་གྱི་ཁམས་ན་བཞུགས་
པའི་དེ་བཞིན་གཤེགས་པ་རྣམས་ཀྱི་བྱིན་རླབས་ཀྱིས་གླུ་དབྱངས་དང་སིལ་སྙན་གྱི་་་
སྒྲ་ལས་བྱང་ཆུབ་སེམས་དཔའ་མངོན་པར་འབྱུང་བར་བསྐུལ་པའི་ཕྱིར་འདི་སྐད་་་་
དུ༑ སྡུག་བསྔལ་བརྒྱས་གང་སེམས་ཅན་མཐོང་ནས་ནི། །འགྲོ་བའི་མགོན་དང་
སྐྱབས་དང་གནས་འགྱུར་ཞིང་། །ཕན་བྱེད་མཆོག་དང་དཔུང་གཉེན་གྱུར་ཅིག་
ཅེས༑།ཁྱོད་ཀྱིས་སྔོན་ནི་སྨོན་ལམ་དེ་སྐད་བཏབ། །དགེ་བ་དཔའ་བོ་སྔོན་གྱི་
སྤྱོད་པ་དང་། །འགྲོ་ཕན་བྱ་ཞེས་སྨོན་བཏབ་དྲན་པར་བྱོས། །འདི་ནི་ཁྱོད་ཀྱི་
དུས་དྲན་ཚོད་ཡིན་གྱིས། །དྲང་སྲོང་མཆོག་རབ་མངོན་པར་འབྱུང་བར་བྱོས། །
ཞེས་བྱ་བ་ལ་སོགས་པའི་ཆོས་ཀྱི་སྒོ་རྣམ་པ་འདི་ལྟ་བུ་བྱུང་བས་བསྐུལ་ཏེ་བྱང་ཆུབ་་
སེམས་དཔའ་མངོན་པར་འབྱུང་བ་ལ་རྩེ་གཅིག་ཏུ་ཕྱོགས་པར་གྱུར་ཏོ། །དེ་ནས་
རྒྱལ་པོ་ཟས་གཙང་མ་གཉིད་ཀྱིས་ལོག་པའི་རྨི་ལམ་དུ། བྱང་ཆུབ་སེམས་དཔའ་
ལྷའི་ཚོགས་ཀྱིས་མངོན་པར་བསྐོར་ནས་རབ་ཏུ་བྱུང་སྟེ། གོས་ངུར་སྨྲིག་གྱོན་པ་
རྨིས་སོ། །དེ་སད་པ་དང་ཉུག་རུམ་པ་ལ་དྲིས་པ། གཞོན་ནུ་བཙུན་མོའི་འཁོར་
གྱི་ནང་ན་འདུག་གམ། དེས་སྨྲས་པ་ལྷ་བཞུགས་སོ། །དེ་ནས་རྒྱལ་པོ་ཟས་
གཙང་མས་གཞོན་ནུ་གདོན་མི་ཟ་བར་མངོན་པར་འབྱུང་བར་འགྱུར་བའི་སྔ་ལྟས་་་
སུ་སྣང་བ་འདི་དག་ཡིན་ནོ་སྙམ་ནས། སེམས་ཁོང་ལ་མྱ་ངན་གྱི་ཟུག་རྔུས་ཁྱབ་
པར་གྱུར་ཏོ། །ཡང་འདི་ལྟར་སེམས་ཏེ། བདག་གི་གཞོན་ནུ་འདི་སྐྱེད་མོས་
ཚལ་གྱི་སར་ནམ་ཡང་མི་འགྲོ་ཞིང་། བུད་མེད་ཀྱི་ཚོགས་ཀྱི་ནང་ན་མངོན་པར་
108-35