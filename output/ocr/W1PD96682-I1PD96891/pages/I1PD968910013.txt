2
གླེང་གཞི།
བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོས་དང་པོར་བྱང་ཆུབ་མཆོག་་་་
ཏུ་ཐུགས་བསྐྱེད། བར་དུ་གྲངས་མེད་གསུམ་དུ་ཚོགས་བསགས། ཐ་མར་རྒྱ་གར་རྡོ་
རྗེ་གདན་གྱི་སྤོ་ལ་མངོན་པར་རྫོགས་པར་སངས་རྒྱས་ནས་སྡེ་སྣོད་གསུམ་དང་རྒྱུད་་་
སྡེ་བཞི་ལ་སོགས་པའི་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་ཏེ། ནང་པ་སངས་
རྒྱས་པའི་ཆོས་ལུགས་ཀྱི་ཐོག་མ་འཕགས་པའི་ཡུལ་དུ་རྒྱ་ཁྱབ་ཏུ་སྤེལ་ཅིང་དར་བ་་་་་
ཡིན་ཡང་། དུས་འགྱུར་གྱི་དབང་གིས་དེ་གར་ཉམས་གུད་དུ་སོང་ཞིང་ནང་པའི་
ཆོས་ལུགས་ཆེས་མང་ཞིང་འཐུས་སྒོ་ཚང་བ་ཞིག་ལོ་པཎ་བཀའ་དྲིན་ཅན་རྣམས་་་་་་་
ཀྱིས་བོད་ཀྱི་སྐད་ཡིག་ཏུ་བསྒྱུར་ནས་བསིལ་ལྡན་གངས་རིའི་ལྗོངས་སུ་དར་ཞིང་་་་་
རྒྱས་པར་མཛད། དེ་ལས་མདོ་སྔགས་རིག་གནས་དང་བཅས་པའི་རྒྱུན་ནི་བོད་ཡིག་
གི་བཀའ་བསྟན་རིན་པོ་ཆེ་འདི་ཉིད་དུ་འདུས་ཡོད་པ་དང་། དེང་སང་འཛམ་གླིང་
དུའང་ནང་བསྟན་རིག་གཞུང་གི་སྐོར་ལ། བོད་ཡིག་གི་སྟེང་ནས་འཆད་ཉན་དང་
ཞིབ་འཇུག་བྱེད་མཁན་ཧ་ཅང་མང་བར་བརྟེན། བོད་ཡིག་གི་བཀའ་བསྟན་དཔེ་
བསྡུར་མ་ཚད་ལྡན་ཞིག་པར་དུ་བསྐྲུན་པར་དགོས་གལ་ཤིན་ཏུ་ཆེན་པོ་བྱུང་ཡོད་པ་་
ཡིན་ནོ།།
1