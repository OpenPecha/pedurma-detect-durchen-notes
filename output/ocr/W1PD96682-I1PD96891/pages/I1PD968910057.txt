སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༣ ༣
ནས་རྒྱལ་པོས་ཤཱཀྱ་ལག་ན་བེ་ཅོན་ཅན་གྱི་གན་དུ་བྲམ་ཟེ་མདུན་ན་འདོན་ཕོ་ཉར་་་
བཏང་སྟེ། ཁྱོད་ཀྱི་བུ་མོ་ཞིག་ཡོད་པ་དེ་ངའི་གཞོན་ནུ་ལ་བྱིན་ཅིག་ཅེས་སྤྲིངས་པ་
ན་ལག་ན་བེ་ཅོན་གྱིས་སྨྲས་པ།
བདག་ཅག་གི་རིགས་ཀྱི་ཆོས་ནི་སྒྱུ་རྩལ་ཤེས་པ་
སྟེ༑ སྒྱུ་རྩལ་མི་ཤེས་པ་ལ་མི་གཏོང་བ་ལགས་ན། གཞོན་ནུ་དེ་ནི་སྒྱུ་རྩལ་ཤེས་
པ་ཡང་མ་ལགས་ལ། རལ་གྲིའི་ཐབས་དང་། སྟོབས་དང་། གྱད་ཀྱི་འཛིན་
སྟངས་ཀྱི་ཚུལ་ཤེས་པ་ཡང་མ་ལགས་ན་བུ་མོ་ཇི་ལྟར་གཏོང་།
ཚིག་དེ་རྒྱལ་པོ་ལ་
བཟླས་པ་དང་། རྒྱལ་པོས་ཀྱང་བྱང་ཆུབ་སེམས་དཔའ་ལ་དངོས་པོ་དེ་དག་
གསོལ་ལོ། ___ །བྱང་ཆུབ་སེམས་དཔས་དེ་དག་གི་ང་རྒྱལ་གཞོམ་པའི་ཕྱིར་སྨྲས་པ།
ལྷ་གྲོང་ཁྱེར་འདི་ན་བདག་དང་སྒྱུ་རྩལ་འགྲན་པར་ནུས་པ་འགའ ་མཆིས་སམ།
རྒྱལ་པོ་ཟས་གཙང་མ་བགད་ནས་སྨྲས་པ། བུ་ཁྱོད་ཀྱིས་སྒྱུ་རྩལ་བསྟན་པར་ནུས་
སམ༑ ལྷ་དེ་ནི་བདག་གིས་ལེགས་པར་རྔོ་ཐོག་གོ། །དེ་ནས་རྒྱལ་པོ་ཟས་གཙང་
མས་སེར་སྐྱའི་གྲོང་ཁྱེར་ཆེན་པོ་ཀུན་དུ་དྲིལ་བསྒྲགས་ཏེ་སྒྱུ་རྩལ་འགྲན་པར་དམ་་་་་
བཅས་སོ། །དེ་ནས་ཇི་ཙམ་ན་སྒྱུ་རྩལ་འགྲན་པ་ཐམས་ཅད་ཀྱི་ཐོག་མར་གཞོན་ནུ་
ལྷས་བྱིན་གྲོང་ཁྱེར་ནས་བྱུང་སྟེ། བྱང་ཆུབ་སེམས་དཔའི་བཞོན་པ་གླང་པོ་ཆེའི་
མཆོག་ཅིག་སྒོ་ན་ཡོད་པ་དེ་མཐོང་ནས་ཕྲག་དོག་དང་།
སྟོབས་ཀྱི་ང་རྒྱལ་གྱིས་
དྲེགས་ནས་ཐལ་མོ་ལན་གཅིག་བསྣུན་ཏེ་བསད་དོ། །དེའི་འོག་ཏུ་གཞོན་ནུ་
མཛེས་དགའ་བོ་བྱུང་ནས་གླང་པོའི་རོ་དེའི་མཇུག་མ་ནས་བཟུང་སྟེ་གྲོང་ཁྱེར་གྱི་སྒོ་
ནས་གུད་དུ་བོར་རོ། །དེའི་འོག་ཏུ་བྱང་ཆུབ་སེམས་དཔའ་ཤིང་རྟ་ལ་ཞོན་ཏེ་བྱུང་
ནས༑ རོ་དེ་ཤིང་རྟ་ལ་གནས་བཞིན་དུ་རྐང་པའི་མཐེ་བོས་བླངས་ཏེ་ར་བ་བདུན་
རིམ་དང་། འོབས་བདུན་རིམ་བརྒལ་བའི་ཕྱི་རོལ་རྒྱང་གྲགས་གཅིག་ཏུ་འཕངས་
པས་ས་ཕྱོགས་དེ་ན་གཤོང་ཆེན་པོ་ཞིག་ཏུ་གྱུར་པ་ལ་གླང་པོའི་གཤོང་ཞེས་བྱ་བར་་་
108-33