སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༢ ༣
ལྡང་༑༑ །ད་ནི་མཆི་ན་མ་ཐོགས་ལེགས་པར་བཀའ་ལུང་སྩལ་དུ་གསོལ།
།ཞེས་
རྒྱལ་པོ་ལ་གསོལ་པ་དང་། རྒྱལ་པོས་འཁོར་རྣམས་ལ་ཇི་ལྟར་བསྒོ་བ་བཞིན་དུ་
ལུམྦི་ནིའི་ཚལ་གྱི་ཁོ་ར་ཁོར་ཡུག་ཐམས་ཅད་ཡིད་དུ་འོང་བར་བརྒྱན་ཏེ། རིན་པོ་
ཆེའི་ཕྲེང་བ་དང་ལྷའི་གོས་དག་གིས་ཀུན་ནས་མཛེས་པར་བྱས་པའི་ཤིང་རྟ་མཆོག་་
གི་ནང་དུ་ལྷ་མོ་སྒྱུ་འཕྲུལ་མ་ཞུགས་པ་ལ།
འཇིག་རྟེན་སྐྱོང་བ་བཞི་དང་།
ཚངས་པ་དང་། དབང་པོ་ལ་སོགས་པས་མཆོད་ཅིང་། ཤཱཀྱའི་བུ་མོ་སྟོང་ཕྲག་
དྲུག་ཁྲིས་མདུན་དུ་བདར། ཤཱཀྱ་བཞི་ཁྲི་དང་། དཔའ་ཞིང་རྟུལ་ཕོད་པའི་
དཔུང་ཚོགས་གོ་ཆ་དང་། མཚོན་ཆ་ཐོགས་པ་བརྒྱད་ཁྲི་བཞི་སྟོང་རྣམས་ཀྱིས་ཀུན་་
ནས་ཡོངས་སུ་བསྲུངས་ཤིང་། ལྷ་དང་། ཀླུ་དང་། དྲི་ཟ་དང་། མིའམ་ཅི་
དང་༑༑ ༑ ལྷ་མ་ཡིན་གྱི་བུ་མོ་རྣམས་རེ་རེ་ཡང་བརྒྱད་ཁྲི་བཞི་སྟོང་དུ་ཚང་བ་རྒྱན་
ཐམས་ཅད་ཀྱིས་བརྒྱན་པ། གླུ་དབྱངས་དང་རོལ་མོའི་ཚོགས་ཀྱིས་མཆོད་པ་
རྣམས་རྗེས་སུ་འབྲངས་ཏེ་ལུམྦི་ནིའི་ཚལ་ག་ལ་བ་དེར་ཞུགས་སོ། །ནགས་ཚལ་
དམ་པ་དེ་ན་ཤིང་ལྗོན་པ་ཇི་སྙེད་ཡོད་པ་རྣམས་ཀྱང་། དུས་ལ་མ་བབ་པར་ལོ་མ་
དང་༑ མེ་ཏོག་དང་། བྲས་བུའི་ཁུར་གྱིས་ཡོངས་སུ་དུད་པར་གྱུར་པ་ལ་ལྷ་
རྣམས་ཀྱིས་རྒྱན་ཐམས་ཅད་ཀྱིས་ཀྱང་བརྒྱན་པར་བྱས་སོ། །དེར་ཤིང་རྟ་ལས་
བདེ་བར་བབ་ནས་མི་དང་ལྷའི་བུ་མོ་དག་གིས་ཡོངས་སུ་བསྐོར་ཅིང༌་། ཤིང་དྲུང་
ནས་ཤིང་དྲུང་དུ་འགྲོ་བ་དང་།
ནགས་ཚལ་ནས་ནགས་ཚལ་དུ་འཆག་པ།
ལྗོན་པ་ནས་ལྗོན་པ་དག་ལ་ལྟ་ཞིང་རིམ་གྱིས་ཤིང་རིན་པོ་ཆེ་ཡལ་ག་ཤིན་ཏུ་རྣམ་་་་་
པར་འབྱེས་པ། ལོ་མ་དང་འབྲས་བུའི་དོག་པ་བཟང་པོ་དང་ལྡན་པ། མི་དང་
ལྷའི་མེ་ཏོག་སྣ་ཚོགས་རྒྱས་པ། སྤོས་མཆོག་དང་ཕུལ་དུ་བྱུང་བའི་དྲིའི་ངད་དང་
ལྡན་པའི་གོས་ཁ་དོག་སྣ་ཚོགས་པ་དཔྱངས་པ། ནོར་བུ་དང་རིན་པོ་ཆེ་སྣ་ཚོགས་
108-23