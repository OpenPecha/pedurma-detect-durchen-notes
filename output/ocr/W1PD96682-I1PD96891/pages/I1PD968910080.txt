५७
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ཡོངས་སུ་སྤྱད་པར་འོས་པའི་བཏུང་བ་དང་། རྐང་པ་བཞག་པ་ཡང་སྦྱིན་པར་མི་
བྱའོ།༑ །སྟན་ལྷག་མ་གཞན་ནི་མ་གཏོགས་ཏེ་འདོད་ན་འདུག་ཅིག་པར་བརྗོད་དོ་
ཞེས་འོག་ཁྲིམས་བཅས་ཏེ། ཀུན་ཤེས་ཀྱིས་སེམས་ཀྱིས་ཁས་མ་བླངས་སོ། །དེ་
ནས་སྟོན་པ་བྱོན་པ་དང་ལྔ་སྡེས་མ་བཟོད་པར་ཁྲིམས་དྲལ་ཏེ་སྟན་ལས་ལངས་ནས།
ལ་ལས་བསུ། ལ་ལས་སྟན་བཏིང་། ལ་ལས་ཞབས་བཀྲུ་བའི་ཆུ་བཤམས་ནས་
ཁྱོད་ལེགས་པར་བྱོན་ཏམ།
སྟན་འདི་ལ་བཞུགས་ཤིག་ཅེས་གསོལ་བ་དང་།
སྟོན་པས་གདན་ལ་བཞུགས་ནས་ལྔ་སྡེ་དག་མགུ་བར་བྱ་བའི་གཏམ་མང་པོ་མཛད་་
དོ༑ །ལྔ་སྡེས་ཚེ་དང་ལྡན་པ་གཽ་ཏ་མའི་དབང་པོ་ནི་གསལ་ལོ། _ །པགས་པ་ནི་
ཡོངས་སུ་དག་ན་ཡེ་ཤེས་མཐོང་བའི་ཁྱད་པར་ཅུང་ཟད་མངོན་དུ་མཛད་དམ།
བཀའ་སྩལ་པ།
དགེ་སློང་དག་དེ་བཞིན་གཤེགས་པ་ལ་ཚེ་དང་ལྡན་པ་ཞེས་མ་
བརྗོད་ཅིག །ཁྱེད་ལ་ཡུན་རིང་པོར་གནོད་པ་དང་མི་ཕན་པ་དང་མི་བདེ་
བར་གྱུར་ཏ་རེ། དགེ་སློང་དག་ངས་ནི་བདུད་རྩི་ཐོབ་པོ།
།འཆི་བ་མེད་པར་
འགྲོ་བའི་ལམ་མངོན་དུ་བྱས་སོ། །ང་ནི་སངས་རྒྱས་སོ། །ཐམས་ཅད་མཁྱེན་
པའོ༑ །ཐམས་ཅད་གཟིགས་པའོ། །བསིལ་བར་གྱུར་པའོ། །ཟག་པ་ཟད་པའོ༎
ཆོས་ཐམས་ཅད་ལ་དབང་བའོ། །དགེ་སློང་དག་ངས་ཁྱེད་ལ་ཆོས་བཤད་ཀྱིས་
ཚུར་ཤོག །ཉོན་ཅིཅིག _ །ནན་ཏན་གྱིས་ཤིག
།རྣ་བ་ལྷོགས་ཤིག་དང་།
ངས་གདམས་ཤིང་རྗེས་སུ་བསྟན་ནོ་ཞེས་སོགས་ནས། ཁྱོད་ཀྱིས་འོག་ཁྲིམས་འདི་
ལྟར་མ་བཅས་སམ་ཞེས་བྱ་བ་ལ་སོགས་པ་བཀའ་སྩལ་པ་དངང་། དེ་དག་གིས་མུ་
སྟེགས་ཀྱི་རྟགས་རྣམས་སྐད་ཅིག་དེ་ཉིད་ལ་མེད་པར་གྱུར་ཏེ་དགེ་སློང་བསྙེན་པར་་
རྫོགས་ནས་ལོ་བརྒྱ་ལོན་པ་ལྟ་བུར་གྱུར་ཏོ། །དེ་དག་གིས་ཀྱང་ཉེས་པ་བཤགས་ཏེ་
གུས་པ་ཡང་བསྐྱེད་དོ། །དེ་ནས་སྟོན་པས་སྐུ་བསིལ་ནས་འདི་སྙམ་དུ་དགོངས་ཏེ།
108-59