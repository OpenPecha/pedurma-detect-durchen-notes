ه كاله
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
པོའི་སྡེ་ཚན་མ་འདྲེས་པར། ལག་ལེན་རྣམ་པར་དག་པས་ཕྲ་ཞིབ་ཏུ་གཏོང་བ་དེ་
བཞིན་དུ། ལྷ་མིའི་སྟོན་པ་རྣམ་འདྲེན་ཤཱཀྱའི་རྒྱལ་པོས་གདུལ་བར་བྱ་བ་མཐའ་
དག་གི་བསམ་པ་དང་། བག་ལ་ཉལ་དང་། ཁམས་དང་མོས་པ་ཇི་ལྟ་བ་བཞིན་དུ་
ལས་འབྲས་སྟོན་པར་འོས་པ་རྣམས་ལ་ལས་འབྲས་ནས་བཟུང་སྟེ། རྟེན་འབྲེལ་ཡན་
ལག་བཅུ་གཉིས་དང་། བདེན་པ་བཞི་དང་། ཀུན་རྫོབ་དང་དོན་དམ་པའི་གནས་
ཚུལ་དངང་། ཐེག་པ་གསུམ་གྱི་ས་ལམ་སྤྱི་དང་། ཁྱད་པར་དུ་བྱང་ཆུབ་ཀྱི་སེམས་
རིན་པོ་ཆེ་དང་། ཕར་ཕྱིན་དྲུག་དང་། བསྡུ་བའི་དངོས་པོ་བཞི་དང་། སོར་ཐར་
བྱང་སེམས་གསང་སྔགས་ཀྱི་སྡོམ་པ་གསུམ་དང་། ཁྱི ཁྱིམ་པ་དང་རབ་བྱུང་གི་སྤྱོད་
ཚུལ་མཐའ་ཡས་པ་སོགས་གང་ལ་གང་སྟོན་པ་སྐབས་སུ་བབ་པ་དེ་དང་དེ་དག་ལ་་་་
རང་རང་གི་བློ་ཁ་དང་འཚམ་པར་འཕྲལ་ཕུགས་བདེ་བའི་ཐབས་སུ། དམ་པའི་
ཆོས་ཀྱི་རོལ་མོ་ཚངས་པའི་དབྱངས་ཡན་ལག་དྲུག་ཅུའི་གདངས་ཀྱིས་བཀའ་བསྩལ་་
པ་དག་ལས་ཆ་ཤས་ཤིག །འཇིག་རྟེན་གྱི་མིག་ཏུ་བསྔགས་པའི་ལོ་ཙཱ་བ་ཆེན་པོ་
རྣམས་ཀྱིས། བོད་རང་གི་སྐད་དུ་བསྒྱུར་ཡོད་པ་ནི་བཀའ་འགྱུར་རིན་པོ་ཆེ་འདི་
ཉིད་ཡིན་པས། འདིའི་དགོས་པ་རྒྱ་ཆེན་པོར་དམིགས་ཏེ་སྔོན་ཆད་ལོ་རྒྱུས་སྟེང་
དུའང་། གསེར་དངུལ་གྱི་རྣམ་གྲངས་མང་པོ་ཕངས་པ་མེད་པར་བཏང་ནས།
བཀའ་འགྱུར་བྲི་བ་དང་པར་དུ་བཞེངས་པ། རྡོ་ལ་རྐོ་བ་ལ་སོགས་པའི་བགྱི་བ་
རླབས་པོ་ཆེ་མང་དུ་སྤེལ་ནས། དེ་དག་གི་རྒྱུན་ཡང་མང་དུ་འཕེལ་ཡོད་ནའང་།
དུས་ཀྱི་འགྱུར་བ་སྣ་ཚོགས་དང་། ལྷག་པར་དུ་རིག་གསར་གྱི་གོད་ཆག་དེས་བཀའ་
འགྱུར་བྲིས་མ་དང་པར་མ་ཕལ་ཆེ་བ་ཞིག་མི་མངོན་སྟོང་པའི་དབྱིངས་སུ་རྒྱས་་་་་་་་་་
བཏབ་སྟེ་མིང་གི་ལྷག་མ་ཙམ་དུ་གྱུར་ཡོད་དོ།།
ད་ལམ་པར་དུ་བསྒྲུབས་པའི་བཀའ་འགྱུར་དཔེ་བསྡུར་མ་འདི་ནི། དུས་རབས་
108-760