སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༡ ༣
བོ་ཅག་ཛམྦུའི་གླིང་དུ་འགྲོ་བའི་དུས་ལ་ངེས་པར་བབ་བོ་ཞེས་རྩེ་གཅིག་ཏུ་དགོངས་
ཤིང་རེ་ཞིག་ཅང་མི་སྨྲ་བར་གྱུར་ཏོ། །དེ་ནས་བྱང་ཆུབ་སེམས་དཔའ་དགའ་ལྡན་
གྱི་གནས་རྒྱལ་མཚན་མཐོན་པོར་གཤེགས་ནས་སེང་གེའི་ཁྲི་ག་ལ་བ་དེར་བཞུགས་་་
སོ༑ །དེ་ལ་བྱང་ཆུབ་སེམས་དཔའ་རང་གི་བསོད་ནམས་ཀྱི་རྣམ་པར་སྨིན་པའི་རྒྱུ་
མཐུན་པས་བརྒྱན་པའི་སེང་གེའི་ཁྲི་ནོར་བུ་རིན་པོ་ཆེ་དུ་མས་རྩ་བ་སྤྲས་པ། ལྷའི་
རས་བཅོས་བུའི་སྟན་དུ་མ་བཏིང་བ།
ལྷའི་སྤོས་ཞིམ་པོ་དུ་མས་བསྒོས་པ།
ནོར་བུ་རིན་པོ་ཆེ་འོད་བརྒྱ་སྟོང་དུ་མ་འབར་བའི་གཟི་བརྗིད་ཅན། ནོར་བུ་རིན་
པོ་ཆེ་དུ་མའི་དྲ་བས་གཡོགས་པ། རིན་པོ་ཆེའི་དྲིལ་བུའི་གཡེར་ཁའི་དྲ་བ་དུ་མའི་
སྒྲ་འབྱུང་བས་མངོན་པར་དགའ་བ་དང་ལྡན་པ། རིན་པོ་ཆེའི་གདུགས་བརྒྱ་སྟོང་
དུ་མས་ཀུན་ནས་བཀབ་པ། དར་བརྒྱ་སྟོང་དུ་མ་རྣམ་པར་སྤྱངས་པ། དར་གྱི་
ཕྲེང་བ་ལྡ་ལྡི་བརྒྱ་སྟོང་དུ་མས་ཤིན་ཏུ་བརྒྱན་པ། ལྷའི་བུ་མོ་བརྒྱ་སྟོང་དུ་མས་གླུ་
བླངས༑ གར་བྱས། རོལ་མོ་བྱས་པ། ཡོན་ཏན་བརྒྱ་སྟོང་དུ་མ་ཀུན་ཏུ་བརྗོད་
པ༑ འཇིག་རྟེན་སྐྱོང་བ་དུ་མས་རྗེས་སུ་བསྲུངས་པ། བརྒྱ་བྱིན་དང་ཚངས་པ་
བརྒྱ་སྟོང་དུ་མས་ཕྱག་བྱས་ཤིང་མངོན་པར་བཏུད་པ། བྱང་ཆུབ་སེམས་དཔའ་བྱེ་
བ་ཁྲག་ཁྲིག་གིས་ཡོངས་སུ་བཟུང་བ། སངས་རྒྱས་བྱེ་བ་ཁྲག་ཁྲིག་བརྒྱ་སྟོང་དུ་མ་
མཐའ་ཡས་པར་དགོངས་པ། བསྐལ་པ་བྱེ་བ་ཁྲག་ཁྲིག་བརྒྱ་སྟོང་དཔག་ཏུ་མེད་
པར་ཕ་རོལ་ཏུ་ཕྱིན་པ་ཚོགས་སུ་བྱས་པའི་བསོད་ནམས་ཀྱི་རྣམ་པར་སྨིན་པའི་རྒྱུ་་་་
མཐུན་པ་ལས་བྱུང་བའི་རིན་ཆེན་སེང་ཁྲི་ཆེན་པོ་ཡོན་ཏན་དེ་ལྟ་བུ་དང་ལྡན་པ་ལ་་
བཞུགས་ནས་ལྷའི་འཁོར་ཆེན་པོ་དེ་དག་ལ་སྨྲས་པ། གྲོགས་པོ་དག་བྱང་ཆུབ་
སེམས་དཔའི་ལུས་བསོད་ནམས་བརྒྱའི་མཚན་གྱིས་ལེགས་པར་བརྒྱན་པ་ལ་ལྟོས་་་་་་
ཤིག་ཅེས་བསྐུལ་བ་དང༌་། ཕྱོགས་བཅུ་ཀུན་ཏུ་བྱང་ཆུབ་སེམས་དཔའ་དགའ་ལྡན་
108-13