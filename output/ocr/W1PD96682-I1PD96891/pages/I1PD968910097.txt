སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། . ༧༣
ལྟུང་བ་ལས་འཛིན་པའི་ཕྱིར། ཚེ་ལ་ཆོས་ཞེས་བྱ་སྟེ། ལུས་འཛིན་པའམ་རིགས་
མཐུན་འཛིན་པའི་ཕྱིར། གསུང་རབ་ལ་ཆོས་ཞེས་བྱ་སྟེ། དོན་ཕྱིན་ཅི་མ་ལོག་
པར་འཛིན་པའི་ཕྱིར། འབྱུང་འགྱུར་ལ་ཆོས་ཞེས་བྱ་སྟེ། འབྱུང་རྒྱུའི་ཆོས་དེ་
འཛིན་པའི་ཕྱིར། ངེས་པ་ལ་ཆོས་ཞེས་བྱ་སྟེ། ངེས་པར་བྱ་བའི་གཞི་འཛིན་
པའི་ཕྱིར། ཡུལ་ལུགས་ལ་ཆོས་ཞེས་བྱ་སྟེ། རང་དང་མཚུངས་པའི་སྦྱོར་བ་
འཛིན་པའི་ཕྱིར་རོ། །དེ་དག་ལས་མཆོག་ཏུ་གྱུར་པ་ནི། ལམ་དང་མྱང་འདས་
དང་གསུང་རབ་རྣམས་ཡིན་ནོ། །དེ་དག་ལ་དམ་པའི་ཆོས་ཞེས་བྱ་སྟེ། དམ་པ་
རྫོགས་པའི་སངས་རྒྱས་ཡིན་ལ། དེས་བསྟན་པའི་ཆོས་ཡིན་པས་དམ་པའི་ཆོས་
སམ༑
ཡང་ན་དམ་པ་ནི་མཆོག་ཏུ་གྱུར་པ་ཡིན་ལ་ཆོས་ཀྱང་ཡིན་པས་དམ་པའི་
ཆོས་ཞེས་སམ། ཡང་ན་སྐྱེས་བུ་དམ་པ་རྣམས་ཀྱིས་སྤྱད་པར་བྱ་བའི་ཆོས་ཡིན་
པའི་ཕྱིར་དེ་སྐད་ཅེས་བྱའོ།།
ཇི་སྐད་དུ་མཛོད་ལས། སྟོན་པའི་དམ་ཆོས་རྣམ་གཉིས་ཏེ། །ལུང་དང་
རྟོགས་པའི་བདག་ཉིད་དོ། །ཞེས་གསུངས་པ་ལྟར། དམ་པའི་ཆོས་ལ་ལུང་དང་
རྟོགས་པའི་ཆོས་གཉིས་སུ་དབྱེ་བ་དང་། ཡང་ན་འབྲས་བུའི་ཆོས། སྒྲུབ་པའི་
ཆོས༑ བཤད་པའི་ཆོས་གསུམ་དུའང་དབྱེའོ།།
དེ་ལ་བཀའ་ཞེས་བྱ་བ་ནི། བརྗོད་བྱ་དོན་ལྡན་གྱི་ཆོས་དང་འབྲེལ་ཞིང་།
བྱེད་ལས་ཁམས་གསུམ་གྱི་ཉོན་མོངས་སྤོང་བའི་ཐབས་སུ་གྱུར་པ། འབྲས་བུ་ཞི་
བ་མྱང་འདས་ཀྱི་ཕན་ཡོན་སྟོན་པ། རང་གི་བདག་རྐྱེན་སངས་རྒྱས་ལ་བརྟེན་
ནས་བྱུང་བའི་གསུང་རབ་དེ་བཀའི་འཇོག་བྱེད་ཡིན་ཏེ། རྒྱུད་བླ་མ་ལས། གང་
ཞིག་དོན་ལྡན་ཆོས་དང་ཉེར་འབྲེལ་ཞིང་། །ཁམས་གསུམ་ཀུན་ནས་ཉོན་མོངས་
སྤོང་བྱེད་གསུང་། །༽ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་
108-73