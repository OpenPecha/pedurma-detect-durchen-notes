སྐབས་དང་པོ། སྟོན་པ་བཅོམ་ལྡན་འདས་ཀྱི་རྣམ་པར་ཐར་པ་དང་བསྟན་པ་དམ་པའི་ཆོས་ཀྱི་རྣམ་གཞག་མདོ་ཙམ་བརྗོད་པ། ༡ ༩
ལམ་སྟོན་ཁྱོད་ལ་ཕྱག་འཚལ་ལོ།
།ཐབས་དང་མངོན་ཤེས་དམ་པ་ཀུན་ལ་མཁས། །
འཆི་འཕོ་འཆི་འཕོ་མེད་པའི་འཕོ་བ་སྟོན།ན།
།འཇིག་རྟེན་ཆོས་ཀྱི་རྗེས་སུ་མཐུན་
མཛད་ཀྱང་། །འཇིག་རྟེན་གང་དུའང་ཆགས་པ་ཁྱེད་མི་མངའ།
།དགའ་ལྡན་
གནས་རྣམས་ཀུན་ནི་མོག་མོག་གྱུར། །འཛམ་བུའི་གླིང་དུ་ཉི་མ་མངོན་དུ་ཤར། །
སྲོག་ཆགས་བྱེ་བ་ཁྲག་ཁྲིག་བསམ་མི་ཁྱབ། །ཉོན་མོངས་གཉིད་ཀྱིས་ལོག་ལས་
སད་པར་མཛོད། །གུས་དང་སྲི་ཞུ་ལ་ནི་གནས་ནས་སུ། །འདྲེན་པ་ཁྱོད་བསྟོད་
བསོད་ནམས་གང་བསགས་པ། །ཀུན་ཀྱང་བྱང་ཆུབ་ཏུ་ནི་ཡོངས་སུ་བསྔོ། །མི་
ཡི་དམ་པ་ཁྱེད་ལྟར་མྱུར་དུ་ཤོག །ཅེས་པ་ལ་སོགས་པའི་ཚིགས་སུ་བཅད་པ་མང་
པོས་མངོན་པར་མཆོད་ཅིང་བསྟོད་དོ། ། །དེའི་ཚེ་རྒྱལ་པོ་ཟས་གཙང་མའི་ཁྱིམ་
དང་འཁོར་ཡུག་ཐམས་ཅད་དུའང་ངོ་མཚར་བའི་ལྟས་སྣ་ཚོགས་འདི་ལྟར་བྱུང་སྟེ།
ཁྱིམ་གྱི་ཕྱི་ནང་དུ་སྡོང་དུམ་དང་།
ཚེར་མ་དང་། གསེག་མ་དང་། དྲི་མ་མེད་
ལ་ཆག་ཆག་ལེགས་པར་བཏབ་པ། ཕྱག་དར་ལེགས་པར་བྱས་ཤིང་རླུང་རྡུལ་ཅན་
དང་༑ མུན་པ་དང་། རྡུལ་དང་བྲལ་བ།
མེ་ཏོག་གིས་ཀུན་ཏུ་གང་ཞིང་ལག་
མཐིལ་ལྟར་མཉམ་པར་གནས་པར་གྱུར་པ། རིའི་རྒྱལ་པོ་གངས་ཅན་ལ་གནས་
པའི་བྱ་རིགས་སྣ་ཚོགས་ཀྱང་ཟས་གཙང་མའི་ཁྱིམ་དམ་པ་དེའི་སྟེགས་བུ་དང་།
བ་གམ་དང་། རྟ་བབས་དངང་། བསིལ་ཁང་དང་། ཁང་བཟང་གི་སྟེང་དག་
ཏུ་གནས་ཤིང་དགའ་བ་དང་། མགུ་བ་དང་། ཡིད་བདེ་བ་སྐྱེས་ནས་རང་རང་
གི་ཡིད་དུ་འོང་བའི་སྒྲ་སྐད་དག་སྙན་པར་འབྱིན་པ། ཀུན་དགའ་ར་བ་དང་།
ནགས་ཚལ་དང་། སྐྱེད་མོས་ཚལ་ཉམས་དགའ་བ་དག་ན་མེ་ཏོག་དང་འབྲས་
བུའི་ཤིང་ལྗོན་པ་སྣ་ཚོགས་དུས་ཐ་དད་པར་འབྱུང་བ། རྫིང་བུ་ཆེ་ཆུང་ཐམས་
ཅད་དུ་པད་མ་འདབ་མ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་ལྡན་པ། ཚད་ཤིང་
108-10