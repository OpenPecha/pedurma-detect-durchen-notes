५०
བཀའ་འགྱུར་དཔེ་བསྡུར་མའི་དཀར་ཆག་ཆེན་མོ་ཟླ་བ་ནོར་བུའི་མེ་ལོང་ཞེས་བྱ་བ་བཞུགས་སོ།།
ཡང་དག་པར་ངེས་པ་སྟེ་གསུམ་དུ་གནས་པ་ལས། མ་ངེས་པ་ལ་གཟིགས་ཏེ་
གསུངས་པ། ཚངས་པ་མ་ག་དྷཱ་ཡི་སེམས་ཅན་གངང་། །སྐལ་བར་ལྡན་ཞིང་
རིགས་དང་ལྡན་གྱུར་ལ། །མི་འཚེ་འདུ་ཤེས་རྟག་ཏུ་ཆོས་ཉན་པ། །དེ་དག་ལ་
ནི་བདུད་རྩིའི་སྒོ་དབྱེའོ། །ཞེས་གསུངས་ནས་ཆོས་ཀྱི་འཁོར་ལོ་བསྐོར་བར་ཞལ་
གྱིས་འཆེས་པར་མཛད་དོ།
།དེ་ནས་སྔོན་གྱི་དྲང་སྲོང་རྣམས་ཀྱིས་ཆོས་ཀྱི་འཁོར་
ལོ་བསྐོར་བའི་གནས་ཝཱ་རཱ་ཎ་སཱི་ག་ལ་བ་དེར་ཆོས་གསུངས་པའི་དགོངས་པ་བཞག་
སྟེ༑ དེའང་ཐོག་མར་གདུལ་བར་བྱ་བ་ནི་རྣམ་པ་བཟང་བ། གདུལ་སླ་བ།
སྦྱོང་སླ་བ། དུག་གསུམ་གྱི་སྟོབས་ཆུང་བ། རྣམ་པར་ཤེས་པ་ལྐོག་ཏུ་མ་གྱུར་པ་
སྟེ༑ གལ་ཏེ་ཆོས་ཐོས་པར་མ་གྱུར་ན་ཡོངས་སུ་ཉམས་པར་འགྱུར་བའི་རིགས་
ཅན་ཞིག་ལ་བསྟན་པར་བྱའོ་དགོངས་པ་དངང་། ལྷག་སྤྱོད་དང་རིང་འཕུར་དག་
ནི་འདས་པར་གྱུར་པ་གཟིགས་ནས། དེ་བས་ལྔ་སྡེ་བཟང་པོ་རྣམས་ལ་བསྟན་
པར་བྱའོ་སྙམ་དུ་སངས་རྒྱས་ཀྱི་སྤྱན་གྱིས་གཟིགས་པས། དེ་དག་ཀྱང་ཝཱ་རཱ་ཎ་
སཱིའི་དྲང་སྲོང་ལྷུང་བ་རི་དྭགས་ཀྱི་ནགས་ན་འཁོད་པ་གཟིགས་སོ།
།དེ་ནས་
བཅོམ་ལྡན་འདས་བྱང་ཆུབ་ཀྱི་སྙིང་པོ་ལས་བཞེངས་ཏེ། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་སུ་གཤེགས་ནས། མཐར་གྱིས་ཡུལ་མ་ག་དྷཱར་རྒྱུ་ཞིང་
ཡུལ་གསལ་ལྡན་དུ་གཤེགས་སོ། །དེ་ནས་རི་ག་ཡཱ་དང་། བྱང་ཆུབ་ཀྱི་སྙིང་པོའི་
བར་དུ་ཀུན་ཏུ་འཚོ་བ་པ་གཞན་ཞིག་གིས་དེ་བཞིན་གཤེགས་པ་རྒྱང་རིང་པོ་ནས་་་་
གཤེགས་པ་མཐོང་ངོ་། །མཐོང་ནས་ཀྱང་དེ་བཞིན་གཤེགས་པ་ག་ལ་བར་སོང་སྟེ་
སྨྲས་པ། གོའུ་ཏ་མ་ཁྱོད་ཀྱི་དབང་པོ་རྣམས་ནི་ཤིན་ཏུ་གསལ། པགས་པའི་
མདོག་ནི་ཡོངས་སུ་དག །ཞལ་གྱི་དཀྱིལ་འཁོར་ནི་ཡོངས་སུ་བྱང་བ་ལགས་སོ། །
ཚེ་དང་ལྡན་པ་གོའུ་ཏ་མ་སུ་ལས་ཚངས་པར་སྤྱོད་པ་སྤྱད་ཅེས་གསོལ་པ་དང་།
108-54