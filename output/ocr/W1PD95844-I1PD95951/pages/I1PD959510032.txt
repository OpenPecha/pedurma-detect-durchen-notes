१२
དོན་ཏོ།
ཡིན་་ཏེ།
བསྟན་འགྱུར། ཚད་མ། ༼ཞི༽ ༢༠༥
།གཉིས་ཞེས་བྱ་བ་འདིའི་བཤད་པ་ནི་འབྲེལ་པ་ཅན་གཉིས་ཞེས་བྱ་བ་་
འདི་ལྟར་འབྲེལ་པ་ཅན་གཉིས་སོ། །དེ་བས་ན་“དེ་གཉིས་ནི་འབྲེལ་
པ་གཅིག་པུའི་སྟེ། འབྲེལ་པ་གཅིག་པུ་ནི་འོག་ནས་སྨོས་པའི་སྦྱོར་བ་གཅིག་པུ་་་
ཞེས་བྱ་བའི་དོན་ཏོ། །ཡོན་ཏན་དུ་བརྗོད་པའི་སྦྱོར་བ་དོན་ཐ་དད་པ་གཅིག་པུ་
ཞེས་བྱ་བ་དེ་ནི་འབྲེལ་པ་ཅན་ལས་དོན་ཐ་དད་པ་ཡོན་ཏན་དུ་བརྗོད་པ་མིང་སྦྱོར་
བ་ཞེས་བྱ་བ་གཅིག་པུ་གང་ཡིན་པ་དེ་དང་། ཐ་དད་པ་མེད་པའི་ཆོས་སམ་ཞེས་
བྱ་བ་ནི་ཅི་སྟེ་ཡང་འབྲེལ་པ་ཅན་ལས་ཐ་དད་པ་མ་ཡིན་པའི་ངོ་བོ་གནས་སྐབས་ཀྱི་
བྱེ་བྲག་གི་ངོ་བོའི་ཆོས་ལ་མིང་བཏགས་པའམ། བརྗོད་དུ་མེད་པ་དངོས་པོར་་་་
གྱུར་པ་ནི་དེ་ཉིད་དང་གཞན་དུ་བརྗོད་དུ་མེད་པའི་ངོ་བོ་རྫས་སུ་ཡོད་པའོ། །དེ་
བས་ན་གཅིག་པུ་དེ་དང་མངོན་པར་འབྲེལ་པ་“རྒྱུས་ཅི་སྟེ་འབྲེལ་པར་འདོད་ན་་་
ཞེས་བྱ་བ་ནི་ཇི་སྟེ་དོན་ཐ་དད་པར་གྱུར་པའམ། དོན་ཐ་དད་པ་མ་ཡིན་པའམ།
བརྗོད་དུ་མེད་པ་དང་མངོན་པར་འབྲེལ་པའི་རྒྱུས་འབྲེལ་པ་ཅན་གཉིས་ཕན་ཚུན་
འབྲེལ་པར་འདོད་ན་དེའི་ཚེ་འབྲེལ་པ་དོན་ཐ་དད་པ་མ་ཡིན་པར་འདོད་པའི་་་
ཕྱོགས་ལ་ནི་འབྲེལ་པ་ཅན་གཉིས་བརྟགས་པ་ཁོ་ནར་འགྱུར་བས་ཞེས་བྱ་བ་ནི་དོན་
ཐ་དད་པ་མ་ཡིན་པའི་ཕྱོགས་གང་ཡིན་པ་དེ་ལ་ནི་འབྲེལ་པ་ཅན་གཉིས་བརྟགས་་
པར་འགྱུར་ཏེ། འདི་ལྟར་འབྲེལ་པའི་རྒྱུས་འབྲེལ་པ་ཅན་གཉིས་ལ་འབྲེལ་པ་་་་་
ཞེས་བརྗོད་པ་ཡིན་ན་ཕྱོགས་དེ་ལ་ནི་འབྲེལ་པ་དོན་དམ་པར་མེད་དོ། །དེ་བས་
ན་འབྲེལ་པ་མེད་པར་ཡང་འབྲེལ་པ་ཅན་ཁས་བླང་བར་གྱུར་པའི་ཕྱིར་རོ། །
འབྲེལ་པ་གང་ཡང་མེད་དོ་ཞེས་བྱ་བ་ནི་གང་གི་ཚེ་འབྲེལ་པ་ཅན་གཉིས་བརྟགས་་
པ་ཡིན་པ་དེའི་ཚེ་དོན་དམ་པར་འབྲེལ་པ་གང་ཡང་མེད་དོ་ཞེས་བྱ་བའི་ཐ་ཚིག་གོ༎
དེ་ལྟ་【ན་ཡང་འབྲེལ་པ་ལས་འབྲེལ་པ་ཅན་གཞན་མ་ཡིན་པས་གཅིག་ཏུ་གྱུར་པའི་
106-12